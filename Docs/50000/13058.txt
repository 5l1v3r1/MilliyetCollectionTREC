<DOC>
<DOCNO> 13058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/ekonomi/eko05a.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dondurulmuş gıdayı newline borç sıcağı’ eritti 
</HEADLINE>
<TEXT>

Hesapsız yatırımlarla borçlulukları artan donmuş gıda şirketleri zor durumda 
     EBRU SUNGUR 

     Dondurulmuş gıda perakende pazarının kısa sürede büyüyeceğini öngörüp yatırım için kredi alan, ihracatlarını da ağırlık olarak Avrupa Birliği AB ülkeleriyle yapan şirketler zor durumda. Apeks geçtiğimiz aylarda fabrikasını satmak zorunda kalırken, Kerevitaş ve Dardanel borç yükü altında bulunuyor. Bu şirketlerin hisselerini elinde bulunduran yatırımcılarsa kapanan tahtaların mağduru oluyorlar. Borsaya gerekli bildirimlerde bulunmayan Dardanel’in hissesi, geçen hafta işleme kapalıydı. Apeks ise 11 Ağustos’tan bu yana işlem görmüyor. 
     Son bilançosunda 49.7 trilyon zarar açıklayan Dardanel’in Yönetim Kurulu Başkanı Niyazi Önen, yabancı ortak aradıklarını söyledi. Dardanel’in borçlarının yatırımlar sonucu oluştuğunu belirten Önen, "Borçlarımızı döviz cinsinden orta vadeye çevirdik" dedi. 
     Merko Gıda Genel Müdürü Hakan Severge ise sektörde aceleci ve hesapsız hareket eden şirketlerin zora düştüğünü belirtti. Severge, satış noktasındaki maliyetlerin yüksekliği nedeniyle perakendeye girmeyi henüz düşünmediklerini kaydetti. Merko’nun catering piyasasına ürün verdiğini söyleyen Severge, "Bu yıl turizm iyi giderse toptan dondurulmuş gıda tüketimi yüzde 10 büyür" dedi. Severge, 2001 ciro hedeflerinin 75 milyon dolar olduğunu açıkladı. 
     
     Pazara asker dopingi 
     Penguen Gıda Yönetim Kurulu Başkanı Orhan Gençoğlu da sektördeki şirketleri iç pazardaki daralma ve geç tahsilatın olumsuz etkilediğini söyledi. Bununla birlikte özellikle catering anlamında Türkiye’de sektörün önünün açık olduğunu belirten Gençoğlu, "Dondurulmuş gıda da ordu da çok önemli bir tüketici haline geldi. Bu yıl ordunun büyük dondurulmuş gıda ihaleleri açmasını bekliyoruz. Tahminlere göre ordu bu yıl 15 trilyonluk sebze alımının 5 trilyonluk kısmında dondurulmuşu tercih edecek" dedi. 
     


 EKONOMİ 





















</TEXT>
</DOC>
