<DOC>
<DOCNO> 25849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/ekonomi/eko08.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferit Şahenk Krizi newline sözlükten çıkartalım 
</HEADLINE>
<TEXT>

     KADİFE ŞAHİN 

     Doğuş Holding Yönetim Kurulu Başkanı Ferit Şahenk, "kriz lafının artık lügattan çıkarılması gerektiğini" söyledi. CNBC - E ve Management Türkiye işbirliğiyle düzenlenen "Ekonomide Yeniden Yapılanma Reformlar ve Fırsatlar" konulu forumun açılışında konuşan Şahenk, kriz nedeniyle çok acı çekildiğini, ancak, son 15 - 20 yılda köklü değişimlerin de gerçekleştiğini belirtti. 
     Ulusal programın kökten değişimi simgelediğini kaydeden Şahenk, "Bu program uygulanmalı. Artık zaman lüksümüz yok" diye konuştu. 
     
     Yeni ortaklıklar kuracağız’ 
     Şahenk, bir soru üzerine de Garanti Bankası’nın İtalyan Intesa BCİ Grubu ile olan ortaklık görüşmelerine atıfta bulunarak "Grubumuzun diğer alanlarda da benzer yabancı ortaklık düşünceleri vardır. Bu konuda önümüzdeki ay grubumuzu bilgilendireceğiz, hazır olunduğu noktada da kamuoyuna açıklamada bulunacağız’ dedi. 
     



 EKONOMİ 























</TEXT>
</DOC>
