<DOC>
<DOCNO> 23168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/soneko10.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borç takası ısınıyor... 
</HEADLINE>
<TEXT>

     Türkiye Bankalar Birliği Genel Sekreteri Doç. Dr. Ekrem Keskin, borç takasının da aralarında bulunduğu bir dizi rapora ilişkin görüşmelerin Lazard ile devam ettiğini ve henüz kesin bir sözleşmenin yapılmadığını bildirdi. 
     Ekrem Keskin, yaptığı açıklamada, Merkez Bankası eski Başkan Vekillerinden Zekeriya Yıldırım'ın temsilciliğini yaptığı Lazard ile sürdürülen görüşmelerde borç takası konusunun raporlardan sadece birisi olduğunu söyledi. Keskin, ''Bankaların aktif kalitesinin iyileştirilmesi, sermaye yapılarının güçlendirilmesi gibi konular da var'' dedi. 
     Keskin, borç takası raporuna ilişkin olarak şu bilgiyi verdi 
     ''Diğer dünya deneyimleri ne olmuş, bu konularda yapılacak çalışmalar var. Ama spesifik olarak henüz bir detay bilgi verebilecek durumda değilim. Görüşmeler devam ediyor. Üzerinde kesin bir sözleşme henüz yapmadık. Onlar da çalışmalarına devam ediyorlar. Bu konularla ilgili bize raporun içeriğini sunacaklar sanıyorum. Kısa bir süre içerisinde biter.'' 
     
     
     
     







</TEXT>
</DOC>
