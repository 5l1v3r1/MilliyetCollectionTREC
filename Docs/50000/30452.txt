<DOC>
<DOCNO> 30452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/civaoglu.html </URL>
<DATE> 2001/07/05/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Jilet sırtında 
</HEADLINE>
<TEXT>

     Türkiye'de ekonomi bıçak sırtında mı 
     Yeni söylem şu "Bıçak değil jilet sırtında..." 
     Ve bu duyarlı ortamda tartışılıyor... 
     IMF bağlamında "bir ülkenin ekonomisine karışmanın sınırları nedir " 
     Bir örnek... 
     Dünyanın en büyük ekonomik evliliği açıklandı. 
     General Electric ile Honeywell'in birleşmesinin mali portresi 42 milyar dolar. 
     Ancak... AB, bu birleşmeye "tekelleşme" ve "AB firmaları aleyhine haksız rekabet" gerekçesiyle karşı çıktı. 
     Evliliğe çelme takıldı... 
     Bir başka örnek... 
     Eski Cumhurbaşkanı Miloseviç, Lahey Savaş Suçluları Mahkemesi'nde yargılanmak üzere Belgrad yönetimi tarafından teslim edildi. 
     Karşılığı, IMF'den 1 milyar 500 milyon dolarlık kredi... 
     Birincisi, dünyanın süper büyüğü ABD... 
     İkincisi ise dünyanın en zayıf sayılabilecek ülkelerinden biri... 
     Yani... "Büyüklük" ya da "küçüklük" sorunu değil. 
     Bu açıdan bakılırsa, IMF'nin Türkiye'ye tavırları - belki - daha farklı bir mercek altında görülebilir mi 
     
Onur sorunu      IMF'nin Telekom yönetimi için bile müdahalede bulunması ve kredi dilimini serbest bırakma koşullarından birini de buna endekslemesi, elbette içe sindirilir gibi değil. 
     Fakat gerçekler de gözardı edilmemeli. 
     IMF ile anlaşmayı 17.kez de dibe vurdurduktan sonra 18.kez kapıyı çalan Türkiye'dir. 
     IMF'nin verdiği en büyük para desteklerinden birini isteyen ve IMF ile - Telekom'un profesyonellerin yönetimine geçmesi dahil - ayrıntılı koşulları içeren taahhüdün altına Başbakanı ve yardımcıları tarafından imza atılan ülke de Türkiye'dir. 
     Şimdi bu koşulların yerine getirilmesi isteniyor. 
     Bir soru "Kredi istendiğinde de bankalar kendi koşullarını aramaz mı " 
     Doğru... Ama bankacılığın "gizlilik" ilkesi de dikkate alınsın. 
     Bankalar, ilişkileri ve sırları ulu orta açıklayarak müşterilerinin ticari itibarıyla oynayamaz. 
     IMF, Türkiye'yi müşteri olarak görse bile, ticari ve siyasi saygınlığına özen göstermeli. 
     İlişkilerinde "gizlilik" ilkesini gözetmeli. 
     
Doğru ve yanlış      IMF artık peşin ödeme yapmıyor. 
     Anlaşmanın gereklerinin yerine getirildiğini saptadıktan sonra kasasını açıyor. 
     Ayrıca... Sadece yasaların çıkmış olmasını yeterli bulmuyor... Yasaları uygulayacak kadroları da görmek istiyor. 
     "Ecevit Hükümeti'nin çöktüğü Şubat krizi" sürecinde, IMF ile yeni anlaşma yapabilmekte Derviş'in işlevi buydu. 
     Ne var ki... IMF, doğru hedefe yanlış yöntemle gidiyor. 
     Ulusların onurunu kıracak söylemler, koloni yüksek valisi edasında demeçler ve kararlarla bir yere varması çok zor. 
     Kabaran kamuoyu tepki dalgalarına ve iç politika duvarlarına çarpar. 
     Türkiye'ye gelince... 
     Türkiye de yanlış yapıyor. 
     Her kademede IMF ile olan ilişkiler, hükümet içindeki ihtilaflar, kamuoyu önünde tartışılmakta. 
     Kimileri bunu "üre yarışı" gibi görüyorlar. 
     Kim daha uzağı kirletecek .. 
     Kirlettikleri Türkiye'nin geleceğidir. 
     
Püf noktası      Emlakbank'ın sorununu çözen yasa Çankaya'da onaylandı. 
     Türkbank için Danıştay'ın "yürütmeyi durdurma kararı" da yeni bir formülle aşılacak. 
     Telekom'a gelince... 
     Aynı şahsın hem genel müdür, hem yönetim kurulu başkanı olması doğru değil. 
     Zaten bu nedenle Oyak'tan Nihat Özdemir'in yönetim kurulu başkanı olması bekleniyordu. 
     MHP'li 4 üye tarafından Genel Müdür İbrahim Hakkı Alptürk, Yönetim Kurulu Başkanı seçildi. 
     "Bunun üzerine Özdemir'in istifasını verdiği, ancak - şimdilik - yatıştırıldığı" siyaset kulislerinde dalgalanan bir haber. 
     Bu sorunun da çözülmesi gerekecek. 
     Jilet sırtında siyaset, zor. 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
