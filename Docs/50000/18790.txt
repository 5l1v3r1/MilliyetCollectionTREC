<DOC>
<DOCNO> 18790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sondun07.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Everest'e en hızlı tırmanan dağcı öldü 
</HEADLINE>
<TEXT>

     Everest Tepesi'ne en hızlı tırmanan dağcı rekorunu elinde bulunduran Nepalli Babu Chiri Sherpa, dağa tırmanmaya çalışırken düşerek öldü. 
     Everest'in 6 bin 500 metre yüksekliğinde meydana gelen kazada, dağcı Babu Chiri Sherpa'nın 35 buzdaki yarıktan 200 metre aşağı düşerek öldüğü belirtildi. Nepalli ve Amerikalı bir ekibin Everest'in zirvesine tırmanmasına yardım eden Sherpa'nın resim çekmek isterken düştüğü kaydedildi. Geçen Mayıs ayında Everest'e 16 saat 56 dakikada tırmanarak rekor kıran Sherpa, 1999 yılında Everest'in zirvesinde küçük bir çadır kurarak suni oksijen olmadan 21 saat zirvede kalmış, böylece dağda en uzun süreli kalan ilk insan olmuştu. Sherpa ayrıca, dünyada Everest'in zirvesine 10 kez tırmanan üçüncü kişi ünvanını elinde bulunduruyordu. Dünyanın en yüksek dağı Everest'e bugüne kadar 984 kişi tırmandı ve 167 kişi hayatını kaybetti. 







</TEXT>
</DOC>
