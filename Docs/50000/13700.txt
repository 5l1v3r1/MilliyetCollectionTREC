<DOC>
<DOCNO> 13700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/guncel/agun.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KEŞKE SAĞ ELE GEÇİRİLSEYDİ 
</HEADLINE>
<TEXT>
Okkan suikastında bir perde kapandı 
Hizbullah tetikçisi Hasan Sarıağaç ölü ele geçirildi. Evinde Gaffar Okkan'ı vuran Kalaşnikof bulundu 
     Diyarbakır Emniyet Müdürü Gaffar Okkan suikastına karıştığı öne sürülen Hizbullah militanlarından "Ejder" kod adlı Hasan Sarıağaç, polisle çatışmada ölü ele geçirildi. 
     
"Teslim ol" dendi. Ateş etti      Diyarbakır'ın Bağlar beldesi 48. sokaktaki bir apartmana dün gece saat 03.00 sıralarında operasyon düzenlendi. "Teslim ol" çağrısına silahla karşılık verilmesi üzerine çıkan çatışmada, Sarıağaç 35 ölü ele geçirildi. 
     
Ev değil cephanelik      Üçü kadın, beşi çocuk dokuz kişi gözaltına alındı. Evde yapılan aramada bir Kalaşnikof, altı şarjör, bir el bombası, 105 Kalaşnikof fişeği ve 37 boş kovan bulundu. 
     
Okkan'ı vuran silah      Diyarbakır Valisi Cemil Serhadlı da, yaptığı açıklamada, "Silahların balistik incelemesi sonucu, Kalaşnikof’un, Okkan ve beş polisin suikastında kullanıldığı belirlendi. Soruşturma sürüyor" dedi. 
     
Tetikçi idamla yargılanıyordu      Hasan Sarıağaç için Diyarbakır DGM'de idam istemiyle açılan iki ayrı davanın iddianamesinde beşi öldürme olmak üzere 13 ayrı saldırıda tetikçilik ve korumalık yaptığı dile getirildi. Sarıağaç, Hizbullah davasından tutuklu olduğu Diyarbakır Cezaevi'nden 1997'de tahliye edildi. Örgüt lideri Hüseyin Velioğlu'nun İstanbul'da çatışmada öldürülmesinden sonra deşifre oldu. "Mahkum evleri" diye adlandırılan hücre evine kapatılarak saklandı. 
     


 GÜNCEL 













</TEXT>
</DOC>
