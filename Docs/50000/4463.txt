<DOC>
<DOCNO> 4463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yazar/cetiner.html </URL>
<DATE> 2001/01/29/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Poker gibi yarışma 
</HEADLINE>
<TEXT>

     TV'lerde bilgi yarışmaları bazen toplum kültürünün aynası oluyor... "Yeni yetişen gençlerimiz ne kadar umut verici" diye gururlanırken bir de bakıyorum hayallerimiz yıkılıveriyor .. En basit konuları bilemeyen yüksek öğrenim görmüş gençler, sorular karşısında bocalayıp duruyorlar .. 
     500 milyar ödüllü yarışmaya gelmek istiyorum... Önce değerli tiyatro sanatçısı Kenan Işık'a değineyim... Karşısına aldığı yarışmacılara, poker oyunundaki gibi maniel yapması bana yanlış gibi geliyor, hatta pek çok seyirciyi üzüyor... 
     Örneğin, yarışmacı 16 milyarı bulmuş, bunu 32'ye katlamak istiyor ama son soruyu da bilmiyor Böyle bir durumda daha fazla kazanma hırsı içinde çırpınan ve o paraya belli ki çok ihtiyacı olan yarışmacıyla oynamak insafsızlık olmuyor mu .. Çekilecek, çekilemiyor zira Işık gence ışık veriyor gibi .. Çeki bir uzatıyor bir çekiyor, yarışmacı tam elini uzatıyor çek geri çekiliyor, müthiş bir manzara .. Ben diyorum ki, bu manzara biraz da insan gururunu incitiyor... Kenan Işık bu görüntüyü bir daha vermemeli, kendisinden bunu rica ediyorum... 
     O genç insanların yüzlerindeki ifadeyi, sevinci, pişmanlığı, kaybetmenin ıstırabını hepimiz görüyoruz... Yazık ve ayıp olmuyor mu 
     Gelelim ikinci konuya... Üniversiteyi bitirmiş gence soruluyor. 2. Meşrutiyet ne zaman ilan edildi .. Dört tane alternatif cevap veriliyor, doğrusu 1908 de var bir de 1928... Yarışmacı 1928 demez mi .. Yani Cumhuriyet'in ilanından sonra meşrutiyeti ilan ettiriyor .. Bir diğeri Önsezi'yi veriyor, ama soru hissikablelvuku nedir .. Yarışmacı bunu bilemiyor... Kimse bunlara demiyor mu ki "kardeşim bu bir lotarya değil bilgi yarışmasıdır .. 
     
Simirnoff votkası İstanbul'da üretilirken      Rakının üzerinden tekel kalktı. Şimdi birtakım koruyucu kalite koşulları ile özel sektör rakı üretebilecek... Böylece, yıllar öncesine dönüyoruz... 65 - 70 yıl önce Tekel'in ürettiği rakının dışında değişik markaları, lezzetleri taşıyan aslan sütü vardı... Aklımda kalanlar, Mürefte, Bahçe ve bazı Rum isimleri... Küçük, yassı veya büyük şişelerde satılırdı... Şimdi pek rağbette olan şarap çeşit çeşit markalarda, lezzetlerde üretiliyor ya, rakı da öyleydi... İçlerinde pahalı olanlar da vardı... İstanbul'da Galata civarı ufak rakı imalathaneleriyle doluydu... Jak Deleon tatlı tatlı anlatıyor kitabında. 1920 - 22'lerde Rus İhtilali'nden kaçanlar İstanbul'da votka üretirlermiş. 
     Vladmir Simirnoff adında bir opera sanatçısının babası, büyükbabası Çar Nikola'nın votka çeşnicibaşıymış, ailesi 800 yıldır çarlara özel votka üretirmiş... Vladmir Simirnoff ve eşi gazinolarda geceleri şarkı söyler gündüzleri kendi imalathanelerinde nefis votkalar üretirlermiş... İki sanatçı Paris'e göç etmiş, bir süre sonra orada da Simirnoff votkası üretip satmışlar... Nihayet, işte bugünün ünlü Simirnoff votkanın hikayesi... 
     
     





'Tehcir' 


Diyarbakırspor 


Annesine benziyor 


Soykırım II 


Poker gibi yarışma 


ABD'nin tartıştığı adam 


Jenosid 


Ben de havaalanı isterim 


Hayali sorular gerçek cevaplar 


Gates'ten Davos'ta AIDS'e 100 milyon dolar 


İki örnek olay 


Küresel uçurum lafla kapanmıyor 


Beş bankanın birleşmesi "tedrici tasfiye"dir 


</TEXT>
</DOC>
