<DOC>
<DOCNO> 32011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/guclu.html </URL>
<DATE> 2001/07/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Türkiye garip bir ülke 
</HEADLINE>
<TEXT>

     Gün geçmiyor ki yeni bir şokla karşılaşmayalım. Temel sorunlardan çok, hep sabun köpüğü türünden konularla ilgileniyoruz. Çocuğuna trilyonluk sünnet düğünü yaptıran Siirtli ağa, günlerdir Türkiye'nin gündemini işgal etti. Sonuçta gelinen nokta Meğerse ağa falan değilmiş. Yüzlerce köyü ve yüzlerce dairesi de yokmuş. Peki trilyonluk düğün masalı nereden çıktı O görkemli düğünün masraflarını kim karşıladı Gelinen son nokta, vergiden kaçma operasyonu mu, yoksa yalancı çoban hikayesi mi Anlayacağınız sadece politikacılarımız değil, ağalarımız da bir alem .. 
     Birileri tutturdu ille de Fatih Terim'e kırmızı pasaport verilsin diyorlar. Fatih Hoca, daha fazlasını da hak etti. Ama kişiye özel uygulama olur mu Naim Süleymanoğlu da Fatih Hoca kadar başarılıydı. Ona da verilseydi. Başkalarına da. Ama yasal bir tarafı olsun. 
     Söz konusu futbol olunca akan sular duruyor. Dolarla öğrenim gören üniversite öğrencileri de haklı olarak diyorlar ki madem ki maçların televizyon yayınları için öngörülen döviz kuru sabitleniyor, öğrenim ücretlerimiz için de kur ayarı yapılsın. Ama olmaz İlim, bilim, eğitim de neymiş ki İlle de futbol .. 
     Bu arada birilileri de Derviş gitsin diye tempo tutuyor. Tamam gitsin. Üç - beş ay öncesine kadar Derviş mi vardı Ekonomiden anlıyordunuz da niye getirdiniz Giderse ne yapacaksınız Var mı elinizde o boşluğu dolduracak ekonomistleriniz Partili olanlar değil, dünyada saygınlığı olan .. 
     Milli Eğitim Bakanı da hala yanlıştan taviz vermem direniyor. Yaptığı yanlış ama göremiyor. Anlamak da istemiyor. Tıpkı üniversiteye giriş konusunda olduğu gibi sınıf geçme konusunda da kandırılıyor. Ama o doğruyu arayıp bulacağına yanlışta ısrar ediyor. 
     Bakanlık koltuğundan ayrıldığı gün yanıldığını anlayacak ama iş işten geçmiş olacak. Tıpkı kendinden önceki bakanlar gibi o da kendisini kimlerin yanılttığının farkına varacak ve üzüldüğüyle kalacak... 
     
     Hocalara verilen söz nihayet gerçekleşti 
     Üniversite öğretim üyeleri ile diğer kamu görevlilerinin maaşlarında ve özlük haklarında düzenleme öngören kanun hükmünde kararname son dakikada onaylandı ve Resmi Gazete'nin mükerer sayısında yayınlandı. Neden son günün son dakikasına bırakıldı o ayrı bir soru ama kubul edilmiş olması memnuniyet verici. Herşeye rağmen teşekkürler Ecevit... 
     Yasa ne getirecek İlk tepkiler, dağ fare doğurdu şeklinde. Bu yıl için pek fazla birşey yok. Ancak dört yıl sonra, kamuda çalışanların birbirleri arasındaki arasındaki dengesizlikler giderilmiş olacakmış. Peki ya özel sektörle aradaki fark ne olacak Devletten aldığı avantayla hocasına 4, 5 kat maaş veren özel üniversitelerle aradaki fark nasıl giderilecek Onlar da herhalde başka bir bahara kalacak 
     Ne zaman olur bilmiyorum ama üniversitelerin diğer sorunları da artık Türkiye'nin gündemine gelmelidir. Cumhurbaşkanı ve Başbakan ile YÖK Başkanı hala küs. Bu yüzden de üniversitelerle hükümet ve Çankaya arasındaki diyalog neredeyse yok gibi. Bir an önce bu sorun aşılmalı ki, diğerlerine de sıra gelsin .. 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
