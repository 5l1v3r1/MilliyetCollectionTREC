<DOC>
<DOCNO> 4719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/guncel/gun06.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavara radar sökmez 
</HEADLINE>
<TEXT>

Trafik polislerinin bir otomobilde buldukları cihaz, görenleri hayrete düşürdü. Yol üzerindeki radarları tespit eden cihaz, sürücüsünü sinyal vererek uyarıyor 
     ELVAN EZBER İstanbul 

     Trafik Denetleme Şube Müdürlüğü ekipleri, denetimler sırasında durdurdukları bir otomobilde, radarları iki kilometre öncesinden tespit eden bir cihaz ele geçirdi. 
     Şirinevler E - 5 karayolu üzerinde kontroller yapan sivil trafik ekipleri, aşırı sürat yaptıktan sonra aniden hızını düşüren 34 ZG 5201 plakalı bir otomobili durdurdu. Sürücünün şüpheli hareketleri üzerine otomobilde yapılan aramada, sinyal sesi veren bir cihaz bulundu. Otomobilin sürücüsü Ergin Yücetürk de, polislerin cihazın ne olduğunu sorması üzerine, radar tespit cihazı olduğunu söyledi. Şehir içi ve şehir dışına göre ayarlanan, alarm verip sürücüyü uyaran cihazın yurtdışından getirildiği belirtildi. 
     
Polis, ilk kez karşılaştı      İstanbul’da böyle bir cihazla ilk kez karşılaştıklarını belirten Trafik Denetleme Şube Müdürü Murat Kurt da, "Denetimlerimizin amacı vatandaşların kaza yapmasını engellemek. Hız tutkunları bu şekilde bizi kandıracaklarını sanıyor ama onlar asıl kendilerini kandırıyor" dedi. Cihazın parasının cezadan fazla olduğunu belirten yetkililer, sürücüye 15 puan ve 136 milyon lira para cezası kesildiğini kaydetti. 
     Fiyatı 300 - bin dolar arasında değişen cihaz, radarı tespit edince alarm zili çalıyor, renkli ışıkla uyarıyor. Cihaz, çakmak bölümüne takılarak çalıştırılıyor. 
     


 GÜNCEL 




















</TEXT>
</DOC>
