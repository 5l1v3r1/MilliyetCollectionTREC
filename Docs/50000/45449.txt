<DOC>
<DOCNO> 45449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sonspo03.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli'den yedek futbolculara yeşil ışık... 
</HEADLINE>
<TEXT>

     Mustafa Denizli, sarı-lacivertli takımın bu sabah Samandıra Tesisleri'nde gerçekleştirdiği idman öncesinde gazetecilerin sorularını yanıtladı. 
     Denizli, idman eksiği olan futbolcuların durumu hakkında da şöyle konuştu 
     ''Bu hafta onları telafi etmeye çalıştık. Yoğun maç temposu nedeniyle zamanla ilgili sorunlarımız olmasa, bu çalışmalar devam edecekti. Bildiğiniz gibi 1 ay önce başlayıp, 1 ayda bitecek olan tempodan sonra takım çalışması olarak daha sağlıklı bir ortama kavuşacağız. 
     Denizli, takımda henüz kadroya giremeyen Oktay, Hakan, Ali Akdeniz ve Ceyhun'un durumları hakkında sorulan bir soru üzerine de, ''Hazır durumdalar. Zaten geçtiğimiz hafta da hazır durumdalardı. Normal lig trafiği içinde bir görev paylaşımı vardır. Onu uyguluyoruz. Bundan sonra da aynı şekilde devam edecek'' dedi. Fenerbahçe Teknik Direktörü Mustafa Denizli, 8 Ekim Pazartesi gününden itibaren yoğun bir tempo içine gireceklerini söyledi. 
     Pazartesi gününden itibaren yoğun bir tempo içine gireceklerini anlatan Denizli, yaklaşık 1 haftadır eksik kadroyla çalıştıklarını vurgulayarak, ''23 kişilik kadromuzdan ancak 11 kişiyle çalışma imkanımız oldu. Bir teknik adam için en zor olan konulardan birisi de bu. Mustafa Doğan ve Andersson'un da sakatlıkları var. Dün ve bugün eşi rahatsız olduğu için doğal olarak Ceyhun izinli'' diye konuştu. 
     
     'Çalışma temposundan memnunum' 
     Denizli, eksiklere karşın, oyuncularının çalışma temposu ve isteklerinden son derece memnun olduğunu kaydetti. 
     Denizli, şöyle konuştu 
     ''Önemli olan diğer gelecek ve aramıza katılacak olan arkadaşların sağlıklı bir biçimde dönmesi. Eksikliklerimizin çok olması nedeniyle özellikle Bayer Leverkusen maçı öncesi düşündüklerimizi takım olarak ortaya koyma imkanımız olmadı.'' 
     






</TEXT>
</DOC>
