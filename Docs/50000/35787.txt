<DOC>
<DOCNO> 35787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/guncel/gun07.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah derinden gidiyor 
</HEADLINE>
<TEXT>
Hizbullah’ta Okkan 
suikastı pişmanlığı 
Örgütün siyasi kanadı, suikast için askeri kanadı sert eleştirdi 
     ANKARA Milliyet 

     Hizbullah terör örgütü hakkında istihbarat birimlerince hazırlanan rapora göre, terör örgütü Hizbullah'ın Gaffar Okkan suikastından pişmanlık duyan siyasi kanadının, askeri kanadı suçladığı bildirildi. 
     Raporda, örgütün elebaşısı Hüseyin Velioğlu'nun ölü ele geçirilmesinden sonra, örgütün bir İstişare Heyeti tarafından yönetilmeye başlandığı bildirildi. Rapora göre, örgütte kararları, firarda bulunan İsa Altsoy, Hacı Bayancık, Sulahaddin Ürük, Salih Kölge, Fatih Anal, Ali Demir, Ali Doyar, Mustafa Durgun ve Beşir Varol'un oluşturduğu İstişare Heyeti alıyor. Raporda, örgüt yönetimine Bingöl Cezaevi'nde bulunan Edip Gümüş ile Cemal Tutar'ın da çeşitli yöntemlerle katkıda bulundukları ifade edildi. 
     Hizbullah'ın yakın gelecekte bölge sorumluları tarafından alınacak kararlarla bireysel eylem yapabileceği kaydedilen raporda, bu eylemler için örgüt mensuplarına keşif yapma talimatı verildiği, ayrıca güvenlik güçlerinin üst düzey yöneticilerine silahlı saldırı düzenlenebileceği, ancak Hizbullah'ın intihar türü bir saldırıyı bu aşamada gerçekleştirmeyeceği bilgisine yer verildi. 
     
     Apartman mescitleri 
     Örgütün, bir süredir durdurduğu cami faaliyetlerine yeniden başlama kararı aldığı, bu karar doğrultusunda, deşifre olmamış yerlerin seçilmesi ve özellikle apartman altlarında bulunan mescitlerin kullanılmasının kararlaştırıldığı belirtildi. 
     



 GÜNCEL 
























</TEXT>
</DOC>
