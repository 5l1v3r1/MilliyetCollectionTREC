<DOC>
<DOCNO> 18955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yazar/asik.html </URL>
<DATE> 2001/05/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Beritan ve DSP 
</HEADLINE>
<TEXT>

     Demokratik mi Sol mu Milliyet 
     Ecevit demokrasisi Radikal 
     Demokratik Sopalı Parti Hürriyet 
     Demokratik kongre Cumhuriyet 
     Demokrasi nerede Posta 
     Demokratik sol kurultay Finansal Forum 
     Demokrasi adına yüzkarası Gözcü 
     Rahşan Bülent A.Ş Milli Gazete 
     Pazar günü yapılan DSP kongresini dünkü gazetelerimiz bu başlıklarda verdiler.başlıkları...Sabah ise Aşiret demokrasisi...başlığını yeğlemişti Ancak ilk bakıştaki tahminlerin aksine, haber DSP kongresi ile değil, Beritan aşiretindeki reis seçimiyle ilgiliydi ve şu cümlelerle verilmişti 
     "Güneydoğu'nun en büyük aşireti olan Beritan'ın reisi demokratik yolla değişti. Beritan Aşireti'ne ait Beritanlılar Kooperatifi'nin dün yapılan kongresinde 25 yaşındaki aşiret lideri Fazıl Yazıcı, babadan devraldığı reisliği, 'Aşirette kavga olmasın' diye diğer aday Musa Yeşiltaş' a devretti. Yazıcı, 'Sadece aşiretim için yaşadım. Babam da aynı şeyi yaptı' dedi." 
     Aşiretlerin bile demokratikleştiği bir ülkede aşiret olarak kalmakta israr eden bu partinin ömrü bakalım ne kadar olacak 
     
LAFORİZMA      Hüsamettin Özkan en az oyu alarak parti meclisine girmiş... Demek ki Bülent Bey’in arkası da sağlam değil artık ..Cihan Demirci 
Türkiye fotoğrafı...      Prof. Bassam Tibi Almanya'da Göttingen Üniversitesi'nde görevli bir öğretim üyesi... Din ve islam konuları uzmanı. Kitaplarından biri Türkçeye çevrilmiş. Türkiye'yi çok iyi tanıyor. Türkiye'nin AB üyeliği şansı sorulduğunda Bassam Tibi bakınız ne diyor 
     - Türk Toplumu Almanya'da sergilediği fotoğrafla AB'ye zor kabul edilir. Buna karşılık Ankara'da sergilenen laik Türkiye fotoğrafıyla AB'ye katılmanızda bir sorun çıkmayacaktır sanırım. 
     Nasıl bir görüntü verdiğinizi bilmenizde yarar var. 
     
     Beyler, kurultaya ne gerek vardı ki ..Rahşan Hanım evde Bülent Bey’i seçer, bu iş orda biterdi .. 
Ecevit gibi olmak...      - Beyfendi nasılsınız,işler nasıl 
     - Ecevit gibi... 
     - Yani 
     - Zor ayakta duruyoruz. 
     Piyasada böyle bir diyolok var. Sayın Ecevit'in lider olarak zor ayakta durduğu şuradan belli ki... Partinin en küçük muhalefete ve rekabete tahammülü yok. Bir millet vekilinin demokratik hakkını kullanıp, sembolik olarak lider adayı olmasından bile korkuluyor. 
     Ecevit gibi olmak artık pekte iç açıcı bir manzarayı ifade etmiyor. 
     
O, bunları söyledi      "O size hiç yalan söylemedi" 
     DSP'nin son kurultayında, salonun en görünür yerinde yukarıdaki pankart gün boyu dalgalandı, durdu. 
     O malum Bülent Ecevit. 
     O, dün bir basın toplantısı düzenledi, kısacık konuşmasında şunları söyledi 
     .Kurultayımız, düşünce tutarlılığı bakımından son derece başarılı bir kurultay oldu. 
     .DSP, Türkiye'nin birinci partisi olduysa bunun en büyük etkeni, bizim güçlü, yaygın demokratik örgütümüzdür. 
     .Sema Pişkinsüt' ün oğlunun dövülmesine çok üzüldüm. 
     .Sayın Pişkinsüt gündemimiz açıklanmadan önce konuşmak istediğini, tüzükte buna göre değişiklik yapılmasını isteseydi bu isteği yerine getirilirdi. 
     .Sema Pişkinsüt konuşturulmadı değil, konuşmak istemedi. 
     .Sanıyorum ki Sayın Pişkinsüt konuşmaya pek istekli değildi. 
     Evet dün O bunları söyledi ve tabii ki hiç yalan söylemedi 
     
Rezalet ötesi      Sema Pişkinsüt' ün listesinden Parti Meclisi'ne aday olan DSP İzmir milletvekili Mehmet Özcan' la, son DSP kongresini konuşuyoruz. Anlattıkları... 
     "Ben, İzmir'de, partinin birkaç ilçe kongresini izledim. Herşey önceden ayarlanmıştı...Kim yönetime seçilecek, kim başkan olacak...Ve sonuçlar da öyle oldu. Demokratik yarış diye birşeyin esamisi bile okunmadı hiçbirinde... 
     Büyük kongreye gelince...Herkes gördü...İzmir milletvekili Hayri Diri, ikide bir Divan'a giderek Başkan'a pusula uzattı...Başkan da, ondan aldığı talimatla kongreyi yönetti...Ne bir konuşmaya ne de bir tartışmaya izin verdi...Bu kongre debilir mi Rezalet diyeceğim, diyemiyorum. Çünkü o kelime de olan - biteni anlatmakta yetersiz kalır. Onun da ötesinde birşeydi." 
     
     







Halksız siyaset 


Beritan ve DSP 


Yakınları da dolar aldıysa yandı 


Ecevit nezaketi bu mu 


Kabuk değiştirecek Türkiye, eli mahkum 


Gölge boksu 


Çekip giden 


Okuduk da ne oldu 


AB'yi unuttuk mu 


Çağlar'ı sıkıntıya sokan söz 


Melih Gökçek'in Amerika serüveni 


Ecevit nereye 


DSP'ye oy verdiğim için utanıyorum 


Adliye çalışanı dertli 


Nisan "umut ayı" oldu 


</TEXT>
</DOC>
