<DOC>
<DOCNO> 13654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sonspo06.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedon basını "2 dakikada nakavt olduk" 
</HEADLINE>
<TEXT>

     2002 Dünya Şampiyonası grup elemelerinde dün gece yapılan Makedonya-Türkiye maçına yer veren Makedon spor gazeteleri, karşılaşma için, ''2 dakikada nakavt olduk'' ve ''2 dakikada Türk cezası'' manşetlerini kullandılar. 
     Türkiye'nin 2-1 kazandığı maçın yankıları, Ckok Sports ve Makedonya Sports gazetelerinde geniş şekilde yer aldı. Ckok Sports gazetesi, ''2 dakikada nakavt olduk'' manşeti ile çıkarken, ''Türklerden daha iyi oynadık ama yenilmekten kurtulamadık'' yorumunu yaptı. Aynı gazete, ''Türkler ilk ciddi ataklarını 44. dakikada yapabildiler'' spotuna da yer verdi. Trabzonspor'da oynayan Makedon futbolcu Nikolovski'nin 50 Türk taraftara bedava bilet dağıttığı da verilen haberler arasında yer aldı. 
     Makedonya Sport Gazetesi de, ''2 dakikada Türk cezası'' başlığını kullanırken, maçla ilgili yapılan yorumda, ''Türkler, özellikle ikinci yarıda çok iyidiler. Hakem de yardımcı oldu'' cümleleri kullanıldı. 




</TEXT>
</DOC>
