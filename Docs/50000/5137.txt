<DOC>
<DOCNO> 5137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/eralp.html </URL>
<DATE> 2001/02/02/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Ambargo çare değil 
</HEADLINE>
<TEXT>

     Ermeni iddiaları çok önemli. Her konuya ulusal dava deriz. Bu meselenin bir ulusal dava olduğunu henüz fark edemedik. Ermeniler bunu öyle görüyor. Bizim de öyle görmemizin zamanı geçti bile. 
     
Fransız Büyükelçisi      Chirac'ın malum yasayı imzalamasından sonra yaptığı basın toplantısında Fransa'nın Ankara Büyükelçisi hükümetini masum göstermek için kuvvetler ayırımından bahsetti. İyi de Fransız Anayasası'nın 34'üncü maddesi dış politika bakımından bir istisna getirmiş. Cumhurbaşkanı Chirac olumlu sonuç almasa bile Ulusal Meclis'in kabul ettiği yasayı Anayasa Konseyi'ne götürmeli idi. Bu bakımdan Fransız Büyükelçisi'nin söyledikleri geçerli değil. Kelime oyunu yaparak "Büyükelçi ülkesinin iyiliği için yurtdışında oturan veya yalan söyleyen lie kelimesi İngilizcede her iki anlama da geliyor insan olarak tarif edilir. Büyükelçi de bunu yapmış. 
     
Ter Petrosyan      Türkiye, ne yazık ki, Ermenistan eski Cumhurbaşkanı Ter Petrosyan'a yardım elini uzatamadı. Dış politikasını Azeri - Ermeni ihtilafının ipoteğine soktu. Ermenistan'la diplomatik ilişki kuramadı ve bence fırsat kaçırdı. Akıllı bir diplomasi Aliyev'i ikna edebilirdi. Demirel Kafkas İstikrar Paktı önerdi. Türkiye Kafkaslar'da aktif rol oynayacaksa bütün devletler ile ilişkide olmalı. İşte Ortadoğu örneği. İsrail ile ilişkilerimiz olmasaydı böyle bir rol oynayabilir miydik 
     
Ambargo cevap değil      Fransız parlamentosunun yaptığı bu ayıba cevap vermenin tek yolu aksini ispat etmek. Akademisyen ve ilim adamlarının yapacakları inceleme, çalışma ve açık oturumlar bunun en sağlam yolu. Batılı olmak bu demektir. Bu tür arşiv çalışmalarına mutlaka yabancı ilim adamları da çağrılmalıdır. Devlet ve işadamları kurulacak fon ile bunu teşvik etmelidir. Araştırma para ister. Yabancı ilim adamlarının da katılacağı jüriler yolu ile bu araştırmalar değerlendirilmelidir. Ermeni tarihçiler mutlaka bu çalışma ve toplantılara davet edilmelidir. Ses getirmeliyiz. Şeffaf olmalıyız. Her olay soykırım değildir. Nitekim, Batı, Bosna'da yaşananları soykırım saymaktan dikkatle kaçınmıştır. 
     İhalelere sokmamak yolunu tercih etmemiz çıkmaz bir yoldur. Nereye kadar gider Sonunda herkese ambargo uygulayabilir miyiz Mümkün görmüyorum. Yaparsak zaten Ermeni oyununa düşmüş, ekmeklerine yağ sürmüş oluruz. Kendi kendimizi yalnızlığa iteriz ve bunun da demokrasimiz yönünden sakıncaları olacağını bilmeliyiz. Ayrıca, bu tür davranışlarımız dış dünyada ters yorumlanmakta ve sanki suçlu imişiz de bunu örtmeye çalışıyormuşuz şeklinde algılanmaktadır. Bilim ve hukuk dünyasında yaşıyoruz. 
     
Koçaryan      M. A. Birand'ın Koçaryan ile yaptığı söyleşi çok önemlidir. Türkiye Cumhuriyeti Devleti bu söyleşiyi çok iyi incelemeli ve dünya çapında hukukçulara da incelettirmelidir. Koçaryan'ın ifadelerinde bence kaçamak ve muğlak noktalar vardır. Benim hatırımda hep Koçaryan'ın 1999 yılında Los Angeles'ta Ermeni cemaatine kapalı kapılar arkasında söylediği "şimdilik tazminat ve toprak taleplerini ağzınıza almayın" sözleri vardır. Koçaryan sözde soykırım için milletin onuru diyor. Bu konu Türkiye'nin de onuru olmalıdır. Esas ulusal dava budur. Lütfen ciddi olalım ve bu konuya hamasetle değil akılla ve ilimle yaklaşalım. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
