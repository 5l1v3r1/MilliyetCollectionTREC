<DOC>
<DOCNO> 11588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/guncel/gun04.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan'da eğitim aldılar 
</HEADLINE>
<TEXT>
İşte PKK’nın kadın bombacıları 
İçlerinde Almanların da bulunduğu militanların Türkiye'ye sızarak eylem planladıkları belirlendi 
     SERHAT ÜNAL İstanbul 

     PKK Lideri Abdullah Öcalan'ın yakalanmasının ardından dağılma noktasına gelen terör örgütü, yeniden toparlanmak için Yunanistan'da bulunan kamplarda özellikle genç kızlara bomba eğitimi veriyor. Her türlü bomba üzerine eğitilen militanların, Türkiye'ye sızarak ses getirecek eylemlerde bulunmak için fırsat kolladığı belirlendi. 
     
EYP destekliyor      Yapılan istihbarat çalışmalarında, Yunanistan'ın gizli servisi EYP'nin desteğiyle Lavrion ve Atina'ya 200 kilometre uzaklıktaki iki ayrı PKK kampında bomba eğitimi alan militanların kimlikleri tespit edildi. 
     Bu militanlar arasında, Çanakkale 18 Mart Üniversitesi Eğitim Fakültesi 3'üncü sınıf öğrencisiyken, 1998 yılında PKK'ya katılan Müzeyyen Ambarcı'nın yanısıra, Aylin Acar, Gülnaz Ergönül, Zülcane Şahin, Gökhan Erkan ve Erol Bul bulunuyor. 
     
Sınırlarda alarm var      Türkiye'de askere, polise yönelik ve turistik yerlerde kanlı eylemler düzenlemeleri için eğitilen militanların, sızmak için hazır beklediği belirlendi. 
     Yunanistan'da bulunan PKK kamplarında, Alman asıllı PKK militanları da bomba ve silah üzerine eğitim görüyor. İstihbarat birimleri tarafından kimlikleri belirlenen PKK'nın bomba timinin, tüm fotoğraf ve kimlik bilgileri sınır kapılarına gönderildi. 
     
PKK birbirini yiyor 7 ölü, 5 yaralı      PKK'lı teröristler arasında çıkan çatışmada yedi kişinin öldüğü, beş kişinin de yaralandığı bildirildi. Kandil Dağı'ndaki PKK kampında çıkan çatışmanın, para sorunundan kaynaklandığı kaydedildi. Para verileceği vaadiyle kampa götürülen kişilerin alacaklarını istemek üzere sözde Başkanlık Konseyi'nin bulunduğu binaya yürümek istedikleri, bu grupla, binayı koruyan kişiler arasında çatışma çıktığı belirtildi. Çatışmada yedi terörist ölürken, beş teröristin de yaralandığı ifade edildi. 
     
Şırnak’ta 9 PKK’lı terörist öldürüldü      Şırnak'ta gerçekleştirilen operasyonda terör örgütü PKK mensubu 9 terörist öldürüldü. Yapılan açıklamaya göre, güvenlik güçlerince 14 Mart tarihinde Şırnak'ta gerçekleştirilen operasyonda ayrıca 9 kalaşnikof marka uzun namlulu silah, 2 el bombası, 3 adet RPG7 roketatar ve bu silahlara ait çok sayıda mermi ile ele geçirildi. Olay sonrasında bölgede yapılan arazi araması sırasında, daha önceden teröristlerce döşenen mayına basan bir güvenlik görevlisi şehit oldu. 
     


 GÜNCEL 















</TEXT>
</DOC>
