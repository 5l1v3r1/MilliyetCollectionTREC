<DOC>
<DOCNO> 33736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/spor/spo01.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
RONALDO'DA İŞLEM TAMAM 
</HEADLINE>
<TEXT>

Siyah - Beyazlılar, önceki akşam apar topar getirilen Brezilyalı futbolcu ile bir yılı obsiyonlu üç senelik sözleşme yaptı. Sambacıya 600 bin dolar ödenecek 
     KARTAL YİĞİT 

     İlgi şaşırttı 
     BEŞİKTAŞ yönetimi, Daum’un isteğiyle İstanbul’a getirilen Benfica’nın savunma oyuncularından Ronaldo Guiaro’yu renklerine bağladı. Brezilyalı oyuncu, bir yıllığı obsiyonlu üç senelik sözleşme yaptı. Asbaşkan Yıldırım Demirören, İbrahim Altınsay ve Menajer Sinan Engin ile birlikte kulübe gelen Ronaldo, medyanın aşırı ilgisi karşısında şaşkınlığını gizleyemedi. 
     
     Bonservis ödenmedi 
     RONALDO’ya yönetimin toplam 600 bin dolar ödeyeceği bildirildi. Yönetici İbrahim Altınsay, bu futbolcunun takıma güç katacağını ifade ederek, "Kendisiyle iki yıllığına anlaştık. Sözleşme bitiminde bir yıl daha uzatma hakkımız var. Ayrıca bonservis bedeli ödemedik" dedi. Altınsay, sezon başlayana kadar oyuncu almayacaklarını bildirdi. 
     
     Shorunmu da imzaladı 
     İMZA töreninden sonra geçen sezon Ümit’in giydiği 5 numaralı formayla poz veren Ronaldo, "Beşiktaş’a ilk kez bir Brezilyalı oyuncu geldiğini söylediler. Bu kadroda şampiyon olarak tarihe geçmek istiyorum. Taraftarın güvenini boşa çıkarmayacağım" diye konuştu. 200 bin dolar alacağı ödenen Shorunmu ile de iki yıllık sözleşme yapıldı. 
     
Peşinat kriziBeşiktaş’ın yeni transferleri, alacaklarının ödenmemesi üzerine isyan etti. Menajer Sinan Engin, "Bu sorun beni aşar. Yönetimle görüşün" dedi 
     BİLAL MEŞE 

     SİYAH - Beyazlı kulüpte yeni transferlerin peşinatlarının henüz ödenmemesi futbolcular arasında sıkıntı yarattı. Almanya kampı süresince özellikle yeni transferleri peşinat konusunda ikna etmeye çalışan Menajer Sinan Engin, bu sorunun kendisini aştığını belirterek, yöneticilere, "Sürekli ikna ettim. Ancak ben de bir yere kadar söz verebilirim" dedi. 
     SİNAN Engin, kaptan Tayfur’dan da bu krizi aşma konusunda arabuculuk yapmasını istedi. Tayfur, arkadaşlarıyla görüşerek, "Parasal konuyu kriz haline dönüştürmeyelim. Sadece ligi düşünün. Bu sorunun çözümleneceğine inanıyorum" diye konuştu. Yönetimin, peşinatların lig öncesinde ödenmesi için çalışmalar yaptığı ifade edildi. 
     
İnönü’de şölen      YENİ sezon hazırlıklarını Almanya’da büyük ölçüde tamamlayan Beşiktaş, bugün İnönü Stadı’nda sezonu açacak, taraftarlarıyla buluşacak. Siyah - Beyazlı futbolcular, saat 19.00’da sahaya çıkıp, taraftarlara tek tek tanıtılacak. Lazer gösterilerinin da yer alacağı açılışta bir gösteri maçı yapılacak. 
     İNÖNÜ Stadı’ndaki törene yönetim tam kadro halinde katılacak. Başkan Serdar Bilgili’nin yapacağı açılış konuşmasının ardından Hamiyet, Harun Altın, Sibel Turnagöl ve Doğuş konser verecek. Bu arada eski yöneticilerden Şan Ökten dün 14. ölüm yıldönümünde mezarı başında anıldı. 
     
Şifo Mehmet’ten destek sürüyor      JÜBİLE gelirlerini Eğitim Gönüllüleri Vakfı’na bağışlayarak, bir ilke imza atan Beşiktaşlı Şifo Mehmet, bu yıl dördüncüsü yapılan İstanbul’a Bakış Projesi kapsamında yarın Güneydoğu Anadolu’dan gelen çocuklarla buluşacak. Eğitim Gönüllüleri’nin Hakkari, Batman, Diyarbakır ve Erzincan’daki öğrenim birimlerine devam eden 35 çocuk bir hafta süreyle İstanbul’da konuk edilecek. Proje kapsamında Rahmi Koç Müzesi gezilecek, ardından basın toplantısı düzenlenecek. 
     



 SPOR 






















</TEXT>
</DOC>
