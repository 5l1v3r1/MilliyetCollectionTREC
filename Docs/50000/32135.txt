<DOC>
<DOCNO> 32135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yasam/yas01.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökler E-5’e döndü 
</HEADLINE>
<TEXT>

Giderek artan uçak trafiği, Türkiye semalarını da arı kovanına’ döndürdü. Göklerimizi, sadece bu yılın ilk altı ayında 350 binden fazla uçak kullandı... 
     SİNAN TOROS İSTANBUL 

     Türk hava sahası, tüm kıtaları birbirine bağlayan, her gün binlerce uçağın geçiş yaptığı uluslararası bir hava koridoru oldu. 
     Türk semalarını kullanan uçak sayısı, yılın ilk altı ayında 350 bin 49’a ulaştı. Atatürk Havalimanı Uçuş Kontrol Merkezi verilerine göre, sadece İstanbul semalarını günde 2 bin uçak kullanıyor. Günde 500 - 550 uçağın iniş - kalkış yaptığı havalimanı, Avrupa’da yoğunluk açısından altıncı sırada yer alıyor. 
     Türkiye coğrafyasının üçte birini kontrol eden İstanbul Hava Trafik Kontrol Merkezi, Türkiye hava trafiğinin de üçte ikisini yönetiyor. Merkez her gün, hava sahasından transit geçen yaklaşık bin 500 uçağa hizmet veriyor. 
     
     Yoğun artış var 
     Devlet Hava Meydanları İşletmesi DHMİ yetkilileri, Brüksel’deki Eurocontrol Avrupa Hava Trafik Kontrol Merkezi verilerine göre, Türkiye, hava trafiğinde son yıllarda en yoğun artışa sahne olan ülkeler arasında yer alıyor. 
     Eurocontrol yetkilileri, uçuşların güvenliği için, üye ülkelerin her zamankinden daha çok birbirleriyle iletişim kurması gerektiğini kaydediyor. 
     
     Tepemiz örümcek ağı gibi.. 

</TEXT>
</DOC>
