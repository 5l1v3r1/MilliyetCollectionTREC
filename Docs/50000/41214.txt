<DOC>
<DOCNO> 41214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/siyaset/siy01a.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te 123 tüccar 
</HEADLINE>
<TEXT>

Başbakan Ecevit'in siyasilerin ticari işlerini kayyuma devretmesini istemesinden sonra, TBMM’de Siyasi Ahlak Komisyonu kurulması yeniden gündeme geldi 
     ANKARA Milliyet 

     Başbakan Bülent Ecevit'in siyasetçilerin işlerini kayyuma devrederek ticari hayattan çekilmeleri gerektiği yolundaki açıklamalarının ardından Meclis'te daha önce reddedilen Siyasi Ahlak Komisyonu kurulmasına ilişkin teklifin yeniden gündeme gelmesi bekleniyor. Ancak o dönemde olduğu gibi, h l Meclis'in 4'te 1'i, "siyasi" tüccarlığa devam ediyor. Bir denetim mekanizması bulunmaması nedeniyle bu sayının bilinenden fazla olduğu tahmin ediliyor. 
     Vekillerin özgeçmiş bilgilerine bakıldığında 51 sanayici işadamı, 45 ticaret, özel işletmeci, 4 turizmci, 2 kuyumcu, 21 müteahhit ve çok sayıda serbest meslek erbabının vekillik yaptığı görülüyor. Ancak bunların bazıları, vekil olduktan sonra işlerini bıraktığı gibi, bazılarının işlerine devam etmesi, bazılarının özgeçmiş bilgilerindeyse bunu belirtmemeleri gerçek sayının bilinenden daha fazla olduğunu gösteriyor. 
     
Sorgu sual yok      Bunların başında, Bayındırlık Bakanı olduğu dönemde kendi şirketleriyle iş yapan Koray Aydın geliyor. Geçtiğimiz günlerde istifa eden Aydın, özgeçmiş bilgilerine göre bir işle iştigal etmiyor, sadece makine mühendisi olarak görünüyor. 
     Krizden vatandaş kadar vekiller de yakınıyor. Bunun en önemli nedeni, vekillerin önemli bölümünün ticaretle uğraşıyor olması. Vekillerin malvarlıklarındaki artışlar ya da iş hayatıyla bağları, özel sektörde aldıkları görevleri takip eden bir birim bulunmuyor. Bu nedenle iş hayatına rahatlıkla devam eden vekillerin bir bölümü krizde ya iflas etti, ya da maaşlarına haciz geldi. İsimleri açıklanmayan vekillerin arasında, kamuoyunun yakından tanıdığı isimlerin de bulunduğu belirtiliyor. 
     
MHP’liler önde      Liderleri Devlet Bahçeli tarafından uyarılan MHP'li vekiller, Meclis'te en fazla iş dünyasıyla bağı olan grup. Belirlemelere göre Meclis'te işadamı tüccar dağılımında MHP 29 kişiyle önde, DSP’de 19, ANAP'ta 18 kişi ticaretle uğraşıyor. 21 müteahhitin de 5'i MHP, 5'i ANAP, 5'i DYP, 3'ü SP, 2'si DSP, biri de AKP'de bulunuyor. 
     



 SİYASET 
















</TEXT>
</DOC>
