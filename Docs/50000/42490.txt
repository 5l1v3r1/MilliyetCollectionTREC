<DOC>
<DOCNO> 42490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sontur11.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalya'da Ecstasy operasyonu... 
</HEADLINE>
<TEXT>

     Antalya Emniyet Müdürlüğü Kaçakçılık ve Organize Suçlar Şube Müdürlüğü ekiplerinin eğlence merkezlerine düzenledikleri baskınlarda, 721 adet ''Ecstasy'' adlı uyuşturucu hap ve 230 gram esrar ele geçirildi. 
     Antalya kent merkezindeki bazı eğlence merkezlerine operasyon düzenleyen Kaçakçılık ve Organize Suçlar Şube Müdürlüğü ekipleri, yaptıkları üst aramasında M.A. 22 ve L.K. 25 adlı kişilerin üzerinde uyuşturucu madde buldular. Gözaltına alındıktan sonra Emniyet'te ifadeleri alınan M.A. ve L.K'nin, ''uyuşturucu maddelerini eğlence merkezlerinde sattıkları'' ortaya çıktı. M.A. ve L.K'nin Sedir Mahallesi'ndeki evlerinde arama yapan polis, 721 adet ''Ecstasy'' adlı uyuşturucu hap, 230 gram esrar maddesi ve 16 adet 9 mm çaplı mermi ele geçirdi. Sanıkların sorgulamalarının sürdürüldüğü ve operasyonların devam ettiği belirtildi. 







</TEXT>
</DOC>
