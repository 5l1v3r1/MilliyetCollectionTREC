<DOC>
<DOCNO> 36939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/dunya/tur.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Kuzey İrlanda'da 3 yaralı 
     Kuzey İrlanda'nın başkenti Belfast'ta çıkan bir mezhep çatışmasında, kalabalığa el yapımı bombanın atılması sonucu üç kişi yaralandı. Newington Caddesi'ndeki olayla ilgili olarak Sinn Fein'in sözcüsü Kathy Stanton, Protestan bir grubun, Katoliklerin evlerine saldırmasından sonra Katoliklerin de evlerini korumak için ortaya çıktıklarını söyledi. Stanton, Protestanların, evlerini korumaya çalışan kalabalığın ortasına bombayı attığını kaydetti. Polis, toplanan kalabalığın 400 kadar kişiden oluştuğunu ve ilk bilgilere göre atılan bombanın da da el yapımı olduğunu açıkladı. 
     Olayda şoka giren ve yanıklar bulunan 3 kişinin hastaneye kaldırıldığını belirten yetkililer, durumlarının ağır olmadığını söyledi. 
     
     Karadziç tatilde 
     Eski Yugoslavya için Lahey’de kurulan uluslararası mahkemenin aradığı Bosnalı eski Sırp lider Radovan Karadziç’in Karadağ kıyılarında tatil yaptığı bildirildi. Sırp kasabının yakın çevresinden Dragoljub Scekiç, Karadziç’in Karadağ’da bir otelde kaldığını söyleyerek "Belgrad ve Podgoritsa yönetimleri Karadziç’in yakalanması için çalışmaktan vazgeçmelidirler, çünkü her Sırp evi onun için bir sığınaktır" dedi. 
     



 DÜNYA 











</TEXT>
</DOC>
