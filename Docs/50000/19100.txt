<DOC>
<DOCNO> 19100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/spor/aspo.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Herşey zafer için 
</HEADLINE>
<TEXT>

LUCESCU Umudu Jardel. "Hazır ol" dedi, kendisini mutlaka oynatmak istediğini söyledi. Yöneticiler de Brezilyalı’yı uyardı 
DENİZLİ Johnson’un gelişi sevindirdi. Andersson ve Revivo ile özel olarak ilgilendi, "Kazanmaktan başka çaremiz yok" dedi 
     HALİL ÖZER YUSUF KOBAL 

     Arif - Serkan yedek 
     GALATASARAY Teknik Direktörü Mircea Lucescu’nun Fenerbahçe karşısındaki en büyük kozu Mario Jardel olacak. İstanbul’a önceki gün dönen Jardel’e Lucescu "Seni bu maçta mutlaka oynatmak istiyorum. Hazır ol" dedi. Rumen hocanın forvette Jardel’in yanında Hasan Şaş veya Hagi’yi oynatacağı, Arif ile Serkan’ı da kulübeye çekeceği öğrenildi. Lucescu, son karararını maç öncesi verecek. 
     
     Bahane istemiyoruz’ 
     LUCESCU’nun girişiminden sonra Sarı - Kırmızılı yöneticiler de Brezilyalı yıldızla bir toplantı yaptılar. Yöneticiler, "Şampiyonluk için son dört maçımız kaldı. Özellikle Fenerbahçe karşılaşması çok önemli. En iyi futbolunu göstermeni bekliyoruz ve hiç bir bahane istemiyoruz" diye konuştular. Jardel de "Hazırım. Fenerbahçe karşısında elimden geleni yapacağım" ifadesini kullandı. 
     
     Ergün’e özel ilgi 
     RUMEN hocanın futbolcularını sürekli olarak uyardığı, özellikle savunmada çok dikkatli olunmasını istediği belirtildi. Sakatlığı nedeniyle bir süredir takımdaki yerini alamayan Ergün’ü de yetiştirmek için çaba harcayan Sarı - Kırmızılı teknik adamın, oyuncularına Fenerbahçe’yi adeta ezberlettiği bildirildi. Ergün’ün oynayıp oynayamayacağının ancak cuma günü belli olacağı bildirildi. 
     
     Toplantı yaptı 
     FENERBAHÇE Teknik Direktörü Mustafa Denizli’yi hırs bastı. Dünkü çalışmayı iki saat sürdüren Denizli, kendisinin de yer aldığı pas çalışmasında futbolcularına sık sık bağırdı. Johnson’un da idmana çıkmasına ve düz koşu yapmasına sevinen Denizli, Andersson ve Revivo ile özel olarak ilgilendi. Denizli, futbolcularıyla yaptığı toplantıda da kazanmaktan başka çareleri olmadığını söyledi. 
     
     Garanti pas istedi 
     SARI - Lacivertli takımın hocası, oyuncularından ayağa garanti pas oynamalarını istedi. Çalışmaya Rüştü, Ogün, Mustafa, Baliç ve Abdullah katılmadı. Üç haftadır antrenman yapmadan maça çıkan Rüştü, yine spor salonunda ağırlık çalıştı ve tedavi oldu. Fenerbahçe Teknik Direktörü Mustafa Denizli, milli file bekçisine yine çok güvendiğini ifade etti. 
     
     En zor 90 dakika’ 
     MUSTAFA Denizli tek tek konuştuğu oyuncularına, "Ligdeki en zor 90 dakikamız olacak. Bu maçın artık telafisi yok. Sakin ve de soğukkanlı olacağız. Seyircimizin de desteği ile mücadele edeceğiz. Bu bize avantaj sağlayacak" diye konuştu. Denizli’yi Rapajiç’in cezasının bitmesi de rahatlatırken, tecrübeli hoca "Herkes kazanmak için iki kişilik oynamalı" dedi. 
     
Vali Çakır uyardı      İSTANBUL Valisi Erol Çakır, gerginliğin sporun ruhuna aykırı olduğunu belirterek, "Kimse hadise çıkartmaya heveslenmesin. Şiddetsiz bir maç olacak" dedi. Gerekli tüm tedbirlerin alınacağını söyleyen Çakır, "Bu gergin ortamdan istifade etmeye çalışanları maç gününde stadın çevresine sokmayacağız" dedi. Bu arada güvenlik toplantısı bugün yapılacak. Olimpiyatevi’nde saat 11.00’deki toplantıya kulüp yöneticileriyle emniyet yetkilileri katılacak. 
     
İbre Erdemir’e döndüMHK, dev maça kimi atayacağını düşünüyor. Orhan Erdemir adı ağır basıyor. Bugün bir bildiri yayınlanacak 
     NECMİ KEPÇETUTAN 

     FENERBAHÇE - Galatasaray derbisi öncesi gözler Merkez Hakem Komitesi’ne çevrildi. Dev maça kimi atayacağını düşünen MHK’de Orhan Erdemir adının ağır bastığı öğrenildi. Bu konuda yapılan spekülasyonları sona erdirmek için normal olarak yarın açıklanması gereken hakem atamalarıyla ilgili MHK’nin bugün bir bildiri yayınlacağı belirtildi. 
     METİN Tokat, Erol Ersoy, Bülent Uzun, Ali Aydın ve Muhittin Boşat isimlerinin gündeme gelmediği atamayla ilgili olarak alternatifin Mustafa Çulcu olduğu ifade edildi. Ancak Fenerbahçe’nin Ankaragücü karşılaşmasındaki yönetimi nedeniyle eleştirdiği FİFA kokartlı hakemin, plase olarak bekletildiği kaydedildi. 
     
Çapraz Ateş      Serkan DUYGU Yaşar ÇAKMAK 

     Denizli oynarsa 
     GERÇEKTEN çok zorlu ve çekişmeli bir karşılaşma olacak. Skor tahmini yapmak güç. Bence Mustafa Denizli sahaya çıkıp oynarsa Fenerbahçe kazanır. 
KADİR İNANIR 

     Fener 2-0 yener 
     FENERBAHÇE, Galatasaray’ı 2-0 yener. Bu sene Fenerbahçe çok şanssız maçlar kaybetti. Şampiyonluk Fenerbahçe’nin hakkı. Kadıköy’e giriş var çıkış yok. 
KEREM ALIŞIK 

     No way out 
     DAMARIMI kessen sarı lacivert akar. Bence Fenerbahçe Andersson, Revivo ve Serhat’ın golleriyle 3-1 kazanır. Fenerbahçe’nin arkasında o muhteşem seyirci olduğu sürüce kimse bu takımın bileğini Kadıköy’de bükemez. No way out. 
ÖZLEM YILDIZ 

     3-2 G.Saray 
     GALATASARAY 3-2 kazanır. Maç Kadıköy’de olmasına rağmen Galatasaray rahat çıkacak. Yeter ki maç sırasında yapılacak olası anonslardan etkilenmesin. 
BEHZAT UYGUR 

     Kesinlikle Fener 
     KESİNLİKLE ve elbette Fenerbahçe kazanacak. Skor vermiyorum çünkü uğur bozuluyor. 
MEHMET ALİ ERBİL 

     G.Saray lige döndü 
     BERABERE ya da Galatasaray’ın 2-0’lık galibiyetiyle sonuçlanacak. Galatasaray’ın üzerinden Şampiyonlar Ligi’nin ağırlığı kalktı ve tekrar lige döndüler. Diğer taraftan Fenerbahçe, Trabzon’da yenilmesi ve aradaki puan farkı nedeni ile maça gergin başlayacak. 
CEM DAVRAN 

     Aslan terbiyecisiyiz 
     BİZ aslan terbiyecisiyiz. Şu ana kadar Galatasaray’la oynadığımız maçların büyük bir kısmını kazandık, yine kazanacağız. Bence Fenerbahçe 3 - 1 maçı alır. 
EMİNE ÜN 

     2-1 Fener 
     FENERBAHÇE 2 - 1 kazanır. Büyük maçlar çok zevkli geçiyor. Ancak futbolcuların adlarını bilmediğim için gol tahmini yapamayacağım. 
SİBEL CAN 

     Şampiyonluk bizim 
     TAM bir final. Hem Fenerbahçe, hem de Galatasaray açısından bir hayli zorlu karşılaşma. Ben Fener üç atar, bir yer diyorum. 
FEDON 

     Bence F.Bahçe 
     BENCE Fenerbahçe. Farklı kazanacağımızı sanıyorum. Örneğin 3 - 0 gibi bir skor olabilir. 
NEFİSE KARATAY 

     G.Saray fark yapar 
     KARŞILAŞMAYI Fenerbahçe’nin stadında oynanacak olmasına rağmen Galatasaray’ın fark yaparak kazanacağına inanıyorum. 3 - 0 biter. Golleri Hagi, Emre, Okan atar. 
NEŞE ERBERK 

     1-1 bitecek 
     BENCE bu karşılaşma 1 - 1 berabere bitecek. Golleri ise Uche ile Ümit atar. İki futbolcu da kart cezalısı 
GÖNÜL YAZAR 




 SPOR 

























</TEXT>
</DOC>
