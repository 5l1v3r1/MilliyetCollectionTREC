<DOC>
<DOCNO> 11576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/ekonomi/eko05.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’nin kalesinde patron mitingi 
</HEADLINE>
<TEXT>

İlk özel sektör ve işveren mitingi yarın MHP’nin de kalesi Elazığ’da yapılacak 
     ZÜLFİKAR DOĞAN Ankara 
     
     Devlet Bakanı Kemal Derviş ve Başbakan Bülent Ecevit ile Başbakan yardımcıları Devlet Bahçeli, Mesut Yılmaz ve Hüsamettin Özkan’ın, bugün Ankara’da toplanacak TOBB genişletilmiş başkanlar kurulu toplantısına katılması bekleniyor. 
     TOBB Başkanı Fuat Miras, 1 milyonu aşkın işadamı, sanayici, ihracatçı, tüccar ve reel sektörün, KOBİ’lerin temsilcisi olarak 350 oda ve borsa başkanının katılacağı toplantıya Derviş’i beklediklerini ve bu defa yeni program hazırlıklarında "masada olmak" istediklerini söyledi. 
     Öte yandan, Derviş toplumsal kesimlerin programa destek vermesini isterken, ilk özel sektör ve işveren mitingi de yarın Elazığ’da yapılacak. 
     Elazığ Ticaret ve Sanayi Odası ile Esnaf Odaları Birliği tarafından düzenlenen "Ekonomik krizlere artık yeter " mitingi için hazırlıkların tamamlandığını söyleyen, ETSO Başkanı Suat Öztürk, hükümetin askıya aldığı programa 14 ay boyunca destek verdiklerini, ancak yaşanan krizle programın çıkmaza girdiğini belirtti. Öztürk, şöyle konuştu 
     "ETSO’nun 5 bini aşkın üyesi ile esnaf ve sanatk rlar odasına bağlı 30 binin üzerindeki üyenin katılımıyla cumartesi saat 13’te mitingimizi gerçekleştireceğiz. Ekonomik krize tepki amacıyla düzenlediğimiz bu mitingde bir araya gelecek on binlerce, işadamı, sanayici, esnaf, küçük ve orta boy işletme sahibi ile tüccar arkadaşımız, yaşanan krizlere artık yeter diyecekler." 
     


 EKONOMİ 


















</TEXT>
</DOC>
