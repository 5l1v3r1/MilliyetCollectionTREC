<DOC>
<DOCNO> 46061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/siyaset/siy04.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırsız savaş vizesi’ Meclis’te 
</HEADLINE>
<TEXT>

Hükümet, Meclis’ten Türk Silahlı Kuvvetleri’ni kullanmak için yetki istedi 
     ANKARA Milliyet 

     Hükümet, ABD’nin başlattığı harek t çerçevesinde Türk askerinin kullanılmasına ve yabancı askerlerin de Türkiye’de bulundurulmasına ilişkin izin tezkeresini dün akşam saatlerinde Meclis’e gönderdi. 
     Tezkerede, TSK’nın, "terörizme karşı başlatılan Sürekli Özgürlük Harek tı’nda ve devamında" kullanılması için izin istenirken, ne zaman ve hangi ülkede kullanılacağı belirtilmedi. Tezkerede, TSK’nın kullanımının "kapsamının, sınırının, zamanının ve süresinin hükümet tarafından belirleneceği" kaydedildi. 
     Böylece hükümet, TSK’yı yabancı ülkelere göndermek ve yabancı kuvvetlerin de Türkiye’de bulundurulması için "tam yetki" istedi. 
     TBMM Başkanlığı’na Başbakan Ecevit imzasıyla gönderilen gerekçede ise "ABD’nin çağdışı terörist Taliban yönetimine karşı açtığı savaşta Türkiye’yi yanında bulması doğaldır" ifadesine yer verildi. Böylece hükümet, Bakanlar Kurulu kararında Taliban’ın adına yer vermeyerek, doğrudan, tanımadığı Taliban yönetimini hedef alıp savaş ilanı şeklinde yorumlanabilecek bir karardan uzak dururken, gerekçede açıkça Taliban’ı Türkiye’nin de hedef alması dikkat çekti. 
     



 SİYASET 

















</TEXT>
</DOC>
