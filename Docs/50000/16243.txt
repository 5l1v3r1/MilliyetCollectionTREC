<DOC>
<DOCNO> 16243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/cemal.html </URL>
<DATE> 2001/04/14/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bir öğrenci sordu 'Değişim bu kadar zor mu ' 
</HEADLINE>
<TEXT>

     Boğaza tepeden bakar Boğaziçi Üniversitesi. Dünyada belki pek az bilim yuvasına nasip olan güzellikte bir mekana kuruludur. Ne vakit yolum düşse, burada okumak bir ayrıcalık diye düşünürüm. Ayrıca, Bebek sırtlarından boğazı seyre dalmaya bayılırım. 
     Dün de muhteşemdi etraf. 
     Ağaçlarda bahar patlamış, erguvanlar olanca çıldırtıcılığıyla açmıştı. Yani insana yaşama sevinci aşılayan enfes, yumuşacık bir hava... 
     Ama biz içerideydik 
     Boğaziçi Üniversitesi Rektörlüğü'nün konferans salonunda. NTV kameralarıyla öğrenci ve öğretim üyelerinin önünde çene yarıştırıyorduk. Üstelik bu bahar havasına hiç de yakışmayan bir konuda 
     Krizden çıkış yolları... 
     Bir öğrenci sordu 
     "Doğduğumdan beri ne yazık ki hep aynı başbakanlar, aynı lider fotoğrafları... Ne zaman değişecek bu Yeni yüzler ne zaman sahneye çıkacak .." 
     Tabii ki klasik bir soru. 
     Ama artık sıradanlaşmış olması, acı bir gerçeğe işaret etmesine engel değil. 
     Ayrıca, bu soru yalnız üniversite öğrencilerinin ağzında dolaşmıyor. Sade vatandaş da, sokaktaki adam da aynı soruyu yıllardır soruyor. Bu durumdan şikayet ediyor. 
     Bu yakınmaların arkasında yatan özlemse sır değil 
     Siyasette değişim talebi... 
     Bir öğrenci şöyle dedi 
     "Devlette de, özel sektörde de çalışsanız, bir yaşa gelince, 60 veya 65 olunca emekliye ayrılırsınız. Ama bizim politikada bu yok Hepsi koltuklarında kazık çakıyorlar." 
     Aynı öğrenci sordu 
     "Hiç değişmeyecek mi bu Bizde liderler ancak emri Hak vaki olunca mı sahneden çekilecekler .." 
     Bir öğrenci sorguladı 
     "Değişim nasıl olacak Siyasette, ekonomide düzen değişikliği diyoruz. İyi güzel ama bu düzenden yararlananlar bu düzeni ne kadar değiştirebilirler ki .." 
     Demek istediği açıktı 
     Kamu bankalarını, KİT'leri bunca yıl talan alanı olarak kendi babalarının çiftliği yapanlar, kendi siyasetlerini finanse etmek için ihale düzenini kendi çıkarlarına endeksleyenler, bundan böyle nasıl olur da düzen değişikliğine gidebilirler 
     Bir başka deyişle 
     Kendi ipini kendi eliyle çekmek... 
     Ya da siyasi intihar 
     Nasıl olabilecekti bu iş 
     Öğrenci kardeşimizin beslediği bu kuşkunun toplumda yaygın olarak paylaşıldığı da bilinmiyor... 
     Bir başka öğrenci 
     "Keşke yeni bir siyasal oluşum gerçekleşse... Yeni bir siyasi parti sahneye çıksa... Büyük destek göreceğinden eminim." 
     Sohbetimizin bu noktasında, dikkat ediyorum, Kemal Derviş ismi telaffuz ediliyor. Derviş adının etrafında yeni bir siyasal oluşum muhtemel mi sorusunun üniversite kampüsünde tartışıldığı belirtiliyor. 
     Öğrencilerin soruları arasında bir başka konu ön plana çıktı 
     Hükümette revizyon... 
     Hükümette değişikliğe gitmeyen koalisyon ortaklarına yönelik eleştirel bir hava vardı bu konudaki sorularda. 
     Şaşırtıcı değil. 
     Revizyonu reddetmek, halkla inatlaşmaktır. Kamuoyuyla inatlaşmaktır. Ve siyasetin inceliğiyle demokrasi kültürüne ters düşen bir tutumdur. Ayrıca, içte ve dışta hükümete güvenini büyük ölçüde yitirmiş olan güç odakları ve mali çevreler nezdinde yeni bir puan kaybıdır. 
     Program sonrası bir öğrenci 
     "Değişim bu kadar zor mu " 
     Öyle. 
     Ama artık bir kavşaktayız 
     Bu kez değişim şöyle ya da böyle gerçekleşecek. Galiba başka çare kalmadı. İnşallah çekilecek acı ve sıkıntıların bir sınırı olur. 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
