<DOC>
<DOCNO> 42323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/soneko06.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta dolar kan kaybetti... 
</HEADLINE>
<TEXT>

     ABD'deki terörist saldırıların ardından yaşanan çoklu ekonomik belirsizlikler ortamı nedeniyle uluslararası döviz borsalarında işlem hacmi azalınca, dolar da önemli para birimlerinin çoğu karşısında değer kaybetti. 
     Dünya Ticaret Merkezi ve Pentagon'a terörist saldırıların ardından ABD'nin kendi içinde ve dışında çatışma ihtimalleri ile ekonomik endişeler, doları geriletti. 
     Borsacılar, piyasalarda işlem hacminin iyice azaldığını, işlemlerin sınırlandığını, spekülatif faaliyetlerden kaçınıldığını belirtiyorlar. 
     Bazı borsacılara göre, kimi aracı kurumlar, hala bu haftanın olaylarına yoğunlaşmış görünüyor ve eldeki paralarını, döviz kurlarındaki dalgalanmalara karşı kalkanlama hedging işi yapmayı düşünmüyorlar. 
     Borsacılar, işlemlerin kısmen bazı teknik güçlüklerden kaynaklandığını ve bunun da doların hareketlerini abartmış olabileceğini düşünüyor. 
     New York borsasında euro Cuma günü 91.16 sentten 92.16 sente yükselirken, dolar 118.79 yenden 117.29 yene, 2.1455 marktan 2.1223 marka, 1.6481 İsviçre Frangı'ndan 1.6215 İsviçre Frangı'na, 7.1957 Fransız Frangı'ndan 7.1180 Fransız Frangı'na, 2,124.03 liretten 2,101.10 lirete geriledi. 
     Avrupa borsalarında dolar karşısında son altı ayın en yüksek düzeyine çıkan dolar 92.46 sente çıktı. Dolar, Japon Yeni karşısında son altı ayın en düşük düzeyine, 117.04 yene, İsviçre Frangı karşısında son sekiz ayın en düşük düzeyine 1.6213 franga düştü. 
     Tayvan, Singapur, Hindistan ve Güney Kore borsaları endeksleri de yüzde 3'den fazla, Tayland borsası endeksi de yüzde 8.63 oranında puan kaybetti. Ancak, Tokyo borsasında Nikkei Endeksi Cuma günü 395.80 puan yüzde 4.1 oranında kazanarak, Salı günkü saldırılardan bu yanaki en yüksek düzeyine 10,008.89 puana çıktı. 
     Dai-Ichi Kangyo Bank'ın zarardaki bir süpermarket zincirine desteğini kesmesi, ''Japonya'nın batık kredi sorununu halletmede ciddileştiği'' ümidini artırması da, Tokyo borsasını yükseltti. 
     londra borsasında Pazartesi günü 90.38 sentten işlem gören euro Cuma günkü kapanışta 91.94 sente yükseldi. 







</TEXT>
</DOC>
