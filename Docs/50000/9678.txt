<DOC>
<DOCNO> 9678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/cankat.html </URL>
<DATE> 2001/03/02/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bir vaaz da benden 
</HEADLINE>
<TEXT>

     Koyun yerine tavuk da kurban edilebilir mi İlahiyatçılardan olur diyen de var Prof. Dr. Zekeriya Beyaz , olmaz diyen de Din İşleri Yüksek Kurulu’ndan Dr. Halil Altınbaş . 
     Yeterince tartışma konumuz yok ya, bayram arifesinde de bunu tartışırız. Nenem, kurbanlık olarak erkek hayvan makbuldür, derdi. Dişi koyun değil, koç Parası çıkışmayan horoz keserek de bu borcunu yerine getirebilir dediğini hatırlıyorum. 
     Nenem gülerek lafın ardını getirirdi 
     Hayvanın da bereketli olanı dişisidir. Yavrular, sürüsünü çoğaltır sütüyle hem onun yavrusu beslenir, hem insanlar gıdalanır. Erkek dediğin en başta bir işe yarar, işte o kadar. Sun tohumlamayla da pek eğlenir, dedemi kızdırırdı. 
     Hendekli bir yetiştirici kurbanlık devekuşu satıyor, bir gazetede okudum. 
     Beyaz Hoca haklı. Paran varsa dana kes, koç kes azsa horoz kes Ona da yetmezse fakirin cebine üç kuruş koy, diyor. 
     Siz bunları bırakın da, kurban kesme işini bir nizama koymaya bakın. Çoluk çocuğun gözü önünde, sokaklar, arsalar mezbahaya dönmesin. 
     Bir vaaz da ben vereyim bari. 
     Atalarımız, ibadet de, kabahat de gizlidir demişler kurban kesmek bir tür ibadettir. Kabahate döndürmeyelim 
     
MEZAR YERİNİ SATAN YÜRÜYEN CESET      Star Özel’de bir haber Onlar da krizde. Mesela Sibel Can "çok arzu ettiği halde" okul inşaatını tamamlayamamış, "hapisteki kocasının yasağına rağmen" parasızlıktan sahneye dönmek zorunda kalmış... türünden haberler. Sonuncusu da "Harika Avcı dükk nı kapattı" diyor. Emlakçılığı becerememiş, hazır yiyormuş. Demek ki hazırında h l iş var. 
     Bu emlakçı lafı, Ankara’nın sohbetine gerçek anlamda doyum olmayan emlakçısı Salim Taşçı’nın bir hik yesini aklıma getirdi. 
     Salim Bey’in bir gün telefonu çalmış. Karşısındaki adam "Ankara’da çok kıymetli bir arsam var, satılık" demiş. Salim Bey adamı evinden alıp, kendisine yol göstermesini istemiş. Dönüp dolaşıp... Karşıyaka mezarlığına gelmişler. Yaşlı adam, üzerinde kendi adının da yazılı olduğu mezarı gösterip, "İşte bu arsayı satmak istiyorum " demiş. 
     Anlaşılmış ki adamcağız, aile fertleriyle bozuşmuş, "aynı mezarda yatmak istemiyorum" diye, önceden alıp adını bile yazdırdığı mezar yerini satmaya karar vermiş. Salim Taşçı "Bankayı portakal gibi sattım" adını verdiği anı kitabında, mezarını satan bu adama "Yürüyen Ceset" adını takmış. 
     Siz şimdi çatlasanız da, ben Ankaralı bu "yürüyen ceset" hakkında yorum ve espri yapmayacağım. 
     
"Türk kızı istemiyor, aman İngilizce konuş"      Yurtdışı temsilcilerimden biri anlatıyor Meşhur bir şarkıcımızın yolu Sofya’ya düştü. "Gelmişken bir kaçamak yapayım " dedi. 
     Otelin Türk görevlisinin kulağına fısıldarken "Aman kız, Türk olmasın " diye tembih etmeyi de unutmadı. 
     Görevli sağı solu aradı bir kız bulunabildi, Türk asıllı bir Bulgardı 
     Kıza akıl verdiler 
     Adam, Türk kızları yaramaz, diyor sakın Türkçe konuşma. 
     Kızcağız da, sabaha kadar, İngilizce konuştu. 
     Ama, "Türkler yaramaz" lafına iyice içerlemiş olmalı ki, sabah, parasını alıp otel odasından çıkarken, bizim şarkıcıya, düzgün bir Türkçe’yle, lafı oturttu 
     Türkler senin zannettiğin kadar kötü değilmiş, demek ki Ben de Türküm 
     Ne diyeyim O yolcunun kardeşi de şarkıcıdır, tanırım. İlk rastladığımda bu hik yeyi kafasına kakacağım. 
     
Cotta GS’ye gıcık      Cimbom bize geçen sene büyük keyif yaşattı. UEFA Kupasını aldı, yetmedi Real Madrid’i alaşağı edip Süper Kupa’yı da kazandı. Hey gidi günler hey 
     Türkiye’yi yurtdışında tanıttığı için Galatasaray’a devlet tarafından ödül verilecekti. Geçen sene açıklanan ödül, ancak 5 Şubat’ta verilebilmiş. Meğer Cimbom’un ödülü "İMF engeline takılmış". 
     Galatasaray’a verilecek 2.975 Cumhuriyet altınının değeri 116 milyar lira. İMF yetkilileri "Piyasaya böyle bir paranın sürülmesi, uygulanan istikrar programını sıkıntıya sokabilir" diye, direnmişler. 
     Kimi dedikoducular da, "Yok efendim, İMF’nin Türkiye Masası Şefi Carlo Cottarelli hasta Milanlıdır. Cimbom Milan’ı eledi diye, gıcıklık yaptı" diyorlar. 
     Neyse, GS’nin ödülleri 5 Şubat’ta verilmiş Allah’tan. "Kara Çarşamba" yüzünden gürültüye de gidebilirdi. 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
