<DOC>
<DOCNO> 46559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sontur08.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanmak için mahkemeye gelen çifti polis barıştırdı.... 
</HEADLINE>
<TEXT>

     Adana'da, şiddetli geçimsizlik nedeniyle boşanmak için mahkeme başvuran ve duruşma sonrası çocuklara kimin bakacağı konusunda kavga eden ''Akgün'' çifti, adliyede polisinin araya girmesiyle barıştırıldı. 
     Kazım Başer Mahallesi'nde oturan Fatoş Akgün 33 , 10 yıl önce evlendiği eşi Ahmet Akgün'ün 34 işsiz olduğunu ve kendisini dövdüğünü iddia ederek, çocukları Hakan 8 ve Hüseyin'i 9 yanına alarak, babası Mehmet Mehmet Ali Ağdıç'ın 55 evine yerleşti. Fatoş Akgün, bir süre sonra da eşinden boşanmak için dava açtı. 
     ''Ekonomik sıkıntı ve geçimsizlik nedeniyle'' Adana 3. Asliye Hukuk Mahkemesi'nde açılan davanın ilk duruşmasına gelen Ahmet Akgün, eşi Fatoş Akgün'den boşanmak istemediğini söyledi. 
     Duruşmanın ileri bir tarihe ertelenmesinin ardından adliyeden çıkan Ahmet Akgün, çocuklarını eşine bırakıp gitmek isteyince, tartışmaya başladılar. 
     Ahmet Akgün, Adliye polisi tarafından gözaltına alınırken, tartışma nedeniyle korkuya kapılan çocuklar da anneleri Fatoş Akgün'e sarılıp, ''Anne bizi bırakma'' diye ağlamaya başladılar. 
     Polis memurları önce ortada kalan çocukları, daha sonra da anneyi adliye karakoluna götürdü ve kavga eden çifti birbirleriyle görüştürdüler. Eşini çok sevdiğini söyleyen Ahmet Akgün, ''İşsizlik nedeniyle kavgamız oluyor. Ailesinin zoruyla benden boşanmak istiyor. 
     Ama ben eşimi seviyor ve boşanmak istemiyorum'' dedi. 
     ''Akgün'' çiftinin barışmalarını sağlayan adliye polisi, daha sonra çifti, adliyenin arka kapısından evlerine gönderdi. 
     






</TEXT>
</DOC>
