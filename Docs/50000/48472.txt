<DOC>
<DOCNO> 48472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/eko06a.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Havayollarına yeni destek 
</HEADLINE>
<TEXT>

Devlet Hava Meydanları İşletmesi’nin yürüttüğü bazı hizmetlerde indirim yapılacak 
     REUTERS 

     Ulaştırma Bakanı Oktay Vural sivil havacılıkta pazar payı daralmasından kaynaklanan sıkıntıları gidermek için bazı önlemler alacaklarını söyledi. Vural, "Bunlarla ilgili olarak biz Ulaştırma Bakanlığı olarak üzerimize düşen görevi yapacağız. Bunu Devlet Hava Meydanları İşletmesi’nin yürüttüğü bir takım hizmetlerde indirim yapmak suretiyle gerçekleştireceğiz" dedi. 
     Gazetecilerin sorularını yanıtlayan Vural, söz konusu hizmet indirimlerinin yakıt imtiyaz ücreti, konaklama vergisi, trunk telsiz ücretleri gibi alanları kapsadığını belirtti. Konuyla ilgili son değerlendirmeyi bugün yaptıktan sonra Başbakanlığa başvuracaklarını kaydeden Vural, "1 Kasım’dan itibaren altı ay süreyle bu uygulamayı gerçekleştirmeyi düşünüyoruz" dedi. 
     Vural, 50 milyon dolardan 1.5 milyar dolara kadar olan sigorta risklerinin Hazine tarafından üstlenilmesine ilişkin uygulamanın altı ay süreyle her ay uzatılarak sürdürüleceğini de söyledi. 
     



 EKONOMİ 

























</TEXT>
</DOC>
