<DOC>
<DOCNO> 15265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sonspo07.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor ile Kocaelispor 1-1 berabere kaldı 
</HEADLINE>
<TEXT>

     Birinci Futbol Ligi'nde yapılan maçta, İstanbulspor ile Kocaelispor 1-1 berabere kaldı. 
     Kocaelispor ikinci yarıya Lazorov'un yerine Cem Sinan'ı alarak başladı. 
     55. dakikada İstanbulspor'da Niyazi sarı kart gördü. 57. dakikada Ayman'ın ara pasıyla ceza sahası içine giren Kaan Dobro, kaleci Haluk ile karşı karşıya kaldı. Bu futbolcunun vuruşunda top Haluk'tan döndü, savunma tehlikeyi uzaklaştırdı. 
     59. dakikada, Serdar'ın ceza alanı sağ çaprazından sert şutunda top kaleci Haluk'un sağından ağlara gitti 1-0 65. dakikada Kocaelisporlu Faruk, Sertan'ı ceza sahası içinde düşürünce, hakem Ünsal Çimen penaltı noktasını gösterdi. Atışı kullanan Bushaj, topu ağlara göndererek eşitliği sağladı 1-1 
     72. dakikada, Cihan Haspolat'ın pasıyla ceza sahası içine giren Cem Sinan, topu geriden gelen Kaan Dobro'nun önüne yuvarladı. Bu futbolcu boş kale yerine meşin yuvarlağı auta atınca, körfez ekibi bir golden oldu. 73. dakikada, Kocaelispor'da Cihan sarı kart gördü. Aynı dakikada İstanbulspor'da Mithat çıktı, yerine Gökhan Keskin girdi. 77. dakikada orta sahadan aldığı pasla rakip ceza sahasına giren Sertan, topu Saidou'ya çıkardı. Bu futbolcunun şutunda meşin yuvarlak kaleci Metin'de kaldı. 78. dakikada Kocaelispor'da Ayman'ın yerine Erçek oyuna dahil oldu. 80. dakikada Kocaelispor'da Pazin sarı kart gördü. 88. dakikada İstanbulspor'da Bushaj'ın yerine Gökhan Sakar, 90. dakikada da Kocaelispor'da Serdar'ın yerine Cihan Erdil oyuna dahil olurken, karşılaşma karşılıklı gollerle 1-1 sona erdi. 
     




</TEXT>
</DOC>
