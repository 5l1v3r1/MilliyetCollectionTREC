<DOC>
<DOCNO> 34782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sontur01.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Yediği balıktan zehirlenen Sakıp Sabancı'nın sağlığı iyi... 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, gıda zehirlenmesinden dolayı Amerikan Hastanesi'nde tedavi altına alındı. 
     Cumartesi günü katıldığı bir davette balık yediği belirtilen Sabancı, evine gittikten bir süre sonra rahatsızlandı. 
     Sabancı, rahatsızlığının artması üzerine bu sabaha karşı gittiği Özel Amerikan Hastanesi'nde tedavi altına alındı. 
     Sakıp Sabancı'nın durumuyla ilgili olarak hastane yetkililerince bir açıklama yapılmazken, ünlü işadamının basın danışmanı Gökalp Ökten, Sakıp Sabancı'ya gıda zehirlenmesi teşhisi konulduğunu ve tedavisinin sürdürüldüğünü belirtti. 
     Ökten, Sabancı'nın sağlık durumunun iyi olduğunu kaydetti. 
     
     






</TEXT>
</DOC>
