<DOC>
<DOCNO> 9675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/akyol.html </URL>
<DATE> 2001/03/02/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kemal Derviş 
</HEADLINE>
<TEXT>

     KEMAL Derviş hep 'aranan insan' olmuş. Dün Prof. Asaf Savaş Akat anlattı 
     - Turgut Özal da Kemal'i çağırmıştı. Ekonomide üst düzey bürokratik bir görev önermişti. Sonra neden bilmiyorum, bu gerçekleşmedi. 
     Kemal Derviş YDH'nin kurucularındandı. O bakımdan Cem Boyner ve Asaf Savaş Akat kendisini çok yakından tanıyorlar. 
     Cem Boyner anlatıyor 
     - Kemal Türkiye için bir şanstır. Dünya Bankası ve IMF'den 30 - 40 milyar dolar istiyorsak, bu paranın iyi kullanılacağından emin olurlarsa verirler. Kemal, bir programı başarıya ulaştıracağına güvenilen bir isimdir. 
     Cem ve Akat, Kemal Derviş'in Balkanlar'da ve Filistin'de üstlendiği ekonomik programları başarıya ulaştırdığına dikkat çektiler 
     - IMF, Dünya Bankası, Amerikan Hazine Bakanlığı, AB'nin ekonomik kurumları gibi önemli merkezlerde saygın bir isimdir, şahsi dostlukları da vardır. Kendisinin inanacağı bir programa onları da inandırır. 
     
     MESELE bu... Derviş gibi bir ismin görev üstlenmesi için "başaracağına" inanması lazımdır, inanması da gerekli yetkilere sahip olmasıyla mümkündür. 
     Şu sözler Cem Boyner'in 
     - Kemal vatansever bir insandır. 'Ülken sana ihtiyaç duyuyor' denildiğinde elini ateşe sokar. Ama bunun yetkilerine de sahip olmalıdır. 
     Prof. Akat "Merkez Bankası Başkanlığı'nı tek olarak kabul edeceğini sanmıyorum, çünkü çok iyi bilir ki, Türkiye'nin sorunu para politikası değil" diyor Derviş'in "genel ekonomik programın yönetimi için" yetki isteyeceğini söylüyor. 
     Kaygı şu "Koalisyon"da üç parçaya bölüştürülmüş ekonomi yetkilerinin böyle bir 'tek elden' yönetime verilmesine ortaklar razı olur mu 
     Olmalılar Kamuoyu bunun için baskı yapmalıdır. 
     Ekonomi tek elden yönetilmelidir, başka türlü kriz yönetimi olmaz Eski krizleri unuttuysak bile kasım ve şubat krizlerinden bunun anlaşılmış olması lazım. 
     
     SİYASİ boyut ekonomik reformlarda daima fevkalade önemlidir. Türkiye'nin müzmin ekonomik sorunlarının önemli bir bölümü, zayıf ve istikrarsız koalisyon hükümetlerinden geliyor zaten. 
     Politikacılar Kemal Derviş'ten geleceğe dönük olarak çekinebilirler mi Olabilir, insanlık halidir. Ama bilmelidirler ki, Kemal Derviş'le Türkiye'nin kazanacağı imkanların yolunu açmazlarsa, krizin altında kalırlar. 
     Kemal Derviş "siyasi vizyon"u da olan bir iktisatçı... Akat'a göre 
     - Kelimenin Amerika'daki anlamıyla liberal, Avrupa'daki anlamıyla sosyal demokrat diyebiliriz. Clinton ve Blair çizgisine benzetebiliriz. Gelir dağılımı ve sosyal sorunlarda çok duyarlıdır ama çok iyi bir ekonomist olduğu için popülizm yapmaz... 
     Akat hemen ekledi 
     - Siyasi vizyonu vardır ama siyasi ihtirası yoktur 
     Politikacılarımız gönül huzuruyla Derviş'e "genel ekonomik program" için gereken yetkileri vermelidirler. 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
