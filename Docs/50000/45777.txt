<DOC>
<DOCNO> 45777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/soneko20.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Karakoyunlu "Program revize edilebilir" 
</HEADLINE>
<TEXT>

     Özelleştirmeden sorumlu Devlet Bakanı Yılmaz Karakoyunlu, ekonomik programda bazı hedeflerin revize edilebileceğini söyledi. 
     Karakoyunlu, Atılım Üniversitesi 2001 - 2002 eğitim öğretim yılı açılışına katıldı. Çıkışta gazetecilerin sorularını yanıtlayan Karakoyunlu, Afganistan'a karşı başlatılan harekatın ekonomik programı etkilemediğini dile getirdi. 
     TÜPRAŞ ve PETKİM'in özelleştirilmesini 11 Eylül'de Amerika'ya yapılan terörist saldırı sonucu Kasım ayına ertelediklerini hatırlatan Karakoyunlu, ekonomik programdaki bazı hedeflerin revize edilebileceğini ifade etti. 
     Karakoyunlu, yaptığı konuşmada, kendi dönemi ile şimdiki eğitim sistemini karşılaştırdı. Eğitimin kalitesinin düştüğüne dikkat çeken Karakoyunlu, "O günlerden bu günlere geldik. Bugün a, b, c' delikanlıları ve kızları yetiştiriyoruz" dedi. 
     Yargıtay Başkanı Sami Selçuk da, Türkiye'nin üniversite özerkliğini gözden geçirmesi gerektiğini söyledi. 
     






</TEXT>
</DOC>
