<DOC>
<DOCNO> 3462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/siyaset/siy06.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kefilim Savaş değil 41 yıllık kariyerimdir' 
</HEADLINE>
<TEXT>

     ANKARA Milliyet 

     Vural Savaş'tan boşalan Yargıtay Cumhuriyet Başsavcılığı görevine başlayan Sabih Kanadoğlu, FP'nin kapatılması istemiyle ilgili davada hukuki sürecin devam ettiğini belirtti. Kanadoğlu, görevine başlamadan önce Anıtkabir'i ziyaret etti. Kanadoğlu'nun Anıtkabir'i ziyaretinde Yargıtay Cumhuriyet Başsavcı Vekili Erol Öcal, Yargıtay Genel Sekreteri Uğur İbrahim Hakkıoğlu ve Yargıtay Cumhuriyet Savcıları da hazır bulundular. 
     
FP süreci işliyor      Daha sonra makamına giden Kanadoğlu, Savaş'ın kendisine yönelik "arkadaşım Atatürkçüdür, kefilim" şeklindeki sözlerinin hatırlatılması üzerine Savaş'a teşekkür etti. Kanadoğlu, "Benim kefilim 41 yıllık meslek yaşamımda açıkladığım düşüncelerimdir" dedi. FP'nin kapatılması istemiyle açılan davada hukuki sürecin işlediğini anlatan Kanadoğlu, Anayasa Mahkemesi'nin belge ve başsavcılık görüşlerinin gün içinde Mahkeme'ye ulaştırılacağını söyledi. 
     


 SİYASET 


















</TEXT>
</DOC>
