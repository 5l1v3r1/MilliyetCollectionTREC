<DOC>
<DOCNO> 26717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/ekonomi/eko01.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken gelen kazanır’ 
</HEADLINE>
<TEXT>

Derviş, New York’ta yatırımcılara Türkiye’nin temmuz ayında ciddi bir iyileşme sürecine gireceğini, ülkede iyi k r olanaklarının olduğunu söyledi 
     YASEMİN ÇONGAR New York 

     Devlet Bakanı Kemal Derviş, uluslararası ticari bankalar ve yatırım çevrelerinin Türkiye’deki pozisyonlarını Aralık 2000 öncesi düzeyine çıkarmalarını istediklerini ve bu konuda genelde olumlu bir yanıt aldıklarını açıkladı. Derviş, uluslararası yatırımcıların k r arayışı içinde olduklarını belirterek, "Bugün Türkiye’de iyi k r etme imk nı var. Yabancı yatırımcılar içinde erken davranan daha fazla k r edecek. Bunu da biliyorlar ve en uygun zamanı kolluyorlar" dedi. Türkiye’nin önündeki iki haftanın "kritik" olacağını vurgulayan Derviş, "Dört önemli yasanın geçmesi, borç takasının tamamlanması, bazı önemli yönetim kurullarına atama yapılması ve IMF ile Dünya Bankası icra kurullarından yeniden kaynak sağlanması gündemde. Bu iki hafta başarılı geçerse temmuz ayında ciddi bir iyileşme sürecine gireceğiz" diye konuştu. 
     
     Finans devlerinden yoğun ilgi 
     Derviş, Merkez Bankası Başkanı Süreyya Serdengeçti, Hazine Müsteşarı Faik Öztrak ve BDDK Başkan Yardımcısı Teoman Kerman ile birlikte Frankfurt’tan sonra dün New York’ta, uluslararası büyük bankaların yöneticileriyle bir araya geldi. Aralarında American Express, Bear Stearns, Citibank, Deutsche Bank, New York Merkez Bankası, Goldman Sachs, JP Morgan Chase, Lehman Brothers, Merrill Lynch, Salomon Smith Barney gibi önemli kredi kuruluşlarının üst düzey yöneticilerinin de bulunduğu bir gruba önce programın uygulamasındaki gelişmeleri anlatan Derviş ve beraberindekiler, daha sonra New York Merkez Bankası Başkanı William McDonough’un ev sahipliğindeki yemekte de büyük bankaların başkanlarıyla bir araya geldiler. Toplantılara Moody’s, Standard And Poor’s ve Duff Phelps temsilcileri de katıldı. Toplantıda IMF Başkan Yardımcısı Stanley Fischer da hazır bulundu. Bir IMF heyeti de programın uygulanmasına ilişkin soruları yanıtladı. 
     
Hedef Vergileri düşürmek      Devlet Bakanı Kemal Derviş’in yabancı yatırımcılara verdiği en önemli mesaj vergilerle ilgiliydi. Kemal Derviş, orta vadede vergileri düşürüp daha çok vergi toplamayı hedeflediklerini söyledi. Şu anda durumun buna imk n vermediğinin altını çizen Derviş, ancak Türkiye’nin bunu mutlaka uygulaması gerektiğini anlattı. 
     Toplantıya katılan New York Merkez Bankası Başkanı William McDonough ise Türkiye’ye kendini sürekli gündemde tutmasını tavsiye etti. Yabancı bankacılar da Türkiye’nin kısa zamanda çok işler başardığını belirtirken, özellikle Yüksel Yalova’nın istifa ettirilmesinin kendilerince siyasi kararlılık’ olarak algılandığını belirttiler. 
     
     IMF Destekleyin 
     IMF, uluslararası finans kuruluşlarının Türkiye’nin ekonomik programını desteklemelerini istedi. IMF’nin para ve kur departmanından Finansal İşler Direktör Yardımcısı Carl - Johan Lindgren, "Bu iyi bir program. Bankacılık çevrelerinin desteğini hak ediyor " dedi. 
     
Yabancıların pozisyonu artacak      Dün akşam Türkiye’ye dönmek üzere New York’tan ayrılan Derviş, buradaki basın toplantısında Türkiye’deki özel bankaların dış borçlarını geri ödeme zorluğu çekmesini beklemediklerini belirtti. Bu bankalar için borç erteleme talebi olmadığını vurgulayan Derviş, "Yabancı bankaların Türkiye’deki pozisyonlarını azaltma değil, artırma eğilimine girmelerini bekliyoruz" dedi. Derviş, buna ilişkin olumlu yanıt aldıklarını da belirtti. 
     Merkez Bankası Başkanı Serdengeçti de Türkiye’de ödemeler dengesinin marttan itibaren fazla vermeye başladığını vurgulayarak, özel bankaların dış ödemelerinde sorun yaşamamaları gerektiğini, ancak böyle bir sorun yaşanırsa bile şu andaki geçiş döneminde Merkez Bankası’nın ticari bankalara döviz satmasının mümkün olduğunu söyledi. Serdengeçti, "Sendikasyon kredilerinin ödenmesinde sıkışıklık yaşarlarsa, bu yola gideriz" dedi. 
     
TBMM tatili hayırlı olacak’      Derviş, New York’taki basın toplantısında Türkiye’nin temmuzda ciddi bir iyileşme sürecine gireceğini vurgularken, "Zaten TBMM de tatile girecek" demesi, medya mensupları arasında gülüşmeye yol açtı. Derviş bunun üzerine TBMM’nin çok çalışarak tatili hak ettiğini vurguladı. "Ama tabii tatile girince de bazı konularda tartışma çıkması, kriz çıkması ihtimali azalıyor" diyen Derviş, böylece Türkiye’deki siyasi anlaşmazlıkların ekonomiye olumsuz etkisine gönderme yaptı. 
     



 EKONOMİ 





















</TEXT>
</DOC>
