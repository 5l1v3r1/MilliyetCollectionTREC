<DOC>
<DOCNO> 47794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/guncel/gun03a.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ’a baskın 
</HEADLINE>
<TEXT>

     SERHAT ÜNAL ERDEM ÖZTÜRK İstanbul 

     Milliyet’in ortaya çıkardığı yolsuzluk ve dolandırıcılık iddialarını araştıran polis, İGDAŞ’a düzenlediği baskında çok sayıda fatura, evrak ve CD’ye el koydu. İGDAŞ eski Genel Müdürü Fuat Şengül ile SP Milletvekili Ali Oğuz’un oğlu İbrahim Müjdat Oğuz’un da aralarında olduğu altı kişi de gözaltına alındı. 
     Maliye Bakanlığı Hesap Uzmanları Kurulu, İstanbul’da doğal gaz dağıtımı yapan İGDAŞ’ta dolandırıcılık yapıldığını belirledi. Kurul, İGDAŞ’ın ana faaliyeti dışında kalan, 1998 ve 1999 yılındaki ihalelerle ilgili bir raporu İstanbul DGM Cumhuriyet Savcılığı’na verdi. 
     Savcılığın talimatıyla harekete geçen Mali Şube Müdürlüğü ekipleri, "BİT Operasyonu"nu başlatınca önce Alibeyköy’deki İGDAŞ Genel Müdürlüğü’ne baskın düzenlendi. Polis çok sayıda evrak, fatura, doküman ve CD’ye el koydu. 
     Operasyon kapsamında AK Parti lideri Tayyip Erdoğan döneminde İstanbul Büyükşehir Belediyesi Genel Sekreteri olan Mustafa Açıkalın, İGDAŞ eski Genel Müdürü Fuat Şengül, İbrahim Müjdat Oğuz, Özcan Efilti, Naci Erdemir ve İlhan Biçer de gözaltına alındı. 
     
     Oğuz Oğlum melek gibidir’ 
     SP İstanbul Milletvekili Ali Oğuz, oğluyla görüşebilmek amacıyla Mali Şube Müdürlüğü’ne geldi. Oğluyla görüştürülmeyen Oğuz, "İGDAŞ’ta Satış ve Pazarlama Müdürü olan oğlum, saat 06.30’da evinde gözaltına alınmış. Melek gibidir. Bu işlere karışacak bir insan değildir" dedi. 
     



 GÜNCEL 























</TEXT>
</DOC>
