<DOC>
<DOCNO> 25843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/ekonomi/eko02.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar 2002’yi bekliyor 
</HEADLINE>
<TEXT>

Türkiye’yi riskli bir ülke olarak gören uluslararası finans ve yatırım gruplarının temsilcileri yatırım için 2002 - 2003’e kadar gelişmeleri bekleyeceklerini söyledi 
     SEÇKİN ÜREY 

     Türkiye’nin siyasi ve ekonomik istikrara kavuşmasını bekleyen uluslararası finans ve yatırım devleri, bunun için 2002 - 2003 yılına kadar gelişmeleri izleme eğiliminde. 
     CNBC - E nin düzenlediği "Ekonomide Yeniden Yapılanma, Reformlar ve Fırsatlar" forumuna katılan dünyanın en büyük yatırım firmalarının üst düzey yöneticileri Türk piyasalarını değerlendirirken 2002 ve 2003 yıllarının kendileri açısından çok önemli olduğunu söylediler. 
     Alliance Capital Global Risk Yönetimi Başkan Yardımcısı Daniel Hewitt, "Bono yatırımcıları siyasi ve ekonomik istikrar bekliyor. Eğer makroekonomik çerçeve gelişirse, Türkiye’ye tekrar gelirlerödedi. Deutsche Bank Global Pazar Stratejisti Peter Garber ise Türkiye’nin sürekli değişken faiz oranları nedeniyle halen riskli bir ülke olduğunu kaydetti ve reform yasalarının tamamının geçmemiş olmasının önemli bir sorun olduğunu söyledi. 
     
     Sendikasyon korkusu 
     Citibank yetkilileri ise Türkiye’ye bakış açılarının uzun vadeli olduğu için adımlarını daha dikkatli atmaktan yana olduklarını ve Türkiye’nin risk taşıdığını belirtti ve "Sendikasyonların ödenebileceği bile belli değil" dedi. 
     Forumun başkanı CNBC - Europe Anchorman’i Simon Hobbs ise Türkiye’nin finansal sorunları aşabilecek kapasitede olduğunu ancak insan hakları konusunda ilerleme kaydetmesi gerektiğini söyledi. 
     
     Deutsche Bank Global Pazar Stratejisti Peter Garber 
Bankalar cazip fiyatta’      Türkiye’deki bankacılık sektörü şu an yabancılar için çok çekici bir durumda. Türk bankaları uluslararası piyasaların rağbet edeceği değerde. Zaten Türk bankacılık sektörü kapasitesinin altında çalışıyor. Biz buradaki bankaların borç dengesinin yerine oturmasını bekliyoruz. Ayrıca borçlanma halen artacakmış gibi gözüküyor. Çünkü faiz oranları bizim için h l yüksek.Yüksek faiz oranları şirketlerin aktif değerlerini düşürdü ve alım için cazip hale getirdi. Şu anda küçük şirketlerin tam anlamıyla hedef konumunda. Büyük şirketlerin arasında da cazip olanlar var. Ama satın alma durumunda içi piyasadan gelecek direnişten korkuluyor." 
     
     Alliance Capital Risk Yönetimi Başkan Yardımcısı Hewitt 
Batık bankaları kapatın’      Türkiye’deki bankacılık reformları çok yavaş işliyor. Gerektiği zaman zor durumdaki bankaların kapatılmalı. Siyasi nedenlerden dolayı banka kapatmamak ekonomik açıdan adil bir yaklaşım değil. Eğer yapacak hiçbir şey yoksa herhangi bir bankayı açık tutmaya gerek yok. Türk piyasası yabancı yatırımcıya şüphe ile yaklaşmamalı. Yabancı yatırımcıların Türkiye’ye tam anlamıyla geri dönmesi için, ekonomik durumun dalgalı değil istikrarlı bir şekilde düzeldiğini görmesi gerekiyor. Hisse senedi yatırımcıları hükümetin kimin kazanan, kimin kaybeden olduğuna karar vermediği bir piyasa istiyorlar." 
     



 EKONOMİ 























</TEXT>
</DOC>
