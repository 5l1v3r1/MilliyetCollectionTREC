<DOC>
<DOCNO> 6149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sontur17.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Emniyet Müdürlüğü'ndeki patlama bomba imha çalışması sırasında meydana gelmiş 
</HEADLINE>
<TEXT>

     İstanbul Emniyet Müdürlüğü'nün Vatan Caddesi'ndeki yerleşkesinde bulunan C Blok'ta meydana gelen patlama sonucu ilk belirlemelere göre 4 polis memuru yaralandı. 
     Vatan Caddesi üzerindeki İstanbul Emniyet Müdürlüğü yerleşkesinde bulunan ve Terörle Mücadele Şube Müdürlüğü ile İstihbarat Şube Müdürlüğü'nün bulunduğu C Blok'un 3. katında saat 14.10'da bir patlama oldu. Bomba İmha Bürosu'nun bulunduğu katta imha çalışması yapıldığı sırada meydana gelen patlama sonucu 4 polis memuru yaralanarak, Özel 29 Mayıs Hastanesi ile İstanbul Üniversitesi İÜ İstanbul Tıp Fakültesi Hastanesi'ne kaldırıldı. Patlamanın şiddetiyle C Blok'un 3. kat penceresinin camları tamamen kırıldı. 




</TEXT>
</DOC>
