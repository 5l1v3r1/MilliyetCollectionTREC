<DOC>
<DOCNO> 12997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/yazar/bila.html </URL>
<DATE> 2001/03/25/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Temizel "Gönlüm DSP'de" 
</HEADLINE>
<TEXT>

     CHP'den kopmalar sonucu başlayan "yeni hareket yeni parti" çabaları ve bekleyişi, son günlerde siyaset kulislerini hareketlendirdi. 
     Bu bağlamda yakından izlenen isimlerden biri de Bankacılık Üst Kurulu Başkanlığı'ndan istifa eden Zekeriya Temizel... 
     "Temizel ne yapacak " sorusuna da yanıt aranıyor. 
     Acaba, CHP'den kopanların başlattığı yeni hareket ve partileşme süreci içinde yer alır mı 
     "Programımla döneceğim" sözleri, yeni bir parti programı anlamına geliyor mu 
     Bu arada yeni hareket içinde adı geçen CHP eski Genel başkanı Altan Öymen'in, Temizel'i ziyaret ettiği ve bir durum değerlendirmesi yaptığı biliniyor. Bu ziyaretin yeni oluşumla bir ilgisi var mı Öymen, Temizel'i yeni oluşuma davet etti mi 
     Zekeriya Temizel'le dün yaptığımız görüşmede bu soruların yanıtlarını aradık. 
     Temizel, kesinlikle yeni bir siyasi hareket içinde yer almayacağını söylüyor 
     - Bu tür hareketlerin nasıl sonuçlandığını yakın geçmişimizde gördük. Kesinlikle böyle bir hareket içinde yer almam. Ayrıca bu tür girişimlerin solu bölmek gibi bir risk taşıdığına da yine yakın tarihimizde tanık olduk. 
     - Öymen sizi davet etti mi 
     - Hayır. Bir davet söz konusu değil. Görüşmemiz bu konularla ilgili değildi. 
     Ayrıca benim siyasi olarak nerede olduğum belli. 
     - DSP'ye dönecek misiniz 
     - Ben zaten kendimi kopmuş saymıyorum. Bankacılık Üst Kurulu Başkanlığı görevine atanınca doğal olarak istifa etmiştim. Ama gönül bağım kopmadı. Gönlüm elbette DSP'de. 
     - Yeniden DSP'ye mi üye olacaksınız 
     - Ben kendimi parti dışında kalmış görmüyorum. Bunun usulleri vardır. Onlara göre hareket edilir. 
     - Hazırladığınız program yeni bir parti programı gibi algılandı 
     - Hayır. İlgisi yok. Öyle anlaşılması yanlış olur. Hatta program demek bile yanlış olur. Ben sadece ekonominin durumuyla ilgili gözlem ve önerilerimi daha çok bir rapor haline getirmeye çalışıyorum. Onu hazırlayınca da yine kendi partime sunacağım. Başka bir amacım yok. 
     Temizel'in sözlerinden anlaşılıyor ki, yeni bir siyasi hareketin içinde yer almaya niyeti yok. Bu yönde gelecek önerilere kapalı. 
     Aksine Temizel'in siyasete DSP'de devam etme eğliminde olduğu söylenebilir. 
     Tabii, bunun için ilk adımın DSP'den gelmesini beklediği de açık. 
     Kendiliğinden başvuracak gibi gözükmüyor. 
     
     





Sabiha Gökçen 


Temizel "Gönlüm DSP'de" 


Çankaya Daha iyi olabilir 


Siyasette mıntıka temizliği’ çare mi 


Felaket senaryosu 


Saddam sonrası 


Çankaya'da eğitim 


Olimpistanbul 


Bayram polise tosladı 


Soğan soyulurken hazine soyulurken 


Hayalet santral 


Aksoy ne bekliyor 


Naum Tiyatrosu 


</TEXT>
</DOC>
