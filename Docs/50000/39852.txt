<DOC>
<DOCNO> 39852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sonspo11.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Da Silva'nın yanına yeni bir isim 
</HEADLINE>
<TEXT>

     Trabzonspor, Diyarbakırspor ile yapacağı lig maçının hazırlıklarını sürdüürüyor. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan çalışmaya, milli oyuncular Salazar, Metin, Gökdeniz ve Mehmet ile sakatlığı süren Hami katılmazken, hafif sakatlığı bulunan Jarro, kondisyon salonunda çalıştı. 
     Antrenmanda, futbolcular pas çalışmasının ardından yarım alanda taktik ağırlıklı çift kale maç yaptı. Tekelioğlu, Hami'nin yokluğunda forvette Da Silva ve Zafer'i çift kale maçta birlikte oynatırken, Nijeryalı Augustine ile de yakından ilgilendi ve bu futbolcunun her an hazır olmasını istedi. 
     Yarını izinli olarak geçirecek bordo-mavili takım, 2 Eylül Pazar günü ise kamp yapmak üzere Ankara'ya gidecek. 
     
     Hami'ye izin çıkmadı 
     Geçen hafta Bursaspor maçında sakatlanan ve 3 ay sahalardan uzak kalacağı açıklanan Hami'ye doktorlardan izin çıkmadı. 
     Hami'nin dikişlerinin alınacağı ve şu an için yolculuk yapmaya hazır olmadığı için, Kızılcaham kampına dahil edilmeyeceği bildirildi. 






</TEXT>
</DOC>
