<DOC>
<DOCNO> 6486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/ekonomi/eko07.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank satışa çıkarıldı 
</HEADLINE>
<TEXT>

Bankayla ilgilenen yatırımcılar 26 Şubat’a kadar BDDK’ya başvuracak. BDDK uygun alıcıları 2 Mart’a kadar belirleyecek. Satış şartnamesi 30 Mart’a kadar yayınlanacak 
     ANKARA Milliyet 

     Eski sahibi Dinç Bilgin’in başında bulunduğu Medya Holding olan ve 27 Ekim 200’de Tasarruf Mevduatı Sigorta Fonu’na TMSF aktarılan Etibank AŞ’nin satış süreci başlatıldı. 
     Bankacılık Düzenleme ve Denetleme Kurumu’ndan BDDK yapılan yazılı açıklamaya göre, Bankacılık Düzenleme ve Denetleme Kurulu, Etibank’ın da daha önce satışa çıkarılan sekiz Fon bankası için belirlenen sürece uygun olarak satılmasını kararlaştırdı. 
     Kurumdan yapılan yazılı açıklamaya göre Etibank AŞ’yle ilgilenen yatırımcılar 26 Şubat 2001 tarihine kadar kuruma başvuracak. Kurum başvuru sahiplerinden banka sahibi olacaklarda aranan koşulları taşıyanları 2 Mart 2001 tarihine kadar belirleyecek. 
     Belirlenen yatırımcılara 16 Mart 2001 tarihine kadar ön inceleme ve öneride bulunma süresi verilecek. Kurul, bu önerileri de dikkate alarak satış şartnamesini 30 Mart 2001 tarihine kadar yayınlayacak. 
     Açıklamada, yatırımcıların bu şartnameye uygun tekliflerini gerektiğinde inceleyerek due dilligence beş hafta içinde Fon’a iletecekleri, bu tarihten itibaren bir hafta içinde ihalenin sonuçlandırılacağı bildirildi. 
     
     Demirbank’a beş talip 
     BDDK, Demirbank’a talip beş yatırımcı gruba bankada gerekli incelemeleri yapmaları ve teklifleri hazırlamaları konusunda gerekli izinlerin verilmesine karar verdi. 
     BDDK’dan dün yapılan yazılı açıklamada, Tasarruf Mevduatı Sigorta Fonu TMSF bünyesinde bulunan Demirbank için açıklanan özel satış yönteminin ilk aşamasını oluşturan ve yatırımcıların seçimini amaçlayan çalışmanın takvime uygun olarak sonuçlandırıldığı kaydedildi. Açıklamaya göre, Demirbank’a başvuran ikisi yabancı beş yatırımcı grubunun banka sahibi olacaklarda aranan koşulları taşıdıkları belirlendi. Açıklamada, "Yatırımcılara bankada gerekli inceleme yapmaları ve teklifleri hazırlamaları konusunda gerekli izinlerin verilmesine karar verildi" denildi. 
     Daha önce HSBC Demirbank’la ilgilendiğini belirtmişti. Son olarak Akbank da satış şartlarının öğrenilmesi için BDDK’ya başvuracağını açıklamıştı. Ankara Milliyet 
     


 EKONOMİ 

















</TEXT>
</DOC>
