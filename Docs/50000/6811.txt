<DOC>
<DOCNO> 6811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/spor/spo02.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
REVİVO yükselen değer 
</HEADLINE>
<TEXT>

     FENERBAHÇE’NİN İsrailli yıldızı, son maçlardaki performansıyla, camianın adeta gözbebeği oldu. İlk yarıda sadece bir asisti olan Revivo, Fenerbahçe’nin lig ve Türkiye Kupası’nda oynadığı son dört maçta kazandığı toplam 12 golün yedisini attırdı, ikisini filelere bıraktı ve yıldızlaştı. Revivo ilk devrede zaman zaman yedek oturmasına rağmen, ikinci yarıyla birlikte vazgeçilmez oyuncular arasına girdi. 
     
Golleri 
LİG 1. Hafta Kocaeli - Fenerbahçe 0 - 4 1 Gol 4. Hafta Fenerbahçe - Siirt Jetpa 4 - 2 1 Gol 6. Hafta Fenerbahçe - Y.Yozgat 3 - 1 1 Gol 11.Hafta Fenerbahçe - Ankaragücü 5 - 1 1 Gol 20.Hafta Fenerbahçe - Gençlerbirliği 3 - 0 1 Gol      
     
TÜRKİYE KUPASI 3. Kademe Fenerbahçe - Siirt Jetpa 7 - 3 1 Gol Yarı Final Fenerbahçe - Galatasaray 4 - 4 1 Gol      
     
DENİZLİ Her yerde oynarız’      FENERBAHÇE Teknik Direktörü, "Her rakiple istedikleri her yerde oynarız" dedi. Mustafa Denizli, "Fenerbahçe Stadı’nda maç oynanmaz, tehlikeli" tartışmasına "Kimin burnu kanamış " diye katıldı. Ünlü hoca, "Ligin başında bizi yedi - sekiz hafta sonra görün deyince, ben de kendime inanmamıştım. Ama camiaya ve futbolculara mesaj vermem gerekiyordu. Bu bir meslek sırrıdır. Ortaya helva çıkmaya başladı, ama bunu tek başıma yapmadım" ifadesini kullandı 
     DENİZLİ, tribünlerinden kopmuş, kendi sahasına korkarak çıkan takımı değiştirdiklerini de ekledi. Tecrübeli hoca "Güven ortamı hazırladık. Futbolcularım, rakip takımların tahrikine kapılmamalı. O zaman karşıdakiler amaca ulaşır. Artık yarınla ilgili endişem yok. Fenerbahçe istediğim çizgiye geliyor. Şampiyonlukta dört takım baş başa kalırsa, baraj 80 puanın altına düşer. Şu an şampiyonluk için üç aday kalmış görünüyor" dedi. 
     
"Takım olduk"      FENERBAHÇE Kaptanı Ogün, aldıkları son galibiyetle tam bir takım olduklarını kanıtladıklarını söyledi. Ogün "Bireysel yetenekler ön plana çıktı. Fenerbahçe stilini sahaya koyuyor. Artık gol yemekten korkmuyoruz. Nitekim Galatasaray maçında gol yediğimize üzülmedim. Benim de şansım iyi gidiyor. Bütün takım olarak yüreğimizi sahaya koyuyoruz" dedi. 
     
Balic unutuldu      FENERBAHÇE’YE büyük umutlarla gelen Balic, yedek kulübesine abone oldu. Ligde 10. haftaya kadar gol atamayan Balic, ardından yükselişe geçmesine rağmen, Ankaragücü kupa maçında Mustafa Denizli’ye tepki verdikten sonra yedeğe düştü. Ancak Denizli, Balic’in kendisine olan tepkisi nedeniyle yedek beklemediğini belirtip "Bu şampiyonlukta büyük katkısı olacak" dedi. Fenerbahçe’de dört karşılaşmada yedek kalan Balic asıl görevi olan asist konusunda da takım arkadaşlarının gerisine düştü. 
     


 SPOR 






























</TEXT>
</DOC>
