<DOC>
<DOCNO> 48864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/guncel/gun04.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Elhamdülillah solcuyum 
</HEADLINE>
<TEXT>

Esenyurt eski Belediye Başkanı Gürbüz Çapan, DGM'deki ilk duruşmasında "Yedi ceddim isyancı olmuştur. Ben de onlara layık olmaya çalıştım" dedi 
     SEMRA PELEK İstanbul 

     Çıkar amaçlı suç örgütü kurmak", "rüşvet almak" ve "ihaleye fesat karıştırmak" iddialarıyla 24 yıl hapsi istenen Esenyurt eski Belediye Başkanı Gürbüz Çapan, suçlamaların, bazı dedikodulardan kaynaklandığını belirterek, "Elhamdülillah solcuyum. Ülkenin sol yanındayım. Alnım ak, başım dik" dedi. 
     İstanbul 1 No'lu DGM'de başlayan 42 sanıklı davanın ilk duruşmasına, Gürbüz Çapan, kardeşleri Zeki ve Çetin Çapan ile belediye meclisi çalışanlarının da aralarında bulunduğu 24 tutuklu sanık katıldı. Uğur Alacakaptan ve Ergin Cinmen'in avukatlığını üstlendiği Çapan'a destek için gazeteci Oral Çalışlar ile tiyatrocu Tuncay Necmioğlu da duruşmayı izledi. 
     
     Soyağacını anlattı 
     Savunmasına soyağacını anlatarak başlayan Çapan, "Yedi ceddimiz, isyancı ve asi olmuştur. Ben de ecdadıma layık olmaya çalıştım. Toplumumuzda bu tür adamlar ya öldürülür, ya çürütülür" diyerek, kendini, Yavuz Sultan Selim, Mithat Paşa, Enver Paşa ve N zım Hikmet'le örneklendirdi. 
     Çete iddialarını da içine sindiremediğini belirten Çapan, "Neden çete suçundan buradayım Çete nedir Bunun hesaplaşması burada yapılacak. Ahrete kalmamalı hesaplaşmam. Solcuyum elhamdülillah. Ben bu ülkenin sol yanındayım. Bu ülkenin erdemiyim" dedi. 
     
     15 kişi tahliye edildi 
     Yaklaşık 13.5 saat süren duruşmaya 23.40’te karar için ara veren mahkeme heyeti, Gürbüz Çapan’ın tutukluluk halinin devamını kararlaştırırken, 15 kişinin de tahliyesine karar verdi. 
     



 GÜNCEL 

















</TEXT>
</DOC>
