<DOC>
<DOCNO> 36563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sondun03.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Karısını 24 yıl yelkenlide hapseden adama 10 yıl hapis 
</HEADLINE>
<TEXT>

     ABD'nin Everett kentinde bir adam, karısını 24 yıl boyunca köhne bir yelkenlide hapsetmekten, 10 yıl hapis cezasına çarptırıldı. 
     Snomish İlçesi Yüksek Mahkemesi'nde görülen davada, Victor David adlı 61 yaşındaki adamın ikinci derecede tecavüz suçuna verilen en ağır cezaya çarptırıldığı belirtildi. Kocası tarafından ağır tacize uğrayan 51 yaşındaki Linda David'in sol gözünün kör olduğu, vücudunda kırık kaburga kemikleri bulunduğu ve beyninin zedelendiği kaydedildi. 
     Adamın, bir bakım evinde sürekli bakım altında tutulması gereken kadını görmesi de yasaklandı. Karısını suiistimal ettiği iddialarını reddeden kocanın, karısının sık sık düştüğünü ileri sürdüğü ve devletten, karısının bakımını üstlendiği gerekçesiyle ayda 500 dolar aldığı kaydedildi. Bir sosyal görevlinin müdahalesiyle 1997 yılında kurtarılan kadına, Washington eyaleti aleyhine açtığı ihmal davasından vazgeçmesi için, eyaletin geçen Ağustos ayında 8 milyon 800 bin dolar tazminat ödemeyi kabul ettiği ifade edildi. 
     







</TEXT>
</DOC>
