<DOC>
<DOCNO> 25635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur23.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP, Sapanca olayı için suç duyurusunda bulunacak 
</HEADLINE>
<TEXT>

     ANAP Sakarya İl Başkanı Arif Aruca, İçişleri eski Bakanı Sadettin Tantan'ın memleketi Sapanca'da, parti tabelalarının indirilerek parçalanması konusunda inceleme başlattıklarını söyledi. 
     Aruca, "Olayla ilgili görüntüleri izleyip, hukukçu arkadaşların değerlendirmesi sonrasında, suç duyurusunda bulunacağız" dedi. 
     Tantan'ın istifasına üzüldüklerini, ancak memleketi Sapanca'da yaşananları kabul etmelerinin mümkün olmadığını kaydeden Aruca, şöyle konuştu 
     "Bakanın, ardından ilçe teşkilatının da istifa ettiğini öğrenince kendilerini aradık ve kararı biraz zamana bırakmalarını istedik. Bize kararlarının kesin olduğunu söylediler. Daha sonra televizyon yayınlarında parti tabelaları ve binasının tahrip edildiğini görünce, kendilerini yeniden aradık. Olayın kendileri tarafından değil, tepkili halk tarafından yapıldığını, bunun bir kaza olduğunu ifade ettiler. Ama, görüntüler olayın kazayla yapılmış hareketler olmadığını ortaya koyuyor. Sapanca'da yapılanlar, partinin manevi şahsiyetine saldırıya dönüştürülmemeliydi." 
     







</TEXT>
</DOC>
