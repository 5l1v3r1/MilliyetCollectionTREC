<DOC>
<DOCNO> 1557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur14.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk "Af yetkisini sınırlayan düzenlemeler değiştirilsin" 
</HEADLINE>
<TEXT>

     Adalet Bakanı Hikmet Sami Türk, Cumhurbaşkanı Ahmet Necdet Sezer'in, ''Meclis'in af yetkisinin kaldırılmasına'' ilişkin sözleri üzerine, af yetkisinin kaldırılmasının değil, af yetkisini sınırlayan düzenlemelerin değiştirilmesi gerektiğini söyledi. 
     Türk, TBMM Adalet Komisyonu'ndan ayrılırken, ''Cumhurbaşkanı'nın, Meclis'in af yetkisinin kaldırılması konusundaki sözleri hakkında ne düşünüyorsunuz '' sorusuna karşılık, bir bakanın Cumhurbaşkanı'nın görüşleri hakkında kanaat açıklamasının doğru olmadığını söyledi. Bu konuda kendisinin daha önce görüşlerini açıkladığını belirten Türk, Anayasa'nın 87. maddesinde, TBMM'nin af yetkisini sınırlayan bir ibare bulunduğunu hatırlattı. Anayasa'nın 14. maddesi kapsamına giren suçlardan dolayı genel veya özel af çıkarılamayacağına ilişkin hüküm bulunduğunu kaydeden Türk, şöyle konuştu 
     'Aslında kaldırılması gereken bu sınırlayıcı ibaredir. Af bir toplumsal sübaptır. İleride de Türkiye'de, Anayasa'nın 87. maddesindeki sınırlamanın kaldırılmış olabileceği bir af yetkisinin kullanılmasını gerektirecek durumlar olabilir. Toplumsal barışın sağlanması bunu gerektirebilir. Af yetkisinin kaldırılması değil, af yetkisini sınırlayan ibarenin kaldırılması düşünülmelidir.'' 
     Türk, bir gazetecinin, ''Sayın Topçu'nun ifadeleri var. Siz üçlü T Çetesi misiniz '' sorusuna karşılık olarak, ''Bunların söylendiğini bilmiyorum. Sadece gazetelerde böyle bazı ifadeler var. Burada TBMM üyeleri, milletin vekilleridirler ve Türk milletini temsil etme onurunu yaşamaktadırlar. Milletvekilerinin görevi, miletin davalarını takip etmektir'' dedi. 




</TEXT>
</DOC>
