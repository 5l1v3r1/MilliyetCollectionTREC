<DOC>
<DOCNO> 20898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sontur08.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Hükümet ile ilgili tartışmalar sakıncalı" 
</HEADLINE>
<TEXT>

     Başbakan Bülent Ecevit, Türkiye'nin kritik bir dönemden geçtiğini, bundan dolayı Hükümetle ilgili tartışmalara girmeyi sakıncalı bulduğunu söyledi. 
     Ecevit, Sakarya'ya gitmek üzere geldiği Esenboğa Havaalanı'nda gazetecilerin, Hükümette tartışma yarattığı iddia edilen IMF'ye verilen Niyet Mektubu'ndan koalisyonu oluşturan partilerin genel başkanlarının haberlerinin olup olmadığını sorması üzerine şunları söyledi 
     ''Bu sıralarda Hükümetle ilgili tartışmalara girmeyi sakıncalı buluyorum. Kritik bir dönemden geçiyoruz. Ekonomiyi düzeltmemiz için bir fırsat doğdu. Bu fırsatı değerlendirmek için bu tür tartışmalara katkıda bulunmak istemiyorum.'' 
     Başbakan Ecevit, daha sonra Sakarya'da yapımı tamamlanan deprem kalıcı konutlarının anahtar teslim törenine katılmak üzere, özel uçak ATA ile Kocaeli'ne hareket etti. 






</TEXT>
</DOC>
