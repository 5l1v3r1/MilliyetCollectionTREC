<DOC>
<DOCNO> 14111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sonspo09.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor İstanbulspor'a 3-2 yenildi 
</HEADLINE>
<TEXT>

     Birinci Futbol Ligi'nde Samsunspor,kendi evinde İstanbulspor'a 3-2 yenildi. 
     49. dakikada Ali'nin sol taraftan ceza alanına gönderdiği topa dönerek vuran Ertuğrul'un şutunda, top üstten dışarıya gitti. 
     53. dakikada ev sahibi ekip beraberliğe çok yaklaştı. Bu dakikada Ertuğrul'un pasıyla bir anda kaleciyle karşı karşıya kalan İlhan, topu kale yerine dışarı gönderince, takımı adına önemli bir fırsatı kullanamamış oldu. 
     57. dakikada İstanbulspor'dan Bushi çıktı, yerine Gökhan Keskin girdi. 
     67. dakikada ani gelişen İstanbulspor atağında, Saidou'nun pasında ceza alanı içinde topla buluşan Mithat'ın şutunda, top kalecide kaldı. 
     68. dakikada Samsunspor'dan Hakkı, yerini Souzo'ya bıraktı. 
     78. dakikada Baidoo, ceza alanı içinde Murat'ı düşürünce, hakem penaltı noktasını gösterdi. Atışı kullanan Sertan, kendisinin ve takımın 3. golünü atarak durumu 3-1 yaptı. 80. dakikada Samsunspor'da, Mehmet'in yerine Vural oyuna girdi. 
     83. dakikada Samsunspor bir gol daha kazandı. Tümer'in sol taraftan ceza alanına gönderdiği topu iyi izleyen Ertuğrul, güzel bir kafa vuruşuyla topu ağlara gönderek durumu 3-2 yaptı. 85. dakikada Ertuğrul'a topsuz alanda müdahele eden İstanbulsporlu Bülent, sarı kart gördü. 
     88. dakikada ev sahibi ekip kazandığı penaltı vuruşundan yararlanamadı. Bu dakikada, topun başka bir alanda oynandığı sırada İstanbulspor ceza alanı içinde Moura, Ertuğrul'a yumruk atınca, orta hakem Sabit Hacı"meroğlu, yan hakem Yaşar Ulusoy'un uyarısıyla penaltı noktası gösterdi, Moura'yı da kırmızı kartla oyundan ihraç etti. Penaltı atışını kullanan İlhan sert vurdu. Topu, kaleci Haluk tokatlayarak çelmeyi başardı. 
     89. dakikada İstanbulspor'dan Mithat çıktı, yerine Niyazi girdi. 
     90. dakikada Murat'a sert giren Samsunsporlu Ercan, sarı kart gördü. Karşılaşma, İstanbulspor'un 3-2 galibiyetiyle sona erdi. 




</TEXT>
</DOC>
