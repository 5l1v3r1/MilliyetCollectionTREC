<DOC>
<DOCNO> 2549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/spor/spo08.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK’e şikayet 
</HEADLINE>
<TEXT>

Spor teşkilatı, televizyonların amatör branşlara da yer vermesini istiyor 
     AYŞE YEŞİN 

     SPOR Teşkilatı, özel televizyonların spor programlarını futbol ile doldurması üzerine, çareyi RTÜK’e başvurmakta buldu. Radyo ve Televizyon Üst Kurulu’na bu konuda bir yazı yazmayı planlayan Gençlik ve Spor Genel Müdürlüğü, özel televizyonların yayın akışlarına amatör branşların da girebilmesi için yeni bir sistem geliştirilmesi talebinde bulunacak. 
     YETKİLİLER, bu konuda RTÜK’ün yapacağı düzenleme ile 38 dalın ülke geneline yayılmasının sağlanacağını söylediler. Trafik kuralları, çocuk eğitimi ve psikolojisi, belgeseller gibi televizyonların yayınlamakla yükümlü olduğu programların yanı sıra amatör branşların da spor programları içinde yer bulmasının başlangıç olacağı görüşü savunuldu. 
     


 SPOR 

































</TEXT>
</DOC>
