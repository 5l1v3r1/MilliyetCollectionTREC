<DOC>
<DOCNO> 38791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/soneko20.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 398.56 puan artışla 2. seansı 10,049.66 puandan tamamladı. 
     Hisse senetleri ortalama yüzde 4.13 oranında değer kazandı. 
     Borsa'da ilk seansda banka hisselerindeki satışların etkisiyle gerçekleşen 240 puanlık düşüşün ardından, 2. seansta piyasa hızla toparlandı ve 10 bin seviyesinin üzerinde kapanış yaptı. 
     Bono faizlerindeki düşüşlerin yanısıra döviz kurlarında da hızlı bir gevşeme yaşanınca Borsa'da olumsuz hava birden değişti. Seans, 9,665 seviyesinde alış ağırlıklı açıldı. Ancak daha sonra 9,559 puana kadar süren bir düşüş yaşandı. Döviz piyasasındaki satışlarla kurlardaki hızlı gevşeme Borsa'ya da yansıyınca seansın ilk yarısı 9,851 puanla geçildi. 
     İkinci yarıda da piyasadaki olumlu hava sürerken, 10 bin seviyesini zorlayan Endeks, ilkinde kar satışlarıyla geri döndü. Ancak, kapanışa doğru gelen alımlar Ulusal-100 Endeksi, seans sonunda 10,049.66 puana taşıdı. Hisse senetleri düne göre ortalama yüzde 1.60 oranında değer kazandı. 
     Kapanışta mali endeks 532.50 puanlık artışla 13,658.88 puana, sınai endeksi 307.11 puanlık artışla 8,764.14 puana, hizmet endeksi de 187.87 puanlık artışla 5,507.77 puana yükseldi. 
     Böylece ilk seansa göre mali grup hisseler ortalama yüzde 4.06, sınai grubu hisseler yüzde 3.63, hizmet grubu hisseler de yüzde 3.53 oranında değer kazandı. 
     2. seansta işlem gören toplam 287 hisse senedinden 197'si değer kazandı. 28 hisse senedi değer yitirirken, 62 hissenin fiyatında ise değişiklik olmadı. 
     Seansta, 287 trilyon 880 milyar 537 milyon liralık işlem hacmi oluştu. İki seansın işlem hacmi toplamı da, 500 trilyon 75 milyar 134 milyon lira olarak gerçekleşti. 
     2. seansta, Yapı Kredi Bankası, Garanti Bankası, Sabancı Holding, Akbank ve Tüpraş en yoğun işlem gören hisseler oldular. 







</TEXT>
</DOC>
