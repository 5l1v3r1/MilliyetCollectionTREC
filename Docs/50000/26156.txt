<DOC>
<DOCNO> 26156 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/guncel/agun.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’ımızı sıkmayın 
</HEADLINE>
<TEXT>

BEYAZIT ÖZTÜRK'ün de aralarında bulunduğu yüzlerce Arnavutköylü, üçüncü köprü projesini protesto etmek için buluştu BOĞAZIMI sıkmana izin vermiyorum, köprü möprü istemiyoruz diye slogan atan Arnavutköy sakinleri, iskelelerini geri istedi 
     ÜMRAN AVCI İstanbul 

     Arnavutköy Semt Girişimi ASG , üçüncü Boğaziçi Köprüsü'nün gündeme getirilmesini, sanatçı ve politikacıların da destek verdiği bir panayırla protesto etti. Üçüncü köprüye karşı çıkan Arnavutköylüler, "Çıkar Köprüsü'ne Hayır" demek için dün buluştu. Annesi Nurten Öztürk ile gelen Beyazıt Öztürk ve DSP İstanbul Milletvekili Zafer Güler de protestoya destek verdi. 
     
     Köprü darta hedef oldu 
     "Bu semt Arnavutköylüler tarafından koruma altına alınmıştır" yazılı dev pankartın altındaki şenlikte tezg hlar kuruldu, yemekler yenildi, dartla 3. Boğaziçi Köprüsü'nü üç kez isabet ettirene bedava meşrubat dağıtıldı. Yüzlerce Arnavutköylü, "Köprü möprü istemiyoruz", "Boğazımı sıkmana izin vermiyorum", "İskelelerimizi geri istiyoruz" yazılı dövizler taşıdı. 
     
     'En iyisi tüp geçit' 
     DSP'li Güler de, Boğaz'a tüp geçit kurulması gerektiğini dile getirerek, konuyu Başbakan Ecevit'e aktarma sözü verdi. Köprüye karşı olduğunu söyleyen Güler, "İstanbul'un şehir dokusunun bozulmaması için tüp geçit gerekiyor. Kaç köprü yaparsanız yapın, İstanbul'un ulaşım sorununu tüp geçit çözer" dedi. 
     
     Arnavutköy sahipsiz değil’ 
     Eyleme katılan yediden yetmişe yüzlerce Arnavutköylü, semtlerine sahip çıkacaklarını belirterek, "Biz köprü möprü istemiyoruz" diye bağırdı. Eylemde yapılan konuşmaların ardından Boğaziçi Üniversitesi B.Ü Tarih Bölümü Öğretim Üyesi Doç. Dr. Günhan Danışman, düzenlediği geziyle Arnavutköy'ün tarihini anlattı. 
     
     'Köprü denizi gölgeler' 
     3. köprüye karşı tüm İstanbulluları duyarlı olmaya çağıran Beyaz, "Deniz üzerine köprü kurulursa, deniz gölge altında kalır. Denizimizin üzerine gölge düşmesini istemiyoruz. Köprü iki kıtayı, sevgilileri, şıkları birbirine bağlıyor ama şehre yukarıdan baktığı için bir ukalalığı var. Biz denizin üzerinde böyle bir ukalalık istemiyoruz" diye konuştu. 
     



 GÜNCEL 















</TEXT>
</DOC>
