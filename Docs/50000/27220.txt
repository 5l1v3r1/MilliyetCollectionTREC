<DOC>
<DOCNO> 27220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/son/sontur07.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
FP lideri Kutan "Hakkımızdaki karar haftasonuna doğru çıkar" 
</HEADLINE>
<TEXT>

     FP Genel Başkanı Recai Kutan, Anayasa Mahkemesi'nde görülen FP'nin kapatılması istemli davayla ilgili olarak, ''Tahminimiz, karar hafta sonuna doğru, bizim inancımıza göre müspet istikamette neticelenecektir'' dedi. 
     Türk Hava Yolları'na ait bir uçakla Ankara'dan İstanbul'a gelen Kutan, Atatürk Havalimanı VIP Salonu'nda gazetecilerin sorularını cevaplandırdı. 
     Kutan, eski İçişleri Bakanı Sadettin Tantan'ın, ''gazeteci Ali Kemal olayı ile ilgili sözlerinin'' hatırlatılması üzerine, ''O hususta hiçbir yorum yapmam. Çünkü ne maksatla söylediğini ben de anlamış değilim'' dedi. 
     ''FP içinde 'Üçüncü Yolcular' adıyla yeni bir eğilim olduğu söylentilerine'' ilişkin olarak da Kutan, ''O konu tamamen basından bazı arkadaşların hayallerinden ortaya koydukları iddialar, gerçeklerle bir alakası yok'' diye konuştu. 
     FP'nin kapatılması istemiyle görülen dava ile ilgili soruya Kutan, ''Tahminimiz, karar hafta sonuna doğru, bizim inancımıza göre müspet istikamette neticelenecektir'' yanıtını verdi. 
     Kutan, Atatürk Havalimanı'nda, Ankara'ya gitmek üzere VIP Salonu'nda bulunan FP İstanbul Milletvekili Abdülkadir Aksu ve FP İstanbul İl Başkanı Numan Kurtulmuş tarafından karşılandı. 
     
     







</TEXT>
</DOC>
