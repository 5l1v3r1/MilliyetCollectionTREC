<DOC>
<DOCNO> 14500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/guncel/gun06.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatay’ın kurulduğu binanın kaderine bak 
</HEADLINE>
<TEXT>
Tarihi binada porno oynuyor 
Valilik, şu an porno film oynatılan binanın müze olması için uğraştı ancak başaramadı 
     HAMZA EZER Hatay DHA 

     Hatay Meclisi’nin 40 üyesinin 2 Eylül 1938’de ilk toplantısını yapıp Hatay Devleti’ni ilan ettiği, halen porno filmlerin oynatıldığı sinema salonunun da bulunduğu tarihi binanın müze haline dönüştürülmesi için çabalar sonuçsuz kaldı. Bina sahibi Ziver Adalı da, binayı yıkıp otel inşa etmek üzere Anıtlar Yüksek Kurulu’na başvurdu. 
     Hatay Valiliği, Antakya kent merkezindeki tarihi binanın kültür müzesine dönüştürülmesi için çalışma başlattı, ancak bir sonuç elde edilemedi. Anıtlar Yüksek Kurulu’na binanın yıkılabilmesi için başvuran Adalı da, izin alması halinde binayı yıkıp yerine otel ve iş merkezi yapacağını söyledi. 
     1934’te temeli atılan binan tiyatro ve gazino olarak düşünüldüğünü vurgulayan Adalı şunları söyledi 
     "Burası parlamento binası değil. Geçmişte binanın ön kısmı içkili lokantaydı. İlk Hatay Meclisi burada toplandı. Çünkü başka toplanacak yer yoktu. Dedem Hacı Mehmet Adalı Efendi de, meclis üyeleri arasındaydı. Dedem en yaşlı üye olduğu için toplantıyı açtı. İlk toplantıdan sonra, meclis belediye binasını kullanmaya başladılar." 
     
     Devlet burada kuruldu 
     Avrupa Konseyi Doğal ve Kültürel Varlıkları Koruma Envanteri’ne 31.00 sıra numarasıyla kayıtlı bina, tüm tarihi kayıtlarda, Tayfur Sökmen’in cumhurbaşkanı seçildiği, Hatay devletinin kuruluşunun ilan edildiği ve hükümetin kurulduğu yer olarak gösteriliyor. 
     
     


 GÜNCEL 

























</TEXT>
</DOC>
