<DOC>
<DOCNO> 13899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/spo03.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
GALATASARAY CEPHESİ 
</HEADLINE>
<TEXT>

LUCESCU zor durumda 
     ERHAN TELLİ 

     GALATASARAY Teknik Direktörü, Beşiktaş maçı öncesinde kadro kurmakta güçlük çekiyor. Sahaya süreceği her hatta adam sıkıntısı yaşayan Lucescu'nun çaresizlikten Popescu'yu sakat sakat oynatacağı belirtildi. Rumen teknik adam, Emre'nin yokluğunda orta sahada da büyük problem yaşıyor. 
     LUCESCU, sakatlığı nedeniyle 10 gündür doğru dürüst idman yapmayan Jardel konusunda da kararsız kaldı. Tecrübeli hoca, henüz hazır olmayan Brezilyalı golcüyü oynatmak istemezken, bugün kendisiyle bir kez daha görüşecek. Ancak Lucescu'nun forvette Hasan Şaş - Serkan ikilisine görev vermesi bekleniyor. 
     
Hagi'ye Tugay jesti      GALATASARAY'ın Rumen yıldızının 24 Nisan'da ülkesinde yapacağı jübileye Tugay da katılacak. Ayrıca dünyaca ünlü birçok yıldız "Karpatlar'ın Maradonası"nın vedasında top koşturacak. Hakan Şükür'den ise henüz bir cevap gelmedi. FIFA Başkanı Sepp Blatter ve Fransız futbol adamı Platini'nin de katılacağı jübile için Hagi, Formula 1'in ünlü ismi Michael Schumacher'i de davet etti. 
     


 SPOR 



























</TEXT>
</DOC>
