<DOC>
<DOCNO> 14399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sondun14.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Madam Mitterrand ifade verdi 
</HEADLINE>
<TEXT>

     Fransa'nın eski Cumhurbaşkanı François Mitterrand'ın eşi Danielle Mitterrand, Angola'ya silah satışı sırasında yolsuzluk yaptığı gerekçesiyle yargılanan oğlu Jean-Christophe hakkında açılan davayla ilgili olarak Paris Adalet Sarayı'nda ifade verdi. 
     Şahit olarak yaklaşık bir saat süreyle dinlenen ''Madam'' Mitterrand, Adalet Sarayı'ndan ayrılışında açıklama yapmadı. Mitterrand'ın oğlu, geçen yıl sonu yolsuzluk suçlamasıyla tutuklanarak cezaevine gönderilmiş, daha sonra 5 milyon frank kefaletle serbest bırakılmıştı. Paris Mahkemesi tarafından daha önce de çağrılmasına rağmen ifade vermeye gitmeyen ''Madam'' Mitterrand'ın, bu sefer mahkemeye gideceği bildirildi. Fransa'da, belediye lojmanlarında yapılan yolsuzluklarla ilgili bir davada Cumhurbaşkanı Jacques Chirac'ın mahkemeye şahit olarak çağrılması geniş yankı uyandırmıştı. 




</TEXT>
</DOC>
