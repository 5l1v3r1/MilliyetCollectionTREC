<DOC>
<DOCNO> 22341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/spor/yfbgok.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şalom sana Revivo 
</HEADLINE>
<TEXT>

     ATTİLA GÖKÇE 

     FENERBAHÇE büyük coşkuyla, özlem ve aşkla müthiş bir ihtirasla özlediği şampiyonluk turunu atabilmek için on binler halinde Kadıköy’e koştu. Günü Sarı - Lacivert renklerle boyadı. Bayrak oldu dalgalandı. 
     Ama hakça söyleyelim bu sezon belki de ilk kez Şükrü Saraçoğlu Stadı’nda unvanına yakışır bir futbol oynayamadı. Aradığı farkı, üst üstte gelen golleri bulamadı. Resmen yalpaladı. 
     Hele maçın sonlarına doğru Bursaspor üst üstte şutlarla kaleyi yoklayınca sıkıldı, bunaldı, yüreği hopladı. 
     Neyse ki, Mustafa Denizli’nin elinde süper silahı, Revivo vardı. Adam tek başına kahramandı. Maça başlarken taraflı tarafsız tüm futbol otoriteleri Revivo’suz bir ilk on bire anlam veremediler. Kilidi kimin açacağını bilemediler. Gerçi savunma sağlamdı, Lazetiç, Abdullah, Yusuf ve Rapajiç harikaydı...Johnson’a güven tamdı, ama gol için umutların bağlandığı iki adam tam anlamıyla hamdı... 
     Serhat’ın gençliğine verelim, hadi neyse... Ama şu Kenneth Andersson’a ne diyelim Hazret, topla en az on kez buluştu, bütün fırsatlar havaya uçtu. Andersson, Bursaspor’un yakın markajından zorlanıyordu, ama yaşlanmışlığın verdiği ağır bir oturmuşlukla her vuruşta acizlikler, yetersizlikler sergiliyordu. 40 bin seyirciyi çileden çıkaran İsveçli kenarda da Mustafa Denizli’nin yargılanmasına, suçlanmasına, kınanmasına neden oluyordu. 
     Denizli, ikinci yarıya başlarken akıl yolunu seçti. Serhat’ın yerine Revivo’yu, Johnson’un yerine Uche’yi alarak, Mirkoviç’i biraz daha oyuna katarak kozlarını sepetinden çıkardı. Şalom sana Haim Revivo...Attığı gollerin ilkinde gol özlemlerini bitirdi. İkinci de de Bursaspor’un direniş hayallerini sildi. Yine de hakça söyleyelim İlk golde Yusuf’un, ikincisinde Andersson’un asistleri harika. O vuruşlarla gelen goller o kadar güzel ki.. Sanki bir rüya 
     Bize bu güzel rüyanın acı gerçeğini söylemek kalıyor yine. Andersson, Şampiyonlar Ligi’nin santraforu olamaz. Mustafa hocam böyle bile 
     



 SPOR 

























</TEXT>
</DOC>
