<DOC>
<DOCNO> 46725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/dunya/dun01.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Penşir’e indi 
</HEADLINE>
<TEXT>

ABD Savunma Bakanlığı’ndan üst düzey bir heyet helikopterlerle geldikleri Penşir’de, Kuzey İttifakı’yla kara harek tını planlıyor... 
     İRFAN SAPMAZ Penşir 

     Amerika Savunma Bakanlığı Pentagon yetkilileri, Afganistan'da kara operasyonunu başlatmak için çalışmalarını hızlandırdı. Penşir Vadisi'ne son günlerde ABD'li yetkilileri taşıyan helikopterler iniyor. ABD'li yetkililer, Kuzey İttifakı'nın Dışişleri Bakanı Dr. Abdullah Abdullah ile görüşüyor. 
     Pentagon'dan çok üst düzey yetkililer, sık sık Kuzey İttifakı’nın ana kumanda merkezi konumundaki Cebul-ü Saraç bölgesine Abdullah ile görüşmeye geliyor. Bu gelişler ise, Amerikan bayrağı taşıyan ABD Hava Kuvvetleri’ne ait helikopterlerle yapılıyor. 
     Özbekler ve Türkmenlerin lideri General Raşid Dostum, Kuzey Afganistan'da sıcak savaşın içinde. Mezar-ı Şerif'i almak için büyük çaba harcayan Dostum'un kısa sürede burayı alabileceği belirtiliyor. Dostum son olarak Mezar-ı Şerif'e çok yakın Kadiz ve Zare kasabalarını aldı. 
     
     Türkiye de güçler çatışmasında 
     Bu arada bölge ülkelerinden çok üst düzey bir askeri yetkili şu anda bölgede güç dengeleri için savaşıldığını belirterek, şunları söyledi "ABD ve Türkiye Raşid Dostum'u desteklerken, Pakistan ve İngiltere Peştular üzerinde oynuyor." Rusya ise Tacik kökenlilerle birlikte ABD'den önce K bil'e girerek İttifak cephesinde söz sahibi olma peşinde... 
     
ABD-Özbekistan Savunma Paktı      YASEMİN ÇONGAR Washington 

     ABD ile Özbekistan’ın önceki gün duyurduğu anlaşma, bir eski Sovyet cumhuriyetiyle ABD arasında bugüne dek yapılmış en kapsamlı güvenlik işbirliği belgesi sayılıyor. Anlaşma, özü itibariyle Özbekistan'ın güvenliğini garantilemesi karşılığında, ABD'ye bu ülkedeki üsleri kullanma olanağı veriyor. Anlaşmaya göre, ABD Kara Kuvvetleri'ne bağlı bin kadar askerin konuşlanmış olduğu Özbek üssü, ilk aşamada "insani amaçlı operasyonlar için" kullanılacak. Anlaşmanın diğer önemli unsuru ise, ABD'nin bu Orta Asya ülkesinin savunmasında bizzat görev üstlenmeyi kabul etmesi. 
     



 DÜNYA 













</TEXT>
</DOC>
