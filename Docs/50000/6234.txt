<DOC>
<DOCNO> 6234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yasam/ayas.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada sağanak grip var 
</HEADLINE>
<TEXT>

Açan badem ağaçlarına aldanmayın.. Uzmanlar artan gribin suçlusunu buldu Sürekli değişen, ısınıp, soğuyan hava vücudu perişan ediyor .. 
     AYŞEGÜL AYDOĞAN 

     Uzmanlar, son günlerde artan grip vakalarının ve bünyelerimizdeki dengesizliklerin nedenini açıkladı... İstanbul Tıp Fakültesi İç Hastalıkları Anabilim Dalı Başkanı Prof. Dr. Murat Dilmener şöyle konuştu 
     "Hava sıcaklığı bir iki gün içinde 10-15 derece oynadı. Hava değişiklikleri organizmada direnç kırıklığı yapıyor. Normalde virüslerden daha zor etkilenen vücut, bu tip havalara ayak uyduramıyor ve sonuçta enfeksiyonlara açık hale geliyor" 
     
     Ruha da zarar 
     Dilmener, vücudun en çok üst solunum yolu enfeksiyonlarıyla, sinüzit, bronşit, zatürre ve menenjite açık hale geldiğini kaydetti. 
     Doç. Dr. Arif Verimli de ruh halimizin havaya göre değiştiğini belirterek şöyle dedi "Sürekli değişen hava bu dengeyi bozuyor. Kapalı havada daha az güneşe maruz kalındığı için ruhsal çöküntü oluyor" 
     
     Çinkoyu bünyeden eksik etmeyin 
     İSTANBUL ANKA 

     ABD’li iki doktorun Hastalanmadan Yaşamak Elimizde’ isimli kitaplarına göre, çinko eksikliği, pek çok sağlık sorununun yanısıra, gribe yakalanma riskini de artırıyor. 
     Alan Stewart ve Stephan Davies adlı doktorlar , çinko eksikliğinin cinsel güçsüzlük, psikiyatrik sorunlar ve saç dökülmesi gibi pek çok soruna yol açtığını belirtiyor ve "Soğuk algınlığı ve gribin yoğun olduğu kış aylarında çinkonun önemi daha da artıyor" diyorlar. İki doktorun önerisi de, bu eksikliği gidermek için eczanelerde rahatça bulunabilen çinko’ haplarının kullanılması. Normal koşullarda, yetişkinlerin günde 15 mg çinko almaları öneriliyor. Çinko zengini besinlerin başında da, zencefil kökü, kaslı etler, bezelye, yumurta sarısı, soya fasülyesi, ceviz, sarmısak geliyor. 
     


 YAŞAM 


















</TEXT>
</DOC>
