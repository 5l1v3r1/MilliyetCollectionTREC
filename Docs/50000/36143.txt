<DOC>
<DOCNO> 36143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/ekonomi/eko08.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
35 bin yatırımcı borsaya dönüyor 
</HEADLINE>
<TEXT>

     Çukurova ve Kepez Elektrik ile Dardanel hisseleri bugün yeniden borsada işlem görmeye başlayacak. İMKB’den yapılan açıklamaya göre, her üç hisse senedi de serbest marjla işleme açılacak. Dardanel hisseleri Ulusal Pazar’da, Kepez ve Çukurova Elektrik hisseleri de Gözaltı Pazarı’nda işlem görecek. En son işlem gördüğü 9 Mart 2001’de 680 liradan kapanan Dardanel’in 21 bin 98 yatırımcısı bulunuyor. En son 29 Temmuz 2000’de işlem gören Kepez Elektrik 495 bin, Çukurova Elektrik de 485 bin liradan kapanmıştı. Çukurova Elektrik’in 10 bin 318, Kepez Elektrik’in ise 3 bin 841 yatırımcısı var. İMKB’nin açıklamasına göre, Dardanel hisselerinin işleme açılmasına, şirketin bankalarla protokol imzalaması üzerine karar verildi. Çukurova ve Kepez Elektrik kararında ise SPK’dan, ilgili bakanlıktan ve her iki şirketten istenen bilgi ve belgelerin İMKB’ye ulaşması etkili oldu. 
     



 EKONOMİ 





















</TEXT>
</DOC>
