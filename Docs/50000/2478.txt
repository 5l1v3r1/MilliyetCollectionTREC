<DOC>
<DOCNO> 2478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur13.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Protestocu öğretim üyeleri yargılanıyor 
</HEADLINE>
<TEXT>

     Samsun Ondokuz Mayıs Üniversitesi Rektörlüğü'ne, Prof. Dr. Ferit Bernay'ın atanmasını protesto amacıyla gösteri düzenleyen ve aralarında bir de belediye başkanı bulunan 86 kişinin yargılanmasına başlanadı. 
     Samsun 1. Asliye Ceza Mahkemesi'nde, ''2911 Sayılı Toplantı ve Gösteri Yürüyüşleri Kanununa Muhalefet'' suçundan yargılanan 86 sanıktan büyük çoğunluğu, bugün yapılan ilk duruşmaya katılmadılar. Sanık avukatlarının, gerekli savunma hazırlıkları için ek süre talebini kabul eden mahkeme heyeti, duruşmayı erteledi. Sanıklardan 8 öğretim üyesi ile bir kamu kuruluşunun bölge müdürü, ''izinsiz gösteri düzenlemekten'' 1 yıldan 3 yıla, geri kalan 76 öğretim üyesi ve üniversite çalışanı ile İlkadım Belediyesi Başkanı Necmi Akkoyunlu ise ''izinsiz gösteriye katıldıkları'' gerekçiyle 6 aydan 18 aya kadar hapis cezası ile yargılanıyor. 
     Cumhurbaşkanı Ahmet Necdet Sezer tarafından, rektör adaylarını belirleme seçimlerinde 297 oy alan eski rektör Prof. Dr. Osman Çakır yerine 71 oy alan Prof. Dr . Ferit Bernay OMÜ Rektörlüğü'ne atanmıştı. Atama sonrası bazı öğretim üyeleri ile üniversite çalışanları protesto gösterisi düzenlemişti. 
     



</TEXT>
</DOC>
