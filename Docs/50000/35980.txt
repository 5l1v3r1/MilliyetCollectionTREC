<DOC>
<DOCNO> 35980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/siyaset/siy06.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Erbakan BM yolunda 
     ABDULLAH KARAKUŞ Ankara 

     Siyasi yasaklı Necmettin Erbakan, Avrupa İnsan Hakları Mahkemesi’nin AİHM RP kararını Birleşmiş Milletler’e BM şikayet edecek. Erbakan adına SP Genel Başkan Yardımcısı Mehmet Bek roğlu, RP ve FP kararlarını bugün Cenevre’de BM insan hakları komisyonunda eleştirecek. AİHM’nin RP kararını düzeltmek için üst kurula temyiz başvurusu yapacak olan Erbakan, Avrupa’da kulisi bırakmadı. Erbakan, AİHM’yi baskı altında tutmak için BM ile de temasa geçti. 
     
     Gökçek Beni istemiyorlar 
     ANKARA Milliyet 

     Ankara Büyükşehir Belediye Başkanı Melih Gökçek, yeni oluşumcuların, kendisini bu hareket içinde görmek istediklerini belirttiklerini, ancak ciddi bir girişimde bulunmadıklarını ifade ederek "İstenilmediğimiz bir yere zorla gidecek halimiz yok" dedi. "Yenilikçi arkadaşlar beni hareket içinde görmek istediklerini ifade ediyor" diyen Gökçek, sözlerini şöyle sürdürdü "Ama, bu konuda hiçbir ciddi girişimde de bulunmuyorlar. Yani, ister gibi görünüp aralarına almak istemiyorlar." 
     
     SP Tayyip takiyeci 
     FEVZİ KIZILKOYUN Konya 

     Saadet Partisi SP Grup Başkanvekili ve Konya Milletvekili Veysel Candan, Yenilikçiler’in lideri Recep Tayyip Erdoğan’ın takiye yaptığını belirterek, "İçeride başka dışarida başka görünmekle başarılı olunmaz. Tayyip değişti’ diye ona koşarak gelenler yakında geri gider" dedi. "Milli Görüş" lideri Necmettin Erbakan’ın kalesi olarak bilinen kentte tabana yönelik açıklamalarda bulunan Candan, Erdoğan ile ANAP lideri ve Başbakan Yardımcısı Mesut Yılmaz’a yönelik sert eleştirilerde bulundu. 
     
     Gürel yurtdışı harcı ödedi 
     ANKARA Milliyet 

     Devlet Bakanı Şükrü Sina Gürel’in, balayına giderken yurdışına 100 dolar çıkış harcı ödediği bildirildi. Gürel çiftinin yurtdışına çıkması nedeniyle Cumhurbaşkanlığı’na gönderilen yazıda "Devlet Bakanı’nın görüşmelerde bulunmak üzere ABD’ye gideceği" belirtilince, balayı "resmi gezi" niteliğine büründü. Başbakanlık’tan yapılan açıklamada, yanlışlığın yazıdaki ifadeden kaynaklandığı, Gürel’e "yurtdışı göreve gittiği" gerekçesiyle harcırah ya da benzeri bir ödeme yapılmadığı vurgulandı. 
     
     Sizin Radyonuz’ kendini kapattı 
     ANKARA Milliyet 

     Ankara’da 7 yıldır yayında bulunan "Sizin Radyonuz", Fikir ve Sanat Eserleri Yasası’nın yayın kuruluşları açısından sıkıntı yarattığı gerekçesiyle geçici olarak yayınını durdurdu. Sizin Radyonuz’dan yapılan açıklamada, bazı kurum ve kuruluşların, noksan yasal düzenlemelerden faydalanarak kendi koydukları kurallarla fahiş telif ücreti taleplerinde bulundukları belirtildi. Açıklamada, "talep edilen ücretler, telif haklarının sağlanmasından ziyade küçük ölçekli Anadolu yayıncılığının ortadan kalkması sonucuna yöneliktir" denildi. 
     



 SİYASET 













</TEXT>
</DOC>
