<DOC>
<DOCNO> 21997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sontur03.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü genç kavak ağacına çıkarak intihar etmek istedi 
</HEADLINE>
<TEXT>

     İstanbul Bayrampaşa'da 17 yaşındaki genç, alkol aldıktan sonra kavak ağacına çıkarak intihar etmek amacıyla atladı. Genç, itfaiyenin gerdiği brandaya düşerek kurtuldu. 
     Terazidere Mahallesi Aynalı Dere Sokak üzerinde bulunan bir kavak ağacına, alkol aldıktan sonra çıkan Ömer Çakır, alkolün de etkisiyle bağırmaya başladı. 
     Çevredeki vatandaşlara atlayacağını söyleyen Çakır, ağabeyi Murat Çakır ve polis ekiplerince ikna edilmeye çalışıldı. Bu arada olay yerine gelen itfaiye ekipleri, Çakır'ın ağaçtan atlama olasılığına karşılık yere branda gererken, Ömer Çakır bir anda kavak ağacının üzerinden kendini boşluğa bıraktı. 
     Brandaya düşerek kurtulan genç, itfaiye ve polis ekiplerinin uğraşları sonucu güçlükle sakinleştirildi. 
     Haseki Hastanesi'ne kaldırılan Ömer Çakır'ın kendi mahallesinde oturan ''Gülsüm'' adındaki bir kıza aşık olduğu, ancak aşkına karşılık bulamadığı için intihar etmek istediği öğrenildi. 






</TEXT>
</DOC>
