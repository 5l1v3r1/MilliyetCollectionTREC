<DOC>
<DOCNO> 33492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sontur07.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha dün bir bugün iki...Saadet Partisi milletvekili istifa etti 
</HEADLINE>
<TEXT>

     Cuma günü kurulan Saadet Partisi'nden Kurucular Kurulu Üyesi, Kahramanmaraş Milletvekili Ali Sezal istifa etti. 
     Sezal, TBMM Başkanlığı'na ve Saadet Partisi Gene Başkanlığı'na gönderdiği istifa dilekçesinde, ''Saadet Partisi'nden istifa ediyorum.Gereğini arz ederim'' ifadesine yer verdi. 
     20 Temmuz 2001'de kurulan Saadet Partisi'nin Kurucular Kurulu'ndaki 51 milletvekili arasında bulunan Sezal, partisinin ilk grup toplantısına katılmadan istifa etti. 
     Kahramanmaraş'ta bulunan Ali Sezal, istifasıyla ilgili A.A muhabirinin sorularını yanıtlarken, ''huzursuz olduğunu'' söyledi. 
     FP'nin kapatılmasından sonra gelenekçi kanattan ayrı hareket eden yenilikçilere katılıp katılmayacağına ilişkin soruya, ''Yenilikçilerle ilgili şimdilik bir görüşüm yok'' diyen Sezal, istifasının özel bir anlamı olmadığını da söyledi. Sezal, ''Gidişatı izleyip siyasi yönümü ona göre belirleyeceğim'' dedi. 
     Sezal'ın istifasından sonra TBMM'deki sandalye dağılımı şöyle değişti 
     DSP 132 
     MHP 126 
     ANAP 87 
     DYP 80 
     Saadet Partisi 50 
     BAĞIMSIZ 67 
     BOŞ 8 
     TOPLAM 550 
     
     
     
     







</TEXT>
</DOC>
