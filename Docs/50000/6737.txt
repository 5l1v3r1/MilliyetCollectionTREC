<DOC>
<DOCNO> 6737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sontur05.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkeş, Erbakan'dan da zengin çıktı 
</HEADLINE>
<TEXT>

     Alpaslan Türkeş'in kızlarının birbirine düşmesine neden olan miras davasının ortaya çıkardığı 1.2 trilyonluk servet 189 kilo külçe altına denk geliyor.Kapatılan RP'nin Genel Başkanı Necmettin Erbakan 1995 yılında malvarlığı beyanını açıkladığında, gayrımenkuller dışındaki kalemlerden biri olan "148 kilo altın" önemli tartışmalara neden olmuştu. 
     148 kilo altın, onsunun değeri 260 dolar olarak kabul edildiğinde bugün 1 milyon 374 bin dolara karşılık geliyor. Alpaslan Türkeş'in serveti dolara çevrildiğinde elde edilen 1 milyon 755 bin dolarla ise yaklaşık 189 kilo altın alınabiliyor. Biri hayata veda etmiş liderlerin nakit servetlerinin yanısıra çok sayıda gayrımenkul sahibi oldukları da biliniyor.RP Genel Başkanı Necmettin Erbakan'ın sahip olduğu 148 kilo altınla ilgili olarak gerek Erbakan, gerekse RP'nin önde gelen isimlerinden Şevket Kazan çeşitli ortamlarda açıklamalar yapmışlardı. Erbakan ve Kazan 148 kilo altının 1950'li yıllardan itibaren gerçekleştirilen birikimler sonucu elde edildiğini ifade ederken, "148 kilo altının yanında ayrıca nakit döviz malvarlığı yoktur. 148 kilo altın tüm nakit miktarın altına dönüştürülmüş biçimidir" şeklinde açıklama getirmişlerdi. 




</TEXT>
</DOC>
