<DOC>
<DOCNO> 7066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sontur04.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalar daha da soğuyacak 
</HEADLINE>
<TEXT>

     Türkiye bu geceden itibaren yeni bir yağışlı havanın etkisine girecek. 
     Devlet Meteoroloji İşleri Genel Müdürlüğü'nden yapılan açıklamaya göre, halen görülen yağışlara ilave olarak Türkiye bu geceden itibaren yeni bir yağışlı havanın etkisi altına giriyor. Yağışlı hava, 18 Şubat Pazar gününe kadar yurdun büyük bir bölümünde etkisini sürdürecek. 
     Hava sıcaklığı biraz daha azalarak, mevsim normallerine inecek. Bu değerlendirmelere göre, yarın Marmara'nın doğusu, Karadeniz, İç Ege, Akdeniz, İç Anadolu'nun güney ve batısı ile Doğu Anadolu'nun doğusunda yağış bekleniyor. Yağışlar Akdeniz Bölgesi'nde etkili olmak üzere yağmur ve sağanak, Batı Karadeniz'in iç kesimleri, İç Ege'nin yüksekleri ve İç Anadolu'nun kuzeybatısı ile Doğu Anadolu'nun doğusunda karla karışık yağmur ve kar şeklinde olacak. 
     16 Şubat Cuma günü Marmara'nın batısı, kıyı Ege, Doğu Karadeniz, Doğu ve Güneydoğu Anadolu'nun doğusu dışında tüm yurt yağışlı geçecek.Sağanak yağışlar yurdun güney kesimlerinde etkili olurken, İç Ege, Batı ve Orta Karadeniz'in iç kesimleri ile İç Anadolu'nun kuzeyinde kar yağışı görülecek. 17 Şubat Cumartesi günü Karadeniz, İç Anadolu'nun doğusu, Doğu Akdeniz ile Doğu ve Güneydoğu Anadolu'nun batısı yağışlı geçecek. Yağışlar, Karadeniz'in iç kesimleri ve İç Anadolu'nun doğusunda yer yer kar şeklinde olacak. 




</TEXT>
</DOC>
