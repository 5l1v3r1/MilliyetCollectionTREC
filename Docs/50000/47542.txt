<DOC>
<DOCNO> 47542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/soneko21.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanrıkulu ''Ben konsolidasyon demedim'' 
</HEADLINE>
<TEXT>

     Sanayi ve Ticaret Bakanı Ahmet Kenan Tanrıkulu, bugün bir toplantıda yaptığı konuşmanın yanlış anlaşıldığını belirterek, ''Ben konsolidasyon demedim'' dedi. 
     Tanrıkulu, Başbakanlık merkez binasında, Devlet Bakanı ve Başbakan Yardımcısı Devlet Bahçeli ile görüştü. 
     Tanrıkulu, 20 dakika süren görüşmenin ardından Başbakanlık'tan ayrılırken, gazetecilerin bugün bir toplantıda yaptığı konuşmayı hatırlatarak, ''İstifanız söz konusu mu '' sorusunu yöneltmeleri üzerine, ''Ne istifası, ben hükümetle geldim, hükümetle giderim. 
     Sözlerim yanlış anlaşıldı. Ben konsolidasyon demedim'' karşılığını verdi. 
     Bakan Tanrıkulu, Madeni Eşya Sanayicileri Sendikası MESS 
     tarafından Ankara Hilton Oteli'nde bugün düzenlenen ''Yaşadığımız Kriz ve Türk Sanayii'nin İçinde Bulunduğu Durum'' konulu toplantıda bir konuşma yapmıştı. Tanrıkulu konuşmasında, ''yükselmeye başlayan enflasyon ve faiz hadlerinin, devlet iç borçlanmasının sağlıklı bir şekilde yeniden teşekkülü açısından önemli bir risk olduğunu'' söylemişti. 
     






</TEXT>
</DOC>
