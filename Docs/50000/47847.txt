<DOC>
<DOCNO> 47847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yasam/yas09.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamsiköylü dede fena çarpıldı 
</HEADLINE>
<TEXT>
3 milyara bir gece aşk yaptı 
Yalnız yaşayan 65 yaşındaki adamın evinde bir ay kalıp, bir gece de beraber olan Gürcü kadın, kayıplara karıştı. Ahmet Dede, parasının peşinde... 
     İbrahim SEZEN TRABZON 

     Trabzon’da 65 yaşındaki Ahmet Günaydın, 3 milyar lira masraf yaptığı Gürcü kadın bir gecelik ilişkiden sonra kendisini terk edince soluğu poliste aldı. 
     Maçka ilçesine bağlı Hamsiköy’de oturan 4 çocuk babası Ahmet Günaydın, 3 yıl önce eşini kaybetti. Kısa süre önce tanıştığı Gürcü kadını evinde bir ay misafir eden Ahmet Günaydın, ona elbise, çamaşır ve takı aldı. 3 milyar lira masraf yaptığı kadınla sonunda bir gece birlikte olan Günaydın sabah uyandığında ise onu yanında bulamadı. 
     
     Sömürdü ve kaçtı’ 
     Emniyet Müdürlüğü’ne giderek polisten yardım isteyen Günaydın, Cumhuriyet Savcılığı’na da şikayette bulundu. Gürcü kadının ismini hatırlamadığını, onu hanım diye çağırdığını anlatan Ahmet Günaydın, kadının fotoğrafını herkese göstererek onu bulmaya çalıştı. Günaydın, "Onunla parkta tanıştım. Çok sevdim. Elbise, iç çamaşırı aldım. Altın taktım. Çevremden onun için tam 3 milyar lira para topladım. Bu kadar masrafı yaptım ama 1 ay benimle kalıp sömürdü ve kaçtı. Karıyı artık istemiyorum ama 3 milyar param gitti. Bana yardım edin. Ne olur paramı alın" dedi. 
     



 YAŞAM 















</TEXT>
</DOC>
