<DOC>
<DOCNO> 6021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/siyaset/siy04.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk, Berlin cezaevini beğenmedi 
</HEADLINE>
<TEXT>

Almanya’da F tipi cezaevlerini inceleyen Adalet Bakanı Bizimkiler daha iyi 
     MEHMET AKTAN Berlin 

     Adalet Bakanı Hikmet Sami Türk, Berlin Tegel cezaevini gezdikten sonra Türkiye’de yapılan F tipi cezaevlerinin daha iyi olduğunu belirtti. 
     Alman Adalet Bakanı Herta Daeubler Gmehlin’in davetlisi olarak Almanya’da temaslarını sürdüren Türk, dün 1700 mahkumun bulunduğu hapishaneyi gezdi. İncelemelerinin ardından cezaevinden çıkarken görüşlerini açıklayan Türk şunları söyledi "Burada bütün hücreler tek kişilik, biz de ise tek ve üç kişilik odalar var. Buradaki hücrenin toplamı 6 metrekare kadar, biz de ise tek kişilik hücre 10 ve üç kişilik oda da dublex olmak üzere 30 metrekaredir. Alman cezaevinde bir işte çalışma olanağı var. F tipi cezaevlerinde de iş atölyeleri, kapalı ve açık spor sahaları, kütüphane, okuma salonu bulunuyor." 
     "Cezaevinde önemli olan, insanın hem kişiliğine kavuşabilmesi hem arkadaşlarıyla bir araya gelmesidir" diyen bakan sözlerini şöyle sürdürdü "Bir infaz kurumu, bu iki amacı bağdaştırabilmeli. Koğuş sisteminde bu olanak yok. Koğuş sistemi, güçlü olanların diğerleri üzerinde hakimiyetiyle sonuçlanıyor, terör örgütlerinin de örgüt disiplinini sürdürmesini kolaylaştırıyor. Biz Türkiye’de koğuş sistemini kesin olarak kaldırmaya kararlıyız." 
     
Mahk mlarla görüştü      Cezaevindeki 196 Türk mahkumdan bazılarıyla konuşma olanağı bulduğunu anımsatan bakan sözlerini şöyle bitirdi "Cezaevi yönetiminden bir şikayetleri olmamasına rağmen Alman mahkumlara verilen izinlerin yabancı olmaları nedeniyle kendilerine verilmemesinden yakındılar. Bizim konsolosluklarımızın kendileriyle daha çok ilgilenmelerini istiyorlar. 
     
Polizei’ skandalı      Adalet Bakanı Türk, Berlin Buggenheim Müzesi’ndeki "Osmanlı Mühürü" sergisini gezerken güvenlik skandalı yaşandı. Türk, Alman meslektaşıyla sergideki eserleri incelerken, yanlarına yaklaşan iki kişi, "Yaşasın Ölüm Orucu", "Kahrolsun Türk", "Kahrolsun Türk adaleti" şeklinde slogan atıp pankart açtı. Sivil polisler, bakanlarla aralarında sadece iki metre kalan DHKP-C militanlarını etkisiz hale getirirdi. Ardından geçtiği sergide 20 kişilik özel tim tarafından üç kademeli çember oluşturularak korunan Türk’e iki militanın bu kadar yaklaşması, polisin zaafiyeti olarak nitelendirildi. 
     


 SİYASET 




















</TEXT>
</DOC>
