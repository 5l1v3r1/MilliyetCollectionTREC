<DOC>
<DOCNO> 37554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yasam/yas02.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşgüzar Kaymakam 
</HEADLINE>
<TEXT>

Datça’da, köpeklerin denize girmesi yasaklandı. Kaymakam Tuncer, "Mavi bayrak koşulu. Ayrıca haram da" diyor 
     SİNAN KARA DHA 

     Para ve hapis cezası 
     MUĞLA’NIN Datça ilçesinde, ilginç bir yasak getirildi. İlçe Hıfzıssıha Kurulu kararıyla, tüm sahillerde köpeklerin denize girmesi yasaklandı. Mavi bayrak koşullarından birini yerine getirdiklerini belirten Kaymakam Savaş Tuncer, "Ayrıca haram. Köpeğin girdiği suya girilmez" derken, yasağa uymayanlara para ve hapis cezası verileceğini söyledi. 
     
     Bu karar utanç verici’ 
     İLK olarak kaymakamlık lojmanının bulunduğu Hastanealtı Plajı’na "Köpekle denize girilmez" yazılı uyarı tabelası yerleştirildi. Yasağı ilk çiğneyen ise oyuncu Faruk Peker oldu. Köpeği Haydut’la denize giren Peker’i gören Kaymakam Tuncer, polis çağırdı. Boxer cinsi Haydut’u denizden çıkarmak zorunda kalan Peker, "Bence bu karar utanç verici" dedi. 
     



 YAŞAM 






















</TEXT>
</DOC>
