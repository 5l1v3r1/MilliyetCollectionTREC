<DOC>
<DOCNO> 32070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/dunya/dun02.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dövelim mi, vuralım mı ’ 
</HEADLINE>
<TEXT>

AB, göstericileri ne yapacağını tartıştı 
     GÜVEN ÖZALP Brüksel 

     Avrupa Birliği zirveleri dendiğinde eskiden kapalı kapılar ardında yürütülen diplomasiden fazla bir şey gelmezdi. Seattle’la birlikte başlayan ve Göteborg’da zirveye ulaşan küreselleşme karşıtı gösteriler ise durumu değiştirdi. 
     Artık AB zirvesi dendiğinde akla ilk gelen şeyler kırılan camlar, yaralı insanlar ve tam bir kaos ortamı oluyor. İşte bu yeni eğilim AB içişleri bakanlarını yeni güvenlik önlemlerini tartışmaya itti. Ancak özgürlük’ baskısı güvenlik önlemlerini yarı yolda bıraktı. 
     Önceki gün Brüksel’de gerçekleştirilen toplantıda her ülke başka telden çaldı. Üyelerin güvenlik önlemlerindeki sertliğe bakışında ortak bir nokta bulunamadı. En radikal isteklerden biri Almanya’dan geldi. Almanya hassas toplantılar öncesi ülke topraklarından çıkışların yasaklanmasını önerdiyse de özgürlükler’ ağır bastığı için bu görüş kabul görmedi. 
     
     Fransızlar yumuşak 
     Berlin’e sert önlemler konusunda holiganlardan ağzı yanan İngiltere ve G8 zirvesine hazırlanan İtalya’dan gelirken Fransa önlemlerin serbest dolaşım ve toplantı özgürlüğüne saygı duyularak önlem alınmasını istedi. Paris’in bu yaklaşımı genel bir destek aldı. 
     Tablo böyle olunca da toplantıdan ülkeler arası koordinasyonun artırılması kararı çıktı. 
     



 DÜNYA 











</TEXT>
</DOC>
