<DOC>
<DOCNO> 38938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sondun12.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban yumuşuyor...Tutuklanan yabancılara görüşme hakkı tanındı 
</HEADLINE>
<TEXT>

     Afganistan'daki Taliban yönetimi, Hıristiyanlık propogandası yaptığı suçlamasıyla tutukladığı yabancıların, aileleri, diplomatlar ve diğer kurumlarla görüşebileceklerini açıkladı. 
     Taliban'a ait Bahtar ajansının haberine göre, Taliban'ın Dışişleri Bakanı Vekil Ahmed Müttevekil, soruşturmanın önemli bir kısmının tamamlandığını belirterek, artık ailelerin Kabil'e gelebileceklerini söyledi. 
     Müttevekil, ayrıca diplomatların, Uluslararası Kızılhaç Komitesi ICRC yetkililerinin bu ülkeye gelerek tutukluları ziyaret edebileceklerini kaydetti. 
     Vekil Ahmed Müttevikil, dün de Kızılhaç yetkililerinin yabancı tutuklularla görüşebileceğini açıklamıştı. 
     ''Shelter Now International'' adlı Alman yardım örgütünün 8 çalışanı 4 Alman, 2 Amerikalı ve 2 Avustralyalı, Hıristiyanlık propagandası yaptıkları iddiasıyla 2 haftadır cezaevinde bulunuyor. 






</TEXT>
</DOC>
