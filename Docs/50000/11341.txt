<DOC>
<DOCNO> 11341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/soneko13.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SPK Murad Kuran Menkul Değerler'in faaliyetini geçici olarak durdurdu 
</HEADLINE>
<TEXT>

     Murad Kuran Menkul Değerler şirketinin faaliyeti SPK tarafından geçici olarak durduruldu. 
     Sermaye Piyasası Kurulu SPK Daire Başkanı İbrahim Dönmez imzasıyla Borsa'ya gönderilen yazıda, Kurul'un önceki gün yapılan toplantısında, aracı kurum Murad Kuran Menkul Değerler Ticareti A.Ş'nin faaliyetlerinin sermaye yeterliliği tabanı yükümlülüğünü yerine getirinceye kadar geçici olarak durdurulduğu belirtildi. 
     Yazıda, şöyle denildi 
     'Şirketin faaliyetlerinin durdurulduğu dönemde müşterilerin talebi halinde her türlü takas ve virman işlemlerinin yapılmasına ve yeniden faaliyete başlaması hususunun aracı kurumun sermaye piyasası mevzuatında öngörülen yükümlülükleri yerine getirdiğinin tespitinden sonra kurulumuzca değerlendirilmesine karar verilmiştir.'' 




</TEXT>
</DOC>
