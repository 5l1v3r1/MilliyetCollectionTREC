<DOC>
<DOCNO> 18322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yasam/yas06.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anka Danası’na özel af 
</HEADLINE>
<TEXT>

     NEVSAL ELEVLİ 

     Şap hastalığına karşı her gün binlerce hayvanın öldürüldüğü ingiltere’nin Devonshire bölgesi, bir ilke imza attı. Membury kasabasındaki Clarenca çiftliğinde sağlıklı 15 hayvanın öldürülmesi sırasında, henüz 12 günlük bir dana şans eseri kurtuldu. Annesi beş gün önce öldürülen Phoenix’ Anka Kuşu adındaki dananın kurtulması, çiftçi aileyi çok mutlu etti. Ama yetkililer danayı almak isteyince, aile çevrenin de desteğiyle ülke çapında direniş başlattı. Ve sonunda konu Başbakan Tony Blair’e kadar geldi. Blair de, sevimli danayı, çıkardığı özel afla ölümden kurtardı. 
     
     Charles’ı bile ilaçladılar 
     Beş günlük bir ziyaret için Kanada’ya giden İngiltere Veliaht Prensi Charles, kırmızı halıdan önce dezenfektanlarla karşılandı. Uçaktan inen Prens’ten, ülkesindeki şap hastalığı nedeniyle, resmi kaşılama için serilen kırmızı halıya geçmeden önce ilaçlı paspas üzerinde ayakkabılarını temizlemesi istendi. Aynı işlem Prens’e refakat eden maiyeti için de uygulandı. 
     



 YAŞAM 
























</TEXT>
</DOC>
