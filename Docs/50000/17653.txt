<DOC>
<DOCNO> 17653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun22.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenpeace üyeleri Almanya'da kendilerini demiryoluna zincirlediler 
</HEADLINE>
<TEXT>

     Almanya'nın Mannheim kentinde, çevre örgütü Greenpeace'e üye 12 kişi, yarın İngiltere'nin Sellafield kentindeki yeniden işlem merkezine taşınacak nükleer atıkların nakliyatını engellemek amacıyla kendilerini demiryoluna zincirledi. 
     Sınır muhafızları, göstericilerin zincirlerini keserek, kendilerini demiryolundan uzaklaştırdı. Mannheim polisi, Seckenheim istasyonunda 3 özel vagonun beklediğini, bunlara Neckarwestheim nükleer santralından nükleer atık konteynerlerinin yükleneceğini ve Sellafield kentine gönderileceğini açıkladı. 
     Polis, Biblis nükleer santralından iki konteynerin de daha sonra Sellafield kentine taşınacağını kaydetti. Nükleer atıkların taşınmasına karşı çıkan Federal Meclis Birlik 90 Yeşiller Partisi milletvekili Michaele Hustedt, nakliyatın ''gereksiz ve akılsızca'' olduğunu savunarak, konteynerlerin Sellafield kentine taşınmak yerine Almanya'daki geçici depoya konulmasının daha ekonomik olacağını söyledi. 




</TEXT>
</DOC>
