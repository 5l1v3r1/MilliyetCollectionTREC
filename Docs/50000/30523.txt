<DOC>
<DOCNO> 30523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sonspo16.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Cem, Ceyhun ve Göksel ile sözleşme imzaladı 
</HEADLINE>
<TEXT>

     Lig hazırlıklarını Gerede'de kamp yaparak sürdüren Göztepe'de yönetim, bugün de 3 futbolcu ile mukavele imzaladı. 
     Göztepe A.Ş. Genel Müdürü Ömer Dinçer, İstanbul Büyükşehir Belediyespor'lu Cem, Ceyhan ve Göksel ile 2'şer yıllık sözleşme imzalarken, ''Son yılların en güçlü takımını oluşturmaya çalışıyoruz'' dedi. 
     Bu futbolcular için Büyükşehir Belediyesi'ne 450 milyar liraya yakın bonservis ücreti ödeyeceklerini belirten Dinçer, transfer çalışmaları ile ilgili şunları söyledi 
     ''Slovak futbolcu Barkiç dışında, teknik direktör Rıza Çalımbay'ın istediği futbolcuları aldık. Barkiç ile de en kısa süre içinde sözleşme yapacağımıza inanıyorum. 
     Bu kadronun süper ligde başarılı olacağından kimsenin endişesi olmasın. Ligde hedefimiz ilk 10 takım orasına girmek.'' 






</TEXT>
</DOC>
