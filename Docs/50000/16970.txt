<DOC>
<DOCNO> 16970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/magazin/mag00.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜL’ü susturacağız’ 
</HEADLINE>
<TEXT>

Mehmet Gül’ü şikayet için MHP lideri Bahçeli’yi aramadığını söyleyen Tarkan "MHP’den beni aradılar. Mehmet Gül’ü susturacaklarını söylediler" dedi 
     GÜNSELİ ÖNAL - ALİ EYÜBOĞLU 

     MHP istanbul Milletvekili Mehmet Gül ile Tarkan arasındaki söz düelosu her geçen gün yeni boyut kazanıyor. Mehmet Gül’ü şikayet etmek için MHP Genel Başkanı Devlet Bahçeli’yi aramadığını söyleyen Tarkan, "Ben kimseyi aramadım" dedi. 
     "HABERLER medyada çıktıktan sonra MHP Eskişehir Merkez İlçe Başkanı olan amcamın oğlu Muhammet Tevetoğlu beni aradı" diyen Tarkan, onun da kendisini Genel Başkan Yardımcısı Süleyman Sazak ile görüştürdüğünü söyledi. Tarkan şöyle devam etti. 
     
     "BUNUN bir parti politikası olup olmadığını sordum. O da bana MHP’nin de ülkücülerin de böyle bir tavrı olmadığını söyledi. Mehmet Gül’ü susturacaklarını anlattı. Ayrıca, sabaha kadar ağladım diye bir beyanım olmadı. " 
     


 MAGAZİN 















</TEXT>
</DOC>
