<DOC>
<DOCNO> 49893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/guncel/gun02.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Karar Ankara’nın 
</HEADLINE>
<TEXT>

ABD’nin Türkiye’den asker talebinin sınırlı olduğu ortaya çıktı. İlk aşamada Afganistan’a gidecek subay ve astsubaylar Kuzey İttifakı’na eğitim verecek 
     YASEMİN ÇONGAR Washington 

     ABD'nin Afganistan harek tına katılmak üzere Türkiye'den asker talebinde bulunduğunu yalanlamayan Pentagon, talebin kapsamı konusunda resmi açıklama yapmazken, Türkiye'nin de diğer bütün ülkeler gibi harek ta katkısının boyutunu ve içeriğini kendisinin belirleyeceğini bildirdi. 
     Bununla birlikte Türkiye'den beklentinin bu aşamada subay ve astsubay düzeyinde sınırlı bir katılımın ötesine geçmediği anlaşılıyor. Amerikan kaynakları, böyle bir talebin çatışma gücü açığından değil, cephe gerisinde eğitim, sevkiyat ve iletişim alanlarında görev yapacak deneyimli asker gereksiniminden kaynaklandığını vurguluyorlar. Buna göre, Türkiye'nin harek ta fiilen katılmayı kabul etmesi halinde, Türk subay ve astsubayları büyük olasılıkla Kuzey İttifakı güçlerine eğitim ve komuta katkısı sağlayacaklar. Ayrıca Türk subay ve astsubaylarının insani yardım ve malzeme sevkiyatının koordinasyonunda da görev alabileceği belirtiliyor. 
     
     Dünyaya mesaj 
     Bu arada Amerika'nın diğer NATO ülkelerinden de benzer taleplerde bulunduğu biliniyor, ancak Washington'daki yetkililer, bir Müslüman ülke olan Türkiye'nin harek ta katılımının önemli bir siyasi mesaj olacağını ve kararın tamamen Ankara'ya ait olduğunu ifade ediyorlar. 
     



 GÜNCEL 

















</TEXT>
</DOC>
