<DOC>
<DOCNO> 1443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/siyaset/siy02.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KUTAN ŞAŞKIN 
</HEADLINE>
<TEXT>

1 - Suç medayanın      Fazilet'in Genel Başkanı işi çözdü ’Asker-sivil gerginliği basının işi’ 
ANKARA Milliyet 
     FP Genel Başkanı Recai Kutan, Hürriyet Gazetesi'nde yayınlanan, "Beyaz Enerji Operasyonu" ilgili haberin yeni bir sivil - asker gerginliğini ortaya koyduğunu belirtti. Kutan, böyle bir gerginliği bazı basın kuruluşlarının çıkardığını savunarak, "Bu tür yayınlar toplumda gerginlik uyandırmaktadır. Haberde yer aldığı şekilde adı yazılmayan yüksek rütbeli komutan kimdir Bu tür haberler isim verilmeden daha önce yapılmış, hepsi de asparagas çıkmıştı" dedi. Kutan, söz konusu haberin Jandarma tarafından yalanlandığını, ancak gazetenin haberin doğruluğunda ısrar ettiğini anımsatarak, herhangi bir bilgi ve belge varsa bunun ortaya konması gerektiğini belirtti. 
     
     Bölünmenin suçu da medyanın 
     Kutan, dünkü grup toplanıtısının basına açık bölümünde bölünmeyle ilgili medyayı suçlayarak, FP'deki tartışmaları görmezlikten geldi. Medyayı, "Türkiye'nin kritik günlerden geçtiği bu günlerde toplumda gerginlikler meydana getirici ve anamuhalefeti engelleyici yayınlar yapmaması konusunda" uyaran Kutan, şunları söyledi 
     "Hele bir kısım karanlık mihrakların rüyalarını süsleyen, FP'nin kapatılması veya bölünmesi senaryosu ise çok açıkça ifade ediyorum sadece bir ham hayaldir. FP bugünün anamuhalefet partisidir. Yarın da Türkiye'yi düzlüğe çıkaracak partidir. Bunu kimse engeleyemez." 
     
2 - Suç YÖK Başkanı'nın      FP Genel Başkanı, YÖK başkanı Gürüz'e çattı "Beyaz'ın dekan atanması zorbalık dedik. Şimdi yaptıklarınla iftihar et" 
ANKARA Milliyet 
     FP Genel Başkanı Recai Kutan, Marmara Üniversitesi İlahiyat Fakültesi Dekanı Prof. Zekeriya Beyaz'a yapılan saldırıdan YÖK Başkanı Kemal Gürüz'ü sorumlu tuttu. Beyaz'ın o fakülteye atanmaması için uyarılar Gürüz'ün dinlemediğini dile getiren Kutan, "Şimdi yaptıklarınla iftihar et" dedi. 
     Kutan, partisinin Grup toplantısında, Beyaz'a yapılan saldırının kendisini Bahriye Üçok cinayetine götürdüğünü söyledi. Üçok'un öldürülmesinden sonra bazı grupların sokaklara çıkarak "mürtecilere ölüm, kahrolsun irtica" demeye başladığını anımsatan Kutan, "Acaba bayatlamış bu senaryo tekrar piyasaya mı sürülmek isteniyor Bu olayın üzerinden kaç yıl geçmesine karşın katiller bulunamamıştır. Bazılarının derdi, katilleri ortaya çıkartmak değil, inançlı insanlara saldırmaktır" dedi. 
     
     "Yanlış eylem" 
     Beyaz'ın bıçaklanmasını tasvip edecek bir kişi bile çıkmayacağını kaydeden Kutan, provokasyonlara fırsat verilmemesini isteyerek şöyle konuştu 
     "Pek çok çevre, Marmara İlahiyat'ta yapılan YÖK işlemlerini tenkit etti. Bunlar arasında Beyaz'ın oraya dekan olarak tayin edilmesi de vardı. Bu ilahiyat fakültesi en huzurlu fakültelerden biriydi. 'Buraya öyle zorbalık getirmeyin. Yanlış işlemlerde bulunmayın' denildi. Maalesef bulundular ve bunun ilk işareti de, tasvip edilmeyen böyle bir netice çıktı." 
     
     Rambo bıçaklı saldırgan yakalandı 
AHMET KAYA Gaziantep DHA 
     Marmara Üniversitesi İlahiyat Fakültesi Dekanı Prof. Dr. Zekeriya Beyaz'ı sırtı tırtıllı rambo bıçağıyla yaralayan 1. sınıf öğrencisi Halil Cihan, Gaziantep'te yakalandı. 
     Beyaz'ın yaralanmasının ardından harekete geçen İstanbul polisi, Gaziantep'in İslahiye ilçesi doğumlu Cihan'ın 18 saldırıyı gerçekleştirdiğini belirledi. Bunun üzerine Gaziantep Emniyet Müdürlüğü ile irtibata geçilerek, saldırganın yakalanması için bilgi verdi. Otogarda önlem alan polisi, İstanbul'dan gelen otobüsten inen Cihan'ı gözaltına aldı. 
     


 SİYASET 
















</TEXT>
</DOC>
