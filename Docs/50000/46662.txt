<DOC>
<DOCNO> 46662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yazar/tamer.html </URL>
<DATE> 2001/10/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koalisyona Diyarbakır’dan mektup var 
</HEADLINE>
<TEXT>

3 aydır para alamayan okurumuzun isyanı, 2002 bütçesinde devlet harcamalarının en tepelerden kısılması dileğiyle, koalisyonun 3 liderine ithaf olunur 
     Başbakan Bülent Ecevit, TIR’la Türkiye’yi dolaşan Milliyet yazarlarını geçen cumartesi Başbakanlık’ta kabulünde, "Devleti küçültelim derken, özel sektörü küçülttük" diyerek çarpıcı bir itirafta bulunmuştu. 
     Özel sektörde yüzbinlerce kişi işsiz kalırken, işlerini koruyanların bir bölümü aylıklarını alamazken, devletin en tepesindekilerde küçülmenin K’sının bile görülmemesi, moralleri daha da bozuyor. 
     El yazısıyla yazılmış ve dün öğle saatlerinde benim faksıma gönderilmiş aşağıdaki satırlar, milletvekillerinin kendi maaşlarını arttırmak üzere çevirdikleri dümen neyse ki Cumhurbaşkanımız engelledi şu günlerde içimi sızlattı. Telefon numarasından anlıyorum ki mektup Diyarbakır’dan gelmiş. İmza Kemal Düzgün 
     "Sayın Ecevit, Bahçeli, Yılmaz ve Derviş açlık nedir bilirler mi 
     İşsizlik nasıl bir şeydir bilirler mi 
     Çaresizlik nedir bilirler mi 
     Bilmezler, çünkü yaşamadılar. Ama biz yaşıyoruz. 
     Tam 10 gündür sadece ekmek - soğanla idare ediyorum. Kimin umurunda benim halim 
     Ülkemi seviyorum, ama karnım aç. Çalıştığım işyerinden 3 aydır maaş alamadım. Patron da haklı. 1 lira parası kalmadı. 
     Ne yapmalıyım Yarın - öbürgün ekmek de bulamayacağım ve kimse yardım elini uzatmıyor. 
     Ne yapmalıyım Allaha dua etmekten başka çaremiz kalmadı. Yine ekmek bulamayacağız. 
     Türkiye bu hale geldiyse benim suçum ne 
     Acıyı, yokluğu niye ben çekiyorum 
     Yok efendim savaş varmış. Yok efendim ekonomik kriz varmış. Ben mi yaptım bunları 
     33 yaşındayım. Son 3 yıl zehir oldu bize. Hiç mi iyi olmayacağız Daha kaç ay kuru ekmek yiyeceğiz Kimsenin vicdanı sızlamıyor mu Yoksa insanlarda vicdan kalmadı mı 
     Komşu bile yanındakini sormaz oldu. Çünkü komşunun da dermanı kalmadı. 
     Her gün zam yapılıyor. Ülke böyle mi yönetilir Sesimiz çıkmıyor. Kim duyacak bizi 
     Benim savaşı, doları, borsayı düşünecek halim yok. Karnımız aç, ama kimse duymuyor. 
     Kendi halimize mi terkedildik 
     İnanın rüyalarımı bile işle ve ekmekle görmeye başladım. 
     Türkiye duysun beni. Açım ve ekmek istiyorum." 
     
Arjantin’li Cavallo’nun Derviş’le benzerliği      Ekonomik krizden bir türlü kurtulamayan Arjantin, Brezilya ve Meksika gibi Latin Amerika ülkeleriyle Türk ekonomisi arasında sık sık paralellikler kurulur. Financial Times’da gözüme çarpan bir haber, bana da benzeri bir çağrışım yaptırdı. 
     Arjantin’de geçmiş yıllarda da Ekonomi Bakanlığı yapmış ve üstelik krizdeki ekonomiyi düze çıkartmış Domingo Cavallo, 6 ay önce "milli kurtarıcı" olarak büyük umutlarla yeniden Ekonomi Bakanlığı koltuğuna oturtulmuştu. Çünkü ülke yine krizdeydi. Ne var ki son günlerde Arjantin’in 130 milyar dolara ulaşan dış borcunu ödeyemez hale geldiğine ilişkin haberlerin yoğunlaşmasıyla birlikte, Cavallo’nun defteri dürülmesi de an meselesi haline geldi. 
     Görevde bulunduğu 22 ay süresince 2 ekonomi bakanı eskitmiş olan Devlet Başkanı Fernando de la Rua, gerçi Cavallo’yu görevden alacağına ilişkin haberleri yalanladı, hatta Cavallo da "azgın dalgaların olduğu bir dönemde gemiden atlamam" dedi ama... Biz bu tür demeçleri çoook duyduk 
     Şubattaki kriz sonrasında hükümetimizin ayakta kalabilmek için Dünya Bankası’ndan transfer ettiği bizim "milli kurtarıcımız" Devlet Bakanı Kemal Derviş’in durumu neyse ki henüz Cavallo kadar vahim değil. Çünkü koalisyonun 3 ortağından biri kendisinden açıkça nefret etse de Derviş henüz hükümete payanda olma özelliğini koruyor. Türkiye’nin 107 milyar dolarlık dış borcunu ödeyemez duruma düşmemesi için, Derviş’in Batılı para piyasalarındaki itibarına hala ihtiyaçları var. Aksi halde defterini dürmek için değil 6 ay, 6 gün bile beklemezler 
     
     







Hangi İslam 


Dün ve bugün 


ABD, Atatürk modelini görmeli 


Saddam sonrasına ilişkin Ankara senaryosu 


Tanrı sınıyor 


Amerikan tıraşı 


YÖK'ün yurtdışı eğitim fiyaskosu 


Sadece savaş yok... 


Ebedi yalnızlığın panzehiri.. 


Teröristin silahı kimin malı 


Körfez zabıtları açıklansın 


Koalisyona Diyarbakır’dan mektup var 


Sizin duyduğunuz ve benim gördüğüm 


Küçüle küçüle küçücük kaldık 


</TEXT>
</DOC>
