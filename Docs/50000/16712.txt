<DOC>
<DOCNO> 16712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yazar/cemal.html </URL>
<DATE> 2001/04/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Futbol sadece futbol değildir 
</HEADLINE>
<TEXT>

     MADRİD 

     Üç günlüğüne siyaset penceresini kapatıyorum. Kriz yazmayacağım. Bu bir kaçış mı Olabilir. Kafa dinlemek de diyebilirsiniz. 
     Veya moral bulma çabası... 
     Nasıl mı 
     Belki yine tarihe tanıklık ederek. 
     Yani Galatasaray'ın Real Madrid'i bir defa daha devirmesine, Şampiyonlar Ligi'nde yarı finale kalmasına alkış tutarak... 
     Ayrıca futbolu seviyorum. 
     Tanıl Bora'nın deyişiyle, "Eğlence, zevk, neşe ve hülya kaynağı olarak seviyorum." 
     Cimbom'un geçen yılki tarihi yürüyüşüne duygu fırtınaları içinde tanıklık etmiştim. Leeds United karşısında Leeds'ten, Arsenal karşısında Kopenhag'dan ve Süper Kupa'da Real Madrid karşısında Monaco'dan geçmişti bu tarihi yürüyüş. 
     Yarın gece Madrid'de niçin devam etmesin ki 
     Evet, bu soruyu artık gönül rahatlığıyla sorabiliyoruz. Zira Galatasaray'ın futboldaki başarıları ve Avrupa standardını yakalaması çıtamızı yükseltti. 
     Ve bilinçaltımızın derinliklerinden yükselen o psikolojik duvarı yıktı. "Biz de yapabiliriz " noktasına getirdi Türk futbolunu... Bu nedenle artık Cimbom'un karşısına hangi takım çıksa, bir eziklik duygusuna kapılmadan meydan okunabiliyor 
     "Yeneriz " 
     O yüzden yarın gece yine Türkiye, - belki fanatik Fenerliler bile - "İyi ki Galatasaray var " diye haykırabilir. 
     Neden olmasın 
     Onun içindir ki, hem bir taraftar hem bir gazeteci olarak böyle bir heyecanı yerinde hissetmek için üç günlüğüne siyaset penceresini kapatmak istedim. 
     Sonra unutmayın 
     "Futbol asla sadece futbol değildir " 
     Bu bir kitap ismi, Simon Kuper, Sabah Yayınları . İspanya İç Savaşı'yla futbol arasındaki ilişki de anlatılır bu kitapta. 
     1975 yılına kadar kırk yıl boyunca İspanya'yı diktayla yöneten Franko bir futbol tutkunu ve çok koyu bir Real Madrid taraftarıydı. 
     Real Madrid, Franko yıllarında İspanyol milliyetçilerinin ulusal gururu ve simgesi haline gelmişti. Karşısında ise İspanya'nın öbür ünlü takımı Barcelona, kısa adıyla Barça vardı. 
     İspanya İç Savaşı'nda Franko'ya karşı Cumhuriyetçilerin safında yer alan ve General Franko'nun faşistlerine karşı en büyük direnişi sergileyen Katalan bölgesinin başkenti Barcelona'nın ismini taşıyan Barça, bugün olduğu gibi Franko döneminde de Real Madrid'in en büyük rakibiydi. 
     "Barcelona futbol takımı, yani Barça, İspanya'yı Franco yönetirken Katalonya'nın tek gurur kaynağıymış. Futboldan bıkmış bir İspanyol kadınına, Barça'nın Real Madrid'i yenmesini neden önemsediğini sordum. 
     Şöyle yanıtladı 
     'Franko özerkliğimizi yok etti. Dilimizi yasakladı. Ve Real Madrid taraftarıydı.' 
     General Franko, Real'in kadrosunu ezbere bilirmiş... Real Madrid, Franko döneminde maç için Barcelona'ya geldiğinde stadın tribünleri o tarihte yasak olan Katalan bayraklarıyla donatılırmış. 
     Katalan bir sosyolog, 'Sokaklarda yürürken Katil Franko diye bağıramazdınız. Bunun yerine insanlar maça gelip tribünlerden Real Madridli futbolculara bağırırlardı. Psikolojik bir olay..." 
     Futbol sadece futbol değil 
     Arkasında ulusların tarihi ve öyküsü de yatıyor bir yerde... 
     Siyaset penceresini üç günlüğüne kapatayım dedim ama yine tam olmadı. 'Kalemin ucu' farklı bir açıdan da olsa yine politikaya ilişiverdi. 
     Şimdi heyecan yükseliyor 
     Yarın gece, Avrupa'nın Doğu ve Batı ucundaki ülkelerinin gururu olan iki takım, İspanya'nın beyaz şimşekleri ile Türkiye'nin aslanları Madrid'in görkemli Barnebau Stadı'nda kapışacaklar. 
     Haydi Cimbom 
     Yine tarih yazmanı bekliyor bütün Türkiye. Morale ihtiyacı var. Bunun için haykırmak istiyor, "İyi ki Galatasaray var " diye... 
     
     





Özal ve Derviş 


Derviş sevabı 


Derviş'e davet 


Polisin güveni 


Futbol sadece futbol değildir 


İlk 100 gün 


Futbol ve politika 


Köy enstitüleri 


Dış destek cepte mi 


Hesaplaşma dönemi 


Yolsuzluk reçetesi 


Çin mönüsü 


Kamuda tasarruf dediğin böyle olur 


Ceza vermekten korkuyoruz 


Yabancıların "raporu" kötü ama "niyeti" iyi 


</TEXT>
</DOC>
