<DOC>
<DOCNO> 1398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur19.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türksat bugün de fırlatılamadı 
</HEADLINE>
<TEXT>

     Türkiye'nin yeni haberleşme uydusu Türksat 2A'nın fırlatılışı, olumsuz hava koşulları nedeniyle bir kez daha ertelendi. 
     Fırlatmanın gecikmesinden dolayı Alcatel Space firmasının, Eurasıasat firmasına toplam 6 milyon dolar ödediği bildirildi. Güney Amerika'daki Fransız Guyanası'nda yüksek irtifada antisiklon olduğu ve Alize rüzgarları çok kuvvetli estiği için fırlatma işlemi bugün de gerçekleştirilemedi. 
     Rüzgarın hızının 17 metre saniyenin üzerinde olması nedeniyle fırlatma işlemi yarın gece TSİ 00.08'e ertelendi. Fransız Guyanası'ndaki yetkililer, rüzgarın giderek etkisini kaybettiğini ve fırlatma işleminin yarın gece gerçekleştirilebileceğini bildirdiler. Türksat 2A'nın fırlatılması işlemi, bugünkü ertelemeyle 4'üncü kez gerçekleştirilememiş oldu. İlk olarak 28 Kasım'da uzaya gönderilmesi planlanan Türksat 2A'nın fırlatılması, hazırlıkların tamamlanamaması üzerine 8 Aralık tarihine ertelenmişti. 8 Aralık'ta da fırlatma kapsülünde tespit edilen arıza üzerine fırlatma işleminin dün gece gerçekleştirilmesi planlandı. Türksat 2A'nın fırlatılması, bu kez de hava koşullarının uygun olmaması nedeniyle bu gece yarısına ertelenmişti. 
     Hava koşullarının bugün de izin vermemesi nedeniyle Türksat 2A, yarın gece yarısı fırlatılabilecek. Fırlatmanın gecikmesinden dolayı Alcatel Space firmasının Eurasıasat firmasına toplam 6 milyon dolar ödediği bildirildi. 




</TEXT>
</DOC>
