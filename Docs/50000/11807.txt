<DOC>
<DOCNO> 11807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yazar/pulur.html </URL>
<DATE> 2001/03/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Her yer karanlık... 
</HEADLINE>
<TEXT>

     HER şey o kadar kara, her yer o kadar karanlık ki 
     Son günlerde çizilen, manzaranın resmi böyle 
     İnsanın aklına az bilinen bir fıkra geliyor... 
     Eski devirde kaptan, gemici belgesini kaybetmiş, yeniden almak için liman reisliğine başvurmuş, memur sormuş 
     "Adın ne " 
     "Kara Ali " 
     "Doğum yerin " 
     "Karabiga " 
     "Teknenin adı " 
     "Karabatak " 
     "Nereden geliyorsun " 
     "Karadenizden " 
     "Yükün ne " 
     "Karaboya " 
     "Nereye gideceksin " 
     "Karamürsel'e " 
     Memur dayanamamış 
     "Zift misin mübarek " 
     Bugünlere, en uygun düşen fıkralardan biri bu... 
     Peki hep kara mı, kapkaranlık mı, hiç umut yok mu 
     Olmaz mı, insanı böyle günlerde, ufacık bir şey bile umutlandırıyor... 
     
     MESELA Ülkü Arda'nın hikayesi... 
     Ülkü Arda, otomobilini satmak için Amasya Vergi Dairesi'nden "İlişik kesme belgesi" istedi, borç çıkardılar, 1999 yılı Taşıt Vergisi'nin ikinci taksitini ödemediği gerekçesiyle gecikme zammı ile birlikte 3.100.00 lira ödettiler. Oysa vergiyi yasal ödeme süresinden 7 ay önce ödemişti, elinde makbuz vardı. İtiraz etti, dilekçe yazdı, cevap bile vermediler. 
     
     O da derdini, Amasya'da devleti temsil eden Vali Hüseyin Poroy'a mektupla bildirdi. 
     "Sayın Valim, 
     Aradan tam 67 gün geçmesine rağmen, dilekçeme olumlu veya olumsuz bir cevap verilmemiştir. 
     61 yıldır bu ülkenin vatandaşı ve 38 yıldır bu ülkeye hizmet veren bir devlet memuru olarak, bırakın haksız olarak mükerreren alınan verginin iadesini, dilekçeme kimin ne zaman cevap vereceğini dahi bilemiyorum. 
     Konunun araştırılarak, dilekçemin cevabını ve paramın iadesini teminini arz ederim." 
     
     ŞİMDİ diyeceksiniz ki, "Sen avucunu yalarsın, devletin koskoca valisinin işi yok da, senin paranla mı uğraşacak Üstelik para da olsa, 3 milyon 100 bin lira..." 
     Haklısınız, çoğumuz öyle yılgın, öyle karamsarız ki, böyle düşünmek yanlış olmaz. 
     Lakin, bazen, hiç ummadığımız şeyler de olabilir, burası Türkiye, burada her şey olur. 
     
     VERGİ dairesinin 67 gündür cevap vermediği dilekçeye Vali Hüseyin Poroy 20 gün içinde cevap verir. 
     Hem de "İnceleme yapıldı, rapor düzenlendi, ilgililer uyarıldı, mükerrer ödediğiniz vergi, banka hesabınıza yatırıldı" diyerek... 
     Diyeceksiniz ki, bunca karanlığın ortasında, ışık bu mu 
     Öyle bir karanlık ki, minicik, titrek bir mumun ışığı bile teselli ediyor. 
     





Taşnak körlüğü 


Zenciden beter 


Cem'in yemeği 


Bizimkiler dizisine anne torpili 


Ankara'dan Kemal Derviş'li notlar... 


Moral proteini 


Merhaba 


Bostancıoğlu işsizin halinden şimdi anlar 


Acı 


Önce iç destek... 


Fonlara SPK'dan yanıt 


Her yer karanlık... 


Mandacılık 


Bilateral krediye ABD ile siftah 


Tahtakale'de mal çok, alıcı yok 


</TEXT>
</DOC>
