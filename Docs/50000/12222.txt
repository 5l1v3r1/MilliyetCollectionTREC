<DOC>
<DOCNO> 12222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/soneko04.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB gazetelere verdiği ilanda, krize karşı kurtuluş savaşı önerdi 
</HEADLINE>
<TEXT>

     Türkiye Odalar ve Borsalar Birliği TOBB , günlük gazetelere verdiği tam sayfa ilanla Cumhuriyet tarihinin en ağır ekonomik bunalımını yaşayan Türk ulusunun yeni bir kurtuluş savaşı verdiğine dikkat çekerek, toplumun tüm kesimlerine bu mücadeleyi desteklemeleri çağrısında bulundu. 
     Odalar Birliği ilanda ''hür teşebbüs camiası olarak sorumluluğumuz gereği, cephenin en önünde mücadele edecek olan bizler, bu mücadelede ulus olarak yer almamız gerektiğine inanıyoruz'' denildi. İlanda şu görüşlere yer verildi 
     ''Çünkü bu ülke hepimizindir. Ekonomik savaş, hükümetin değil, devletin, milletin, toplumun her kesiminin savaşıdır. Bu ülke hepimizindir. Sokaklarda yürümekle bu savaşı kazanmak, sorunlara çözüm bulmak mümkün değildir. Bu ülke hepimizindir. İktidarı, muhalefeti, emeklisi, işçisi, işverini, çiftçisi, askeri, memuru, tüm sivil toplum örgütleri, tüm siyasi partiler, varsa önerilerini topluma anlatmak ve tüm desteklerini bu savaşın kazanımı için vermek zorundadırlar. Bu ülke hepimizindir. Bu savaşı kazanmak atalarımız ve çocuklarımız için bir borçtur.'' 




</TEXT>
</DOC>
