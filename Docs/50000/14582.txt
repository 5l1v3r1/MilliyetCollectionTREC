<DOC>
<DOCNO> 14582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sondun15.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç Bağdat Büyükelçiliği'ni yeniden açıyor 
</HEADLINE>
<TEXT>

     BM'nin Irak'a yaptırımları gözden geçirme komisyonunun başkanı Norveç'in, yakında Bağdat Büyükelçiliği'ni yeniden açmayı planladığı bildirildi. 
     Dışişleri Bakanlığı sözcüsü Karsten Klepsvik, düzenlediği basın toplantısında, birkaç hafta içinde Bağdat Büyükelçiliği'ni yeniden açacaklarını, Irak'ın da Norveç'e işgüder göndereceğini ifade ederek, sürecin devam ettiğini, birkaç fiziki engel dışında sorun bulunmadığını belirtti. 
     Klepsvik, Irak'ın Norveç'te diplomatik temsilci bulundurmasının iki ülkenin karşılıklı ilişkilerinin bir parçası olduğunu belirterek, ''Bir ülke bir dış temsilcilik açıyorsa, normal olarak diğer ülkenin de aynı şeyi yapma hakkı vardır'' dedi. 1991 yılındaki Körfez savaşından beri Bağdat'ta fahri konosolosu olan Norveç'in Dışişleri Bakanlığı sözcüsü Klepsvik, ''Biz Irak ile diplomatik bağlantılarımızı resmi ya da gayri resmi olarak asla kesmedik'' dedi. Ocak ayından bu yana 2 yıl için BM Güvenlik Konseyi üyesi ülkesi olan Norveç, Irak'a uygulanan yaptırımların Devlet Başkanı Saddam Hüseyin'i hedef almasını, Irak halkının bu yaptırımlardan olabildiğince az zarar görmesini istiyor. 




</TEXT>
</DOC>
