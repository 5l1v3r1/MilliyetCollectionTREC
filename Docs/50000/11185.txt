<DOC>
<DOCNO> 11185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/soneko17.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa toparlanıyor, Repo Pazarı'nda gecelik faiz yüzde 89 
</HEADLINE>
<TEXT>

     Borsa'da, günün ikinci yarısında Endeks, satış ağırlıklı açılışın ardından, tepki alımlarıyla toparlanıyor. 
     Ulusal-100 Endeks, 497 puan kayıpla tamamladığı ilk seansın ardından, ikinci seansın ilk dakikalarında en düşük 8,013 puanı gördü. Ancak, ilk seansta yoğun satış gören banka hisseleri de dahil olmak üzere genele yaygın tepki alımları geldi. Seansın ilk 45 dakikalık bölümünü Endeks ilk seansın 154 puan üzerinde 8,304 puan seviyesinde geçti. 
     Öte yandan, İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı ortalama yüzde 89.39 düzeyinde. 
     İMKB Tahvil ve Bono Piyasası verilerine göre, Repo Pazarı'nda en düşük oran yüzde 82, en yüksek oran ise yüzde 90 oldu. Menkul kıymetlerin alınıp satıldığı Tahvil ve Bono Piyasası'nda 25 Nisan vadeli, bugün valörlü bononun bileşik getirisi yüzde 181.33, 16 Mayıs vadeli, bugün valörlü bononun bileşik getirisi de yüzde 175.26 olarak hesaplandı. 
     Bankalararası TL interbankında ise faiz tek işlemde yüzde 80'den gerçekleşti. 




</TEXT>
</DOC>
