<DOC>
<DOCNO> 8910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sontur13.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kooperatif müdüründen 1.5 trilyonluk vurgun 
</HEADLINE>
<TEXT>

     Afyon'nun Sandıklı ilçesine bağlı Karadirek beldesi Tarım Kredi Kooperatifi'nin 630 üyesi adına sahte evrak düzenleyerek kredi çektiği iddia edilen Kooperatif Müdürü Güven Kaya tutuklandı. 
     Sahte evrakla kooperatif üyeleri adına bankadan 1.5 trilyon lira kredi çektiği iddia edilen Kaya, 22 Şubat'ta Ankara'da yakalandı. Ankara Emniyet Müdürlüğü ekiplerinin, Kaya'nın yanında bulunan ve gözaltına aldığı Özlem Erbayır 24 ile babası Necmettin Erbayır 50 ise, 1 milyar lira kefaletle tutuksuz yargılanmak üzere serbest bırakıldı. Jandarmanın yürüttüğü soruşturmada, Kaya'nın 39 tutuklanmasının ardından Merkez Kooperatif Birliği Yönetim Kurulu üyesi olan Hasan Güldalı ile Tarım Kredi Kooperatifleri TKK Birliği Bölge Müdür yardımcısı Mesut Acet hakkında da gıyabi tutuklama kararı çıktı. 
     Geçen kasımda ortaya çıkan yolsuzlukla ilgili, daha önce kooperatif yönetim kurulu üyeleri Mustafa Aydemir, Hüseyin Özaktaş ile çalışanlar Baki Zorluatan ve Hüseyin Özsoy tutuklanmıştı. 



</TEXT>
</DOC>
