<DOC>
<DOCNO> 49482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/dunya/adun.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD resmen açıkladı 
</HEADLINE>
<TEXT>
Ramazanda harek t sürecek 
Savunma Bakanı Donald Rumsfeld, Operasyona ara vermeyeceğiz’ dedi. Kuzey İttifakı, ABD’nin Mezar-ı Şerif’te 600 askerlik üs kuracağını bildirdi 
     DIŞ HABERLER SERVİSİ 

     ABD Savunma Bakanı Donald Rumsfeld, ramazan ayı dolayısıyla Afganistan harek tına ara verilip verilmemesi konusuna kesin bir dille açıklık getirerek, böyle bir olasılık bulunmadığını belirtti. 
     Rumsfeld, Savunma Bakanılığı'nda Pentagon dün düzenlediği basın toplantısında, "Doğrusu Taliban ve Usame bin Ladin'in El Kaide Örgütü, bu süre içinde tatil yapacağa benzemiyor. Bunlar binlerce Amerikalıyı ve çeşitli ülke vatadaşlarını öldürdüler, saldırılarına devam etme yemini ettiler. Biz de Amerikan halkını savunmak zorundayız" dedi. 
     Rumsfeld, "Tarih bize ramazanda savaşın devam ettiğini gösteriyor. Kuzey İttifakı beş yıldır Taliban'a karşı aralıksız silahlı mücadele veriyor. Ortadoğu'daki savaşlar, ramazanda da hep devam etti" diye konuştu. 
     
     Mezar-ı Şerif’te 20 Amerikalı 
     Afganistan'da Taliban'a karşı savaşan Kuzey İttifakı, Mezar-ı Şerif'i almak amacıyla birkaç gün içinde yeni bir saldırı başlatacağını açıkladı. ABD'nin, Mezar - ı Şerif'in alınmasına destek amacıyla Kuzey Afganistan'da bir üs kurmayı planladığı da öne sürülüyor. Yaklaşık 20 silahlı Amerikalının Afganistan'ın kuzeyindeki Dara - i Suf vadisinde olduğunu açıklayan ittifak sözcüsü, Mezar - ı Şerif'in Amerikan askerlerinin yardımı olmadan ele geçirilmesinin zor olduğunu da vurguladı. 
     
     300 özel birlik askeri 
     Yine Kuzey İttifakı'ndan bir yetkili ABD ordusunun Mezar-ı Şerif kenti yakınlarında 600 kişilik bir üs kurmayı planladığını bildirdi. Yetkili, üste 300 özel birlik askeriyle bir o kadar yardımcı personel bulunacağını kaydetti. 
     



 DÜNYA 















</TEXT>
</DOC>
