<DOC>
<DOCNO> 46060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/siyaset/siy03.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Öncü Üssü için karar hükümetin 
</HEADLINE>
<TEXT>

ABD’nin yeni operasyonu NATO çerçevesinde olmadığı için, İncirlik Üssü ile ilgili anlaşmada yeni düzenlemeler gündemde 
     TUNCAY DAĞLI Adana DHA 

     ABD ve müttefiklerinin, Afganistan operasyonunda ilk adımı atmasıyla "ileri karakol" konumuna gelen İncirlik Üssü’nün bundan sonraki durumu da fiilen şekillenmeye başlıyor. ABD’nin Ankara Büyükelçisi Robert Pearson, İncirlik’in "öncü üs" olması konusunda arzulu olduklarını açıklarken, ülkesinin beklentisini kamuoyu önünde resmen ifade etti. Böylece karar Türk hükümetine kaldı. 
     ABD, Kuzey Irak’ı Saddam rejimine karşı güvencede tutmakla görevlendirilen "Kuzey’den Keşif" çerçevesinde İncirlik Üssü’nde ek uçak ve asker bulunduruyor. Ancak Afganistan’a yönelik olarak İncirlik Üssü’nün kullanılması ile ilgili yeni kararların alınması gerekiyor. 
     ABD’nin operasyonu sadece NATO çerçevesinde olmadığı için de Türkiye ile ABD arasında İncirlik Üssü’nün kullanılmasıyla ilgili Savunma ve Ekonomik İşbirliği Anlaşması SEİA maddelerinde düzenlemeler gündeme geldi. Bu anlaşmada, İncirlik’te şu andaki sayıların üzerinde uçak ve asker bulundurulma eki yapılması durumunda, Afganistan’da kara harek tını gerçekleştirecek ABD, "yeşil bereliler" denilen özel birlikleri Afganistan’a en yakın NATO üssünün bulunduğu Adana’da hazır tutabilecek. 
     Türk hükümeti yetkililerinin 11 Eylül sonrası ikili görüşmelerde verdiği söylenen bu taahhütlerin, ya Meclis’ten yetki alması sonrası ya da SEİA çerçevesinde hükümet kararı olarak deklare edilmesi bekleniyor. 
     



 SİYASET 

















</TEXT>
</DOC>
