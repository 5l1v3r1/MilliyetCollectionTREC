<DOC>
<DOCNO> 14720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yasam/yas09.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kerbela’ya anma 
</HEADLINE>
<TEXT>

     AYDIN DENİZ Iğdır, PERVİN METİN İstanbul 

     Hz. Muhammed’in torunu Hz. Hüseyin ve 72 arkadaşının Kerbela’da şehit olmalarının 1362. yıldönümü nedeniyle Iğdır’da düzenlenen anma töreninde beş kişi hastanelik oldu. Hz. Hüseyin ve arkadaşlarının acısını bedenlerinde hissetmek isteyen Caferiler’in ayinine katılanlar, aynı acıyı hissetmek için kendilerini zincirle dövdü, kafalarını jiletlerle yararak kan akıttı. Iğdır’da yas nedeniyle şehirlerarası otobüs seferleri yapılmadı, öğrenciler okullara gitmedi, televizyon izlenmedi. Iğdır’daki anmada kan akarken, İstanbul Halkalı Aşura Meydanı’nda toplanan yaklaşık 15 bin kişi, Kerbela şehitlerini gözyaşı dökerek andı. Caferiler çeşitli semtlerden sabahın erken saatlerinden itibaren gelerek meydanı doldurdu. Kuran okumasıyla başlayan tören, yakılan ağıtların, dövünmelerin ardından sanatçı Ali Ekber Çiçek’in söylediği mersiyelerle devam etti. 
     
     


 YAŞAM 


























</TEXT>
</DOC>
