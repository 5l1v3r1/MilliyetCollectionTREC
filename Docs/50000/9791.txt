<DOC>
<DOCNO> 9791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/guncel/gun06.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hac belgeseli ağlattı 
</HEADLINE>
<TEXT>

     İSTANBUL Milliyet 

     CNN’in İngiliz sunucusu Riz Khan’ın, CNN Türk için hazırladığı "hac belgeseli", yarın akşam ekrana geliyor. 
     Çocukluğunun bir bölününü Yemen’de, bir bölümünü de Londra’da geçiren Riz Khan, bu belgeseli hazırlamak için ilk defa Mekke’ye gitti. 
     Mekke’yi ilk gördüğü andaki duygularını, CNN Türk Atlanta Temsilcisi Hande Atay’a anlatan Khan, şunları söyledi 
     "Gözlerim doldu, ağlamaya başladım. Benim için gözlerimin dolması utanç vericiydi, başka tarafa bakmaya çalıştım. İlk olarak annemi arayıp, Buradayım, inanamıyorum, bu muhteşem bir şey’ dedim." 
     Khan, belgeselde, her yıl pek çok farklı olayın yaşandığı, 2 milyonu aşkın Müslümanın yerine getirdiği hac farizasının arkasındaki bilinmeyen gerçekleri anlatacak. 
     Müslüman ülkelere uygulanan kota sistemi, kutsal topraklara teknoloji ile gelen yenilikler, çöl sıcaklarında hacıları bekleyen tehlikeler, İnancın Yolculuğu "Hac Belgeseli"nde ekrana gelecek. Khan, ayrıca, Suudi yetkililer ve Kraliyet ailesi üyeleriyle de hac ibadeti hakkında konuştu. 
     


 GÜNCEL 

























</TEXT>
</DOC>
