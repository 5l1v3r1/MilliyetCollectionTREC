<DOC>
<DOCNO> 45765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/soneko08.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
THY 3 hattı iptal etti... 
</HEADLINE>
<TEXT>

     Türk Hava Yolları, 2 iç hattın yanı sıra İstanbul-Selanik hattının da iptal edilmesi kararı aldı. 
     THY'den Borsa'ya gönderilen açıklamaya göre, şirket Yönetim Kurulu 5 Ekim'deki toplantısında, İstanbul-Nevşehir, Ankara-Balıkesir ve 
     İstanbul-Selanik hatlarının yolcu rezervasyonları uygun olan en yakın tarih itibariyle iptal edilmesini kararlaştırdı. 
     THY Yönetim Kurulu ayrıca, Qualiflyer Group'da fiilen sona eren üyeliğinin hukuken de sona erdirilmesini kararlaştırdı. 
     
     THY'den yavru şirkete tasfiye... 
     Türk Hava Yoları THY , Moldova'da kurulan şirketin tasfiyesi kararı aldı. 
     Şirket Yönetim Kurulu'nun 5 Ekim'deki toplantısında, Kişinev Müdürlüğü tarafından sermayesinin tamamı 430 dolar karşılığı 5400 Lei THY'ye ait olacak şekilde Moldova Cumhuriyeti yasalarına göre Türk Hava Yolları SRL ünvanıyla kurulan yavru şirketin tasfiye işlemlerine başlanması kararı alındığı bildirildi. 
     THY yönetimi, ticari faaliyetlerde kesintiye yol açmaksızın ticari temsilcilik statüsünün tescil edilmesini de kararlaştırdı. 
     






</TEXT>
</DOC>
