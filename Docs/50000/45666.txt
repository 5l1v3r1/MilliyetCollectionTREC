<DOC>
<DOCNO> 45666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/magazin/amag.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimse bize gazetecilik teklif etmedi’ 
</HEADLINE>
<TEXT>

Baş döndürecek kadar güzel, üst düzey işler yapabilecek kadar eğitimli, bilgili ve başarılılar... Ama yazık ne adlarına dergi çıkarılmış, ne de gazetecilik teklifi almışlar İşte Alman top modeller Simone, Elen ve Eva... 
     BULUŞMALAR AHMET TULGAR 

     Avrupa’nın moda merkezlerinde en çok aranan mankenlerden üçü Eva Scharpf 21 , Elen Scheidemantel 22 ve Simone Mostert 21 . Eva, Gucci yöneticileri tarafından "Cindy Crawford ve Eva Herzigova’nın tahtına oturabilecek tek kız" olarak tanıtılmış. 
     Önceki gün İstanbul’a gelen bu Alman kızların bir başka özelliği de üçünün de çok iyi eğitim almış olmaları. Simone, dünyanın en iyi üniversitelerinden birinde hukuk okuyor. Elen borsada broker. Eva, ise eğitmen. Ve üçlünün bir ortak özelliği daha Nedense, Almanya’da kimse onlara gazetecilik teklif etmemiş 
     
     Çok iyi kazanıyorum’ 
Simone, modelliğe nasıl başladınız 
     Simone Aslında benimkisi komik bir hikaye. Küçük bir dükkanda alışverişteydim. Dükkana giren bir müşteri bana modellik yapmayı isteyip istemediğimi sordu. Telefonlarını aldım ama 16 yaşına kadar aramadım. Liseyi bitirmem gerekiyordu ve annem ancak o zaman izin vereceğini söylemişti. Liseyi bitirir bitirmez Milano’ya gittim ve hemen başladım. O zaman annem de coşkuyla destekledi. 
     
Babanızdan bahsetmiyorsunuz. 
     Simone O da çok destekledi. 
     
Liseden sonra okumadınız mı 
     Simone Hayır, şu anda da Frankfurt’ta hukuk okuyorum. 
     
Johann Wolfgang Goethe Üniversitesi’nde mi 
     Simone Evet. 
     
Dünyanın en iyi üniversitelerinden biri. Çağımızın en önemli filozoflarından Jürgen Habermas da ders veriyor orada... 
     Simone Evet, tanıyorum. 
     
Size kimse Almanya’da gazetecilik yapmayı teklif etmedi mi 
     Simone Neden etsinler ki 
     
Neyse, şimdi size bunu anlatmak zor. Modellikten iyi para kazanıyor musunuz 
     Simone 21 yaşında bir kız için iyi kazandım. 
     
Almanya’da model olarak nasıl bir konumdasınız 
     Simone Yeni kuşağın en iyilerinden biriyim. İtalya’da da öyle. 
     
Geceleri çok dışarı çıkar mısınız Günümüzde Batı’da modeller partilerin vazgeçilmez simalarından oldu. Siz de party girl parti kızı misiniz 
     Simone Ertesi gün işim olacaksa, çıkmam. İyi görünmeliyim. Ama eğer işim yoksa, gece hayatını çok severim. 
     
Kız kıza mı gezersiniz, erkeklerle mi 
     Simone Eğer Milano’daysam kalabalık bir model grubu olarak dolaşırız. Davetlere gideriz. Ama zaten her gece gidemiyoruz. Sabah saat altıda kalkmam gerekiyor. Çünkü sabah bize bir program veriliyor İtalya’da. Art arda çekimler, "castingöler oluyor. Bazen birkaç saat arayla farklı firmaların işlerine gidiyoruz. 
     
Gece hayatına karıştığınızda medyanın size ilgisi nasıldır 
     Simone Tabii, gece çıktığımızda avantajlarımız oluyor. Hesaplarımız birileri tarafından ödeniyor. Her yerde ilgi çekiyoruz. 
     
Ajanslar özel hayatınızı kontrol altında tutar mı 
     Simone Zaten o kadar çok işim oluyor ki kendim özel hayatımı işe göre düzenliyorum. Bir de Milano’da oturduğumuz evi ajans tutuyor. Başka kızlarla bir arada oturuyoruz. Biraz da birbirimizi kontrol etmiş oluyoruz. 
     
     Bizde estetiğe kötü bakılır’ 
Elen, sizin kariyeriniz nasıl başladı 
     Elen Reklam ajansında çalışan bir tanıdık modellik yapabileceğimi söylüyordu. Boyum ve görünüşüm avantajmış. Ben kulak asmadım, çünkü dünyada çok fazla güzel kız olduğunu düşünüyorum. Ama iki yıl önce doğum günümde biriyle tanıştım. O deneme fotoğraflarımı çekti. Ajanslara gönderdi. Hemen kabul edildim. 
     
Türkiye’ye ilk kez mi geliyorsunuz 
     Elen Evet, ama Türkler’i tanıyorum. Annem yıllarca bir Türk erkeği ile beraberdi. Adam şimdi Türkiye’ye geldi. Hatta annem bana, onu görürsem kıçına bir tekme atmamı söyledi. Ama yine de akşam İstanbul’dan anneme telefon ettiğimde, beni kıskandığını, kendisinin de Türkiye’de olmak istediğini söyledi. 
     
Kızlar, herhangi bir estetik operasyon geçirdiniz mi 
     Elen Hayır. 
     Simone Moda merkezlerinde estetik yaptırmak alışılmış bir şey değildir. Doğal güzellik tercih edilir. Hareket etmeyen, titremeyen, sert, silikon memeli bir kıza kimse iş vermez. Memesi küçük olsun ama doğal olsun, daha iyidir. Dudağına silikon şırınga ettiren bir kıza bile iyi gözle bakılmaz. Eğer bir şovda iri memeli görünmek zorundaysa bir kız, yapıştırıcı bantla takma meme takar. Zaten şu anda trend de doğal görünüme yöneldi. Çok zayıf kızlar tercih edilmiyor. Artık bireysellik önem taşıyor modada. Türk modellere de, estetik ameliyat yerine, doğru kıyafet seçimi ve saçlarla oynayarak bir şeyler yapmalarını tavsiye ediyorum. 
     
     Lanetli günde doğdum’ 
Elen, siz modelliğin yanı sıra bir iş yapıyor musunuz 
     Elen Evet, borsada broker olarak çalışıyorum. Yönetici asistanıyım. defile ya da çekim olmadığı zaman günde 10 saat borsadayım. Çok tembel olmama rağmen haftada iki gün de ikişer saat fazla mesai yapıyorum. Ancak borsada işler kötü. Amerika’daki 11 Eylül saldırıları çok etkiledi. Biliyor musunuz, bu saldırılar benim doğum günümden bir gün önce oldu. 
     
Öyle mi 
     Elen Dört sene önce, 18’ime bastığımda da doğum günümde annemin en iyi arkadaşı ölmüştü. Sonraki doğum günlerimden birinde de henüz evlenmiş bir akrabamız kocasıyla birlikte trafik kazasında öldü. 
     
12 Eylül doğumlusunuz yani. Peki, 11 Eylül 1973’te Şili’de, 12 Eylül 1980’de de Türkiye’de askeri darbe yapıldığını biliyor musunuz 
     Elen İşte ben lanetliyim. 
     
     Avrupalı kızlar kitap okur’ 
Baktım da, burada erkeklerin gözü sizde. Almanya ya da İtalya’da sokağa çıktığınızda erkekler bakar mı size 
     Simone Duruma göre. Sokakta o kadar sade kıyafetlerle dolaşıyoruz ki. Bir de makyaj yapmayınca herkes gibi oluyoruz. Ama gece bir yere çıktığımda bakışlarım bile ona göre oluyor. O zaman tabii erkekler yanaşmaya çalışıyor. Ama cazibemi daha çok mesleğim için kullanıyorum, erkekleri cezbetmek için değil. 
     
Eski sosyalist ülkelerden gelen kızların da podyumlarda kültürel seviyenin yükselmesi trendine katkısı oldu, değil mi 
     Simone Evet, biz Avrupalı kızlar çekim aralarında hemen kitaba dalarız. 
     
Eva, siz bu işe nasıl başladınız 
     Ben kendim bir ajansa gittim. 
     
Siz de başka bir iş yapıyor musunuz 
     Eva Çocuk yuvası eğitmeniyim. 
     
Neden modelliğin yanı sıra başka işler de yapıyorsunuz 
     Eva Modellik uzun süre yapılabilen bir iş değil. Bu iş bitince, bir uzmanlığım daha olmalı. 
     
Kariyerinizin en önemli olayı neydi 
     Eva Gucci defilesi. 
     



 MAGAZİN 












</TEXT>
</DOC>
