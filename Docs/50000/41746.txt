<DOC>
<DOCNO> 41746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun27.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin saldırıyı yapanlara teşekkür etti 
</HEADLINE>
<TEXT>

     Afganistan'da üslenen Suudi terörist Usame Bin Ladin, ABD'deki saldırıları yapanları kutladı. 
     Abu Dabi televizyonunun İslamabad'daki bürosunun şefi Filistinli Cemal İsmail'e göre, yakın bir yardımcısı, Bin Ladin'in haberleri duyduğunda yapanlara teşekkür ettiğini söyledi. 
     İsmail, adını açıklamadığı Bin Ladin'in yardımcısının, Afganistan'da gizlendiği yerden kendisini uydu telefonuyla aradığını belirtti. 
     Filistinli gazeteciye göre, yardımcısı, Washington ve New York'taki saldırıları yapan kişileri kutlayan Bin Ladin'in, saldırı konusunda bilgisi olmadığını söyledi. 
     Yardımcısına göre, ABD'deki yıkımı Allah'ın cezalandırması olarak değerlendiren Bin Ladin, ''ABD, tüm dünyayı güçle kontrol etmeye çalıştığı için Allah'ın gazabını üzerine çekti'' dedi. 
     Her türlü silahla savaşma becerisi olan binlerce Müslümanın cihad ve şehit olmak için söz verdiğini belirten yardımcısı, Bin Ladin'in sağlığının iyi olmadığı yolundaki haberleri de yalanladı. 
     
     






</TEXT>
</DOC>
