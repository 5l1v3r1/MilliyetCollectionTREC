<DOC>
<DOCNO> 46349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/soneko16.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş memurları rahatlattı 
</HEADLINE>
<TEXT>

     Kamu-Sen Genel Başkanı Resul Akay, Devlet Bakanı Kemal Derviş'in ''kamu görevlileriyle ilgili maaş artışında 2001 yılındaki uygulamanın devam edeceğini'' söylediğini bildirdi. 
     Devlet Bakanı Kemal Derviş Hazine Müsteşarlığı'ndaki makamında Akay ve beraberindeki Kamu-Sen heyetini kabul ederek bir süre görüştü. 
     Akay, görüşmenin ardından basına yaptığı açıklamada, Derviş'e kamu görevlilerine hiç değilse 2001 yılında olduğu gibi enflasyon kadar maaş artışı verilmesi taleplerini ilettiğini bildirdi. 
     ''Ülkenin içinde bulunduğu zorlukları bildiklerini, ancak kamu görevlilerinin de zor günler geçirdiğini ifade eden Akay, Bakan Derviş'in taleplerine karşılık, ''maaşların enflasyonunun gerisinde kalması halinde gereken farkın verileceğini'' kendilerine ilettiğini kaydetti. 
     Derviş'in kamu görevlilerin emekliye sevk edilmesi konusunda da görüşlerini anlattığını belirten Akay, ''Derviş, emeklilik konusunun daha çok kamu görevlileri dışında istihdam edilen kamu personeliyle ilgisi olduğunu söyledi'' dedi. 
     Kamu-Sen Genel Başkanı Resul Akay, ''Bütün sektörlerin iflas ettiği bir ortamda kamuda daha yüksek ücret talep etmeyi çok şık bulmuyoruz'' dedi. 
     Bir gazetecinin, ''Enflasyon oranında verilecek zam memuru tatmin eder mi '' şeklindeki sorusuna karşılık Akay, şunları kaydetti 
     ''Elbette tatmin etmez. Özel sektörün, sanayicinin, tüccarın ağladığı bir ortamda, kamu adına bunu talep etmenin kamu önünde şık olabileceğini düşünmüyorum. Enflasyon karşısında yenik düşmemeyi de başarı sayıyoruz. Ağır bir kriz yaşanıyor. Bu krizin sarsıntıları, henüz topluma yeterince yansımış değil. Bir daralma, küçülme var. Bu noktada, bu sıyrıklarla kamu görevlilerinin bu krizi atlatmalarını başarı saymak gerekiyor.'' ''Bu politikalar ile ülkenin mali ve sosyal yapısının düzeltilmesi söz konusu değil'' diyen Resul Akay, şöyle devam etti 
     ''Çünkü toplumda hükümete karşı çok büyük bir güvensizlik var. 
     Bunu Derviş'e de ilettim. Milletvekillerinin maaşlarının artırılması yerine azaltılmış olsaydı, belki sizin çabalarınız halk tarafından karşılık bulabilirdi. Ancak ülkeyi yönetenlerin hiçbir lükslerinden fedakarlık yapmadığı bir ortamda toplumdan bir fedakarlık beklenmemeli. Zaten zorluk da burada. Şu anda bu hükümet hiçbir şekilde güven vermemektedir. Hükümet yaptıkları işlerle de sürekli biçimde bu güveni zedelemektedir. Milletvekili maaşlarında yapılan zamda bunun bir parçasıdır. Bundan vazgeçilecek diye yeni bir ayak oyunu yapılmaktadır. Toplumda bir sıkıntı var. Biz de bu sıkıntıyı paylaşalım demenin tam zamanıdır. Ama bunlar hep bana hep bana diyorlar. Bundan dolayıda toplumda hiçbir fedakarlığa yanaşmıyor.'' Bir gazetecinin emeklilik konusunun kamu işçilerini mi ilgilendireceği şeklindeki sorusunu Akay, bu konunun daha çok kamu görevlileri dışında istihdam edilen kamu personelini kapsayan bir çalışma olduğunu ve tartışıldığını söyledi. 
     Akay, Derviş'in ülkenin içinde bulunduğu durumu bütün çıplaklığı ile kendilerine anlattığı belirterek, ''Derviş bir takım kararlar almak zorunda olduklarını, ancak kamuda çalışanların ikramiyeleri ve emekli edilmesinin tartışma konusu olduğunu söyledi'' dedi. 
     Bir gazetecinin ''Faiz dışı fazlayı tutturmak için yapılacak tasarrufların neler olduğunu Derviş size ifade etti mi '' şeklinde soruya Akay, şu yanıtı verdi 
     ''Derviş Türkiye mali bir kriz içinde olduğunu, bu konuda tedbirlerin sınırlı olduğunu, borç ertelemesine gidilmesi durumunda vatandaşların mevduatının söz konusu olduğunu, ikili bir kıskaç altında bulunduklarını söyledi. 
     






</TEXT>
</DOC>
