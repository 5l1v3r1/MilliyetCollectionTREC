<DOC>
<DOCNO> 2141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yasam/yas04.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz turp gibi 
</HEADLINE>
<TEXT>

Marmara Üniversitesi İlahiyat Fakültesi Dekanı taburcu oldu. Prof. Beyaz Kandırılmış olan saldırgana acıdım 
     GÜLAY FIRAT İstanbul 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, taburcu olduktan sonra evinde ağırladığı Milliyet muhabirine yaptığı açıklamada, "Saldırgana acıdım, kandırılmış bir genç. Marmara İlahiyat Fakültesi’ne ilk gittiğim günden beri söylüyorum orada bir rehabilitasyona ihtiyaç var. Ortalığı karıştırıp bu işleri bozgun haline getiren, küçük bir militan grup var" dedi. 
     Yaşadığı korkunç anları evinde çocukları ve torunları arasında unutmaya çalışan Beyaz, olay gününü şöyle anlattı 
     "Konferansta konu, tansiyon artırılıp fakültenin bir numaralı sorunu kılık kıyafete getirildi. Çoğu 'Böyle bir kanun yoktur, bunu bakanlar veya YÖK yapıyor’ diye düşünüyor. Onlara bu konuda üç Anayasa Mahkemesi kararı olduğunu temyiz edilemez, bütün özel ve tüzel kişileri bağladığını ve herkesin uygulamak zorunda olduğunu söyledim. Küçük bir erkek grubu hırçınlıklarını artırdı. Buna karşın büyük bir grup, özellikle de kızlar sessizdi. 
     Kuranı Kerim’den, Nisa suresi 59. ayeti örnek verdim. Allah’a, peygambere ve sizden olan devlete hitap edin. Devlete itaat edin, mesele biter. Eğer bir günah varsa bu devletin sırtınadır. Sizin günahınız değildir’ dedim. İtirazlar geldi, 'Biz Allah’ın kanunlarına uyarız’ dediler. 
     
Önce protesto, sonra bıçak      Buna, 'Bu devlet 70 bin camimizde bize ezan okutuyor, 100 bin din görevlisi var, gece rahat uyumamızı, canımızı, namusumuzu, koruyan bu devletin emniyet teşkilatıdır. Dolayısıyla bu bizimdir ve bunun kanunlarına itaat etmek Allah’ın emridir’ dedim. Protesto ettiler. Bir kısmı kapıya doğru yürüdü, bir kısmı yaklaştı. Kimisi atıp tutuyor, bağırıyor. Ne olduğunu bilemedim. Kürsüyü işgal ettiler. Sadece vurulduğumu anladım." 
     
İki bölgeye 20 dikiş      Beyaz, kürsüde öğrencilerce sıkıştırılmasını da yankesicilerce kıskıvrak çevresi sarılan mağdura benzetti. Eli bıçaklı saldırganı görmediğini kaydeden Beyaz, yaşanan arbedede ancak bıçağın vücuduna girip çıktığını fark edebildiğini dile getirdi... 20 ve 14 santimlik iki farklı bölgede 20’den fazla dikişi bulunan Beyaz, sözlerini şöyle sürdürdü 
     "Bütün bunlar yaşanırken bir kuruşluk panik duymadım, moralimi kaybetmedim. Ben Allah, vatan, devlet yolundayım. Dimdik durdum, ne yıkıldım, ne panik, ne korku. 
     Hastaneye gidene kadar Cenabı Hakka sığındım, dualar ettim. Bu sırada musluktan fışkırır gibi kan akıyordu. Son noktada aklım yerindeydi, ama kol ve ayaklarımda takat kesildiği an öleceğimi sandım." 
     Narkozun tesiri geçtiğinde, elinin okşandığını hissettiğini belirten Beyaz, gözlerini açtığında da ilk olarak İstanbul Valisi Erol Çakır’ı gördüğünü söyledi. 
     


 YAŞAM 




















</TEXT>
</DOC>
