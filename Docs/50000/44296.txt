<DOC>
<DOCNO> 44296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/guncel/gun08.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kitap toplatmak düşünce özgürlüğüne aykırı mı 
</HEADLINE>
<TEXT>

ÇAPRAZ ATEŞ 
     BİRSEN ALTUNTAŞ 

     Ulusların kaderini değiştiren, hatta tarihe yön veren liderlerden ünlü oyunculara, müzik dünyasının starlarından mafya liderlerine kadar birçok ünlü hakkında yüzlerce kitap yazıldı. Ünlülerin ya da onlarla mesai arkadaşlığı yapanların kaleme aldığı anılar, yayınlandığı dönemde fırtınalar kopardı. Anadolu Üniversitesi Öğretim üyelerinden Aysun Yüksel’in Tarkan hakkında yazdığı kitabın, ünlü şarkıcının itirazı üzerine mahkeme tarafından toplatılması ise beraberinde bir tartışmayı da gündeme getirdi. Tarkan, hakkındaki kitabı toplatarak düşünce özgürlüğüne muhalefet mi etti, yoksa yayım yoluyla kendisine hakarete mi engel oldu 
     
     Aysun Yüksel Kitabın yazarı 
Türkiye hazır değilmiş      Kitabım bilimsel bir kitap ve Tarkan bilimsel bir çerçeve içinde örnek bir olaydır. Böyle bir kitap yazmak benim bilimsel hakkım ve benim akademik kariyerim içinde yer alıyor. Çalışmam Tarkan üzerine değil, yıldız olgusu nedir, Türkiye’de nasıl işlemiştir sorularının üzerine bu durumun medyada yansıtılışının araştırmasını yaptım. Tarkan kimsenin inkar edemeyeceği topluma mal olmuş bir olgu, ben de toplumun bir parçasıyım, neden bu, bu kadar olay oldu anlamıyorum. Bunu söylediğim için üzülüyorum ama demek ki, toplumumuz buna hazır değilmiş. " 
     
     Faruk Bildirici Gazeteci Yazar 
Starlar övülmek istiyor      Tarkan beni yanılttı. Çünkü Tarkan’ın daha geniş bakabildiğini ve hoşgörülü bir insan olduğunu düşünüyordum ama öyle değilmiş. Gazetelerde sözü edilen iki cümle yazılsa, onun yaşamıyla ilgili şeyler aktarılsa ne olur ki Düşünce özgürlüğünün herhangi bir şekilde sınırlandırılmasına karşıyım. Ben de bu ülkeyi yöneten siyasilerin çoğunlukta olduğu bir sürü kişi hakkında kitaplar yazdım ama Tansu Çiller dışında hiç böyle bir olayla karşılaşmadım. Şu anlaşılıyor ki, bütün starlar hep övülmek istiyorlar ama bu hoş değil, eleştiriye de açık olmalılar. " 
     
     Sühely Atay Tarkan’ın avukatı 
Hayranları kandırıldı      Bizim dava açtığımız konu kitapta, eleştirinin dozunun aşılıp hakaret ve kişilik haklarına saldıran ifadelerin, bizden izin alınmadan bu kitapta yer almasından kaynaklanıyor. Burada temel olarak düşünceye saygısızlık olduğu için ve Tarkan’ın hayranları kandırıldı diye bu kitabı toplattık. Kitabın esas belirtisi kapağında kendisini gösteriyor. Bunun Yıldız Olgusu’ üzerine 1994-1998 arasında hazırlanan bir tez olduğunu söyleniyor. O dönemde hazırlanan bir tezin Tarkan’ın albümünün çıktığı 2001 yılında yayınlanması ticari menfaat taşıma niyetini ifade ediyor. Düşünce özgürlüğüne sonuna kadar evet ama okurun doğru bilgi alma hakkı nerede Ya da Tarkan’ın kişilik haklarından doğan hakları nerede Tarkan kitabı okudu ve en çok hayranları aldatıldığı için üzüldü." 
     
     Ajda Pekkan Şarkıcı 
Ben aldırmadım bile      Benim hakkımda da Profili Olmayan Kadın’ isimli bir kitap yazılmıştı ama ben hiç aldırış bile etmedim, okumadım bile. Eğer kızsaydım 35 yıl olmuş bunca sene çıkan çoğu haber için dava açar ve dünyalarca tezkip parası kazanırdım. Eleştiriye açık olmak gerekir ama herkesin benim gibi davranmasını bekleyemem" 
     
     Murat Sabili Avukat 
Tarkan’a saldırı var      Bu kitapta Tarkan’ın kişilik haklarına saldırı olduğu kesin. Kesinlikle Tarkan’ın popüler olduğu bir dönem kollanarak, ismi ve fotoğraflarından yararlanılarak sevenleri aldatılmıştır. Kitabın bir ismi var deniyor ama bakıyorsunuz Tarkan adı çok belirgin yıldız olgusu cümlesi görünmeyecek kadar silik." 
     



 GÜNCEL 




















</TEXT>
</DOC>
