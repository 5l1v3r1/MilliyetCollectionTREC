<DOC>
<DOCNO> 42493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/astro/index.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün öğleden sonra Başak burcunda yeniay oluşuyor. Şartlar değişmekte. Yeniayın Kiron’la açısı önümüzdeki dönemde tıp gibi alanlarda yeni adımlar getirebilir. Yeniay zamanlarında başlangıçlar yapmak için sabırsız davranmamalı ama bu arada değişen şartlara da ayak uydurmaya başlamalıyız. Boğa, Başak ve Oğlak burçları yeniay enerjisinden olumlu biçimde yararlanıyorlar. Koç’lar detaylara önem vermek ve haftanın ilk gününde daha verimli olmak zorundalar. Boğa’ların keyfi yerinde sayılır. Enerjilerini yapıcı yönde kullanabilecekler. İkizler için yüksek tempolu, özellikle iş ve ev arasında yorucu bir gün olabilir. Planlı olmalarında fayda var. Yengeç’ler yeni planlar yapmakla meşguller. Aslan’lar ise parasal konularda çok şeyi gözden geçirebilirler. Yeni kazanç yolları ortaya çıkabilir. Başak’lar şimdi kendilerini harekete daha hazır hissetmekteler. Duygusal konularda daha toleranslı olmalarında fayda var. Ay bugün yeniayın ardından 13.27 ile 22.00 arasında boşlukta kalırken havada kararsızlık, sonuçsuzluk ve karmaşa hakim olabilir. Bu saatlerde önemli değişikliklere gitmemek çok daha iyi. Terazi’ler için de kararsızlık oldukça tanıdık bir durum. Beklentilerinin hemen yerine gelmesini isteseler de sabırlı olmalılar. Akrep’ler yeni hedefler çizmekteler. Gün içinde başkalarından olumlu destek alıyorlar. Yay’lar için hafta hızlı bir tempo ile başlıyor. İş hayatında yeni sorumluluklar ön plana gelmekte. Oğlak’lar hevesliler. Eğitim ve hareket içeren konularda başarılı olabilecekler. Kova’lar paranın değerini bilerek hareket etmeli. Zira başkalarının kaynaklarına da ihtiyaçları olabilir. Balık için bazı kararsızlıklar mümkün. İki arada kalan Balık’lar ikili ilişkilerden etkileniyorlar. 

            Faks 287 74 37 
      







</TEXT>
</DOC>
