<DOC>
<DOCNO> 6899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sontur07.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunalım geçiren baba oğluyla birlikte ölmeyi seçti 
</HEADLINE>
<TEXT>

     Burdur'da, eşinden ayrıldığı ve işsiz kaldığı için bunalıma giren bir taksi şoförü, soba borusunu bacadan çıkarıp dumanı odaya yönelterek, intihar ederken, evde bulunan oğlu da dumandan zehirlenerek öldü. 
     Mehmet Akif Ersoy İlköğretim Okulu 3. sınıfında öğrenim gören Hüseyin Kocapınar'ın 9 okula gitmediğini öğrenen annesi Durdu Gökçü, polislerle birlikte, ayrıldığı eşi Mehmet Kocapınar'ın 43 evine gitti. Yeni Mahalle'deki eve gelen polisler ve Durdu Gökçü, kapı açıldığında içeride baba ve oğlunun cesetleri ile karşılaştılar. 
     Evde yapılan araştırmada, Mehmet Kocapınar'ın bıraktığı, ''Ölümümden kimse sorumlu değildir. Bana yapılan kötülükleri Allah'a havale ediyorum'' yazılı bir not bulunurken, Kocapınar'ın evdeki soba borusunu yerinden sökerek dumanı evin içine vermek suretiyle intihar ettiği belirlendi. Kocapınar'ın bir süredir işsiz olduğu öğrenildi. 
     
     



</TEXT>
</DOC>
