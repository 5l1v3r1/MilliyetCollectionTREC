<DOC>
<DOCNO> 28442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sonspo04.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir golfçü oyun boyunca kaç kilometre yürür... 
</HEADLINE>
<TEXT>

     Zenginlerin sporu olarak bilinen golfte, bu sporu yapmanın bedeli artarken, ilgi de her geçen gün çoğalıyor. 
     GSGM'nin elektronik spor dergisi ''Sporum.gov.tr''de yer alan haberde, yurtdışında gittikçe yaygınlaşan golf oynamanın bedeli ve golf sopalarının fiyatları artsa da, bu spora olan ilgi de yükseliyor. İnsanlar, golf oynamanın kolay olduğunu düşünselerde, dizlerini büküp, sopayı savurduğunda, ''İşte oldu'' diye düşünenler çok olabilir. Bu tabii ki güzel olurdu, ancak golf gerçekten de şeytani bir oyun. 70 atışın sadece altısından memnun kalan profesyoneller bile var. Yeni başlayanların da şansı yaver giderse, belki bir atış denk getirebiliyorlar. 
     Bunun tadına varıp da doyamayan golf adaylarının golfe başlama hikayesi de budur. Denemek ve başarmak isteyecek ve kıvrık sopayı üzüm büyüklüğündeki topa denk getirip, o ufacık deliğe sokmanın ne kadar zor olduğunu anlayacaktır. 
     Bu sporda, kaçırılan her milim, finalde kaçırılacak olan metrelere denktir. İnsanlar başarılı ya da rezil olmak arasında gidip gelirler. Bu oyunu, bu derece çekici yapan da budur zaten. Gücü kontrol etmek, doğayla oynamak. Bir tur içersinde golfçü, gurur, şans, başarısızlık, kendini küçümseme ve elbette ki hırs duygularını birarada yaşar. Golfun gerçekten bir spor dalı olduğunu unutmamak gerekir. 18 delikli bir turda, golfçu 6 ile 8 kilometre arasında yürür. Her atışında 124 kas çalıştırıp, 4 saat içerisinde, 1200 kalori harcar. Bir atlet, 80 dakikada 1200 kalori harcar. Harcadığı zihinsel güç, fiziksel güçle kıyaslandığında, çok daha fazladır. Golfçü tek başına savaş verir, hele de rakibi kendisiyse. 
     Golfçular, golf oynarken kendilerine özgü bir stil geliştirirler. Biri, atış yapmadan önce poposunu sallar, diğeri eldivenine tükürür. Bir başkası ise sopayı üç dört defa salladıktan sonra atışını yapar. Kafasında bir kez başardığı ve bir daha da tekrarlanmayan o mükemmel atış. Ritüeller, farkında olmadan yapılan davranışlardır. Üzerinde hissedilen baskı fazla olsada, başarıya duyulan özlem bir anda unutturur. 







</TEXT>
</DOC>
