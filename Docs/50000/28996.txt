<DOC>
<DOCNO> 28996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/ekonomi/eko08a.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk sınırı 683 milyon lira 
</HEADLINE>
<TEXT>

     ANKARA Milliyet 

     Türk - İş, dört kişilik bir ailenin aylık zorunlu gıda harcamaları toplam tutarının 225 milyon liraya yükseldiğini açıkladı. Gıda dışındaki diğer zorunlu harcamaları da kapsayan ve yoksulluk sınırı olarak kabul edilen harcamalar ise 683 milyon lira olarak hesaplandı. 
     Türk - İş Araştırma Merkezi’nin yaptığı araştırmaya göre, 4 kişilik bir ailenin haziran ayı zorunlu gıda harcaması tutarı, bir önceki aya oranla yüzde 2.3 oranında artarak 225 milyon liraya yükseldi. 
     Araştırmaya göre, gıda harcamalarında, mayıs ayına göre artış oranı yüzde 2,3 düzeyinde kalırken, 2001 yılı Ocak - Haziran dönemi itibariyle artış oranı yüzde 28,3 olarak gerçekleşti. Aynı araştırmaya göre son bir yıl itibariyle gıda harcamalarındaki artış oranı da yüzde 57.9 olarak gerçekleşti. 
     
     700 milyon kazanmayan yoksul 
     Türk - İş araştırmasında, haziran ayı itibariyle yoksulluk sınırı da saptandı. 
     Zorunlu gıda harcamasının yanı sıra kira, ulaşım, yakacak, giyim, eğitim, kültür gibi temel harcamalardan oluşan yoksulluk sınırı ise 683 milyon lira olarak hesaplandı. 
     



 EKONOMİ 































</TEXT>
</DOC>
