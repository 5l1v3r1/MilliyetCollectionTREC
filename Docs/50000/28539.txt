<DOC>
<DOCNO> 28539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yasam/yas06.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu çamaşır makinesi deterjansız yıkıyor 
</HEADLINE>
<TEXT>

Japonlar, dünyanın ilk deterjansız yıkayan çamaşır makinesini üretti. Kirliler, ultrosonik dalgalar ve elektrolizle mis gibi oluyor 
     DIŞ HABERLER SERVİSİ 

     Öyle bir çamaşır makinesi düşünün ki deterjana hiç ihtiyacı olmasın... Size hiçbir deterjan kullanmadan üstün beyazlık sağlasın, renkli çamaşırlarınızın renklerini korusun bir yandan da çamaşırlardaki tüm kir ve lekeleri çıkarsın... İşte bu hayal gerçek oldu. Japonya'nın elektrikli ev aletleri üreten ünlü firması Sanyo, dünyanın ilk 'deterjan kullanmayan çamaşır makinesi'ni ürettiğini açıkladı. 
     
     1.3 milyar lira 
     Japonya'da, Denkaisui adıyla ağustos ayında piyasaya sürülecek olan çamaşır makinesi, çamaşırdaki kirleri temizlemek için toz ya da sıvı deterjana ihtiyaç duymuyor. Temizlik maddeleri yerine ultrasonik sesüstü dalgalar ve elektroliz yöntemini kullanıyor. Yıkama sürecinde önce ultrasonik dalgaların ürettiği baloncuklarla, kumaş lifleri arasındaki kir partikülleri dövülerek yumuşatılıyor. Ardından elektroliz yoluyla ayrıştırılan sudan açığa çıkan oksijen ve sülfitklorür asit kiri temizliyor. 
     Denkaisui'yi 'çevre dostu' sözleriyle de tanımlayan Sanyo, zor kirler için deterjan önermeyi de ihmal etmedi. Japonya'da 128 bin yene yaklaşık 1 milyar 300 milyon lira satılacak olan çamaşır makinesi şimdilik ihraç edilmeyecek. 
     



 YAŞAM 


















</TEXT>
</DOC>
