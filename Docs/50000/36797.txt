<DOC>
<DOCNO> 36797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/siyaset/asiy.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hapiste yatarım isimleri vermem 
</HEADLINE>
<TEXT>

İşkence raporunu hazırlarken infaz memurları, polisler ve 8 bin 500 mahk mla tek tek görüştüğünü anlatan Sema Pişkinsüt, "Fezlekeye rağmen hiçbirinin adını vermem" diyor 
     SOHBET ODASI - DERYA SAZAK 

Sizi asıl TBMM İnsan Hakları Komisyonu'nda tanıdık. İşkence raporunuz uluslararası yankı uyandırdı. 
     Pişkinsüt Hatırlarsanız Aydın'daki ilk açlık grevleri olduğunda başhekimdim ve bir tek ölü vermedim. Meclis'te İnsan Hakları Komisyonu'nda göreve başlayınca istedik ki, işkencenin üzerine yabancılardan önce biz gidelim. Ve tek tük olaylar çıkarıp birkaç görevliyi deşifre etmek yerine sistemin üzerine gidelim. Bakın Tunceli örneğini anlatayım Emniyet'te sorgu birimiyle konuşurken 11 kişiye şöyle bir baktım ve isimlerini saymaya başladım. Şok oldular. O sırada kamera işliyor. Dışarıdan izleniyoruz. Bakın dedim, sistem olarak kendinize güveniniz yok, amirleriniz size güvenmedikleri için kameraya alıyorlar. Ve kameranın kablosunu çekip koparttım. Kapıyı da kilitledik. Başladık konuşmaya. Ben hayatımda Tunceli Emniyet Müdürlüğü kadar, tabutluk diye söz edilen, siz 50 - 60 deyin ben 100 diyeyim hücreleri olan bir yer görmedim. Sonradan yıkıldı. 
     
İfadelere dönelim... Neydi şik yetler 
     Pişkinsüt İşkence görenler, bazı görevliler hakkında biz 'onların insan olduğundan kuşku duyuyoruz' diyorlar. Onlar da memnun değil. Mesela Hortumcu Süleyman'ı da, kendileri ele verdi. Biz lakabını yazmıştık ismini kapatarak, sonra kimliğini açıkladılar. Amacımız işkencenin üzerine kişiler bazında değil, sistematik olarak gitmekti. Adalet Bakanı'nı da bu yönde adli reforma yöneltmek istedik. 
     
Kaç mahk mla görüştünüz 
     Pişkinsüt 2 yılda 8 bin 500'ü buldu. Cezaevi incelemesi dışında asıl Emniyet'te araştırma yaptık. Gidiyoruz karakola, nezarethane defterlerini istiyoruz, elimizdeki isimleri göstermeden bakıyoruz. Daha gitmeden nasıl bir mek n göreceğimi tahmin edebiliyorum. Gözleri bağlı ama işte su sesi geliyor, şurada elektrik verilmiş. Bunlar ışığında işkenceyi kanıtladık. Polislerle, infaz memurlarıyla, onların aileleriyle, mağdurlarla görüştük. Ama hiçbirinin ismini vermem. 
     
Fezlekeye rağmen de... 
     Pişkinsüt Hapis yatarım, isimleri vermem. Avrupa Mahkemesi'ne de gitmem. Çünkü siyaseti bunlara çözüm bulmak üzere yapıyorum. 
     
Raporlardan birinde, kadın sorgucu olsa işkence bu boyutlarda gerçekleşmezdi deniyor, kastedilen nedir 
     Pişkinsüt Diyarbakır'da oldu olay, Gaffar Okkan da vardı, dedim ki bakıyorum sorguyu hep erkekler yapıyor. Kadın niye yok Emniyet Müdürü'nün yanıtı Kadınlar hep hamile kalıyor, olmaz. Polislerden biri dedi ki, çocuğu olan bir kadın sorguya dayanamaz... Kayda geçti sözleri 
     
Kurultayda dizim falan titremediSema Hanım, kamuoyu sizi TBMM İnsan Hakları Komisyonu Başkanı iken işkenceye karşı verdiğiniz cesur mücadeleyle tanıdı. Karakoldaki Filistin askısını Meclis'e getirdiniz. DSP kurultayında Ecevit'e karşı aday olunca oğlunuzla birlikte tartaklandınız. Şimdi de savcıların takibi altındasınız. Fincancı katırlarını ürkütmek nasıl bir şey 
     Pişkinsüt Kurultayda hiç dizlerim falan titremedi Sema'yı tartaklasalar da, küfür etseler de yolumdan dönmeyeceğim için kılım bile kıpırdamadı. Çünkü gördüğüm yanlışları söylemeye gidiyordum. 
     
Siyasete girmeniz nasıl oldu, CHP'den 1994'te belediye başkanı adayı iken kaybetmişsiniz, ertesi yıl DSP'den milletvekili seçiliyorsunuz. 
     Pişkinsüt Rahşan Hanım kendisi aradı. Kurultayda aday olunca üyeliği yok falan denildi ama pazar günü Aydın'da partiyi açarak kayıt yaptırdığım unutulmasın. 76 bin oyla seçildim. 
     
Korkudan ifade değiştiriyorlar      Pişkinsüt Bakan işkence aletlerine ceza vermiyoruz diyor. Hepsi tutanaklı, aldık Meclis'e getirdik. Başbakan sesini çıkarmıyor. Urfa raporu tek başına yargı kanalıyla işkencenin nasıl kapatıldığına somut örnek. Benim ifadem bile çarpıtıldı. 2 yıl sonra 16 kişiyi akladılar. 
     
Olay nedir 
     Urfa cezaevindeyiz. Koğuşta bir adam boş çuval gibi yatıyor. Etraftakiler 'işkenceden geldi' diyor. Adamı ayak bileklerinden zincirle yukarı çekip aşağı bırakmışlar. Elektrik verilmiş. Rapor tuttuk. Hepsi beraat etmiş. 
     
Nasıl beraat etmişler 
     Pişkinsüt Sözde bu kişi ifadesinde diyor ki, "Koğuşta dayak yedim, o sırada heyet içeri girdi ve başkan bana neyin var dedi. Dövenleri görmediğimi söyleyince bana kızdı, 'İşkence yaptıklarını söyle' dedi." O kadar milletvekili var, işkenceyi tespit ediyoruz. Ama beraat, beraat. 
     
Filistin askısının üzeri kanlıydı Ümraniye'de Hatice Öğretmen’e tecavüz edip öldüren tinercilerle konuşurken ne hissettiniz, işkence görmüşler mi 
     Pişkinsüt O intikamı nasıl almışlar aman Allahım. Size Urfa örneğini vereyim. Orada namus, töre cinayetleri yaygın. Herkes başından geçeni anlatıyor. 18 yaşında bir genç kafasını kaldırmıyor, senin bir sıkıntın var diye üsteledim. Sema Hanım milletvekili ama doktor, ona ayıp olmaz anlat’ dediler. Çocuk başladı anlatmaya ama gözyaşları dökülüyor. Üç dört kelime söyleyebildi. Efendim ben namus cinayetinden gelmişim, onlar bende namus bırakmadı. Copla... Hikmet Sami Türk inanmıyor ama bu kadar yalan olur mu Filistin askısını bulduğumuzda üzerinde kan vardı. 
     
Pişkinsüt, DSP ve solun geleceğini nasıl görüyorsunuz sorusunu böyle yanıtlıyor DSP’yi ve solu katlettik...      Pişkinsüt Kurultayda demokrasiyi ve solu katlettik. Demokrasiyi, solu ve partiyi kurultayda katlettiğimizi bir kere daha ilan ettik daha doğrusu. Her zaman için en başta da söylediğim solda ilkeli ittifaklar, ortak seçim programlarında işbirliğinin yapılması gerekiyor. 
Başbakan öyle düşünmüyor. 
     Pişkinsüt Ecevit'ten ayrıldığım ana nokta budur, solu ayrıştırma politikasını kan davası gibi yerleştirmeye çalıştılar. Bu yanlış ama buna karşılık ilkesizlik de yanlış. Herkesin ödü kopuyor, küçük olsun, benim olsun diye. Kurumsal birleşmelerin mümkün olamayacağı, bugün CHP'nin iç yapısı nedeniyle ve DSP'deki oluşum nedeniyle çok açık olarak görülüyor. 
     
     'ÇELİŞKİLERİ GÖSTERDİM' 
DSP'de kalacak mısınız 
     Pişkinsüt Ecevitler beni de çaya çağırdığında 14 sayfalık değerlendirme notu verdim. Ecevit'in Karaoğlan imajıyla gelinen noktalardaki siyasal çizgisini, eski söylemleriyle iktidardaki eylemler arasındaki çelişkileri ortaya koydum. Krizlerle birlikte siyasal bedel ödenmemiş olmasının da eleştirisini yaptık. Bunlar üst üste konulduğu zaman belli koşulları bir sol partinin içinde kabul etmenin mümkün olmadığını, ayrıca benim de kendimi halk gibi aldatılmış hissettiğimi ifade ettim. Meclis’teki 5 yılın sonunda şunu söyleyebilirim Türkiye'de şiddetle bir değişime ihtiyaç var. 
     
     Oğlanın ceketi dar gelmiş 
Kurultayda aday oldunuz. Ecevit’e karşı yarışmak kolay değildi. 
     Pişkinsüt Parti ve hükümet programından saptık. Ulusal birliğimiz konusunda en ufak bir ilerleme yapmadık. Ekonominin bizzat kendisi ulusal güvenlik sorunu oldu. Kimse iyi yönetilmedik bahanesine saklanmasın. Krizleri fark etmedik. 
     
Kurultaydan önce partiyi başka türlü uyarabilirdiniz. 
     Pişkinsüt Bütün yollar kapatıldı. Mesela Anadolu’ya gidiyorsunuz, dönüşte konuşuyoruz "Çiftçi zor durumda" diye. Karşı tepki şu "Aman sen de Kriz köylüyü neden ilgilendirsin ki Dövizi mi var, borsa mı oynuyor köylü " Umutsuzluğa kapılıyor insan. 
     
DSP'den Meclis’e girmeniz Susurluk kazası gibi bir şey olmuş. Sezer de, Ecevitler'de pişmanlık yaratmıştı. 
     Pişkinsüt İstanbul’da Taksim toplantılarına çağrılmıştım. Bir profesör söz aldı ve dedi ki "Biz artık Ecevit'i hatalarından dolayı çok seviyoruz." Salondakiler rahatsız oldular. Sonra devam etti "Çünkü birinci hatası Sezer, ikinci hatası da sizsiniz" dedi. 
     
     Arkadaşım arayıp uyardı 
Kurultaya girelim. 
     Pişkinsüt Aday olmayı 4 ay önce kafama koymuştum. Saçmalık dediler. Kazanıp kazanmamak beni ilgilendirmiyordu, "Sen kimsin ya Ecevit’in karşısına nasıl çıkıyorsun " gibi soruları da aşmıştım. 
     
Tepki alacağınızı düşündünüz mü 
     Pişkinsüt Cuma adaylığımı açıkladım. Son gece matbaadayım. Bir profesör arkadaşım telefon etti, seni konuşturmayacaklar diye uyardı. 
     
Tartaklanmak aklınızdan geçmiyor. 
     Pişkinsüt Oğluma "Beni tutsalar da müdahale etmeyeceksin" dedim. Çünkü bir kişi alıyorlar ve soyadı aynı olmalı. 
     
     Telefonlarımız bloke edildi 
Salona geldiniz. 
     Pişkinsüt Bizi Süleyman Yağız karşıladı. "Siyasetin pişkinleri de vardır" diye laf attı. Neyse girdik içeri. Hayri Diri neler olacağını bilmiyorsunuz diyerek salondaki masaları bir tekmeyle kaldırtmış. Bayrampaşa’dan gelmiş biri, olay çıkartacak ya "Kim bu yanındaki " diyor, yüzüme elini sallıyor. Yüce araya girmeye çalıştı. Bu sırada fark ettim ki ikimizin de telefonu bloke. Eyvah dedim, dışarıyla irtibatımızı kestiler. Yüce tartaklanıyor, Eğitim Bakanı çıkmış, "Oğlanın ceketi dar gelmiş, annesi de söküğünü dikmemiş" diyor. 
     
     Parayla tuttukları adamlar yaptı bunu 
Sonuçta kurultayda konuşturulmadınız. 
     Pişkinsüt Ecevit "Konuşmak istemedi" dedi. Ondan sonra hemen ekrana çıkıp "Komiserde tutanaklar var, tam üç kez söz istedim" dedim. 
     
Ecevitler geçmiş olsun demediler mi 
     Pişkinsüt Hayır... Beklemedim de... Beni en çok bakanlar, milletvekilleri şaşırttı. Emrehan Halıcı, "Çık dışarı" diye eliyle neler yaptı. İsmail Cem, Adalet Bakanı aleyhimde oy kullandılar. 
     
Sizde nasıl iz bıraktı olaylar 
     Pişkinsüt Çok üzücüydü. Keşke MHP'liler gibi fanatikler çıkıp dövmeye kalksaydı. Bir de parayla adam tutup görevlendirdiğiniz insanlara yaptırıyorsunuz. Şiddeti yaşadım. Aynı şey şimdi savcı aracılığıyla da yapıldı. Hakkımda fezleke düzenletildi. 
     



 SİYASET 











</TEXT>
</DOC>
