<DOC>
<DOCNO> 22620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo15.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen'de tur sevinci... 
</HEADLINE>
<TEXT>

     Erkekler Birinci Basketbol Ligi'nde play-off çeyrek finalinde Beşiktaş'ı eleyen ve yarı finale yükselen Efes Pilsen'de tur sevinci yaşanıyor. 
     Play-off çeyrek final serisine Beşiktaş karşısında 1-0 önde başlayan lacivert-beyazlılar, rakipleriyle yaptığı 2 maçı da kazanarak seride durumu 3-0'e getirdi ve yarı finale yükselen takım oldu. 
     Efes Pilsen, yarı final serisinde Darüşşafaka ile karşı karşıya gelecek. Ligde normal sezonda ilk yarıda Darüşşafaka'ya 70-62 yenilen Efes Pilsen, ikinci yarıdaki maçı ise 73-58 kazandı. İki takım arasında yapılacak play-off yarı final serisi 1-1 beraberlikle başlayacak. 
     Efes Pilsen Menajeri Engin Özerhun, play-off çeyrek final serisinde Beşiktaş ile yaptıkları 2 maçta da iyi bir mücadele ortaya koyduklarını ve rakiplerini elemeyi başardıklarını söyledi. Özerhun, her iki maçta da siyah-beyazlı rakiplerine büyük bir üstünlük sağladıklarını ifade ederek, ''Beşiktaş da herhalde 2-0'dan sonra üst üste 3 maç kazanacağını düşünmedi. Efes Pilsen olarak hedefimiz şampiyonluk olduğu için bu turları geçmek zorundayız'' diye konuştu. 
     Yarı final serisinde Darüşşafaka ile karşılaşacaklarını hatırlatan Özerhun, ''Darüşşafaka ile yapacağımız maçlar daha da zor olacak. Rakibimizin büyük bir taraftar desteği var. Darüşşafaka da Troy Pilsner gibi bir takımı 3-0'la geçerek gücünü gösterdi. Şampiyon olmak istiyorsak Darüşşafaka'yı de elememiz lazım'' diyerek sözlerini tamamladı. 






</TEXT>
</DOC>
