<DOC>
<DOCNO> 39391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/soneko14.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası'dan faiz düzenlemesi... 
</HEADLINE>
<TEXT>

     Garanti Bankası, döviz tevdiat hesapları DTH ve bazı bireysel kredi faiz oranlarında indirime gitti. 
     Garanti Bankası'ndan yapılan açıklamaya göre, ABD Doları cinsinden DTH'larda 250 bin-100 bin dolar arası ve 250 bin doların üzerindeki miktarlarda 1 ve 3 aylık vadeler için uygulanan yüzde 7.5 faiz oranı yüzde 7'ye çekildi. 
     Bin dolardan 25 bin dolara kadar olan DTH'larda tüm vadelerde daha önce yüzde 6.5 olan oran ile 25 bin-100 bin dolar arasındaki DTH'larda yine tüm vadelerde daha önce yüzde 7 olan oran ise değiştirilmedi. 
     
     Bireysel krediler 
     Garanti Bankası, Amerikan Doları ve Alman Markı cinsinden 3-12 ay arasındaki vadelerde daha önce yüzde 1.70 olan otomobil kredisi faiz oranını yüzde 1.50'ye, daha önce yüzde 1.80 olan konut kredisi faiz oranını da yine yüzde 1.50'ye düşürdü. 
     Otomobil kredisinde 13-24 ay arasındaki vadelerde daha önce yüzde 1.70 olan faiz oranı ile, konut kredisinde yine 13-24 ay arasındaki vadelerde yüzde 1.80 olan faiz oranı değiştirilmedi. 
     Bankanın kullandırdığı ABD Doları ve Alman Markı cinsinden bireysel destek kredisinde tüm vadelerde yüzde 2.40 olan faiz oranı da aynı kaldı. 
     Türk Lirası cinsinden bireysel kredi faiz oranlarında herhangi bir değişiklik yapılmadı. Buna göre, Türk Lirası cinsinden bireysel destek kredisi faiz oranı tüm vadeler için yüzde 6.5, otomobil kredisi faiz oranı tüm vadeler için yüzde 6 ve konut kredisi faiz zoranı da yine tüm vadeler için yüzde 6.5 olarak uygulanmaya devam edecek. 
     Garanti Bankası'nın yeni faiz oranları bugünden geçerli olacak. 






</TEXT>
</DOC>
