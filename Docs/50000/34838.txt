<DOC>
<DOCNO> 34838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/siyaset/siy01.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca’nın Saadet’i suya düştü 
</HEADLINE>
<TEXT>

Avrupa’dan olumlu karar beklentisiyle Saadet Partisi’nin Genel Başkanlığı'na hazırlanan Erbakan'ın hayalleri yıkıldı 
     ABDULLAH KARAKUŞ Ankara 

     Siyasi yasaklı Necmettin Erbakan, AİHM'den çıkan karar karşısında şoke oldu. Kararın ardından hukukçu kurmaylarıyla temas kuran Erbakan, "Bu çifte standartlı bir karardır. Üst kurula itiraz edelim. Mutlaka bu karar bozulacaktır" dedi. 
     AİHM'den olumlu karar çıkmasını bekleyen ve bunun ardından SP'ye genel başkan olma düşüncesinde olan Erbakan'ın planları suya düştü. Kararı duyunca, "Bu hukukla bağdaşmaz. Neden böyle bir karar verildi " dediği öğrenilen Erbakan, Altınoluk’taki yazlığına kapandı. 
     
     "Çifte standart var" 
     Recai Kutan SP Genel Başkanı Kararın 4'te 3'lük bir çoğunlukla alınması bu durumun ciddi anlamda tartışılacak bir konu olduğunu gösterir. Burada çifte standartlı ve siyasi bir anlayışın h kim olduğu görüşündeyim. 
     
     "Türkiye'ye destek" 
     Prof. Dr. Mustafa Kamalak Erbakan'ın hukukçusu, SP milletvekili Böyle bir karar beklemiyorduk. AİHM, Türkiye'ye siyasi açıdan büyük destek verdi. AİHM genellik ve objektiflik ilkesinden ayrıldı. 
     
     "Avrupa'ya yakışmıyor" 
     Lütfü Esengün SP Genel Başkan Yardımcısı Karar AİHM'ye yakışmıyor. Bu kararda siyasi tesirler var. Bugüne kadar AİHM'nin parti kapatma konusundaki görüşü, şiddete ve teröre bulaşmayan partilerin kapatılmayacağı yolundaydı. 
     
     "AİHM kendisine kötülük etti" 
     Ertan Yülek SP GİK üyesi Anayasa Mahkemesi'nin kararı gibi siyasi bir karardır. AİHM kendisine kötülük etti. Çünkü prestiji sarsıldı. Vatandaşlarımız 'Demek ki Avrupa'ya güven olmaz' diyorlar. 
     
     Kazan herkesi suçladı 
Karar dikte ettirildi      Kapatılan RP'nin eski Genel Başkan Yardımcısı Şevket Kazan, AİHM'nin kararını "siyasi ve zorlama" olarak nitelerken, Anayasa Mahkemesi ve Arnavut yargıcı suçladı. Kazan, kararı "kendileri için sürpriz" olarak değerlendirken, hayal kırıklığına uğradığını söyledi. 
     Kazan, Avrupa Konseyi'nin iki organından biri olan Avrupa Konseyi Parlamenterler Meclisi ve AİHM'nin farklı laiklik yorumu yaptıklarını söyledi. Kazan, AİHM başkanının mayısta Türkiye'de Anayasa Mahkemesi'ni ziyaret ettiğini hatırlatarak, kararın, adeta Anayasa Mahkemesi tarafından "dikte ettirilmiş olduğu izlenimi" verdiğini kaydetti. 
     Mahkeme heyetindeki Arnavut h kimin aleyhlerinde oy kullandığını da hatırlatan Kazan, bu yargıcın, Türkiye'nin Arnavut'a yardımları nedeniyle RP aleyhine karar vermiş olabileceğini ima etti. 
     
     Bilim adamları ne diyor 
Cihattan mahk m      BELMA AKÇURA 

     Prof. Dr. RONA AYBAY 
Düzen şeriatla bağdaşmaz      Karar, Türkiye'de demokrasinin ancak laiklik temelinde yaşayabileceğini teyit ediyor. Kararda şeriatla AİHS'deki özgürlükler düzeninin bağdaşamayacağı belirtilmiştir. Siyasi partiler güvence altındadır, ancak iki koşula bağlı kalmaları gerekir amaca ulaşmak için kullandıkları araçlar yasalara uygun olmalı. Partilerin öngördüğü değişiklikler, temel demokratik ilkelerle bağdaşır olmalı. 
     
     Prof. Dr. ARSLAN GÜNDÜZ 
Sözleşme izin vermez      Mahkeme RP'yi üç noktada mahk m ediyor çok hukukluluk, şeriat ve cihat. Karar, İslami görüşlerin bu sistem içerisindeki yerinin ve isteklerinin korunup korunmadığı bakımından bir ilktir. Bundan şu sonucu çıkarabiliriz demokratik toplumlar çoğulcudur. AİHS’ye göre çoğulcu toplumlara bir görüşü empoze etmek mümkün değildir. Böyle bir partinin varlığına izin verilmez. 
     
     Prof. Dr. İBRAHİM KABOĞLU 
Şiddete çağrıya hukukun cevabı      Laiklik ve hukuk açısından kararı olumlu karşılıyorum. Demokratik toplum üç temel öğeden oluşur çoğulculuk, açıklık ve hoşgörü. Parti kapatmada şiddet, şiddete çağrı ve hoşgörüsüzlük esastır. Türkiye'nin çıkaracağı çok ders var. Bu karar hukuk ölçütlerini, kuralları uyulması zorunlu normlar olmaktan çok, ayak bağı olarak algılayan kesimler için önemli bir dönüm noktası. 
     
     Prof. Dr. ZAFER ÜSKÜL 
Refah Partisi dengeyi bozdu      AİHS, düşüncenin ifadesi özgürlüğünün rejim düşmanlığı yapmaya izin vermediği yorumunu yapıyor. Bu çok şaşırtıcı değil. Gerçekten de, her siyasi rejim varlığını korumak için önlem alır. Ancak demokratik rejimlerde olması gereken düşüncenin ifadesinin, suç oluşturacak eylem niteliğini kazanmamış olması gerekir. RP dengeyi bozduğu için böyle bir karar çıkmıştır. 
     
     Prof. Dr. BAKIR ÇAĞLAR 
Truva atları içeri giremez      Burada mozaik ve mermer ikileminden söz etmekte yarar var mozaik, farklı düşünme hakkı. Mermer, farklı düşünme hakkını tanımayan partilerin yasaklanmasıdır. İslam fundamentalizmi bir mermerdir. Bunu Batılılar kabul etmez. AİHM için laiklik, demokrasinin vazgeçilmez unsudur. Orada mozaik kabul edilmez. Yani RP ve FP gibi Truva atları demokrasi içine giremez. 
     



 SİYASET 















</TEXT>
</DOC>
