<DOC>
<DOCNO> 12814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/siyaset/siy08.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk gezisinde yol parası’ krizi 
</HEADLINE>
<TEXT>

     GÜNSELİ ÖNAL Ankara 

     9. Cumhurbaşkanı Süleyman Demirel ile Gürcistan Devlet Başkanı Eduard Şevardnadze arasında yapılan anlaşma gereğince yılda iki kez birbirlerini ziyaret etmeleri öngörülen Türkiye - Gürcistan Parlamentolar Arası dostluk Grubu üyesi 5 Gürcü parlamenterin Türkiye gezisinde "yol parası" konusu sorun oldu. 
     Prosedür gereği dost ülkenin sınırlarından girene kadarki yol parasını kendileri karşılamak zorunda olan Gürcü parlamenterler, uçakla Başkent Ankara’ya gelişin maliyetini pahalı bulmaları nedeniyle karayolunu tercih etti. Gürcü parlamenterler, en kısa yoldan Türkiye’nin sınırlarına girmeye ve Trabzon’a gelmeye karar verince, Trabzon - Ankara arasındaki yol parası diplomatik sorun haline geldi. 
     Dostluk Grubu Başkanı MHP’li Burhan Orhan, 5 parlamenterin Trabzon - Ankara arasındaki gidiş - dönüş uçak bilet parasını cebinden ödemeye karar verdiğini söyledi. Orhan’ın bu girişimi üzerine sorun çözüldü. TBMM Dış İlişkiler ve Protokol Müdürlüğü "Gürcü parlamenterlerin Trabzon’dan Ankara’ya ulaşmaları için gereken yol giderleri TBMM tarafından karşılanacaktır" görüşünü bildirdi. 
     


 SİYASET 

















</TEXT>
</DOC>
