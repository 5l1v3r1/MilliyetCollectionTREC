<DOC>
<DOCNO> 37727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/spor/spo02.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü paniği 
</HEADLINE>
<TEXT>

Fenerbahçe’nin formda kalecisi, antrenörlerle ayak tenisi oynarken omzunun üstüne düştü ve sakatlandı 
     YUSUF KOBAL 

     Şansı yüzde 50 
     SARI - Lacivertli takım, kaleci sıkıntısı yaşarken, bir yedeği bulunan Rüştü dün kendini sakatladı. Antrenörlerle ayak tenisi oynayan Rüştü, omzunun üstüne düştü ve İstansulspor ile Glasgow Rangers sınavlarını riske attı. Teknik Direktör Mustafa Denizli’nin antrenmanı terk etmesini istediği milli kalecinin çekilen MR sonucunda yarınki İstanbulspor sınavında forma giyme şansının yüzde 50 olduğu açıklandı. 
     
     Yugoslav sancısı 
     YUGOSLAV oyuncular Lazetiç ve Mirkoviç gittikleri milli takım kampından rötarlı döndüler ve dünkü çalışmaya katılmadılar. Hırvat Rapajiç ise ülkesinden zamanında gelmesine rağmen, sakatlığını bahane ederek antrenmana çıkmadı. Milli maçların üzerinden 24 saatten fazla zaman geçmesine karşın önemli maçlar arefesinde çalışmalara geç kalan Lazetiç ile Mirkoviç’in tepki topladı. 
     
Revivo’nun forması satıldı      FENERBAHÇE’NİN, Samsunspor ile yaptığı bu sezonki ilk lig maçında üç gol atan Haim Revivo’nun, o maçta giydiği forma satıldı. Forma, Fenerbahçe’nin ürünlerinin satıldığı Fenerbahçe Şükrü Saraçoğlu Stadı’nın altındaki "Fenerium" mağazasına geldikten yaklaşık 1 saat sonra yeni sahibini buldu. Formayı Yasin Çelen adlı bir taraftarın, 100 milyon ödeyerek aldığı açıklandı. 
     
F.Bahçe özgür      HÜSEYİN YAVUZ 

     DENİZLİ, İstanbulspor maçı öncesi kamuoyuna açıklama yapmayacağını, bütün düşüncelerini oyuncuları ile paylaşacağını ve onlara özgür bir ortam sağlayarak rahatlamalarına olanak yaratacağını dile getirdi. Denizli, Fenerbahçe’nin önündeki önemli Şampiyonlar Ligi sınavından başarıyla çıkabilmesi için futbolcuların buna ihtiyacı olduğunu belirti. 
     TECRÜBELİ hoca, futbolcuları ile Samandıra tesislerinde yaptığı toplantıda onlara olan güvenini açıkladı, özellikle Rangers maçında özveri ve başarı istedi. Mustafa Denizli, Sarı - Lacivertli futbolcuların önlerindeki iki karşılaşmaya iyi hazırlanabilmeleri için dünkü antrenmanda onları özgür bıraktığını söyleyip "Bir kez de istedikleri gibi çalışsınlar" dedi. 
     



 SPOR 

























</TEXT>
</DOC>
