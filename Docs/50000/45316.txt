<DOC>
<DOCNO> 45316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/astro/index.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkemizde neler oluyor 
</HEADLINE>
<TEXT>

Değişik konularda astroloji yazılarının ardından, bu hafta, ülkemizi ekim ayında beklemesi muhtemel gelişmelere değinmek istiyorum. Özellikle dünya çapında yaygınlaşan gerginliğin ve terör eylemlerinin sürdüğü bugünlerde Mars’ın ülkemiz haritasında kritik bir bölümden geçtiğini görüyoruz. Ülkemiz haritasında Yengeç yükseldiği için, Mars’ın Oğlak’tan geçmesi, huzurlu olmayan bir döneme işaret ediyor. 7. evden geçen Mars, bu evin konusu olan dış ilişkiler, muhalefet ve çoğunluğun düşüncelerine aykırı temaları gündeme getirebilir. Bu evin diğer bir adı da açık düşmanlıklar evidir. Bu bakımdan ülkemiz bu dönemde dış politikada belirgin çatışma ve düşmanlıklarla karşılaşabilir. 
Benzer ipuçlarını Türkiye’nin Ay dönüşü haritasında, hatta yine Ankara için çıkartılan Güneş-Terazi burcu haritasında da görüyoruz. Bu haritalardaki ortak tema Neptün’ün yine 7. ev kesitinde olmasıdır. Neptün astroloji dilinde, net olmayan, aldatıcı, hayal kırıklığına uğratan temalarla yakından ilgilidir. Gezegenin negatif yüzünde gerçekçi olmayan kararlar, belirsizlik ve karmaşa hakimdir. Özellikle Afganistan’ı ilgilendiren gelişmeler ve ülkemizin komşuları ele alındığında risklerin yüksek olduğu dikkat çekmekte. 
Klasik yöntemlerle bakıldığında da Mars etkisi görülmekte. Mars yöneliminin ülkemiz haritasındaki Mars’la karşı karşıya olması aynı enerjiye işaret ediyor. Başbakan Ecevit’in haritasında ise yine değişiklikler göze çarpıyor. İlerletilmiş Ay’ın burç değiştirmesi ve İkizler burcuna geçmesi bu dönemde pek çok önceliğin de değişebileceğini anlatıyor. Esnek olması ve düşüncelerinde farklılıklara gitmesi beklenebilir. Diğer göstergeler, özellikle Ay dönüşü haritası da Ecevit için mücadeleli zamanlar getirmekte. Ekim ayında dış politikadaki gelişmeler ülkemizi zorlayabilir. Mutlu bir hafta sonu dileğiyle. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
