<DOC>
<DOCNO> 49443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sonspo16.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Nantes'ta gözler genç orta saha oyuncusu Devineau'da... 
</HEADLINE>
<TEXT>

     Futbolda Avrupa Şampiyonlar Ligi'nde D Grubu'ndaki rakiplerinden FC Nantes'da gözler, geçen cumartesi günü lig maçında Sochaux karşısında mükemmel bir futbol sergileyen genç oyuncu Charles Devineau'ya çevrildi. 
     Maçın 52. dakikasında attığı golle takımının 1-0 galip gelmesini sağlayan Charlers Devineau, bu sezon ligde zor günler geçiren geçen yılın şampiyonu FC Nantes'ın rahat bir nefes almasına neden oldu. 
     22 yaşındaki futbolcu, yarın Avrupa Şampiyonlar Ligi'nde SS Lazio 
     ile yapacakları gruptaki son maç için hazır olduğunu belirterek, forma giyerse takımına büyük yararı olacağını söyledi. Devineau, 2 hafta önce radyo istasyonundan bir gencin kendisini arayarak yeterince iyi oynamadığını söylediğini, ancak cumartesi günü takımı için birçok şey yapabileceğini ve FC Nantes'ın her zaman kendisine güvenebileceğini gösterdiğini kaydederek, ''Hala öğreneceğim çok şey var ama artık hazırım'' dedi. 1998 yılında iyi bir çıkış yapan Devineau, ümit milli takıma dek yükselmiş ancak FC Nantes'ın ilk 11'inde bir türlü yer edinememişti. Şampiyon olan FC Nantes'ın kadrosunda bulunan Devineau, geçen yıl İkinci Lig takımlarından Laval'a kiralık olarak verilmiş, sezonun büyük bir bölümünü de burada geçirmişti. 
     






</TEXT>
</DOC>
