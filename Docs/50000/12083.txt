<DOC>
<DOCNO> 12083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun22.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgar sınır yetkililerine göre, 2 bin kadın ve çocuk Türkiye yolunda 
</HEADLINE>
<TEXT>

     Bulgar sınır görevlileri, Makedonya'da güvenlik güçleri ile Arnavut militanlar arasında meydana gelen çatışmalar nedeniyle yaklaşık 2 bin Makedon kadın ve çocuğun Bulgaristan üzerinden Türkiye yolunda olduğunu söylediler. 
     Bulgaristan İçişleri Bakanlığı'nın Küstendil bölge sözcüsü Katya Tabaçka, ''Son günlerde Makedonya'dan gelen kişilerin sayısının yüzde 10 arttığını ve gelenlerin yüzde 90'ının kadın ve çocuk olduğunu'' söyledi. 
     Hafta sonunda 2 binden fazla yolcunun Bulgaristan-Makedonya sınırındaki Geşevo sınır kapısına geldiğini belirten Tabaçka, ''Bu yolcuların çoğunun Türkiye'deki yakınlarının yanına gitmek istediğini'' ifade etti. Tabaçka, gelenlerin çoğunun Kalkandelen, Gostivar ve Üsküp'ten yola çıktıklarını kaydetti. 




</TEXT>
</DOC>
