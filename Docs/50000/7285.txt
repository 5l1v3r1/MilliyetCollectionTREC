<DOC>
<DOCNO> 7285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/ekonomi/eko11.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kredinizi POS üzerinden alın 
</HEADLINE>
<TEXT>

     Denizbank, Vestel ve Mastercard ortaklığında Vestel Gold Kart adlı yeni bir kart çıkarttı. Üç çeşit ödeme imkanı sağlayan ve dünyanın her yerinde geçerli olan Vestel Gold Kart'la tüketici hiç kefil göstermeden POS üzerinden kredi alabilecek. Tüketiciye 18 aya kadar taksit olanağı sağlayan Vestel Gold Kart, Denizbank taksit sistemine dahil diğer işyerlerinde de kullanılabilecek. 
     Kart, ATM'lerden avans çekme ve kart borcu yatırma gibi imkanlar sağlıyor. 
     Kart araclığı ile alınacak kredilere yüzde 5.25 faiz uygulayacaklarını belirten Denizbank Genel Müdür Yardımcısı Dinçer Alpman, kredinin tüketici koruma yasası kapsamı içinde olduğunu söyledi. 
     Bu arada Vestel Yönetim Kurulu, İMKB'ye gönderdiği açıklamaya göre Galaxis Technology AG adlı Alman firmasıyla multimedya ürünleri satış ve pazarlaması konusunda faaliyet gösterecek Vestel Galaxis Digital Systems GMBH'yı kurma kararı aldı. 
     Toplam ödenmiş sermayesi 25 bin Euro olacak yeni şirkete Vestel yüzde 50.4 oranında iştirak edecek. 
     


 EKONOMİ 


















</TEXT>
</DOC>
