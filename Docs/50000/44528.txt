<DOC>
<DOCNO> 44528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/soneko20.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylül'ün zam şampiyonu çocuk süveteri... 
</HEADLINE>
<TEXT>

     İstanbul'da Eylül ayında en fazla fiyat artışı yüzde 73.3 çocuk süveterinde görüldü. 
     Süveterdeki artışı yüzde 59.2 ile okul çantası, yüzde 58.4 ile defter, yüzde 54.5 ile çocuk pantlonu izledi. 
     Yılın dokuz ayında ise fiyatları en çok artan ürünler, yüzde 233.3'le yine açık tribün maç giriş ücreti, yüzde 145.0 ile 12 kg'lık 
     tüpgaz, yüzde 125.9'luk artışla buzdolabı, yüzde 122.5 artışla fuel oil oldu. 
     İstanbul Ticaret Odası İTO Eylül ayında ve ilk dokuz aylık dönemde İstanbul'da perakende fiyatları en fazla artan maddeleri açıkladı. 
     Açıklamaya göre, geçen ay en yüksek artış, fiyatı 6 milyon 613 bin liradan 11 milyon 458 bin liraya çıkan çocuk süveterinde gerçekleşti. 
     Eylül ayında okulların açılması nedeniyle yapılan hazırlıklar fiyatlara yansıdı. Geçen ay perakende fiyatı en fazla artan grubun başında çocuk giyimi geldi. 
     Fiyat artışları, okul çantasında yüzde 59.2, defterde yüzde 58.4, çocuk pantolonda yüzde 54.5, çocuk gömleğinde yüzde 48, okul önlüğünde yüzde 44.9, çocuk çeketinde yüzde 42.6 oranında olurken, bamyada yüzde 44.5, salatalıkta yüzde 34.5, kıvırcık salatada yüzde 30.7 fiyat 
     yükselişi dikkat çekti. 
     Fiyatı en az artanlar ise süpürge, zeytinyağı, limon, 12 kilogramlık tüpgaz, tahin helvası, tüpgaz ütü, tavuk, tuvalet sabunu, kadın ayakkabısı, çelik mutfak eşyası, çarşaf oldu. 
     Süpürge ve zeytinyağı yüzde 4.1, limon yüzde 4.2, 12 kilogramlık tüpgaz yüzde 4.3, ütü, tavuk, tuvalet sabunu yüzde 4.4, kadın ayakkabısı, yüzde 4.5, çelik mutfak eşyası yüzde 4.7, çarşaf yüzde 4.8 zam gördü. 
     İTO'nun verilerine göre, Aralık-Eylül döneminde ortalama perakende fiyatı en fazla artan ürünler, yüzde 233.3 artışla açık tribün maç giriş ücreti, yüzde 145 artışla 12 kilogramlık tüpgaz, yüzde 125.9 artışla buzdolabı, yüzde 122.5 artışla fuel oil oldu. Fiyatı en çok artan diğer maddeler şöyle sıralandı 
     ''Ispanak yüzde 110.1, elektrik süpürgesi yüzde 109.9, elektrik yüzde 106.3, gazyağı yüzde 105.8, kibrit ve Boğaz Köprüsü geçiş ücreti yüzde 100, çamaşır makinesi yüzde 98, normal benzin yüzde 97, gaz fırını yüzde 95.3, şile bezi yüzde 93.3, pırasa yüzde 90.7, kişi başı şehiriçi otobüs ücreti yüzde 87.5'' 
     






</TEXT>
</DOC>
