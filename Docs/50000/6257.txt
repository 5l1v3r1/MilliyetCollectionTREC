<DOC>
<DOCNO> 6257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yazar/pulur.html </URL>
<DATE> 2001/02/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ecevit, o sözlerini tutanaktan çıkarmalı 
</HEADLINE>
<TEXT>

     Sayın Ecevit, bir an önce Meclis'e gidip, tutanaklardan o sözlerini çıkartmalıdır. 
     Hangi sözlerini mi 
     Hani seçimden sonra, Meclis'e türbanla gelen "Fazilet" milletvekili Merve Kavakçı'ya tepki gösterip, kürsünün önüne fırlamış "Burası rejime meydan okunacak yer değildir bu hanıma haddi bildirilmelidir " demişti ya, işte o sözlerini... 
     
     EVET, Ecevit, hemen o sözlerini Meclis tutanağından çıkarmalıdır. 
     Nakşibendi Şeyhi Esat Coşan'ın, Süleymaniye Camii mezarlığına gömülmesine izin veren hükümet kararnamesinin baş imzacısı Ecevit'in, tutanaktaki o sözlerle artık bir ilgisi kalmamıştır. 
     Merve Kavakçı'ya haddinin bildirilmesini isteyen Ecevit'e de haddinin bildirileceği gün gelecektir. 
     O da seçim günüdür 
     
     1940'LI yılların ortalarında tek partiden çok partiye geçiş konuşulurken, bunun adına da demokrasi denilirken, eski Başbakan Şükrü Saracoğlu ne demiştir bilir misiniz 
     "Ben çok partili rejimden değil, irticadan korkarım " demiştir. 
     Böyle dedi diye, o gün Saracoğlu'na bıyık altından gülenlerin şimdiki halini görmek isterdik. 
     
     SİYASETLE sokak arasında her zaman bir ilişki vardır. 
     Ama her ortamda da tartışılır 
     "Sokak mı siyasete, siyaset mi sokağa yol gösterecektir " 
     Halk dalkavukluğu yapanlar, tek yol göstericinin sokak olduğunu söylerler. 
     O halde çıkın sokağa "Vergi almıyoruz " deyin, sokaktan ses çıkar mı 
     Ses bir yana, omuzlarda taşınırsınız, lakin memleketi de idare edemezsiniz. 
     Demokrasiyi, sokağın egemenliği sananlar, - hem de birkaç sokağın - bir gün kendilerini sokağın ortasında bulmuşlardır, bulacaklardır da... 
     İşte Atatürk'le, bunların arasındaki kapanmaz, erişilmez, ölçülemez, doldurulamaz fark budur. 
     
     ATATÜRK, sokağın gücünü, tek güç sayıp, milletin saklı gücüyle bir tutsaydı, bugün "Misakı Milli sınırları" içinde bir vatanımız olur muydu 
     Atatürk sokağın gücüne boyun eğseydi, buna kansaydı, saltanat kaldırılabilir miydi 
     Medreseler, tekke ve zaviyeler kapatılıp, tarikatlar, büyücüler, üfürükçüler ortadan uzaklaştırılabilir miydi 
     Atatürk, sokağın gücünü, milletin gücü sansaydı, Cumhuriyet kurulabilir miydi 
     Demokrasiyi sokağın gücü sananlar, bu gücün, bütün milletin gücü olduğuna kananlar, "demokrasi" adına, ülkeyi bugünlere getirdiler. 
     Üstelik boyunlarına astıkları "Biz demokratız " levhasıyla... 
     
     RAHMETLİ Ahmet Taner Kışlalı'nın bir yazısını asla unutamayız 
     "Eğer demokrasinin olanaklarını, demokrasiyi yıkmak için kullananlar, demokrat ise... 
     Eğer dinin, siyasetini ve ticaretini yapanlar demokrat ise... 
     Eğer demokrasi adına, Cumhuriyet'in temellerine kazma vuranlar demokrat ise... 
     Ben demokrat değilim 
     Çünkü onlarla aynı yaftayı taşımaktan utanıyorum " 
     BİZ DE 
     
     





Din ve toplum 


Piyano zamanı 


Sezer'in kararı 


Metin Toker’in şubatları 


Kudüs'ten Barış için milli birlik hükümeti... 


Acil servise... 


CHP'de kendini aşma zamanı 


Büyüklük kompleksi 


Meslek liseleri katlediliyor 


Tarih yazan Çupi 


Coşan'a karşı Nazım Hikmet 


Zaman daralıyor 


Kişisel kavga zamanı değil... 


Ecevit, o sözlerini tutanaktan çıkarmalı 


Sezer de olmasa 


N'apıyor bu cumhurbaşkanı 


Türk Dil Kurumu kusur kalırdı 


Tazminat istenebilir 


Piyasanın açılması "mümkün değil" 


Demirel gitti, Polisan ayağa kalktı 


</TEXT>
</DOC>
