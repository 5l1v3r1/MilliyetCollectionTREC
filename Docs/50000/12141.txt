<DOC>
<DOCNO> 12141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/dunya/dun01.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam Türkiye’ye dil uzattı 
</HEADLINE>
<TEXT>

     DIŞ HABERLER SERVİSİ 

     Irak diktatörü Saddam Hüseyin şimdi de diline Türkiye’yi doladı. Hüseyin, Türkiye’yi "kavmiyetçi" davranmakla suçlayarak, "Türkler, İslam parolasıyla 400 yıl egemenlikleri altında tuttukları Arapların milliyetlerini değiştirmek isterken, Araplar direndiler" dedi. 
     Bu konuşmayı Rusya Duma Başkanı Gennadi Selezniyov’u kabulü sırasında yaparak adeta Türkiye’yi Moskova’ya şikayet eden Saddam, Irak’ın Türkiye ve İran ile "tarihi sorunlarına" değinirken, ayrıca, "Arap ulusu ile Türkiye ve İran arasında tarihsel sorunlar vardır. Biz bunlardan sorumlu değiliz" diye konuştu. 
     Görüşme sırasında Saddam Hüseyin’e kılıç hediye eden Duma Başkanı ise, Rusya Devlet Başkanı Viladimir Putin’in mesajını iletti. Putin, mesajında, Moskova’nın Irak’a ambargonun kaldırılmasından yana olduğunu bildirdi. 
     


 DÜNYA 










</TEXT>
</DOC>
