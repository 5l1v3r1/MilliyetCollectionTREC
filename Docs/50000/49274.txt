<DOC>
<DOCNO> 49274 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/soneko04.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi 1 kilo et için 2 saat çalışıyor... 
</HEADLINE>
<TEXT>

     Türkiye'de Şubat ayında yaşanan ekonomik krizden önce 1 kilogram kıyma satın alabilmek için 1 saat 44 dakika çalışan kamu işçisinin, Ekim ayında 1 kilogram kıyma alabilmesi için 1 saat 59 dakika çalışması gerekiyor. 
     Türk-İş tarafından yapılan araştırmaya göre, kamu işçisi Şubat 2001'de satın aldığı bazı gıda maddelerinin aynısını Ekim 2001'de satın alabilmek için 2 kat daha fazla çalışmak zorunda. 
     Araştırmaya göre, Ekim 2001'de ortalama çıplak net 463 milyon lira ücret alan bir kamu işçisi, 1 ekmek satın alabilmek için 32 dakika, 1 kilogram kıyma satın alabilmek için 1 saat 59 dakika, 1 kilogram peynir için 1 saat dakika, 1 kilogram bal için 3 saat 4 dakika, 1 kilogram kuru fasulye için ise 1 saat 26 dakika emek harcaması gerekiyor. 
     Kamu işçisi Ekim ayında evine 1 kilogram zeytin götürebilmek için 1 saat 29 dakika, 1 kilogram ayçiçek yağı için 1 saat 25 dakika, 1 kilogram margarin için 1 saat 2 dakika, 1 kilogram toz şeker için 38 dakika, 1 kilogram pirinç için 1 saat 2 dakika, 1 kilogram tavuk için 1 saat 7 dakika ve 1 kilogram çay için 1 saat 57 dakika çalışacak. Türk-İş'in araştırmasına göre, Şubat ayında yaşanan ekonomik kriz öncesi aylık çıplak net ücreti 427 milyon lira olan kamu işçisi, o dönemde 1 ekmek satın alabilmek için 16 dakika, 1 kilogram kıyma için 1 saat 44 dakika, 1 kilogram beyaz peynir için 1 saat 25 dakika, 1 kilogram bal için 2 saat 25 dakika, 1 kilogram kurufasulye için 52 dakika, 1 kilogram zeytin için 1 saat 19 dakika, 1 kilogram ayçiçek yağı için 24 dakika, 1 kilogram margarin için 46 dakika, 1 kilogram şeker için 17 dakika, 1 kilogram pirinç için 37 dakika, 1 kilogram tavuk için 40 dakika ve 1 kilogram çay için ise 1 saat 19 dakika çalışıyordu. 
     






</TEXT>
</DOC>
