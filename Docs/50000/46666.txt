<DOC>
<DOCNO> 46666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sondun01.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin'e dava açtı 
</HEADLINE>
<TEXT>

     Suudi terörist Usame Bin Ladin hakkında Dünya Ticaret Merkezi saldırıları nedeniyle New York'ta ilk davanın açıldığı bildirildi. 
     Manhattan federal mahkemesine, ikiz kulelere yapılan saldırılarda kocasını kaybeden New Jersey'den kimliğinin açıklanmasını istemeyen bir davacı adına davayı açan avukat James Beasely basına yaptığı açıklamada, ''Bin Ladin'e gereken cezanın verilmesi için gayret sarfedeceğim'' dedi. 
     Dört çocuğu bulunan davacının hamile olduğunu ve ölen kocasının da 30'lu yaşlarında olduğunu söyleyen Beasely, aynı zamanda, Afganistan 
     devleti, Taliban ve El Kaide örgütü hakkında da dava açtığını kaydetti. Avukat, en az 5 milyon dolar tutarında tazminat talep ettiğini açıkladı. Öte yandan, ikiz kulelere düzenlenen saldırılarda yanarak ağır yaralanan 60 yaşındaki bir Alman kadının öldüğü bildirildi. Almanya Dışişleri Bakanlığından yapılan açıklamada, ''ABD'de yaşayan ve kulelerden birindeki bir Alman şirketinde çalışan Alman vatandaşı bir kadın hayatını kaybetmiştir'' denildi. 
     






</TEXT>
</DOC>
