<DOC>
<DOCNO> 31885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/soneko15.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 13.97 puan kayıpla 1. seansı 9,108.59 puandan tamamladı. 
     Hisse senetleri, ortalama yüzde 0.15 oranında değer kaybetti. Borsa'da 1. seans, IMF ile Dünya Bankası'nın Türkiye'ye kullandıracakları toplam 3.2 milyar dolarlık kredileri onaylamaları ve Hazine Müsteşarı Faik Öztrak'ın moral veren açıklamalarıyla 9,261.87 puandan yükselişle açıldı. Seansın ilk yarısını 9,330.30 puandan geçen endeks, ikinci yarıda gelen satışlarla geriledi. 
     En düşük 9,093.76, en yüksek de 9,452.45 puanı gören endeks, seansı 9,108.59 puandan tamamladı. Kapanışta mali endeks 49.44 puanlık artışla 12,666.83 puana yükselirken, sınai endeks 29.25 puanlık kayıpla 7,611.88 puana, hizmetler endeksi 66.13 puanlık kayıpla 5,226.55 puana geriledi. Dünkü 2. seans kapanışına göre, mali grup hisseler ortalama yüzde 0.39 değer kazanırken, sanayi grubu hisseler yüzde 0.38, hizmet grubuna bağlı hisseler de yüzde 1.25 oranında değer kaybetti. 1. seansta işlem gören toplam 277 hisse senedinden 131'i değer kazandı. 74 hisse değer kaybederken, 72 hissenin fiyatında ise değişiklik olmadı. Seansta, 198 trilyon 814 milyar 350 milyon liralık işlem hacmi oluştu. 1. seansta, Yapı Kredi Bankası, Garanti Bankası, Akbank, Sabancı Holding ve Vestel en yoğun işlem gören hisseler oldular. 







</TEXT>
</DOC>
