<DOC>
<DOCNO> 20932 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/guncel/gun04.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çatlı’ya ŞEREFSİZ’ dedi, canlı yayında dayak yedi 
</HEADLINE>
<TEXT>

Sakarya’da Kanal 54 televizyonunu basan 25 kişilik ülkücü grup konuşmacıları dövdü. Polis iki saldırganı gözaltına aldı 
     ZAFER TOKUŞ - MÜJDAT ÇETİN Sakarya DHA 

     Sakarya’da önceki gece Kanal 54 televizyonunda canlı yayınlanan tartışma programında konuşmacılardan CHP’li Erdal Er’in, "Abdullah Çatlı ne ise, Dursun Karataş da odur. Eğer bunlar devlet aleyhinde çalışmışlarsa ikisi de şerefsizdir" demesinin ardından, ülkücü oldukları belirtilen 25 kişilik bir grup stüdyoyu bastı. Stüdyoyu basan grup Er’i dövdü. 
     Ahmet Bağ’ın yönettiği ve ulusal bir televizyonda yayınlanan "Deli Yürek" dizisininde "Sabri Ağa" rolünü canlandıran tiyatro sanatçısı Ahmet Yenilmez, CHP Sakarya Merkez İlçe Yönetim Kurulu Üyesi Er ve öykü yazarı Faruk Özkaya’nın katıldığı canlı yayında, "Sanat ve sanatçının geliştirilmesi" konusu işleniyordu. Programda Deli Yürek dizisindeki "Yusuf Miroğlu" karakterinin Çatlı’ya benzetilmesi üzerine, Er, "Abdullah Çatlı ne ise Dursun Karataş da odur. Eğer bunlar devlet aleyhinde çalışmışlarsa ikisi de şerefsizdir" dedi. Bunun üzerine, Kanal 54’ün de bulunduğu Kent İş Merkezi’nin en üst katındaki Ülkü Ocakları’nda yayını izledikleri tahmin edilen 25 kişilik bir grup, sdütyoyu bastı. 
     
Program sürdü      Grup, Er’i tekme tokat döverken, diğer konuşmacıları da tartaklayarak kaçtı. Er, tedavi için hastaneye kaldırılırken, Bağ ise, programına diğer iki konuğuyla devam etti. Olayın ardından binaya gelen CHP İl Başkanı Ayhan Mutan, programın devam etmesine tepki göstererek, Er’in durumunu öğrenmek için oğlu Volkan Mutan ile birlikte partiye ait minibüsle yolo çıktı. 
     İki otomobil tarafından yolu kesilen Mutan, araçlardan inen saldırganlar tarafından dövülürken, oğlu Volkan da bıçaklandı. 
     Olayların ardından operasyon başlatan polis, Mutan’a saldıranlardan iki kişi yakalandı. 
     
BBP’nin davetlisi olarak gelmiş      Büyük Birlik Partisi çizgisinde yayımlanan Alperen Gençlik Ocakları Dergisi Sakarya Temsilciliği tarafından sahnelenen oyuna konuk olarak geldiğini belirten Tiyatro sanatçısı Yenilmez, Üstte solda "Olayların bu yönde gelişmesi çok üzücü" dedi. Er’in Yanda yaralanmasının ardından programa devam eden Bağ Üstte sağda ise CHP’liler tarafından kınandı. 
     



 GÜNCEL 






















</TEXT>
</DOC>
