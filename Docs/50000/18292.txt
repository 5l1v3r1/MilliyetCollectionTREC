<DOC>
<DOCNO> 18292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/siyaset/siy06.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lehçeye takıldı 
</HEADLINE>
<TEXT>
Türk liderler Türkçe anlaşamadı 
"Türkçe Konuşan Ülkeler Devlet Başkanları 7’nci Zirvesi"ne katılan liderlerin tümü ayrı telden Türkçe konuşunca simultane tercümanların reytingi patladı 
     SERHAT OĞUZ, ÖMER ERBİL, GÜNTAN MAVİGÖZLÜ 

     Cumhurbaşkanı Ahmet Necdet Sezer, Azerbaycan Cumhurbaşkanı Haydar Aliyev, Kazakistan Cumhurbaşkanı Nursultan Nazarbayev, Kırgızistan Cumhurbaşkanı Askar Akaev, Türkmenistan Cumhurbaşkanı Saparmurad Niyazov, Özbekistan Meclis Başkanı Erkin Halilov, Dışişleri Bakanı İsmail Cem ve Devlet Bakanı Abdülhaluk Çay'ın katıldığı toplantıda lehçe farklılıkları yüzünden büyük bir iletişim sorunu yaşandı. Bu nedenle Çırağan Sarayı'ndaki toplantı süresince Türkçe ve Rusça simultane tercüme yapıldı, liderler de konuşmaları kulaklık aracılığıyla takip etti. 
     
Polis trafiği kesti      Sezer, toplantıdan sonra konuk cumhurbaşkanları için Kuruçeşme Divan'da yemek verdi. Özellikle Aliyev'in gelişi sırasında geniş güvenlik önlemleri alındı. Aliyev'in yorgun ve bitkin olduğu gözlendi. Yemeğe Başbakan Yardımcısı Bahçeli de katıldı. Bu sırada Kuruçeşme'de polisin Bebek'ten gelen trafiği kesmesi nedeniyle araç kuyrukları oluştu. Vatandaşlar da korna çalarak polise tepki gösterdi. Trafikte sıkışanlardan biri de ünlü şovmen Beyaz'dı. Beyaz, "Vatandaş devlet başkanlarını değil, devlet başkanları vatandaşları beklemeli" dedi. Polis tepkilere rağmen, trafiğin akışını yeniden Bebeğe yönlendirdi. 
     



 SİYASET 



















</TEXT>
</DOC>
