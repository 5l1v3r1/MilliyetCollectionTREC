<DOC>
<DOCNO> 16796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/spor/spo01.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahmet rest çekti 
</HEADLINE>
<TEXT>

Sezon sonunda sözleşmesi bitecek olan genç futbolcu, yönetimden 2.5 milyon mark isteyeceğini söyledi, Türk lirası üzerinden de anlaşmayacağını belirtti 
     KARTAL YİĞİT 

     BEŞİKTAŞ yönetimini transferde terletecek olan Ahmet Dursun, fiyatının 2.5 milyon mark olduğunu söyledi. Sezon sonu 19 futbolcusuyla pazarlık masasına oturacak olan ve döviz üzerinden sözleşme yapmayacağını açıklayan yönetimin bu kararına rağmen genç futbolcu, kesinlikle lira üzerinden anlaşmayacağını söyledi. 
     ALMANYA'dan teklifler aldığını ileri süren Ahmet Dursun, "Türkiye'deki krizden herkes etkilendi. Ortamı biliyorum. Ancak herkes dolarla anlaşırken, ben geçen sezon 300 milyar liraya imza attım" dedi. Yönetimin kendisine önereceği rakamı beklediğini belirten Siyah - Beyazlı futbolcu kesinlikle taviz vermeyeceğini açıkladı. 
     BEŞİKTAŞ'tan ayrılmayı hiçbir zaman düşünmediğini sözlerine ekleyen golcü oyuncu, "Artık şartların benden yana olması gerekir. Eğer istediğimi vermezlerse gelen önerileri değerlendiririm" yorumunu yaptı. Ahmet Dursun, başka kulüple anlaştığı taktirde bonservis sorununun da FIFA'da çözülebileceğini ifade etti. 
     
Baba Hakkı unutuldu      TÜRK futbolunun ve Beşiktaş'ın efsanevi ismi Hakkı Yeten, ölüm yıldönümünde unutuldu. Siyah - Beyazlı kulübün yıllarca formasını giyen ve başkanlığını yapan Baba Hakkı'nın anma törenine Beşiktaş kulübünden hiçbir yetkilinin katılmaması tepki topladı. 
     
Nouma silindiBeşiktaş’ta sürekli sorun yaratan, disipline bir türlü uymayan Fransız golcü gözden düştü 
     BEŞİKTAŞ Teknik Direktörü Daum, takıma geldiği günden bu yana gördüğü kartlarla tepki toplayan ve disipline uymayan Nouma'yı gözden çıkardı. Alman hocanın sürekli sorun çıkartan Fransız futbolcuyla yollarını ayırmayı düşündüğü ile sürüldü. 
     SAKATLIĞINI öne sürerek antrenmanlara çıkmayan Fransız futbolcuya Daum, zorunlu olmadığı sürece maçlarda görev vermeyecek. Beşiktaş sabah Fulya'da, öğleden sonra da İnönü Stadı'nda çalıştı. Antrenmana Karhan ile Sellami katılmadı. 
     
Shorunmu kalıyor      NİJERYALI file bekçisinin menajeri Daum ile bir görüşme yaptı ve "Shorunmu, Beşiktaş'ta kalmak istiyor. Siz ne düşünüyorsunuz " dedi. Alman hoca, "Olay tamamen ekonomik. Bu şartlarda büyük paralar verip, yeni bir kaleci alamayız. Shorunmu ile yola devam edebilirim" yanıtını verdi. 
     


 SPOR 


























</TEXT>
</DOC>
