<DOC>
<DOCNO> 16696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yasam/yas04.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahreden ipuçları genç adamı cinayete götürdü 
</HEADLINE>
<TEXT>
Dolapta bulduğu akrabaya acımadı 
İşten eve erken geldi.. Kapıda erkek ayakkabıları vardı ve annesi duştaydı. Dolaptan da adam çıkınca, bıçağını çekti.. 
     TURAÇ TOP - TAYLAN YILDIRIM İzmir DHA 

     İzmir’in Buca ilçesinde U.I. adlı 18 yaşındaki genç, eniştesinin kardeşi İlyas Ertürk’ü evlerinin gardrobunda yakalayınca annesiyle ilişkisi olduğunu düşünerek bıçakladı. Yaralı olarak evden kaçan Ertürk, kan kaybından öldü. 
     I.U., ayakkabı atelyesinde gece vardiyasında çalışıyordu. Önceki gece rahatsızlanınca işyerinden izin alarak Gediz Mahallesi’ndeki evlerine erken geldi. Kapılarının önünde erkek ayakkabısı gören U.I., annesi Zeliha Karakütük’ün 40 duşta olduğunu görünce iyice şüphelendi. 
     
     Kaçtı ancak kurtulamadı 
     Beyninde binbir senaryo yazan U.I. evi didik didik aramaya başladı. Ve yatak odasında aradığını buldu, İlyas Ertürk’ü 28 gardropta yakaladı. Öfkelenen U.I., kaçmaya çalışan Ertürk’ü bacağından bıçakladı. 
     İki sokak ilerdeki evine yaralı halde giden Ertürk, yakınları tarafından sağlık ocağına götürüldü. Ancak çok kan kaybettiği için kurtarılamadı. 
     
     Sadece ziyarete gelmişti’ 
     U.I., olayın üzerinden 3 saat geçtikten sonra Buca Merkez Karakolu’na giderek teslim oldu. 
     Yaptığından pişman olmadığını söyleyen U.I., polisteki ifadesinde, "Annemle ilişkisinin olduğunu anlayınca çılgına dönüp kendimi kaybettim. Kaçmaya çalışınca da bıçakladım" dedi. Anne Zeliha Karakütük ise, kanlı biten olayı şöyle açıklıyordu "Oğlum İlyas’la ilişkim olduğunu sandı. Ancak o ziyarete gelmişti. İlişkim olabileceğini nasıl düşünür anlamıyorum." 
     


 YAŞAM 
























</TEXT>
</DOC>
