<DOC>
<DOCNO> 46751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/guncel/gun09.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu köyün koleji var 
</HEADLINE>
<TEXT>

Bahçeşehir Eğitim Kurumları sahibi Enver Yücel Gökçeali köyüne, 24 kişilik modern sınıfları ve spor salonu olan bir okul yaptırdı 
     Sibel KAHRAMAN ŞEN 

     Giresun’un Piraziz ilçesi Gökçeali köyündeki Emir Yücel İlköğretim Okulu öğrencileri yeni binalarındaki ilk dersi Bahçeşehir Üniversitesi’nden interaktif eğitimle aldı. Prof. Dr. İlhan Özay, öğrencilere ve köylülere vatandaşlık dersini anlattı. 
     Bahçeşehir ve Uğur Eğitim Kurumları sahibi Enver Yücel, bilgisayar ve fen laboratuvarı, 24 kişilik modern sınıflar ve çok amaçlı spor salonu bulunan Bahçeşehir Koleji’nin bir örneğini köyüne yaptırdı. 
     Yücel, Bahçeşehir Üniversitesi’nden sürekli interaktif eğitimle hem öğrencilerin hem de vatandaşların dersleri izleyebileceklerini belirtti. İnteraktif eğitim karşısında şaşkına dönen köylüler ise "Televizyon desek televizyon değil, video desek o da değil" dedi. 
     Enver Yücel’in ağabeyinin adını verdiği okula sekiz bisiklet armağan eden sinema yönetmeni Sinan Çetin ise şöyle konuştu 
     "Babam memurdu ve maddi durumumuz iyi değildi. Her eğitim yılında okulunu bitir bisiklet alacağız’ dediler. Ama bisikletim hiç alınamadı. Ben de çocuklarımıza bisiklet hediye ediyorum." 
     Çetin daha sonra çocukları etrafına toplayarak Film Gibi’ adlı TV programını canlandırdı. 
     



 GÜNCEL 



















</TEXT>
</DOC>
