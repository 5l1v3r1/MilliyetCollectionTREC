<DOC>
<DOCNO> 20302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yasam/yas08a.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
21 yaşından küçükler içkili yerde çalışabilir’ 
</HEADLINE>
<TEXT>
Friday’s kızlarına Danıştay desteği 
     ANKARA Milliyet 

     Danıştay İdari Dava Daireleri Genel Kurulu, İstanbul Bağdat Caddesi’ndeki "Friday’s" adlı "fast food" restorantlarında çalışan sekiz kadın garsonun polisçe gözaltına alınarak zührevi hastalıklar hastanesine götürülmesine ilişkin yürütmeyi durdurma kararı aldı. 
     Danıştay, ayrıca Polis Vazife ve Selahiyet Yasası’ndaki "kız ve kadınların içkili eğlence yerlerinde çalıştırılmasının izne tabi olmasını" düzenleyen 12. maddesinin 1 ve 2. fıkralarının iptali için Anayasa Mahkemesi’ne başvurdu. 
     Müzik -Sen Genel Başkanı Mehmet Çırıka, dün yaptığı yazılı açıklamada, Danıştay’ın kararı gereği içkili eğlence yerlerinde çalışan kız ve kadınların en büyük mülki amirden izin almasına gerek kalmadığını, 21 yaşından küçüklerin de bu işyerlerinde çalışabileceklerini belirtti. 
     
     



 YAŞAM 























</TEXT>
</DOC>
