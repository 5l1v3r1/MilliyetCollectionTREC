<DOC>
<DOCNO> 34513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/spor/spo09.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber turu 
</HEADLINE>
<TEXT>

     Kılınçer’den Türkiye rekoru 
     DEPLASMANLI Atletizm 1. Lig 2. Kademe Müsabakaları, Burhan Felek Sitesi Ekrem Koçak Atletizm Pisti’nde sona erdi. Erkeklerde Fenerbahçe, bayanlarda ENKA’nın liderliği ile biten müsabakaların ikinci gününde bayanlar yüksek atlamanın yıldız ismi Candeğer Kılınçer, 1.92’lik atlayışıyla Türkiye rekoru kırdı. Eski rekor 1.91’le Çiğdem Aslan’a aitti. 
     
     Agassi’nin zaferi 
     ABD’nin Los Angeles kentindeki Mercedes - Benz Kupası tenis turnuvasında Andre Agassi, Dünya klasmanının zirvesinde yer alan Brezilyalı Gustavo Kuerten’in 15 maçlık yenilmezlik unvanına son verdi. Agassi, Kuerten’i 6 - 7, 6 - 3 ve 6 - 3’lük setlerle mağlup etti. Belçikalı Xavier Malisse’yi 7 - 6 ve 6 - 3 yenen ABD’li Pete Sampras, vatandaşı Agassi’nin finaldeki rakibi oldu. 
     
     Auxerre farklı 
     FRANSA Ligi’ne hafta sonunda start verilirken, deplasmanda Rennes’i 5 - 0 mağlup eden Auxerre hızlı bir başlangıç yaptı. Sn ampiyon Nantes, rakip sahada Bordeaux’ya 2 - 0 yenildi. 
     
Diğer sonuçlar PSG - Lille 0 - 0 Bastia - Sedan 1 - 1 Lens - Lyon 2 - 0 Lorient - Metz 1 - 0 Monaco - Sochaux 0 - 1 Montpellier - Marsilya 1 - 1 Troyes - Guingamp 3 - 0      
     
     Tayvan’ı yendik 
     13. Dünya Genç Bayanlar Hentbol Şampiyonası’nda Türkiye, gruptaki ilk maçında, Tayvan’ı 34-20 yendi. Macaristan’daki şampiyonada Ay - Yıldızlı ekip ilk yarıyı da 14 - 9 önde kapadı. Takımımız bugün Almanya ile karşılaşacak. 
     
     Şensoy elendi 
     21. Dünya Büyükler Judo Şampiyonası’nda, bayanlar 48 kiloda Neşe Şensoy elendi. Şensoy, ilk turda İspanyol Vanesa Arenas’ı ipponla yenmesine karşın, 2. turda G.Koreli YoungRam Kim’e yukoyla yenildi. Şensoy, repesajda da Rus Tatiana Shishkina’ya ipponla mağlup oldu. 
     



 SPOR 
























</TEXT>
</DOC>
