<DOC>
<DOCNO> 4324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yasam/yas05.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Karnı burnunda işe’ çıktı 
</HEADLINE>
<TEXT>
Hamile hırsız 3. kattan atladı 
7 aylık hamile Neriman Garvur, girdiği evin sahibi karşısına çıkınca paniğe kapıldı, şans eseri ölmedi 
     YÜKSEL EKER Adana DHA 

     Adana’da Fevzipaşa Mahallesi 146 sokak, 1 numaralı evin 3’üncü katına kapı kilidini kırarak giren Neriman Garvur 38 , ev sahibi Valide Elkatmış’ın gelmesiyle telaşa kapılarak kaçmaya çalıştı. 
     Açık pencereye çıkan Garvur, buradan 1’inci katın balkonuna atladı. Beton zemine çakılan Garvur, sol ayağı ve kolu kırıldığı için yerinden kalkamadı. 
     Bağırış - çağırışlar üzerine koşan vatandaşlar, ilginç bir görüntüyle karşılaştı Hırsızlık yapmak isterken kendini pencereden atan Neriman Garvur hamileydi hem de 7 aylık... 
     
Ölümden döndü      Garvur, iç kanama şüphesiyle hastaneye sevk edilirken, oğlu Murat’ın evine ziyarete gittiğini belirten Elkatmış ise şöyle konuştu "Kahve içtikten sonra fazla oturmadım, eve çıktım. Kapı açıktı. İçeri girdiğimde bu kadını gördüm. Pencereden aşağı atladı. Çantamı karıştırmış ama bir şey alamamış..." 
     


 YAŞAM 

















</TEXT>
</DOC>
