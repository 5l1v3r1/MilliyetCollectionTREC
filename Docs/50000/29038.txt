<DOC>
<DOCNO> 29038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/aspo.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlerde işlem tamam 
</HEADLINE>
<TEXT>

Ayhan Ahmet Mehmet 500 bin 
     Kampa katılacak 
     GALATASARAY, Beşiktaş’la Ayhan’ın transferi için tamamen anlaştı. Günlerdir süren görüşmeler dün tamamlanırken, Sarı - Kırmızılı kulüp Ayhan karşılığında Ahmet, Malatyaspor’da kiralık oynayan Mehmet Aksu ve 500 bin dolar vermeyi kabul etti. Bugün imza atması beklenen Ayhan’ın yeni takımının İsviçre’de yapacağı kampa katılacağı belirtildi. Teknik Direktör Lucescu, transferi olumlu buldu ve Ayhan’ın Galatasaray’da kendini göstereceğini söyledi. 
     
     Lucescu’ya sitem 
     BEŞİKTAŞ Menajeri Sinan Engin de Ahmet ve Galatasaray’da kiralık oynayan Mehmet Aksu ile görüşerek iki futbolcuyu da ikna etti. Bugün saat 14.00’de üçer yıllık sözleşme imzalanacağı belirtildi. Ahmet, "Galatasaray’da oynamaya hazırdım ama Lucescu engelini geçemedim" diyerek Rumen hocaya sitem gönderdi. Genç futbolcu, "Yine aynı olayları yaşamak istemediğim için Beşiktaş’ı seve seve kabul ettim. Artık benim için yeni bir dönem başlıyor" dedi. 
     
PERDE ARKASI      Ayhan’ın özverisi 
     AYHAN, Galatasaray’ı istiyordu. Ancak taraflar arasında anlaşma bir türlü sağlanamıyor, üstelik Beşiktaş onu Gaziantepsporlu Fatih ile takas için kullanmayı düşünüyordu. 
     Siyah - Beyazlılar, Galatasaray’a son sözlerini söylediler "Ayhan’a karşılık Ahmet ile Mehmet’i ve ayrıca da 500 bin dolar isteriz." 
     Ahmet - Mehmet tamamdı da... 500 bin dolar Galatasaray’ın işine gelmiyordu. 
     Sonunda Ayhan dayanamadı, devreye girdi. "Siz kabul edin" dedi Galatasaraylı yöneticilere ve ekledi "Paranın bir bölümünü benim alacaklarımdan kesersiniz." 
     İşte bu özverisi Ayhan’ı Galatasaraylı yaptı. 



 SPOR 
























</TEXT>
</DOC>
