<DOC>
<DOCNO> 38168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/siyaset/siy02.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet şeriatı masaya yatırdı 
</HEADLINE>
<TEXT>

Abant kampında AİHM kararını değerlendiren SP’liler, "Taliban değiliz, İslami cihat yapmayız, şeriat Türkiye’ye gelmez" görüşünü benimsedi 
     ABDULLAH KARAKUŞ Ankara 

     Necmettin Erbakan’ın kontrolündeki SP’nin Abant’ta gerçekleştirdiği kampta, şeriatın tartışıldığı ortaya çıktı. AİHM’nin RP’nin kapatılmasına ilişkin kararında "şeriat" üzerinde durması üzerine SP’liler, "Cihat sözümüz yanlış anlaşılıyor. Taliban değiliz, İslami cihat yapmayacağız. Avrupa’ya cihatla ne demek istediğimizi anlatmamız lazım. Şeriat Türkiye’ye gelmez" görüşünü benimsedi. 
     SP’liler, üç günlük Abant kampında, kapatılan RP ve FP’nin yanlışları üzerinde durarak, AİHM’in son kararını değerlendirdi. Toplantılarda, "Farklı düşündüğümüz için kapatılıyoruz ama yolumuza devam edeceğiz. Bu yüzden yanlışlarımızı gözden geçirelim" düşüncesi öne çıktı. 
     
     Cihadı iyi anlatalım 
     Tartışmalarda "şeriat" söylemi de, AİHM’in RP kararıyla ilgili olarak gündeme geldi. Siyasi işlerden sorumlu Genel Başkan Yardımcısı Mehmet Bekaroğlu başta olmak üzere birçok SP’li, "AİHM çifte standart uyguladı. Cihat söylemi hep yanlış anlaşılıyor. Savaşı anlattığı sanılıyor. Biz bir defa başta AİHM olmak üzere Avrupa’ya kendimizi anlatamadık. İyi lobi yapamadık, tanıtım eksiğimiz var. Örneğin laiklik tanımımız AİHM tanımıyla aynı. Cihat denince hep Taliban ve İslami cihat akla geliyor. Ancak bizim bunlarla hiç ilgimizin olmadığını anlatmamız lazım. SP neyi istiyor, Avrupa’ya anlatmalıyız. Şeriatın Türkiye’de olamayacağını dile getirmeliyiz" dedi. 
     



 SİYASET 














</TEXT>
</DOC>
