<DOC>
<DOCNO> 29031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/siyaset/siy01.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’in A G Araştırma Şirketi’ne yaptırdığı dev araştırma 
</HEADLINE>
<TEXT>
Fazilet’li seçmen Hoca’yı istemiyor 
FP seçmeninin yüzde 74.4’ü Erdoğan’ın desteklediği partiye oy vereceğini açıkladı. Erbakan’ın partisine yüzde 14.4 oy çıktı 
     HABER MERKEZİ 

     Kamuoyu araştırmalarında gösterdiği başarıyla bilinen A G Araştırma Şirketi’nin Milliyet için yaptığı araştırma, kapatılan FP’nin yerine kurulması planlanan partilerden hangisinin şanslı olacağı konusunda çarpıcı veriler ortaya koydu. FP seçmeninin yüzde 74.4’ü Recep Tayyip Erdoğan’ın desteklediği partiye oy vereceğini açıklarken, Necmettin Erbakan’ın kurduracağı partiye oy vereceklerini belirtenlerin oranı yüzde 14.4’de kaldı. A G’nin FP seçmenleri üzerinde yaptığı araştırmada, Milli Görüş’ün 32 yıllık lideri Erbakan’ın tabanda büyük destek kaybına uğradığı bulgusuna ulaşıldı. 
     Araştırmanın ortaya koyduğu ilginç sonuçlardan biri de, iki grup arasındaki oy kaymaları oldu. Kendisini yeni gruba yakın hissetmesine karşın Erbakan’ın partisine destek vereceklerini belirtenlerin oranı yüzde 1,1’de kalırken, gelenekçilere yakın olmakla birlikte Erdoğan’ın kuracağı partiye oy vereceklerini açıklayanların oranı yüzde 17 olarak belirlendi. 
     
     Erbakan liderlikte 5. tercih 
     Deneklere herhangi bir isim verilmeden "spontane" olarak yöneltilen, "FP’nin yerine kurulacak partiye sizce genel başkan kim olmalı " sorusuna verilen yanıtlarda, yüzde 65.7 oyla Erdoğan birinci çıktı. Bu soruya verilen yanıtların ortaya koyduğu diğer önemli sonuç, yüzde 4.6 oranında destek bulabilen Erbakan’ın lider olarak tercih sıralamasında Bülent Arınç 7.8 , Abdullah Gül 6.3 ve Recai Kutan’ın 5.4 da gerisinde kalması oldu. Yanıtlar, seçmenin ilk üç lider adayının "yenilikçi" olarak anılan gruptan Erdoğan, Arınç ve Gül olduğunu ortaya koydu. 
     
     İkinci derecedeki tercih Gül 
     Denekler, "Yeni partiye size okuyacağımız isimlerden hangilerini genel başkan olarak görmek istersiniz Öncelikli olarak sıralar mısınız " sorusuna verdikleri yanıtlarda da ilk dört tercih için aynı sıralamayı yaptılar. Ancak bu sorunun yanıtları, ilk tercih sıralamasında Erdoğan, Arınç, Gül ve Kutan’ın adlarını dile getiren FP seçmeninin, "ikinci tercih" sıralamasında yeni gruptan Abdullah Gül’ü desteklediğini ortaya çıkardı. "İkinci tercihöte lider adaylarını sayan deneklerin "ilk beş" sıralaması Gül 29,2 , Arınç 18.2 , Melih Gökçek 12.4 , Erdoğan 11.2 ve Ali Müfit Gürtuna 4.6 biçiminde oldu. 
     FP seçmeninin yüzde 71.5’inin birden fazla partiye karşı olduğunu ortaya koyan araştırmada deneklerin yüzde 65.2’si kendisini yenilikçilere, 14.1’i her iki gruba, 13.1’i de gelenekçilere yakın hissettiğini bildirdi. Kendisini iki gruba da yakın hissetmeyenlerin oranı yüzde 7.1 oldu. 
     
Araştırma nasıl yapıldı      Araştırma 24 - 25 Haziran günlerinde İstanbul, Ankara, İzmir, Adana, Konya, Samsun, Manisa ve Malatya’da son seçimlerde Fazilet Partisi’ne oy vermiş 822 seçmen üzerinde yürütüldü. Görüşülen deneklerin 18 Nisan 1999 milletvekili seçimlerinde FP yönünde oy kullanan seçmen profiline uygun olmasına özellikle dikkat edildi. Çalışma, "yüz yüze görüşme" tekniğiyle gerçekleştirildi. 
     
FP'nin yerine kurulacak yeni partiye şimdi size okuyacağım isimlerden hangilerini genel başkan olarak görmek istersiniz. Sizin için öncelik sırasına göre sıralar mısınız Genel başkan 
sıralı 1. sırada söylenme oranı 2. sırada söylenme oranı 3. sırada söylenme oranı 4. sırada söylenme oranı 5. sırada söylenme oranı 6. sırada söylenme oranı 7. sırada söylenme oranı 8. sırada söylenme oranı 9. sırada söylenme oranı Toplamda söylenme oranı Recep Tayyip Erdoğan 68.8 11.2 5.6 1.5 0.5 0.0 1.0 1.2 0.0 89.9 Bülent Arınç 8.8 18.2 12.4 5.8 3.9 5.4 1.7 0.7 0.5 57.4 Abdullah Gül 7.3 29.2 22.1 6.6 1.9 1.2 0.7 0.2 0.2 69.6 Recai Kutan 7.1 4.4 3.4 3.4 2.2 1.5 3.2 3.6 7.1 35.8 Melih Gökçek 3.2 12.4 9.0 6.6 5.8 3.9 2.4 1.2 1.5 46.0 Ali Müfit Gürtuna 1.0 4.6 6.3 5.6 7.1 6.3 1.5 1.5 1.0 34.8 Numan Kurtulmuş 0.7 4.1 0.7 1.9 1.9 2.4 8.3 7.1 1.0 28.2 Abdüllatif Şener 0.5 2.9 8.8 15.6 6.8 3.6 2.4 1.0 0.7 42.3 Teoman Rıza Güneri 0.2 0.2 1.5 0.7 1.2 0.7 3.2 6.8 10.9 25.5      
     Tabloda görüldüğü gibi FP seçmeninin 68.8'i Recep Tayyip Erdoğan'ı kurulacak yeni partinin genel başkanı olarak görmek istediğini söylemiştir. Tayyip Erdoğan'dan sonra yeni partinin başında en fazla görülmek istenen kişiler Bülent Arınç ve Abdullah Gül'dür. 
     
     A G nedir 
     1995 yılında kurulan A G Araştırma Şirketi, kamuoyu ve pazarlama araştırmaları yapıyor. Türkiye’nin 10 ilinde yerleşik ekipleri bulunan ve "taşeron kullanmadan tüm saha işlerini bizzat yürüten" kuruluş, 18 Nisan 1999 seçimlerinde sonuca en yakın tahminleri yapmasıyla da dikkat çekti. 
     Büyük ölçekli işlerde 600 kişilik kadro görevlendiren A G, siyasi partiler, belediyeler, vakıf ve dernekler için yaptığı çalışmaların yanı sıra otomotiv, finans, ilaç, inşaat ve hızlı tüketim alanlarında düzenli pazar araştırmaları da hazırlıyor. Her ayın ilk haftasında kuruluşun Türkiye genelinde 2 bin 412 kişi ile yaptığı düzenli araştırmanın sonuçları açıklanıyor. 
     



 SİYASET 














</TEXT>
</DOC>
