<DOC>
<DOCNO> 21088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/magazin/yazdud.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Deniz erkeklerini kapıştırdı 
</HEADLINE>
<TEXT>

Ayaklarının dibinde Cennet olan tüm annelerin gününü kutluyorum, D R’dan annelere özel, Florya’daki Papağan Balık Restaurantı 
     Lise yıllarında bir arkadaşımız vardı, çok içine kapanık, kendi halinde bir kızcağızdı. Derslerinde çok başarılıydı. Her Anneler Günü’nde nedense bir köşeye çekilir, için için ağlardı. Son sene kızı deşmeye karar verdim. Zaten sınıfta da sadece benimle, ama hep havadan, sudan konuşurdu. Çok da güzeldi, adını sarı bomba’ takmıştık. Yine Anneler Günü’ydü, dayanamayıp sıkıştırdım, sonunda açıldı. Kendisini anneannesi büyütüyormuş. Annesi yıllardır Mersin, Adana ve İzmir genelevlerinde çalışmış, ancak bayramlarda bir araya gelmişler. Annesinden nefret ediyordu. Hatta bir gece onu öldürmeyi bile düşünmüş. Şok geçirdim. Eski arkadaşım şimdi başarılı bir doktor. Bunu da genelevde çalışan, onu babasız büyütüp kimselere muhtaç etmeden yetiştiren annesine borçlu. O tarihlerde dilimin döndüğünce ona anneliğin ne kutsal, ne ulvi olduğunu anlattım. Sanırım başardım da. Çünkü ertesi gün bana, "Anneme bir çift çorap aldım ve onunla buluştum" dedi. Yıllar sonra Alsancak’da karşılaştık. Kendisi gibi İranlı bir meslektaşıyla evlenmiş. Annesini yanına almış, kadıncağız ikiz torunlarına bakıyormuş. "Ben başarımı anneme borçlu olduğumu sayende öğrendim, beni babasız büyüttü, hiçbir şeyden de yoksun bırakmadı. Gerçekten o gün de dediğin gibi Cennet annelerin ayağının altında . Şu an çok mutluyuz. Hem biliyor musun Bu yıl onu Hac’ca gönderdim" dedi. Evet, sanırım anlattığım bu gerçekten ders alacak çok kişi çıkar. Önce kendi anacığımın, daha sonra tüm annelerin bu özel günü kutlu ve mutlu olsun. Annesini kaybetmiş olanlara da Allah büyük sabır versin. 
     
Florya Papağan Balık Restaurant farkı      Gazeteciliğinin dışında, kardeşim kadar sevdiğim Pasha Dergisi İstihbarat Şefi Altan Karabulut ile güzel karısı Yasemin’in konuğu olarak gittim Florya Papağan Balık Lokantası’na. Ünlü koreograf Uğurkan Erez, yine kadrosunun ünlü mankenleri Asuman Krause, Yüksel Ak, Şenol İpek, Murat Mısırlı da vardı. Mekan deniz kenarında. Yemeğe dalgaların sesi eşlik ediyor. Bana hayli uzak, ama gittiğime değdi. Sahipleri Yılmaz, Erhan Sezgin ve Saffet Şen. Tüm personel Posta okuyucusu. Zaten pazar günleri brunch sırasında her masaya bir Posta koyuyorlarmış. Şef Bilal Şerbetçioğlu, Kaşıbeyaz ve Uludağ Et Lokantaları’ndan gelmiş. Mekanın terası ve bahçesi mükemmel. Özel havuzdan da istediğiniz balığı seçebilirsiniz. Özel toplantılar için ayrılan iki VIP salonu da unutmamalıyım. Orada spesyal bir balık yedim. Malzemesini aldım lazım olur diye. Bir adet levrek, 100 gram mantar, 3 diş sarmısak, 2 adet sivri biber, 100 gram kapari, bir kaşık tereyağı, 1 adet domates, biraz karides. Hepsini bir arada pişiriyorsunuz, güzel olmuş. Papağan’ın spesyallerinden biri de annemin çok iyi yaptığı kalburabastı tatlısı. İki kişi, içki dahil 25 milyona çıkmak mümkün. Yani fiyatlar da uygun. İsmet Sezgin, Ahmet Güzel, Enis Sülün gibi siyasetçilerin yanısıra, Rober Hatemo, Altay, Metin Şentürk, Kayahan, Nilüfer, Yılmaz Morgül, Hande Yener gibi sanatçılar da buranın müdavimleri arasındalar. Rezervasyon için telefon numarası 0212 580 44 89. 
     
Deniz Akkaya yine ortalığı karıştırdı      Aslında sevdiğim bir isim Deniz Akkaya, ama nedense hakkındaki tüm olumsuz haberler hep bana geliyor. Deniz son günlerde Murat Varol’a takılıyor. Geçtiğimiz günlerde Murat ile Deniz kavga etmişler. İddialara göre Deniz, Murat’ı eski sevgilisi Erdal Acar’a şikayet etmiş. Erdal ile Murat’ın müşterek bir arkadaşı durumu Murat’a ulaştırmış. Murat Varol da 12 yıllık arkadaşı Erdal’ı aramış. Karşılıklı konuşmuşlar. Sonunda da bir kadın nedeniyle karşı karşıya gelmenin eski dostlara yakışmayacağına inanmışlar. Kısacası sevgili Deniz emeline nail olamamış. Bu arada Deniz ile Murat’ın küslüğü de bir hafta sürdü. Çünkü çarşamba gecesi ikisini, televizyon dünyasının harika çocuğu Can Tanrıyar ile birlikte gördüm. Efendim, ilan nedeniyle bu pazar da bu kadar. Kalın sağlıcakla, en kötü gününüz benimkinden iyi olsun. 
     
Okura mektuplar      Lütfen oku 
     Valla okudum sevgili Nil, hem de iki kez. Turizm mezunu, 23 yaşında ve dünya tatlısı bir kız olduğun yazından belli. Yazdığın kadarıyla görüntün ve sesin de mükemmelmiş. Benimle ilgili sıcak, samimi iltifatlarına gönülden teşekkürler. Şimdi Nil Ne var şarkıcılıkta Zaten gazino yaşamı bitti. Ama çok arzu ediyorsan seni Universal'den Bige Daruga'ya teslim edeyim. Bige sesini bir dinlesin, fiziğini görsün. Beğenirse seni büyük patron Neşe Demirkat'a önerir. Ben telefonunu verdim. En kısa süre içinde seni ararlar. Hoşçakal. 
     
     En seksi Demet 
     Bu benim fikrim değil tabii. Antalya'da sigorta şirketinde çalışan 25 yaşındaki Levent Omaç'ın yorumu. Levent'e göre kainatın en güzeli olan Demet'in bir 'alo' demesi yeterli. Ben yazdım, gerisini Demet Şener bilir sevgili Levent. Dilerim rüyan gerçekleşir. Numaranı da Demet Şener'in asistanına ulaştırdım. Ama aramazsa bu sevdadan bence vazgeç. Antalya güzel kız dolu... 
     
     Ah be Mustafa'm, keşke 
     Muğla'nın Köyçeğiz ilçesinden yazan Mustafa Yücer kardeşim. Sizleri değişik dünyalara götürüp can sıkıcı haberlerden uzaklaştırıyorsam ne mutlu bana. Sana tabii ki yazmak isterim, ama inan İzmir'deki annem ve kardeşlerimle bile haftada bir kez zor konuşuyorum. Vaktim olsa dükkan senin Musatafa'cığım. Yine de yazmaya çalışacağım. Yanaklarından öpüyorum. 
     



 MAGAZİN 














</TEXT>
</DOC>
