<DOC>
<DOCNO> 31749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/ekonomi/eko01.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
En zor dönemde bile borcumuzu ödedik 
</HEADLINE>
<TEXT>

Başbakan Ecevit, son bir haftadır piyasaları sarsan söylentileri, bunalımdan çıkar sağlayanların yaydığını belirterek, Konsolidasyonu duymak bile istemiyorum’ dedi 
     ANKARA Milliyet 

     Başbakan Bülent Ecevit, devlet borçlarının ertelenmesine konsolidasyon ilişkin söylentileri duymak bile istemediğini söyledi. Ecevit, yalan haberleri yayanların bunalımdan çıkar sağlamaya çalıştıklarını belirtti. 
     Ecevit, Cumhurbaşkanı Sezer’le görüşmesinin ardından yaptığı basın toplantısında, Hükümetin uluslararası alanda verdiği her sözü eksiksiz ve zamanında yerine getirdiğini dile getirerek, "Ancak bazı iç ve dış çevreler son günlerde inatla ve ısrarla hükümete yönelik bir güven bunalımından söz ediyorlar" dedi. 
     Ecevit, iç borç yükünü Türkiye’nin kaldıramayacağı’ yönündeki söylentiler ile ilgili soruya ise "Türk ulusu borcuna o kadar sadıktır ki, Osmanlı’nın borçlarını bile en fakr - u zaruret içinde bulunduğu dönemde bile ödemiştir. Bu tür söylentilerin lafını bile etmemek gerekir. Biz kendi içimizde sağlam olursak, Arjantin’de kriz olsa da Türk ekonomisi kısa sürede esenliğe çıkabilir" dedi. 
     
     Derviş görevinin başında 
     Ecevit, Devlet Bahçeli’nin Devlet Bakanı Kemal Derviş’in görevden alınmasını istediğine ilişkin söylentiler üzerine de "Sayın Kemal Derviş görevi başındadır" diye net bir yanıt verdi. 
     
Tütün Yasası, Meclis açıldıktan sonra      Tütün Yasası’nın Meclis toplandıktan sonra görüşüleceğini ifade eden Ecevit, "Tütün konusunda Türkiye’de ürün fazlası var ve bu ekonomiye yük oluyor. Tütün ekimini verimli ve k rlı yapamayacak durumda olanlara çok daha k rlı ve verimli ürün üretim olanakları sunacağız" dedi. 
     Ecevit, üç bakanın ekonomi konusunda Sezer’e brifing vereceklerini de söyleyerek, "Cumhurbaşkanı’nı üç bakan ziyaret edecek. Kendilerine söyledim, uygun buldu. Kendisine brifing verilecek" diye konuştu. Ecevit, konsolidasyon söylentilerine ilişkin soru üzerine ise "Bunları işitmek bile istemiyorum. Türk ulusu borçlarına sadıktır. Türk ulusu Osmanlı’nın borçlarını bile en zor dönemde, fakru zaruret içindeyken bile ödemiştir" dedi. 
     



 EKONOMİ 



























</TEXT>
</DOC>
