<DOC>
<DOCNO> 1521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sondun21.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan yılanı ısırdı 
</HEADLINE>
<TEXT>

     Güney Afrika'da pitonun sarmaladığı bir kişi, sürüngene dişlerine geçirerek kurtulmayı başardı. 
     The Star gazetesinin haberine göre, Pretoria'da yaşayan 57 yaşındaki Lucas Sibanda, işten eve dönerken çalıların arasından fırlayan pitonun saldırısına uğradı. Ne olduğunu anlayamadan kendini ''yılanın kolları arasında'' bulan Sibanda, hayvanın sıkmasıyla nefesinin daraldığını hissetti. 
     Başından geçenleri anlatan Sibanda, ''Baktım yılanın kafasını ısırmaktan başka çarem kalmamıştı. Yaradana sığınıp dişlerimi hayvanın başına geçirdim. Sıktım, sıktım hayvan pes etmek zorunda kaldı ve beni bıraktı. Orada elime geçirdiğim sopayla da yılanı vura vura öldürdüm'' diye konuştu. Sibanda, anlattıklarına inanmayacaklara göstermek için yılanın derisini evinin kapısının üzerine asacağını da belirtti. 




</TEXT>
</DOC>
