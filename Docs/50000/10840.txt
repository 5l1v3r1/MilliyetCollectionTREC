<DOC>
<DOCNO> 10840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yasam/yas04.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İskender'e hediye çıktı 
</HEADLINE>
<TEXT>

Arkadaşları sırtlarına vurdukları hediyelerle İskender Iğdır'ın 'yanına', Ağrı'ya tırmandılar 
     ÜMRAN AVCI İstanbul 

     Kar Leoparı' Nasuh Mahruki ve sekiz arkadaşı, geçen yıl Ağrı Dağı tırmanışı sırasında hayatını kaybeden İskender Iğdır anısına, Küçük Ağrı Dağı'na tırmandılar. Çıktıkları yola 'İskender Iğdır Rota'sı adını veren ekip, orada bir de anı defteri açtı. 
     Dokuz kişilik ekip ilk olarak AKUT üyesi olan Iğdır'ı hayatını kaybettiği 5 bin 137 metrelik Büyük Ağrı Dağı'na tırmandı. Kazanın olduğu yere varıldığında arkadaşlarının İskender için gönderdiği hediyeleri buraya bırakan ekip, zirve yaparak geri döndü. 
     
20 yıl sonra nihayet      Daha sonra dağcılardan Mahruki ve Utku Ayrılmaz, tırmanışlarını Küçük Ağrı Dağı'nda sürdürdü ve zirveye Türk Bayrağı dikti. 
     Ardından da Iğdır anısına 3 bin 896 metre yüksekliğe, 'Küçük Ağrı Dağı Zirve Defteri' açıldı. İlk satırları yazan Mahruki, çıkışta izlenen rotayı Iğdır'a ithaf ettiklerini belirtti. 
     Mahruki, "İskender'i yapmamızı istediği şekilde andık. Küçük Ağrı'ya o hattan tırmanacak dağcıların çizilen rotadan tırmanmasını ve 'İskender Iğdır Rotası' adı verilmesini talep ediyoruz" dedi. 
     


 YAŞAM 




















</TEXT>
</DOC>
