<DOC>
<DOCNO> 34827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/guncel/gun06.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Mucize yaşam 
</HEADLINE>
<TEXT>

Kocasının dövdüğü anne adayı, hastaneye getirilirken kalp krizinden öldü, sezaryenle dünyaya gelen bebeği ise yaşıyor 
     BAHAR KAYMAKÇI İzmit 

     İzmit’te eşi Yalçın Dilbaz tarafından dövülen ve geçirdiği kalp krizi sonucu yaşamını yitiren sekiz aylık hamile Meral Dilbaz’ın bebeği sezeryanla kurtarıldı. 
     Bekirpaşa 2. Sipahi Sokak 5 numaralı evde oturan bir yıllık evli Yalçın Dilbaz 29 ile sekiz aylık hamile eşi Meral Dilbaz 26 , dün sabah bilinmeyen bir nedenle tartıştı. Tartışma sonunda Yalçın Dilbaz eşini tokatlamaya başladı. Genç kadının feryatları üzerine eve gelen komşuları kavgayı ayırdı. Aldığı darbelerle yüzü moraran Meral Dilbaz, kısa süre sonra fenalaştı. İzmit Devlet Hastanesi’ne kaldırılan genç kadın, yolda hayatını kaybetti. Kalp krizi sonucu öldüğü saptanan Meral Dilbaz’ın hamile olduğunu anlayan hastane personeli, bebeği kurtarmak için harekete geçti. Dilbaz’ın cesedi ameliyathaneye alınarak sezaryenle bebeği kurtarıldı. Hayati tehlikesi bulunan erkek bebek İstanbul Marmara Üniversitesi Tıp Fakültesi Hastanesi’ne sevk edildi. 
     Olayla ilgili soruşturma başlatan savcılık Dilbaz’ın kesin ölüm nedeninin belirlenmesi için otopsi yapılmasını istedi. Bu arada eşini döven ve bir mağazada güvenlik görevlisi olarak çalışan Yalçın Dilbaz da gözaltına alındı. 
     



 GÜNCEL 


















</TEXT>
</DOC>
