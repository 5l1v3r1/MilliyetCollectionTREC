<DOC>
<DOCNO> 35803 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/siyaset/siy02.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Merve’nin dayısını fena kandırmıslar 
</HEADLINE>
<TEXT>

Merve Kavakçı’nın dayısı Zeki Ünal, TAİ’nin verimi artırmak için kullandığı 5 - S yöntemini, çevresindekilerin verdiği yanlış bilgiler yüzünden İslam’ın 5 şartı sandı. Sonra panikle "Namaz yasaklanıyor" diye soru önergesi hazırladı 
     AYHAN AYDEMİR Ankara 

     Meclis Genel Kurulu’na türbanla girerek tüm kesimlerin tepkisini çeken Merve Kavakçı’nın dayısı, kapatılan FP’nin Karaman Milletvekili Zeki Ünal, beklenmedik gafıyla gündeme bomba gibi düştü. Ünal, Türk Uzay ve Havacılık Dairesi TAİ Üretim ve Malzeme Direktörü Ercan Tümen’in personel verimini artırmak için yayımladığı 5 - S kuralını "İslamın 5 şartı" zannetti ve "Namaz yasaklanıyor mu " diye soru önergesi verdi. 
     
     Anayasa’ya göre suç ’ 
     Tayyipçi kanatta yer alan Ünal’ın soru önergesine cevap veren Milli Savunma Bakanı Sabahattin Çakmakoğlu, gerçeği ortaya çıkardı. Çakmakoğlu, yanıtında, "Personelin namaz kılmasını engelleyen herhangi bir uygulama söz konusu değildir. 5-S modern çağdaş teknolojide kullanılan bilimsel bir üretim tekniğidir" dedi. Japonların geliştirdiği ve dünyada modern üretim tekniklerinin kullanıldığı ortamlarda uygulanan bir üretim tekniği olan 5 - S yönteminden b haber olan Ünal, aslında bu işte mağdur taraf. Çünkü 5-S yöntemi Ünal’a "5-S yaklaşımı, İslamın 5 şartı anlamındadır. İlk etapta işyerinde namaz kılınması yasaklanacak" diye aktarılmış. 
     
     İsteyen namazını kılar’ 
     Bu bilgilerden yola çıkan Ünal, hiç araştırma yapmadan, "5-S yaklaşımı ile TAİ’de namaz kılmak yasaklanıyor mu İslamın 5 şartından biri olan namazın ifasının engellenmesine yönelik bu genelge Anayasa’ya göre suç değil mi " diye soru önergesi hazırladı. 
     Çakmakoğlu da böyle bir yasak olmadığını belirterek, "5-S bilimsel bir üretim tekniğidir. Mesai saatleri dışında personel, lojmanlar bölgesinde bulunan camide namaz kılabilmektedir. Ayrıca yağışlı havalarda cuma namazı için araç tahsis edilmektedir" dedi. 
     
5-S yöntemi nedir      İleri Havacılık Sanayileri tarafından kullanılan 5-S yöntemi, verimi artırmak, israfı azaltmak amacıyla uygulanıyor. 5-S Japonca orijinalinden Türkçeye uyarlanmış şekliyle sınıflandırma, somutlaştırma, saflaştırma, standartlaştırma, sahiplenme anlamına gelip, israftan arındırılmış bir işyeri çalışma ortamı sağlamayı amaçlıyor. 
     



 SİYASET 















</TEXT>
</DOC>
