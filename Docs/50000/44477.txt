<DOC>
<DOCNO> 44477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/yazar/pulur.html </URL>
<DATE> 2001/10/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Eski haber, yeni haber 
</HEADLINE>
<TEXT>

     ESKİ bir haber... 
     1990'lı yılların başında, Dışişleri Bakanlığı müsteşarı, bir gün TRT'ye geldi, genel müdürü ve yönetim kurulu üyelerini uyardı 
     "Öğrendiğimize göre, Suriye Devlet Başkanı Hafız Esat ile bir söyleşi yapmışsınız ve bunu Türkiye'nin Sesi 'nde yayınlayacakmışsınız. Biz, Dışişleri olarak, buna kesinlikle karşıyız. Terör örgütü PKK'nın başı Abdullah Öcalan'ı himaye eden, saklayan, Şam'daki adresini dahi verdiğimiz halde, burada yok, diye inkar eden Hafız Esat'la yaptığınız bu söyleşiyi yayınlamayacaksınız, hükümetin görüşü budur." 
     
     BU müdahalenin duyulması üzerine Dışişleri Bakanlığı sözcüsü bir açıklama yaptı ve şöyle dedi 
     "Terörist saldırıların bir numaralı sorumlusunu saklayan, vermemekte ısrar eden Suriye Devlet Başkanı'yla yapılan bu söyleşinin yayınlanmasını istemiyoruz. Biz, Türk halkının ödediği vergilerden aldığı parayla çalışan TRT'nin teröristi savunan birinin sesini duyurmasını kabul etmiyoruz." 
     
     BU haberin Türkiye'deki ve Avrupa'daki tepkilerini düşünebiliyor musunuz 
     Basın özgürlüğü, ifade özgürlüğü, habercilik, akla gelen bütün kavramlarla, Türk hükümeti - haklı olarak - topa tutulur, yerden yere vurulur, özellikle Avrupa'daki eşsiz Türk dostları veryansın eder ve "Avrupa'nın yolu Türkiye'ye kapandı" diye demeçler patlatılırdı. 
     Hele basın kuruluşları, IPI, Basın Konseyi, gazeteciler dernekleri bildiri üzerine bildiri çıkarır, hükümeti istifaya çağırırlardı tekrar ediyoruz, altını çiziyoruz Haklı olarak... 
     Ve hemen hepsinin, ortak tepkisi de bir cümlede toplanırdı 
     "Dünyada böyle rezalet olmaz " 
     
     HAYIR, beyler, baylar, hanımlar, bayanlar, olur 
     Olmuştur da 
     Hem daha bu haberin mürekkebi bile kurumamıştır. 
     Bizim yukarıda yazdığımız haber, montaj bir haberdir. 
     Türkiye'de böyle bir olay ve müdahale olmamıştır, ama Amerika'da aynen olmuştur, Amerikan Dışişleri Bakanlığı, "Voice of America" yani "Amerika'nın Sesi" radyosunun, Taliban lideri Molla Muhammed Ömer ile yaptığı röportajın yayından kaldırılmasını istemiştir. ABD Dışişleri Bakanlığı sözcüsü, terörist Usame bin Ladin'i vermemekte ısrar eden Taliban lideriyle yapılan bu röportajın Amerikan hükümetinin fon sağladığı "Amerika'nın Sesi" tarafından yayımlanmasını doğru bulmadıklarını açıklamıştır. 
     
     EVET, haberin doğrusu budur, Türkiye'deki her olayı "Dünyada böyle şey olmaz, bu rezalet " diye tepki gösterenlerin, bu olayı gözlerinden kaçırdıklarını umarak, belirtmek istedik. 
     Demek, her yerde her şey oluyor. 
     
     HABERİN devamını merak edenlere... 
     "Amerika'nın Sesi" radyosu yöneticileri, Dışişleri Bakanlığı'nın bu isteğine tepki gösterdiler ama, önce Molla Ömer'le yaptıkları röportajı bir süre yayından kaldırdılar, saatler sonra, bir bölümünü yayınladılar. 
     
     







Şimdi kavga zamanı değil 


5 Soru 5 Cevap 


Siyasal güven gereksinimi 


Kefeli geliyor allı yeşilli 


Eski haber, yeni haber 


Ege'de turizm sinerjisi 


Sado-mazo teyze sizi yiyecek 


Devletin ve siyasetin vazgelişmez ağırlığı 


Plansız olmaz 


</TEXT>
</DOC>
