<DOC>
<DOCNO> 17217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yazar/theper.html </URL>
<DATE> 2001/04/20/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ötanazi 
</HEADLINE>
<TEXT>

     Ötanazi nedir, bu yeni bir kavram mı, neden bugünlerde bu kadar yaygın olarak gündeme geldi R. M. - İstanbul 
     Ötanazi bir kimsenin kendi isteği ile tıbbi yollarla öldürülmesi işlemidir. Buna bir hak olarak bakılır mı, bakılmaz mı tartışılan budur. Bugün genel anlamda yasalar bunun bir hak olmadığı yönünde, yani bir kimse öldürülmesini isteyemez. Örneğin bizim memleketimizde bir kimsenin kendi hakkında ölümü istemesi ve bunun yerine getirilmesi bir hakkın kullanılması şeklinde yorumlanamaz, tam tersine bunu uygulayan kişi için idam cezasını gerektiren bir suç işler, yani taammüden adam öldürme suçu işlenir. Ancak medeni dünyada ötanazinin bir hak olup olmadığı tartışılıyor. Örneğin tedavisi olmayan ve insana acı, ıstırap çektiren bir hastalığa müptela kimse bu acı ve ıstırapla yaşaması mı daha doğru, yoksa kendi isteği, doktor heyet raporu veya buna ilave edilecek başka belgelerle öldürülmesi mi daha iyi veya daha insancıl 
     Ötanazi karşıtları der ki. Her ne kadar sebeple olursa olsun bir insanın hayatına son veremezsiniz. Bir insan bugün için tedavisi imkansız bir hastalığa yakalanabilir ama gelişen teknoloji kısa bir süre sonra bu hastalığın tedavisini bulabilir. Ölüm halinde geri dönüş yoktur. 
     Ötanaziyi savunanlar ise bir insanın ölene kadar acı ve ıstırap içinde yaşamasının savunulamayacağını, bunun hem kendisi, hem yakınları için katlanılamaz bir durum olduğunu, insanların kendileri hakkında gerekli kararı verebileceklerini savunurlar. Bazı ülkelerde mahkeme kararı ile ötanazi uygulanır, bizde ise buna hukuken imkan yoktur. Ötanazi sadece bugün değil, her dönemde tartışılan bir konudur. 
     
     





Kriz ve Kürtler 


Balıkadam... 


Çağlar'ın durumu 


Size atış serbest 


Galatasaray mucizesinin sınırları... 


İki Korsakov 


Derviş'e mektup 


Dert üstüne dert... 


Hukuk nerede 


VALİYE ÇİRKİN TUZAK 


Bozkır'daki kıvılcım 


Seçim paketi 


Ötanazi 


"Zenne 9 milyon TL" 


Ulusal Düşünce Hareketi 


</TEXT>
</DOC>
