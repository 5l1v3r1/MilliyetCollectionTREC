<DOC>
<DOCNO> 44748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sontur14.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite adaylarına yeniden tercih şansı... 
</HEADLINE>
<TEXT>

     Üniversitelere, bu ay yapılacak ek yerleştirme sonucunda, toplam 49 bin 254 öğrenci alınması kararlaştırıldı. 
     Öğrenci Seçme ve Yerleştirme Merkezi'nden ÖSYM yapılan açıklamaya göre, 2001-Öğrenci Seçme Sınavı Ek Yerleştirme kontenjanı belirlendi. Devlet ve vakıf üniversiteleri ile KKTC ve yurtdışındaki üniversitelerin ön lisans 2 yıllık meslek yüksekokulları 
     programlarına 28 bin 101, lisans 4 yıllık programlarına da 21 bin 1 olmak üzere toplam 49 bin 254 öğrenci alınacak. 
     2001-ÖSS-Ek Yerleştirme için başvurular 8-16 Ekim 2001 tarihleri 
     arasında yapılacak. Adaylar, kılavuz ve başvurma belgelerini ÖSYM sınav merkezi yöneticiliklerinden alabilecekler. Adaylar dolduracakları başvurma belgelerini yine bu merkezlere teslim edecekler. 
     Öte yandan, üniversitelerde geçen yıla göre 7 bin 46 boş kontenjan artışı gerçekleşti. Geçen yıl ek yerleştirme sırasında, ön lisans ve lisans programlarında 42 bin 208 boş kontenjan belirlenmişti. 
     Boş kontenjan artışı en fazla vakıf üniversitelerinde oldu. Vakıf üniversitelerinin geçen yıl ön lisans ve lisans programlarında toplam 8 bin 122 boş kontenjan tespit edilmesine, karşın bu yıl bu sayı 13 
     bin 114'e yükseldi. Böylece, vakıf üniversitelerinin boş kontenjan sayısı 5 bin 22 arttı. 
     Devlet üniversiteleri ile KKTC ve yurtdışındaki üniversitelerin boş kontenjanları ise az da olsa yükseldi. 
     Devlet üniversitelerinin lisans ve ön lisans programlarında geçen yıla göre 1636 kişilik, KKTC'deki üniversitelerin aynı programlarında 362 kişilik, yurtdışındaki üniversitelerin lisans programlarında da 56 
     kişilik kontenjan artışı oldu. 
     Geçen yıl, devlet üniversitelerinin ön lisans programlarında 19 bin 468, lisans programlarında 4 bin 13, vakıf üniversitelerinin ön lisans programlarında 3 bin 393, lisans programlarında 4 bin 729, KKTC'deki üniversitelerin ön lisans programlarında 1852, lisans programlarında 8 bin 743, yurtdışındaki üniversitelerin lisans programlarında ise 10 kişilik boş kontenjan tespit edilmişti. 
     






</TEXT>
</DOC>
