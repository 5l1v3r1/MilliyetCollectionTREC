<DOC>
<DOCNO> 46979 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/soneko07.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TOFAŞ-FIAT'ta işbaşı... 
</HEADLINE>
<TEXT>

     TOFAŞ-FİAT'ta, dünyadaki olumsuz gelişmeler üzerine stok oluşmaması için 8 Ekim'de ara verilen üretime bugün yeniden başlandı. 
     TOFAŞ-FİAT'ta örgütlü Türk Metal Sendikası Bursa Şube Başkanı Sabri Özdemir, üretiminin yüzde 82'sini ihraç eden ve Ocak-Eylül döneminde 524 milyon dolarlık ihracat 
     gerçekleştiren TOFAŞ-FİAT'ta, üretim programının yeniden gözden geçirildiğini anımsattı. Özdemir, ABD'deki saldırıların ardından patlak veren Afganistan'daki savaşın, dünya piyasalarında daralmaya neden olacağı ihtimalinin dikkate alındığını belirterek, 8 Ekim'de ara verilen üretime bugün yeniden başlandığını bildirdi. Üretimin, hafif ticari araç segmentindeki ''Doblo''da 3 vardiya, Palio ve ''kuş serisi'' olarak adlandırılan Doğan, Şahin ve Kartal otomobillerinin bulunduğu 131 bandında ise tek vardiya olarak süreceğini kaydeden Özdemir, Kasım ayında da bi2 hafta süre ile üretime ara verileceğini, ancak tarihin henüz belli olmadığını söyledi. Özdemir bu arada, üretime ara verildiği dönemde zorunlu izine çıkarılan 4 bin 420 işçiye ödenecek ücretin ise henüz netlik kazanmadığını kaydetti. 
     






</TEXT>
</DOC>
