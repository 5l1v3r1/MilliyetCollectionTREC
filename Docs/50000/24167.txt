<DOC>
<DOCNO> 24167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/ekonomi/eko02.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
100 trilyonluk batık satışı 
</HEADLINE>
<TEXT>

Sümerbank’ın ihtiyaç fazlası otoları 10 Haziran, antikaları 14 Haziran, gayrimenkulleri ise 17 Haziran’da satılacak 
     EKONOMİ SERVİSİ 

     Fazla menkul ve gayrimenkullerini açık artırmayla satmaya karar veren Sümerbank’ta müzayede takvimi belli oldu. Otomobiller 10 Haziran’da, halı ve antikalar 14 Haziran’da, gayrimenkuller ise 17 Haziran’da satışa çıkarılacak. Banka, menkul malların satışından 5 trilyon, toplam 450 gayrimenkul satışından da 100 trilyon lira gelir bekliyor. 
     
     Otolar Yenibosna’da 
     Açık artırmayı yapacak olan Eskidji Müzayede Evi’nin Dolayoba’daki merkezinde düzenlenen basın toplantısında bilgi veren Eskidji Müzayede Evi’nin sahibi Dikran Masis, halı, resim, antika ve bilgisayar gibi elektronik eşyaların Dolayoba’daki binada, otoların ise Yenibosna’daki Masis fabrikasının bahçesinde, büro mobilyalarının da şubelerde satılacağını söyledi. 
     Masis, Sümerbank Genel Müdür Yardımcısı Halil Sunalı ise menkullerin değerinin yaklaşık 5 trilyon lira, gayrimenkullerin ise 100 trilyon liralık kayıtlı defter değerine sahip olduklarını bildirdi. Sunalı, yaklaşık 100 milyon dolarlık bir satış olacağını dile getirdi. 
     
     50 bin parça 
     Sunalı, satışa sunulacak 650 bağımsız bölümden oluşan gayrimenkuller arasında 2 - 3 fabrikanın da bulunduğunu açıkladı. Sayımları halen süren bilgisayar, klima, mobilya gibi menkuller yaklaşık 50 bin parçadan oluşuyor. Ayrıca, 150 otomobil, 150 sanat eseri de satışa sunulacaklar arasında. 
     
Kapalıçarşı’da dükk n da var, antika daktilo da...      SONGÜL HATISARU 

     Banka sahiplerinden Murat Demirel tabloya pek yatırım yapmazken, Yaşarbank ve Bank Kapital’in değerli koleksiyonları satışa çıkarıldı. 
     Müzayedeye çıkacak yaklaşık 200 tablo arasında Mehmet Gün, Nejat Devrim, Mustafa Plevneli, Ercüment Kalmık, Burhan Doğançay, İlhan Berk, Yalçın Gökçebağ, Gül Derman, Cafer Bater ve Zeki Kural gibi ünlü ressamların tabloları ve Atatürk portreleri bulunuyor. 
     
     Mercedes daktilo, Alkent’te villa 

</TEXT>
</DOC>
