<DOC>
<DOCNO> 33285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/siyaset/siy09.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz’de Tayyip konvoyu 
</HEADLINE>
<TEXT>

     İBRAHİM SEZEN 

     Kapatılan FP’den kopan yenilikçilerin lideri Recep Tayyip Erdoğan, yasağının kalkması ardından ilk gezisini yaptığı Karadeniz’de büyük ilgi gördü. Beraberinde Meral Akşener, Necati Çetinkaya ve birçok milletvekiliyle dün sabah uçakla Trabzon’a gelen Erdoğan’ı, kapatılan FP’nin Trabzon Belediye Başkanı Asım Aykan ile 200 kişi karşıladı. Sıcak tavırlar sergileyen Erdoğan, izdiham nedeniyle zaman zaman zor anlar yaşadı. Gazetecilerin sorularını yanıtlamayan Erdoğan, "Konuşmayacağım, soru sormayın" dedi. Havalimanından 100 araçlık bir konvoyla, şenliklere katılmak üzere Giresun’un Alucra ilçesine hareket eden Erdoğan, Trabzon Bölge Trafik İstasyonu mevkiinde çay molası verdi. Burada Akçaabat halk oyunları ekibinin horon gösterisini izleyen Erdoğan, daha sonra konvoy eşliğinde yola devam etti. 



 SİYASET 











</TEXT>
</DOC>
