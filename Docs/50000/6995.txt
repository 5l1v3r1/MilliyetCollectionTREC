<DOC>
<DOCNO> 6995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/akyol.html </URL>
<DATE> 2001/02/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran nereye 
</HEADLINE>
<TEXT>

     İRAN'DA Dışişleri Bakanı İsmail Cem'i izleyen CNN TÜRK muhabiri Burçun İmir anlatıyor 
     - İran, çok değişmiş. Saçın görünüyor diye kimse rahatsız edilmiyor artık. Kızlı erkekli gençler birlikte dolaşıyor. Sıkı kapananlar da var, göstermelik örtünenler de... Ama kadın kesinlikle hayatın içinde. Özellikle okuyan gençlik hızlı bir değişim süreci içinde... 
     Ama İran'da ilkokuldan üniversiteye Humeyni'nin İslam devrimi öğretilmiyor mu Yollarda, meydanlarda, parklarda, hemen bütün yayınlarda, kitaplarda Humeyni ile "dini lider" Hamaney'in resim ve sözleri yok mu 
     Evet, İran buna rağmen değişiyor... Sadece devrim geçen çeyrek asırda temel sorunları çözemediği için değil... 
     İran'da teokrasiyi çıkmaza sokan asıl etken, toplumdaki değişimdir Robin Wright'ın ayrıntılı bir şekilde anlattığı "okumuşluğun yaygınlaşıp orta sınıfın büyümesi" süreci .. The Last Great Revolution, sf.41 
     
     HUMEYNİCİ eğitim sisteminde bile olsa, alınan bilgiler düşünceleri dönüştürür. Bizdeki türban yasakçıları bilginin işlevini anlayamayacak kadar dar görüşlüdür. 
     Orta sınıflaşma da daima bireyleşmeyi, resmi otoriteye karşı özgürlük taleplerini, resmi söylemlere karşı güvensizliği getirir. 
     Tarihteki yapılar feodalite, ATÜT, bürokratik imparatorluk, sultanizm vs. ne olursa olsun, "orta sınıflaşma" bu yönde değişime yol açar. 
     İşte, değişimin siyasi öncüsü seçilmiş cumhurbaşkanı felsefeci Ayetullah Hatemi, "atanmış" tutucu mollaları eleştiriyor 
     "Dini kendi tekellerinde gören dar kafalılar, özgürlüğün karşısına dini koyuyorlar, insan haklarını tanımıyorlar... Bırakın halkımıza güvenelim ve halkın, siyasi işleri kendi iradesiyle halledebileceklerini kabul edelim." 
     Değişimin entelektüel öncüsü ise, 'Liberal İslamcı' düşünür Prof. Abdulkerim Soruş'tur 
     "İnanırken hür iseniz inanmamak için de hürsünüz... İslam değişmez ama İslam'ın tek ve değişmez yorumu yoktur yorumlar zamanla evrimleşir... 
     İslam dünyasında vazifeler üzerinde konuşuldu, haklar üzerinde konuşulmadı. Modern medeniyette Allah'a inanmak bir vazife değil, bir haktır... İslam hak ve hürriyetler dinidir, demokrasi ile çelişmez..." Sf. 41 - 42 
     
     ÖZEL hayatında devletin dayattığı gibi yaşayıp düşünmeyi değil, kendi tercihlerine göre yaşayıp düşünmeyi isteyenler bu felsefi ve siyasi görüşlerde kendilerini buluyorlar. Reform, liberalleşme, demokrasi özlemi yayılıyor, değişim kitleselleşiyor. 
     Değerli analizci Serdar Turgut'un şu satırları, çok daha vurgulu bir şekilde İran'da teokrasinin çıkmazını yansıtıyor 
     "Bir zamanlar resmi söylemler insanlara yetiyordu. Bunun dışına çıkma talebi yoktu, toplumda... Bugün resmi söylemler artık kimseyi tam olarak tatmin etmiyor... Susturmak da artık mümkün değil..." Hürriyet, 13 Şubat 2001 
     Bütün ülkelerin er geç varacağı model, Batılı anlamdaki demokrasidir. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
