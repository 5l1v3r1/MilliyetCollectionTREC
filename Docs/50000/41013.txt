<DOC>
<DOCNO> 41013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sontur15.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji operasyonu yine yeniden... 
</HEADLINE>
<TEXT>

     Ankara DGM Başsavcılığı'nın yürüttüğü ''Beyaz Enerji Soruşturması'' kapsamında, TEDAŞ'tan 3 üst düzey görevli gözaltına alındı. 
     Ankara DGM Başsavcılığı'nın talimatı doğrultusunda Ankara İl Jandarma Komutanlığı'na bağlı ekipler, saat 06.30 sıralarında Yıldız'da bulunan TEDAŞ'ın lojmanlarına baskın düzenledi. 
     Ekiplerin TEDAŞ'ta görev yapan 3 bürokratı gözaltına aldığı kaydedildi. 
     Gözaltına alınanlardan birisinin Başkent Elektrik A.Ş Bölge Müdürü Ferit Baydar olduğu belirtilirken, diğer iki bürokratın ise genel müdür yardımcısı olduğu öğrenildi. 
     Gözaltına alınan kişilerin DGM Savcılığının talimatı doğrultusunda sorgulanacağı bildirildi. 
     







</TEXT>
</DOC>
