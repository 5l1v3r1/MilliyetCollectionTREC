<DOC>
<DOCNO> 33817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/soneko26.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 344.12 puan kayıpla 2. seansı 9,535.23 puandan tamamladı. 
     Hisse senetleri ortalama yüzde 3.48 oranında değer yitirdi. 
     Borsa'da ilk seans yaşanan kar satışları 2. seansta şiddetini artırarak sürdü. Seans 9,829 puan seviyesinde dengeli açıldı. İlk dakikalardaki alımlarla 9,879 puanı gören Endeks, ardından özellikle banka ve holding hisselerindeki satışlarla düşmeye başladı. 9,671 puana kadar gerileyen endeks, ilk bir saati 9,762 puanla geçti. 
     İkinci yarıda da satış eğilimini sürdüren piyasa, satışların genele yayılmasıyla 9 bin 500 seviyesinin de altını gördü. En düşük 9,417 puana kadar gerileyen Endeks, tepki alımlarıyla seansı 9,535.23 puandan tamamladı. 
     Hisse senetleri günün tamamında yüzde 5.60 oranında değer yitirdi. 
     Kapanışta mali endeks 600.90 puanlık kayıpla 13,334.61 puana, sınai endeksi 197.47 puanlık kayıpla 8,041.84 puana, hizmet endeksi de 152.29 puanlık kayıpla 5,130.93 puana geriledi. 
     Böylece ilk seansa göre mali grup hisseler ortalama yüzde 4.31, sınai grubu hisseler yüzde 2.40, hizmet grubu hisseler de yüzde 2.88 oranında değer yitirdi. 
     2. seansta işlem gören toplam 290 hisse senedinden 245'i değer yitirdi. 20 hisse senedi değer kazanırken, 25 hissenin fiyatında ise değişiklik olmadı. 
     Seansta, 177 trilyon 793 milyar 332 milyon liralık işlem hacmi oluştu. İki seansın işlem hacmi toplamı da, 315 trilyon 340.4 milyar lira olarak gerçekleşti. 
     2. seansta, Yapı Kredi Bankası, Doğan Holding, Doğan Yayıncılık, Vestel ve Sabancı Holding en yoğun işlem gören hisseler oldular. 






</TEXT>
</DOC>
