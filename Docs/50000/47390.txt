<DOC>
<DOCNO> 47390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sontur03.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Altınoluk'ta kokoreç yasağı 
</HEADLINE>
<TEXT>

     Balıkesir'in Edremit İlçesi'ne bağlı Altınoluk Beldesi'nde, başta kokoreç olmak üzere sokakta yiyecek satışı yasaklandı. 
     Altınoluk Belediye Meclisi, yaptığı toplantıda, belde sokaklarında, özellikle sahil şeridinde, kokoreç, köfte, pilav ve sandviç gibi yiyeceklerin seyyar satıcılar tarafından açıkta satılmasını yasakladı. 
     Belediye Başkanı İsmail Aynur, Altınoluk'un Avrupa standartlarında bir tatil beldesi olması için uğraş verdiklerini, alınan kararın bu çerçevede değerlendirilmesi gerektiğini söyledi. 
     Daha önce yakalanan satıcıların tezgahlarına el koyduklarını, şimdi ise ağır para cezası uygulayacaklarını kaydeden Aynur, ''Bundan böyle beldemiz sokaklarında kokoreç, köfte, pilav, turşu, mısır ve tatlı satılmayacak'' dedi. 
     Aynur, ülkenin içinde bulunduğu kriz ortamında seyyar satıcıların mağdur olmamaları için çözüm arayışı içinde olduklarını da sözlerine ekledi. 
     






</TEXT>
</DOC>
