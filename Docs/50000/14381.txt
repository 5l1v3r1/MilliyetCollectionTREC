<DOC>
<DOCNO> 14381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yazar/okur.html </URL>
<DATE> 2001/04/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Seyirci kalmayın 
</HEADLINE>
<TEXT>

     İki kurbağa süt güğümüne düşmüşler. Birisi biraz çırpınmış ve bakmış ki kurtulma ümidi yok, kendini bırakınca boğularak ölmüş... Diğer kurbağa çırpınmaya devam etmiş. Kollarında, bacaklarında derman kalmamış. "Artık yeter " diyerek kendini bırakacak, fakat bir bakmış ki süt, çırpınma nedeniyle tereyağına dönüşmüş 
     Minik kurbağayı izleyen çiftçi, "Hımm" demiş, "Yayık mayık için yatırım yapmaya ne gerek var, üstelik yayık için kalifiye işçi lazım. Oysa kurbağa kullanarak iyi veya kötü tereyağı elde edebiliyorsun. Hem de bedava " Vakit kaybetmeden işe başlamış. 
     Ya kurbağacık O ne yapmış dersiniz... Kendini kurtardı ya bir sıçrayışta güğümden dışarı çıkmış. Sonra da düşünmüş, "Acaba ikimiz birlikte çırpınsaydık daha mı erken kurtulurduk " 
     Heyhat Çünkü daha çabuk davranıp güğümün çevresine bir yığın güğüm daha koyan çiftçi, her güğümün içine bir yığın kurbağa atmış. Bizim uzman kurbağa arkadaşlarına seslenmiş "Arkadaşlar, umudunuzu kaybetmeyin, hep birlikte çırpının, erken kurtuluruz." 
     Bakın sonra neler olmuş 
     Zıplayan kurbağalar, sıra sıra süt güğümleri. Dayananlar ayakta, dayanamayanlar gidiyor. Fakat dışarıdaki kurbağaları korku sarmış. Yavaş yavaş çiftlikten ayrılmaya başlamışlar. Çiftçi, yeni kurbağa bulamaz hale gelmiş. Güğümlerdeki kurbağa sayısı gün geçtikçe azalırken, masrafsız tereyağı satmaya çalışan çiftçinin tereyağlarına ölü kurbağa kokusu sinmeye başladığından malları tezgahta kalmış. Mal satamayan çiftçi krize girmiş. Hem de ne kriz... 
     Kıssadan hisse 
     "Önce yasa, sonra para..." 
     İşte gerçek bu. Bu masal size gelinen noktayı özetlemiyor mu Esnaf, işçi, çiftçi, sanayici "Çabuk olun" diyor. Anlayana saz, anlamayana davul zurna az... 
     Ha bir de Yaşarbank ve Esbank hissesi sahipleri var. 30 Mart tarihli SPK bültenine bakın. BDDK ve TSMF’nin başvurusu üzerine bu iki banka hissesi Kurul kaydından çıkartılmış. Yaşarbank, Sümerbank çatısı altına girdiği için tüzel kişiliği olmayan bir banka konumunda. İMKB de iki banka hissesini borsa kotundan çıkarmış. 
     Artık ne Yaşarbank ne de Esbank hissesi var. Elinizdeki k ğıtlarla kalakaldınız. Paranız kül oldu. Olur mu böyle şey demeyin, bal gibi oluyor. 
     Bunun adı "Bedelsiz kamulaştırma". Anayasa’nın 46. maddesine bakın "Devlet ve kamu tüzel kişileri, kamu yararının gerektirdiği hallerde karşılıklarını peşin ödemek suretiyle özel mülkiyette bulunan taşınmaz malların tamamı veya bir kısmını kamulaştırır." Anayasa’nın 47. maddesi ise "devletleştirme." 
     "Kamu niteliği taşıyan özel teşebbüsler, kamu yararının zorunlu kılındığı hallerde devleştirilir. Devletleştirme, gerçek karşılığı üzerinden yapılır. Gerçek karşılığın hesap ve usulü kanunla yapılır." 
     Her iki bankaya, "Bankalar Kanunu’nun 14. maddesine" dayanarak el konuldu. İMKB ve SPK yetkilileri, "Yapılacak fazla bir şey yok" deyip beklediler. 
     Yatırımcı umudunu yitirmedi. Sonunda BDDK ve TMSF kararı aldı. Yatırımcı için tek seçenek kaldı. İdari mahkeme yolu. Eğer 60 gün içinde bankaların birleşmesiyle ilgili idari kararın iptali konusunda idare mahkemesine gidilirse bu tip davalar kazanılabilir. Çünkü süre henüz dolmadı. Çünkü durumun adı serbest piyasada öngörülmeyen "bir nevi gasp edermişcesine" görünmüyor mu 
     
     





Siyasi güven 


Avukat havuzu 


Tasarruf... 


Böyle olur bizde turizm dediğin 


Kriz yönetimi güven aşılayabilecek mi .. 


Güney Kore dersleri 


Kortta bir bakan 


Şiir ziyafeti 


Hesap verme zamanı 


Seyirci kalmayın 


Tuz kokarsa, hukuk ilaç olur 


Gençlik ateşi 


Moratoryum mu 


Memleketin li menfaatini’ düşünen yok 


</TEXT>
</DOC>
