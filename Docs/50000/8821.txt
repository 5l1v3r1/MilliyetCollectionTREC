<DOC>
<DOCNO> 8821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/spor/spo03.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu planı bozdu 
</HEADLINE>
<TEXT>

     ERHAN TELLİ 

     GALATASARAY’DA Lucescu uyanık davranarak isyanı bastırdı. Sarı - Kırmızılı çalıştırıcı bir gün önce Kocaelispor maçı için kamp olacağını açıklamasına rağmen futbolcuların, ödenmeyen paralar yüzünden doğan huzursuzluğunun doruk noktasına çıktığını hissetti. Dün sabah Menajer Cüneyt Tanman ile bir toplantı düzenleyen Lucescu, "Futbolcuları kampa alırsak yine kriz çıkacak. Paradan başka birşey konuşmayacaklar. Bu yüzden kampı iptal edelim" dedi. 
     TESİSLERE gelen oyuncular, kampın iptal olduğunu öğrenince şoke oldular. Rumen hocanın erken davranmaması halinde, futbolcular aralarında toplanıp, PSG maçında olduğu gibi yönetime rest çekerek, kamptan ayrılacaklardı. Ancak oyuncuların bundan böyle, paralar ödeninceye kadar kampa girmeyi istemedikleri de bildirildi. Başkan Faruk Süren’in 15 - 20 Mart’ta alacakları ödeyeceklerine ilişkin söz verdeği bildirildi. 
     
Cim-Bom’da beş eksik      GALATASARAY, Kocaelispor maçına cezalı ve sakatlıkları nedeniyle beş oyuncusundan yoksun çıkacak. Cezalı Jardel’in yanı sıra ABD’de ameliyat olan Hakan Ünsal, sakatlıkları süren B.Bülent, Suat ve Ümit forma giyemeyecek. Sarı - Kırmızılılar, son çalışmasını akşam saatlerinde basına kapalı olarak yaptılar. Antrenmanda Lucescu, futbolcularına son uyarılarını yaptı. 
     


 SPOR 





























</TEXT>
</DOC>
