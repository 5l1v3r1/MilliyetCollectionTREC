<DOC>
<DOCNO> 37680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/eko05.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dövizdeki köpüğün patlaması kaçınılmaz 
</HEADLINE>
<TEXT>

Dolardaki aşırı değer artışını köpük’ olarak niteleyen Merkez Bankası, Köpüklerin patlaması kaçınılmaz’ dedi 
     EKONOMİ SERVİSİ 

     Merkez Bankası, bir ülkenin parasının yabancı para birimleri karşısında uzun dönemde alacağı değerin yukarı çıkmasını "köpük" olarak adlandırarak, "köpüklerin patlaması kaçınılmazdır" yorumu yaptı. 
     Merkez Bankası MB Başkanı Süreyya Serdengeçti de MB’nin dövize müdahale etmesinin kurların dengeye gelmesini zorlaştırdığını belirtti. Dün sabah NTV’ye ekonomideki gelişmelerle ilgili açıklama yapan Serdengeçti, uzun vadede kurun belirleneceği yerin piyasa olacağını belirtti. Bu açıklamanın ardından Merkez Bankası da yazılı bir açıklama yaparak son günlerde kurda spekülatif atak yapanları üstü kapalı bir biçimde uyardı. 
     
7 milyar dolar sattık’      TL’deki aşırı değer kaybını kastederek bu kaybı köpük olarak değerlendiren MB, bunun patlamasının kaçınılmaz olduğu uyarısında bulundu. Merkez Bankası Başkanı Serdengeçti de, dalgalı kura geçilmesinden bu yana 7 milyar dolarlık müdahalede bulunulduğunu, son iki - üç haftadır müdahalenin azaldığını kaydetti. Serdengeçti, "Müdahalenin azalmasından bu yana daha fazla banka satış tarafında. Bu memnuniyet verici" diye konuştu. 
     
Dolarizasyon var’      Serdengeçti, reel kur endeksine göre değerlendirildiğinde 1 milyon 450 bin liralık kurun aşırı değerli olduğunu, ancak Merkez Bankası’nın müdahalesinin sürmesi durumunda kurun değerini bulamayacağını ifade etti. 
     Merkez Bankası’nın dalgalı kura geçildiğinden bu yana "müdahale edilmeyecek" söylemini değiştirmediğini dile getiren Serdengeçti, "enflasyon hedeflemesine" geçmek için müdahalesiz bir ortam olması gerektiğini vurguladı. 
     Serdengeçti, dolararizasyonla ilgili olarak da, Türkiye’nin para kurulu benzeri uygulamaları yaptığı dönemde bile dolarizasyonun belini kıramadığını, dolarizasyonun çok uzun dönemdir zaten varolduğunu söyledi. 
     



 EKONOMİ 























</TEXT>
</DOC>
