<DOC>
<DOCNO> 2395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/spor/spo01.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’ın tadı yok 1 - 0 
</HEADLINE>
<TEXT>

Oynadığı futbol beğenilmedi, Antalya Turnuvası’nın açılış maçında CSKA Moskova’ya yenildi 
     KARTAL YİĞİT 

     BEŞİKTAŞ, Antalya Turnuvası’nın ilk maçında Rusya’nın CSKA Moskova takımına tek golle boyun eğdi. Oyuna hızlı başlayan ve Ahmet Dursun’la net pozisyonlar bulan Siyah - Beyazlı takımın ilk yarının sonlarına doğru temposu düştü. Beşiktaş ikinci yarıda özellikle forvet oyuncularının etkisiz kalması nedeniyle üstünlüğü rakibine kaptırırken CSKA Moskova son yarım saatteki baskılı oyunuyla sonuca gitti. Maçın tek golü 80. dakikada Semak’ten geldi. Turnuvada bugün Pogon, Werder Bremen ile karşı karşıya gelecek. Karşılaşma saat 20.30’da başlayacak. 
     
     Maçın karnesi 
     HAKEMLER Yüksel Altuntaş , Bülent Bozdoğan , Yusuf Sayın 
     BEŞİKTAŞ Fevzi - Erman Khlestov Dk.61 , Ümit Rahim Dk.70 , Tayfur - Nihat Salih Dk.63 , Karhan Ali Dk.61 , Yasin Mehmet Dk.67 , İlhan , İbrahim Hakan Dk.67 - Ahmet Engin Dk.61 , Fazlı 
     CSKA MOSKOVA Novasadov - Bokov , Vazlamov , Koznauchov Beletzki Dk.33 - Lunin Filippenkov Dk.70 , Minko Evsıkov Dk.35 , Faiziev , Kainov Dk.51 , Holli , Kadiryklov Savaliev Dk.54 - Kuliç Garin Dk.46 , Semak 
     GOL Semak Dk.80 
     SARI KART Faiziev CSKA Moskova 
     
Khlestov şoku      BEŞİKTAŞ’IN CSKA Moskova ile oynadığı maçın son dakikalarında rakibi ile çarpışan Khlestov’un sol dirseği çıktı ve hastaneye kaldırıldı. Ameliyata alınan Rus futbolcunun en az bir ay sahalardan uzak kalacağı belirtildi. Bu arada takım Sinan Engin’e emanet edilirken dünkü maçı hiç bir yönetici izlemedi. Hafif sakatlıkları olan Nouma ve Bayram kadroya alınmazken Mehmet’in maç öncesi ısınmaya çıkmaması dikkat çekti. 
     
"Kondisyonumuz yetersiz"      BEŞİKTAŞ Teknik Direktörü Scala karşılaşma sonrası yaptığı açıklamada, takımının kondisyon eksikliği olduğunu belirterek "Kondisyonumuz iyi olduğu zaman gole daha yakın olacağız. Fazlı ile Ahmet uyum sağlayamadılar. Ama bunu yavaş yavaş öğrenecekler" dedi. Scala, Mehmet ile ilgili sorulara, "Şifo yedek kalabilir. Bugüne kadar yaptığı gibi profesyonel olmalı. Benim kararıma herkes saygı duymalı" yanıtını verdi. 
     


 SPOR 


































</TEXT>
</DOC>
