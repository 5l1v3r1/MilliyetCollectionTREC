<DOC>
<DOCNO> 40411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yazar/zbirand.html </URL>
<DATE> 2001/09/04/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Devlet bütçesi nasıl yağmalanıyor 
</HEADLINE>
<TEXT>

     Ülkemiz uzun yıllardır yolsuzluk bataklığında yaşıyor. Hemen herkes bu mekanizmanın nasıl işlediğini merak eder, ancak 
     çok az kimse yararlanabilir. 
     Buna açıkça "devleti soymak" denir. 
     Ancak bilimsel araştırmalara "Devlet nimetlerinin kazandırılması yoluyla kişisel ve parti çıkarı sağlanması" başlığı ile geçer. 
     Türkiye’deki incelemelere ve Dünya Bankası kaynaklarına göre, bu tip uygulamaların büyük bölümü, iktidarı elinde tutanlar tarafından gerçekleştirilir. Bürokrasinin karıştığı yolsuzluklar veya yasalardaki boşluklardan yararlanarak özel kişi veya şirketlerin yolsuzlukları devede kulak kalır. 
     
Oy için seçmene verilen rüşvetler      1. Devlet bütçesinden kısa bir süre öncesine kadar dağıtılan en büyük rüşvet, köylü ve esnafa yönelik kullanılmıştır. 
     Taban fiyatlarının piyasanın üstünde tutulması, kalitesiz ürünün satın alınması, devlet bankalarından birliklere, esnafa düşük faizle kredi dağıtılması ve bunların da bir süre sonra silinmesi en yaygın yöntemdi. 
     Bu şekilde seçmene bütçeden milyarlarca dolar dağıtılır, karşılığında da oylarını iktidardaki parti veya partilere vermeleri beklenirdi. 
     Son yasa değişiklikleriyle 
     bu kapının tamamen kapandığı söylenebilir. Tabii siyasiler yeni yöntemler keşfetmez ve kapıların altındaki ince deliklerden sızmayı başaramazlarsa, bu rüşvet dönemi bitmiş sayılabilir. 
     2. Siyasi iktidarların yine seçmene yönelik oy avı çerçevesinde kullandıkları 
     bir diğer yöntem de, devlet kadrolarına partililerini yerleştirmekti. Parti teşkilatında söz sahibi olanlar veya kongre delegelerinin önem verdikleri insanlar, yakınları yetenekli olup olmamaları düşünülmeden ya resmi kurumlara veya devletin söz sahibi olduğu kuruluşlara sokulurlar. 
     
En büyük gelir, ihale ve dev projelerden akar      3. Devletin açtığı ihaleler, enerji projeleri, devletin alımları ve son dönemlerde özelleştirmeler yolsuzlukların büyük bölümünü oluştururlar. Bunlar, milyar dolarlık ihaleler ve projelerdir. 
     Bu bölümden daha çok partiler yararlanırlar. 
     İktidarda hangi parti varsa veya ihaleyi yapan kurum hangi koalisyon partisinin sorumluluğundaysa, 
     o parti payını alır. İşin büyüklüğüne, dönen paranın hacmine göre, partinin kasasına ne kadarının yatırılacağı, müteahhitlere veya proje sahiplerine açıkça söylenir. 
     Bu mekanizma sadece bakanlık düzeyinde değil, yerel yönetimler belediyeler düzeyinde de aynen uygulanır. 
     Bu paralar partilerin bina kiralarına 
     ve çeşitli faaliyetlerinde harcanır. 
     Dikkat edecek olursanız, özellikle koalisyonlarda partiler para yaratan bakanlıkları bayındırlık, ulaştırma, enerji, KİT veya kamu bankalarına bakan devlet bakanlıkları dikkatle paylaşırlar. 
     Müteahhitler veya proje sahipleri, partiliye rüşvet vermelerinin yanısıra, 
     işlerini tamamlatabilmek için ayrıca bürokrasiyi de beslemek zorunda kalırlar. Bürokratlar mekanizmanın nasıl işlediğini bildiklerinden dolayı, yarı şantaj yarı ayak sürüyerek paylarını alırlar. 
     Yerli veya yabancı müteahhit ve 
     proje sahipleri de, verdikleri tüm 
     rüşveti maliyete yansıtır. 
     
Yolsuzluk zorlaşıyor, ancak h l açık kapı var      Son kriz partilere çok pahalıya mal oldu. 
     Dünya Bankası ve IMF, bütçeyi eriten kaçakları ve özellikle de yolsuzluk kapılarının kapatılması için dayatmamış olsalardı, herhalde bugün hiçbir şey değişmezdi. Ancak öylesine yasalar çıkarıldı ki, bundan sonra aynı mekanizmaların işlemesi büyük oranda zorlaştı. 
     Açık kalan son delik İhale Yasası... Sıra, en büyük yolsuzluk deliğinin kapanmasına geldi. 
     Tabii bir de politikacılarımızın, zeki 
     bazı bürokratlarımızın yardımıyla 
     bulacakları yeni delikler... Yasaya 
     rağmen, uygulamalarda takiyye 
     yaparak, eski yöntemleri sürdürmeleri... 
     Kim kazanacak dersiniz 
     Türkiye’yi 2000’li yıllara taşıyacak "doğru yönetimden" yana olanlar mı, yoksa Türkiye’yi dibe çekmeye çalışan açıkgözler mi 
     Tam bir hesaplaşma yaşıyoruz. 
     
     







Medya ve yolsuzluk 


Örnek Müftü 


Bahçeli'nin kişiliği 


Adana işsiz kaldı 


Ne olacak halimiz 


Duvardaki bakan posteri 


Çileyi çocuklar çekiyor 


Dış destek nasıl sağlanır 


Dolar ve kumpanya’ 


11 vahşi darbe 


Rantçı düzenin sonbaharı 


Hükümet itibar kazanmadan, TL itibar kazanmaz 


Sırada kim var 


Ecevit’in tedbirleri işe yaramaz’ 


Günde iki öğün yemek 


</TEXT>
</DOC>
