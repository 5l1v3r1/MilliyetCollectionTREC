<DOC>
<DOCNO> 31386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/dunya/dun01.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den kolaylık 
</HEADLINE>
<TEXT>

     GÜVEN ÖZALP Brüksel 

     Avrupa Birliği Komisyonu, Birlik üyesi olmayan ülke vatandaşlarının Birlik sınırları içinde seyahat etmelerini kolaylaştıracak bir düzenleme önerisinde bulundu. Komisyon’un önerisine göre, üç ayla sınırlı olan serbest dolaşım’ın süresinin altı aya çıkarılması gündemde. 
     Öneriyle belli şartlar çerçevesinde üçüncü ülke vatandaşları da serbest dolaşım alanından üç ay yerine altı aylık bir süre için yararlanabilecekler. 
     
     Turistler de yararlanacak 
     Bu haktan yararlanmak isteyenlerin AB tarafından verilecek vize ya da oturma izni gibi geçerli bir seyahat belgesine sahip olmaları, Birlik sınırları içinde bulunduğu süre içinde geçimini sağlayacak olanaklara sahip olduklarını kanıtlamaları gerekiyor. 
     Ön şartlar açısından bir sorunu bulunmayan turistlere, araştırmacılara, turnedeki sanatçılara, AB sınırları içinde yaşayan ailelerini ziyaret edenlere, sağlık sorunları nedeniyle Birlik ülkelerinden birine gelenlere altı ay AB sınırları içinde kalmalarına olanak sağlayacak vize kolaylığı sağlanacak. 
     



 DÜNYA 











</TEXT>
</DOC>
