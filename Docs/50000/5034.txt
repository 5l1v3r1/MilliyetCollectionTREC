<DOC>
<DOCNO> 5034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur23.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıhanlıoğlu'nun cenazesi Viranşehir'de 
</HEADLINE>
<TEXT>

     TBMM'de yaşanan kavganın ardından kalp krizi geçirerek yaşamını yitiren DYP Şanlıurfa Milletvekili M. Fevzi Şıhanlıoğlu'nun cenazesi Şanlıurfa'ya getirildi. 
     DYP Genel Merkezi tarafından kiralanan 2 özel uçakla Şanlıurfa'ya getirilen cenaze için Şanlıurfa ve ilçelerinin yanı sıra çevre il ve ilçelerden de binlerce kişi havaalanında hazır bulundu. Havaalanına ilk olarak M. Fevzi Şıhanlıoğlu'nun cenazesini taşıyan uçak indi. Şıhanlıoğlu'nun cenazesi, polisler tarafından alınarak bir ambulansa konuldu. Daha sonra inen ikinci uçaktan ise DYP Genel Başkanı Tansu Çiller,FP Genel Başkanı Recai Kutan ve çok sayıda milletvekili indi. 
     Çiller, Kutan ve milletvekilleri, ilk olarak M. Fevzi Şıhanlıoğlu'nun yakınlarına başsağlığı diledi. Bu arada Şıhanlıoğlu'nun ailesi ve yakınları fenalık geçirdiler. DYP Genel Başkanı Tansu Çiller ve diğer milletvekilleri, DYP'ye ait seçim otobüslerine binerek, partililerin oluşturduğu araç konvoyuyla Viranşehir'e harekat ettiler. Çiller'in bindiği otobüsten ''Genel Başkanımız Şanlıurfa'nın başı sağolsun, Şıhanlıoğlu kardeşimize Allah'tan rahmet diliyoruz, Şıhanlıoğlu demokrasi şehididir'' anonsları yapıldı. 



</TEXT>
</DOC>
