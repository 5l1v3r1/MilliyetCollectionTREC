<DOC>
<DOCNO> 6363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/guncel/gun02.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz'dan Cumhurbaşkanı Sezer'in vetosuna sert çıkış 
</HEADLINE>
<TEXT>
Ölüleri rahat bırakın’ 
Esad Coşan'ın Süleymaniye'ye gömülmesini engelleyen Sezer'i eşitsizlik yapmakla suçlayan Yılmaz, "Bu tavır teamülle bağdaşmıyor" dedi 
     ANKARA Milliyet 

     Başbakan Yardımcısı Mesut Yılmaz, Cumhurbaşkanı Sezer'in Esad Coşan'ın Süleymaniye'ye gömülmesini içeren kararnameyi veto etmesini eleştirerek "Cumhurbaşkanı'nın tavrı teamülle bağdaşmıyor. Eğer ortada bir eşitsizlik varsa bu son olayda eşitsizlik yapılmıştır. Ölüleri rahat bırakın" dedi. 
     
Bazı çevreler etkiledi’      "Ailesi hükümete başvurdu. Başbakan konuyu değerlendirdi, Bakanlar Kurulu uygun gördü. Cumhurbaşkanı, kamuoyunun bazı çevrelerinden gelen tepkiler nedeniyle farklı tutum takındı" diyen Mesut Yılmaz sözlerini şöyle noktaladı 
     
Daha önce de oldu’      "Gerek Sezer'in cumhurbaşkanı olmasından sonra gerekse önce bu yönde Bakanlar Kurulu kararları çıkarılmıştır. 
     Kararın çıkması için kişilerin mutlaka ölmüş olmaları da gerekmiyor. Sezer'in cumhurbaşkanlığından sonra böyle 6 kararname çıktı. Bunların ikisi henüz hayattaki kişilere ait." 
     


 GÜNCEL 


















</TEXT>
</DOC>
