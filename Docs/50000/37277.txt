<DOC>
<DOCNO> 37277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sonspo07.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami "Beşiktaş maçında eski Trabzonspor'u görür gibi oldum" 
</HEADLINE>
<TEXT>

     Trabzonspor'un takım kaptanı Hami, Beşiktaş maçında takımdaki yardımlaşmanın ön planda olduğunu ve da ifade ederek, ''Sanki Eski Trabzonspor'u görür gibi oldum. Bu oyununumuz sürdürsek, başarıya ulaşma şansımız yüksek olur. Çok çalışıyoruz ve bunun karşılığını bu sezon almak istiyoruz'' diye konuştu. 
     Hami, golcü oyuncu Cafer'in bordo- mavili takımla anlaşamayarak dönmesiyle ilgili olarak, ''Biz Cafer'i benimsedik ancak o yönetimle anlaşamayarak, Trabzonspor'dan ayrıldı. Ancak Trabzonspor bu sezon forvette bir sorun çekmez. Trabzonspor'un forvet oyuncuları fizik ve kafa olarak hazırlar'' dedi. 
     
     Hazırlıklar sürdü... 
     Trabzonspor, hafta sonunda kendi sahasında Gaziantepspor ile yapacağı lig maçının hazırlıklarını sürdürdü. Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık 1.5 saat süren antrenmana, milli oyuncular Salazar, Metin ve Gökdeniz katılmadı. 
     Tekelioğlu, futbolculara yarım alanda taktik ağırlıklı bir maç oynattıktan sonra, forvet oyuncularını kanatlardan gönderilen ortalara gol vuruşu yaptırdı. Oyuncuların şutlarının isabet oranlarının yüksek olması, teknik direktör Tekelioğlu'nu memnun etti. 
     Trabzonspor, bu akşam ümit takımıyla yapacağı hazırlık maçıyla, Gaziantepspor maçının hazırlıklarını sürdürecek. 
     
     






</TEXT>
</DOC>
