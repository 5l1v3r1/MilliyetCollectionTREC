<DOC>
<DOCNO> 2968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/soneko03.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamları Ermeni tasarısına sert tepki gösterdiler 
</HEADLINE>
<TEXT>

     Sözde Ermeni Soykırım Tasarısının Fransa Parlamentosu'nda kabul edilmesi, işadamlarının tepkilerine neden oldu. 
     Türkiye Odalar ve Borsalar Birliği TOBB Başkanı Fuat Miras, yarın Denizli'de yapılacak Sanayi Odaları Konsey Toplantısı'nda söz konusu kararı kınayarak, Türk işadamlarına Fransa'dan gerçekleştirdikleri ithalat kalemlerini gözden geçirerek başka ülkelere kaydırılmasına dair bir çağrıda bulunacaklarını bildirirken, Ankara Ticaret Odası ATO Başkanı Sinan Aygün, vatandaşları Kurban Bayramı tatilinde Fransa'ya gitmemesi için boykot çağrısında bulundu. 
     Ankara Sanayi Odası ASO Başkanı Zafer Çağlayan ise iki başkanın aksine boykotu pek mümkün görmediğini belirterek, ''yapamayacağımız şeyleri söyleyip kendi kendimizi hafifletmeyelim'' diye konuştu. 




</TEXT>
</DOC>
