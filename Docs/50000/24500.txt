<DOC>
<DOCNO> 24500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/soneko20.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zorunlu tasarrufta biriken para 6 katrilyon 53.6 trilyon liraya ulaştı 
</HEADLINE>
<TEXT>

     Kamuoyunda ''zorunlu tasarruf hesabı'' olarak bilinen Çalışanların Tasarruflarını Teşvik Hesabı'nda, Nisan ayı sonu itibariyle ödemeler dışında biriken para, 6 katrilyon 53.6 trilyon liraya ulaştı. 
     Hazine Müsteşarlığı'ndan yapılan yazılı açıklamaya göre, hesabın oluşturulduğu 1 Nisan 1988'den, 30 Nisan 2001'e kadar geçen sürede, hesabın nemalandırma oranı da kümülatif olarak yüzde 359.19 olarak belirlendi. 
     Bu arada, hesapta biriken paranın 1 katrilyon 677.6 trilyon lirasını anapara, 6 katrilyon 270 trilyon lirasını nema geliri oluşturuyor. 
     Toplam biriken 7 katrilyon 947.6 trilyon liralık tutarın, 1 katrilyon 868.8 trilyon lirası anapara, şahıs kesintisi ve nema olarak hak sahiplerine, 8.4 trilyon lirası iade olarak ilgili kurumlara, 16.8 trilyon lirası da yatırım harcamaları ve komisyon olarak Ziraat Bankası'na ödendi. 
     Bakiyenin 6 katrilyon 52.1 trilyon lirası çeşitli tahvil ile devlet iç borçlanma senetleri alımı süretiyle nemalandırılırken, 1.4 trilyon lirası ise ilgili kanun uyarınca, gecikme zammı ile tahsil edilerek, 1 Mayıs 2001 tarihinde Ziraat Bankası Ankara Merkez Şubesi'ndeki Çalışanların Tasarruflarını Teşvik Hesabına ana para girişi olarak aktarılacak meblağ ile Ziraat Bankası şubelerinin tasarrufu teşvik hesabı bakiyesi durumunda bulunuyor. 
     
     
     







</TEXT>
</DOC>
