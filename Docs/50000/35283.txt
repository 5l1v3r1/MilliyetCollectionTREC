<DOC>
<DOCNO> 35283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/soneko11.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 93.87 puan kayıpla 1. seansı 9,972.99 puandan tamamladı. 
     Hisse senetleri ortalama yüzde 0.93 oranında değer yitirdi. Borsa'da, günün ilk seansı ikinci yarıda gelen satışlarla 10 bin puanın altında kapandı. Seans, 10,021 puan seviyesinde satış ağırlıklı açıldı. Ancak, daha sonra tepki alımlarıyla toparlanan piyasa, en yüksek 10,236 puanı gördü. Hisse bazında kar realizasyonlarıyla gerileyen Endeks, ilk bir saati 10,102 puanla geçti. İkinci yarıda piyasanın satış eğiliminde olduğu gözlenirken Endeks, 10 bin seviyesinin üzerinde yatay seyre girdi. Ancak, seansın son çeyreğinde gelen satışlar piyasayı aşağı çekti ve Ulusal-100 Endeks, 9,972.99 puandan kapandı. Kapanışta mali endeks 114.95 puan kayıpla 13,938.57 puana, sınai endeksi de 103.88 puan kayıpla 8,368.64 puana gerilerken, hizmet endeksi 6.62 puan artışla 5,448.63 puana yükseldi. 
     Önceki kapanışa göre mali grup hisseler ortalama yüzde 0.82, sınai grubu hisseler de yüzde 1.23 oranında değer yitirirken, hizmet grubu hisseler ortalama yüzde 0.12 değer kazandı. 
     1. seansta işlem gören toplam 278 hisse senedinden 82'si değer kazandı. 85 hisse senedi değer yitirirken, 111 hissenin fiyatında ise değişiklik olmadı. Seansta, 119 trilyon 83 milyar 936 milyon liralık işlem hacmi oluştu. 1. seansta, Yapı Kredi Bankası, Garanti Bankası, Koç Holding, Vestel ve Sabancı Holding en yoğun işlem gören hisseler oldular. 







</TEXT>
</DOC>
