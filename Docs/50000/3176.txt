<DOC>
<DOCNO> 3176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/aspo.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan kulübü, gelecek sezonun takımı için düğmeye bastı 
</HEADLINE>
<TEXT>
İste Terim’in Milan’ı 
Corriere dello Sport, Kırmızı - Siyahlılar’ın İmparator’un isteğine göre transfer yapmaya başladığını yazdı 
     "Gelecek için hazır" 
     FİORENTİNA’dan ayrılma kararı büyük yankı yaratan Teknik Direktör Fatih Terim’in Milan’a gideceğini İtalyan gazeteleri de yazarken, Kırmızı - Siyahlı kulübün ünlü hocanın isteğine göre transfer yapmaya başladığı ileri sürüldü. Corriere dello Sport, "Gelecek için Terim’in Milan’ı hazır" diye başlık attı. 
     
     İlk sırada Riquelma 
     GAZETE, Terim’in Milan’daki Rui Costa rüyasının Arjantinli Riquelma olacağını belirtti. Milan’ın Fatih Terim’in isteği üzerine Boca Juniors’ta oynayan ünlü futbolcu için temaslara başladığı ifade edildi. Teknik Direktör Zaccheroni’nin sezon sonunda yerini Fatih Terim’e bırakacağı vurgulandı. 
     
     Zennoni - Donati tamam 
     CORREİRE dello Sport’ta Terim’in isteği ile transferlere başlayan Milan yönetiminin Atalanta’dan Zennoni ve Donati ile anlaşmaya vardığı yazıldı. Ayrıca Parmalı Thuram ve Cannavaro arasında da tercih yapılacağı ifade edildi. Terim’in Rui Costa’yı da götürmek için girişimde bulunacağı öğrenildi. 
     
Gori’nin son çırpınışı      1- "Bize karşı görevi var. Onu mahkemeye vereceğim" dedi 
2- Ortamı yumuşatması için bir arabulucu görevlendirdi 
3- Haziran’da başkanlığı bırakacağı da iddia edildi 
     FİORENTİNA’da Fatih Terim’in sezon sonunda görevi bırakacağını açıklaması, büyük bir şok yaşanasına yol açarken, Başkan Cecchi Gori buna karşılık nasıl bir politika izleyeceğini şaşırdı. Taraftar tepkisi nedeniyle zor anlar yaşayan Gori’nin "Tuzağa düştüm. Onu tutmak için 2.5 saat yerlerde halı oldum" dediği belirtildi. 
     TERİM’in kendilerine karşı bir görevi olduğunu ileri süren Gori’nin anlaşmanın bir yıl daha uzayabileceği şeklinde sözleşmede madde bulunduğunu vurguladığı belirtildi. Gori, buna dayanarak, "Onu mahkemeye vereceğim. Görevine saygı duyması gerekir" tehdidinde bulundu. Gori’nin Haziran ayında başkanlığı bırakacağı da iddia edildi. 
     GORİ, diğer yandan da Terim’le aralarının yeniden düzelebileceği umuduyla bir arabulucu görevlendirdi. Kulüp İkinci Başkanı Mario Sconcerti’nin Fatih Terim ile bir araya geleceği belirtildi. Sconcerti, "Anlaşmazlıkları düzeltmek istiyoruz. Onun için buradayız. Ancak belki de Terim’in başkalarına verilmiş sözü vardır" dedi. 
     GELİŞMELER, Fiorentina Kulübü’nde de kargaşaya yol açtı. Kulübe danışmanlık yapan gazeteci - yazar Indro Montanelli’nin istifa edeceği öğrenildi. Montanelli, "Rui Costa teknik direktör - oyuncu olacak" dedi. Bu arada Gori’nin Terim’i hemen gönderip, İspanyol teknik direktör Camacho’yu getirebileceği de ileri sürüldü. 
     
Floransalılar ne diyor      Francesco Ricci 24 - Ekonomi öğrencisi 
     Bir rüyanın sonu. Gori yine bizi hayal kırıklığına uğrattı. Umuyorum ki artık Gori, Fiorentina’yı satar. 
     Sauro Guarino 31 - Duvarcı ustası 
     Hiç şaşırmadım. Gori’den bunu bekliyordum. O kulübün başkanı olduğu sürece ben artık stada gitmeyeceğim. 
     Simone Giudici 42 - Kasap 
     Söyleyecek hiçbir şey yok. Şimdi ne olacağı belli değil. Terim’den daha iyisini bulamayacağımızdan eminim. 
     Luca Giachi 35 - Polis 
     Bu Fiorentina’nın yükseliş projesinin sonu oldu. Sıfırdan başlayacağız. Takımın bu moralle nasıl sahaya çıkacağını bilmiyorum. 
     Carlo Aspesi 38 - Avukat 
     Antrenörler değişiyor ama takım hep aynı kalıyor. Tabii ki Fatih Terim gibisi az bulunur. Gori onu tutmayı başaramadı. 
     Laura Micinesi 22 - Edebiyat öğrencisi 
     Batistuta’dan sonra Fiorentina’nın ikinci yarası oldu. Cecchi Gori’nin ismini duymak bile istemiyorum. 
     
     Futbolcular seferber 
     FATİH Terim’in "Sezon sonunda ayrılıyorum" demesi futbolcuları şok ederken kaptan Rui Costa ve Di Livio takım adına hocalarına mesaj göndererek Fiorentina’da kalmasını istediler. İki ünlü futbolcu "Terim’in düşüncesini değiştirmesi için elimizden gelen gayreti göstereceği" açıklamasını yaptılar. 
     
     Atalanta Fiorentina 
     FATİH Terim’in sezon sonunda bırakma kararı aldığı takımı Fiorentina, İtalya Ligi’nde bugün Atalanta ile deplasmanda karşı karşıya gelecek. Ligde üst üste aldığı başarılı sonuçlarla hızlı bir tırmanışa geçen ve 24 puanla Roma ile Juventus’un ardından üçüncü sıraya oturan Mor Menekşeler, 22 puanla beşinci durumdaki Atalanta önüne moralsiz çıkacak. TSİ 16.00’da başlayacak mücadele, CINE 5’ten naklen yayınlanacak. 
     
Onuru yaralı Türk’La Gazzetta dello Sport, "Floransalı Robin Hood oldu" yorumunu yaptı 
     "Sözleşmeyi itiyor" 
     İTALYAN basını, Fatih Terim’in Fiorentina’dan ayrılma kararını manşetlerine taşırken, ilginç yorumlarda da bulundu. La Gazzetta dello Sport, "Terim Gideceğim" başlığını kullandığı haberde, "Floransa’da şok. Teknik direktör sözleşmeyi geri itiyor. Milan onu bekliyor" ifadelerini kullandı. 
     
     "Büyük işler yaptı" 
     GAZETENİN "Onuru yaralı Türk" başlığındaki köşe yazısında da şöyle denildi "Randevulara gelinmemesi ve görevine son verileceği tehditleriyle karşılaşan onuru yaralı Türk, takımdan ayrılmaya karar verdi. Floransalı Robin Hood olurken, gerçekten önyargısız, büyük işler yaptı." 
     
     "Gori’yi dondurdu" 
     CORRİERE dello Sport gazetesi, "Terim Güle güle Fiorentina" diye manşet atarken, "Terim kaçıyor. Mor Menekşeliler herşeyi yapmaya hazır. Terim’in ayrılacağını açıklaması Başkan Cecchi Gori’yi dondurdu. Floransa, Türk teknik adamın geleceğine ilişkin kararlarıyla uzun süre yıprandı" diye yazdı. 
     
     "Terim’in tokadı" 
     "TERİM düşmanlığa güle güle" başlığını atan Floransa’nın yerel gazetelerinden La Nazione de "Türk teknik direktörle başkan arasındaki görüşmeler yankı uyandıracak bir bozuşmayla sona eriyor. Terim’in tokadı. İmparator, Floransa’nın düşlerini böyle donduruyor" ifadelerine yer verdi. 
     


 SPOR 
































</TEXT>
</DOC>
