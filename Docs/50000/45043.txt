<DOC>
<DOCNO> 45043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun11.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD NATO'dan neler talep etti İşte uluslararası basına sızanlar... 
</HEADLINE>
<TEXT>

     ABD'nin, terörizmle mücadele konusunda NATO'dan yardım istediği ve İttifak'a bir talep listesi sunduğunun dün açıklanmasından sonra, gizli tutulan söz konusu listenin içeriği hakkında bazı bilgiler basına sızdırıldı. 
     Belçika'nın yüksek tirajlı muhafazakar gazetesi La Libre Belgique, İttifak kaynaklarına dayandırdığı haberinde, ABD'nin, 18 NATO müttefikinden, terörizmle mücadele amacıyla başlatacağı operasyonlarda, hava sahalarını, havaalanlarını ve limanlarını serbestçe kullandırma izni istedi. 
     NATO'nun kontrolundaki 18 ''Awacs'' radar uçağını ve bu uçaklarda çalışan personeli de isteyen ABD, ayrıca, İttifak ülkelerinde bulunan üsleri, askerleri ve vatandaşlarının daha sıkı bir koruma altına alınması talebinde bulundu. 
     Gazete, ABD'nin Balkanlar'daki askerlerini geri çekme olasılığını NATO'ya bildirdiğini ve müttefiklerden bu olasılığı dikkate almalarını istediğini belirtti. Balkanlar'daki 60 bin kadar askerin 10 bin'i Amerikalılardan oluşuyor. 
     İttifak kaynakları, ABD'nin taleplerine ilişkin olarak basına yansıyan bu haberler konusunda yorum yapmıyor, söz konusu taleplerin gizli tutulması gereği üzerinde duruyor. 
     Belçika Savunma Bakanı Andre Flahaut, Awacs uçaklarının ve bu uçaklarda çalışan personelin ABD hizmetine verileceğini doğruladı. 
     






</TEXT>
</DOC>
