<DOC>
<DOCNO> 25823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sontur23.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınıfta kalacaklarını anlayan 7 liseli okulun çatısına çıktı 
</HEADLINE>
<TEXT>

     Diyarbakır'da sınıfta kalacaklarını öğrenen 7 lise öğrencisi okulun çatısına çıkarak, atlayacaklarını söyleyince okulda heyecanlı saatler yaşandı. 
     Bağlar Beldesi'nde bulunan Birlik Lisesi 1. sınıfında öğrenim gören erkek öğrenciler, L.A, S.Y, V.Z, A.G, C.K, F.C ve G.K sınıfta kalacaklarını öğrenince, 3 katlı okulun çatısına çıktılar. 
     Geçen yıl da sınıfta kaldıkları için bu yıl da kalmaları halinde okuldan atılacaklarını söyleyen öğrencilerden ikisi çatıda jiletle vücudunun çeşitli yerlerini kesti. 
     Çatıdan, kendilerini izleyenlere kiremit atan öğrenciler, polis ve okul idarecilerinin yaklaşık bir saat süren uğraşısı sonucu ikna edilerek çatıdan indirildi. 
     Vücudunun çeşitli yerlerini kesen gençler, Diyarbakır Devlet Hastanesi'nde tedavi altına alındı. 
     
     







</TEXT>
</DOC>
