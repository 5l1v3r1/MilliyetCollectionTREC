<DOC>
<DOCNO> 34463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko05.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzanlar’ın vurgunu Der Spiegel’de 
</HEADLINE>
<TEXT>

Der Spiegel, Nokia ve Uzanlar’ın kaybolan paralarını "Milyarlar Anadolu mezarlığında" başlığıyla duyurdu 
     BERLİN Milliyet 

     Uzan ailesinin, dünyanın telefon devleri Nokia ve Motorola’ya yaptığı mali oyunlar, Almanya’da yayınlanan haftalık siyasi dergi Der Spiegel’in son sayısına konu oldu. 
     "Anadolu’da milyarların mezarı" başlıklı yazıda, Uzan ailesinin iyi temaslar ve oynak bilançolarla batılı yatırımcıları Türkiye’ye çektiği ve dünya devleri Motorola ile Nokia’yı oyuna getirdiği belirtildi. 
     
     Oyuna geldiler’ 
     Yazıda, iki şirketin 1990’ların ortasında, dünyanın 11. büyük telefon pazarı olarak tanınan Türkiye’ye girdiği, Uzanlar’ın Telsim şirketiyle yaklaşık 3 milyar dolarlık yatırımla cep telefonu ağı için yayın istasyonları, antenler kurduğu ve böylece Telsim’i Türkiye’de ikinci büyük GSM hattına sahip şirket haline getirdiği kaydedildi. Dergide şöyle denildi 
     "Uzan ailesinin başı Kemal Uzan, geçen yıl en çok vergi ödeyen 3. kişi oluşunu kutlarken, şimdi Nokia ve Motorola’nın kutlayacak bir şeyi kalmadı. Çünkü Uzan ailesi, bu iki dünya şirketini oyuna getirdi. Gizli sermaye arttırımıyla her iki şirketin Telsim’deki hisseleri yüzde 66’dan yüzde 22’ye düşürüldü." 
     Hürriyet yazarı Fatih Altaylı’nın açıklamalarına da yer veren dergi, her iki şirketin milyarlarını kurtarabilmek için özel dedektiflerle Uzan ailesini takibe aldığını, ancak Uzanlar’ın ortak olduğu şirketlerin karmaşıklığı nedeniyle bunun kolay olmayacağını dile getirdi. Altaylı’nın, bu paraların İsviçre’de olacağı görüşüne de yazıda yer verildi. 
     
     Acımasızlar’ 
     Uzanlar’ın özellikle Turgut Özal döneminde büyümeye başladığını anlatan dergi, Yahoo’nun web sayfalarında da Uzanlar’ın, "Türkiye’nin en acımasız medya kuruluşu" diye tanımlandığına dikkat çekti. 
     Uzanlar’ın rakip Turkcell’le çalışan Ericsson şirketinin bir ara PKK’ya yardım ediyormuş gibi karalamak istediklerini dile getirildi. 
     



 EKONOMİ 




























</TEXT>
</DOC>
