<DOC>
<DOCNO> 1413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/ekonomi/eko07.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
De Beers, ismine müşteri arıyor 
</HEADLINE>
<TEXT>

Güney Afrikalı elmas devi büyümek için markasını satacak 
     Güney Afrikalı elmas devi De Beers, ismini satışa çıkardı. Şirket, "De Beers" markasını büyük bir gruba satarak daha da büyümek istediğini açıkladı. 
     Şirketin markasına çıkan ilk müşterinin de Lois Vuitton, Donna Caran gibi dünyaca ünlü markaları bünyesine alan Fransız lüks tüketim grubu LVMH olduğu belirtildi. 
     
     Mağazalar açacak 
     De Beers'in LVMH'den gelen teklife sıcak baktığı belirtildi. Henüz resmi bir anlaşma olmamasına rağmen bu birliktelikle De Beers'ın dünyanın dört bir yanında açılacak mağazalarla perakende pazarına gireceği belirtildi. 
     De Beers'in isim hakkını ne kadar para karşılığında satacağı henüz bilinmiyor fakat şirketin anlaşma süresini uzatarak isim değerini maksimize etmeye çalıştığı düşünülüyor. 
     Analistlerin tahminlerine göre dünyada 50 milyar dolarlık elmas ticareti var ve diğer lüks mamüllerle birlikte çok büyük bir pazara sahip. Dolayısıyla bu birleşme ile birlikte De Beers ismi marka olarak çok daha güçlü hale gelecek. 
     
     5.6 milyar dolarlık ciro 
     Şu anda De Beers neredeyse işlenmemiş elmas satışının yüzde 60'ını kontrolü altında bulunduruyor. Aralık ayı ortalarında grup işlenmemiş elmas satışında 2000 yılı için 5.67 milyar dolar ile rekor kırdığını açıklamıştı. Şirket yöneticisi Gary Ralfe da yeni hedeflerinin elması, De Beers isimi altında mücevher olarak satmak olduğunu söylemişti. 
     


 EKONOMİ 






















</TEXT>
</DOC>
