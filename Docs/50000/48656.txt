<DOC>
<DOCNO> 48656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/dunya/dun04.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Ölen Afganların intikamı alınacak’ 
     Taliban'ın İslamabad Büyükelçisi Molla Abdüsselam Zaif, "Afganistan'daki her kişinin yaşamı pahasına bile olsa, Usame bin Ladin'i teslim etmeyeceklerini" söyledi. Yabancı bir ülkedeki tek Taliban elçisi olan Zaif, ölen Afganların intikamı için ABD’lileri öldürme sözü vererek, "Ladin'i teslim etmeyeceğiz, çünkü Afganistan'ın onuruna saygı duyuyoruz" dedi. 
     
     Taliban ABD yine sivil vurdu 
     Taliban, ABD uçaklarının dün sabah Afganistan'ın güneyindeki bir dağ köyünü vurduğunu ve 12 köylünün öldüğünü açıkladı. Taliban'ın resmi basın ajansı Bahtar'ın Genel Müdürü Abdülhanan Hemat, ABD'nin Deh Raud kenti yakınındaki dağ köyünü, eğitim kampıyla karıştırdığını belirtti. Hemat, vurulan köyün çevresinde yaralılar için hastane bulunmadığını da özellikle vurguladı. 
     
     Muhalifler ABD sayesinde ilerledi 
     Taliban yönetimine karşı savaşan Kuzey İttifakı, Amerikan savaş uçaklarının desteğiyle ilk kez cephede ilerleme sağladığını bildirdi. İttifakın önde gelen komutanlarından Muhammed Atta, Mezar - ı Şerif'in 70 kilometre güneyindeki Dara - e Suf Vadisi'nde taarruz başlattıklarını belirtti. Atta, Amerikan uçaklarının akınlarıyla, 70 ila 80 Taliban milisinin öldüğünü ve dört köyü ele geçirdiklerini söyledi. 
     
     Operasyonu tanker uçaklar ateşliyor 
     Sonsuz Özgürlük operasyonunda tanker uçakları 'Vikingler' kilit rol oynuyor. ABD uçak gemisi Theodore Rooseveelt'ten yapılan harek tlarda, gemiden ilk kalkan ve son inenler hep tanker uçakları oluyor. 7.2 ton yakıt taşıyabilen tanker uçaklar, bir gecede 2 - 4 saat süren 2 uçuş yapabiliyor. 
     
     Afganistan’da büyük kentler boşaldı 
     ABD'nin yoğun bombardımanı, ülkede büyük kentlerin boşalmasına neden oldu. İslamabad'daki BM Sözcüsü Stephanie Bunker, "18 gündür devam eden bombardımanlar nedeniyle batıdaki Herat, doğudaki Celalabad ve güneydoğudaki Kandahar kentlerinin nüfusu en az yüzde 70 azaldı. İnsanlar kaçmak zorunda kaldı" dedi. 
     



 DÜNYA 












</TEXT>
</DOC>
