<DOC>
<DOCNO> 39082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/soneko01.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücretli 1 kilo et için 6.5 saat çalışıyor... 
</HEADLINE>
<TEXT>

     Asgari Ücret Tespit Komisyonu tarafından 1 Ağustos'tan itibaren brüt 167 milyon 940 bin, net 122 milyon 186 bin 520 liraya yükseltilen asgari ücretle çalışan bir işçinin 1 kilogram et satın alabilmesi için 6 saat 27 dakika çalışması gerekiyor. 
     Türk-İş Araştırma Uzmanı Enis Bağdadioğlu tarafından yapılan araştırmaya göre, net 122 milyon 186 bin 520 liralık asgari ücretle çalışan işçinin bir ekmek alabilmesi için 28 dakika, 1 kilogram çay veya beyaz peynir için 6 saat 2 dakika, 1 kilogram süt için 1 saat 7 dakika, 1 kilogram kuru fasulye için ise 3 saat 50 dakika emek harcaması gerekiyor. 
     Araştırmaya göre, asgari ücretli işçi 1 kilogram zeytin için 5 saat 10 dakika, 1 kilogram ayçiçek yağı için 2 saat 51 dakika, 1 kilogram margarin için 3 saat 14 dakika, 1 kilogram şeker için 1 saat 46 dakika, 1 kilogram pirinç için 2 saat 46 dakika, 1 kilogram makarna için 1 saat 14 dakika, 1 kilogram tavuk için 3 saat 41 dakika, 1 kilogram patates için 28 dakika ve 1 adet yumurta için ise 8 dakika çalışmak zorunda. 
     
     Kesintiler için çalışılan süre 
     Aylık brüt ücreti 167 milyon 940 bin lira olan asgari ücretli işçi, bu ücretten kesilen 23 milyon 511 bin 600 liralık SSK primi için 5 gün 5 saat 48 dakika, 17 milyon 875 bin 440 liralık gelir vergisi için 4 gün 2 saat 55 dakika, 1 milyon 7 bin 640 liralık damga vergisi için 1 saat 52 dakika, 3 milyon 358 bin 800 liralık işsizlik sigortası primi için de 6 saat 11 dakika çalışıyor. Başka bir ifadeyle asgari ücretle çalışan işçi ayın 19 günü kendisi için, 11 günü ise brüt ücretten yapılan kesintiler için çalışıyor. 
     Araştırmaya göre, asgari ücretlinin işsizlik sigortası için çalışmak zorunda olduğu 6 saat 11 dakika karşılığında 1 kilogram et satın alabilmek mümkün. Yani asgari ücretli işçi her ay bir kilogram etin tutarı kadar işsizlik sigortası primi ödemek durumunda. 
     1 Ağustos'tan itibaren brüt 146 milyon 947 bin 500 liradan, brüt 167 milyon 940 bin liraya yükseltilen asgari ücretten, 23 milyon 511 bin 600 lira SSK primi, 17 milyon 875 bin 440 lira gelir vergisi, 1 milyon 7 bin 640 lira damga vergisi ve 3 milyon 358 bin 800 lira işsizlik sigortası olmak üzere toplam 45 milyon 753 bin 480 lira kesinti yapılarak işçiye net 122 milyon 186 bin 520 lira ödeniyor. 
     
     Çalışma süreleri... 
     Türk-İş'in araştırmasına göre, asgari ücretle çalışan bir işçinin bazı gıda maddelerini satın alabilmek için çalışması gereken süreler şöyle Hesaplama net asgari ücret üzerinden yapıldı 
     
Gıda maddeleri ve çalışma süreleri Gıda-Kg Çalışması Gereken Süre Ekmek 1 saat 23 dakika Et 6 saat 27 dakika Süt 1 saat 7 dakika Peynir 6 saat 2 dakika Kuru Fasulye 3 saat 50 dakika Zeytin 5 saat 10 dakika Ayçiçek yağı 2 saat 51 dakika Margarin 3 saat 14 dakika Şeker 1 saat 46 dakika Pirinç 2 saat 46 dakika Makarna 1 saat 14 dakika Çay 6 saat 2 dakika Tavuk 3 saat 41 dakika Patates 28 dakika Yumurta 1 adet 8 dakika      







</TEXT>
</DOC>
