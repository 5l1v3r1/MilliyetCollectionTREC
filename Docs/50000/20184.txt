<DOC>
<DOCNO> 20184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sonspo01.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim "Şampiyonluk averaja kalmaz" 
</HEADLINE>
<TEXT>

     Galatasaray ve İtalya'nın İnter takımının eski teknik direktörü Fatih Terim, heyecanın arttığı lig yarışında, şampiyonluğun averaja kalacağını sanmadığını söyledi. 
     Galatasaray ile Fenerbahçe arasındaki şampiyonluk yarışına da değinen Terim, ligin sonu yaklaştıkça heyecanın arttığını, bunun İtaya'da da, Türkiye'de de aynı şekilde yaşandığını kaydetti. Bir soru üzerine de, şampiyonluğun averaja kalacağını sanmadığını belirtti. 
     Sarı-kırmızılı futbolculardan Suat da, şampiyonluk yarışını sonuna kadar sürdüreceklerini belirterek, ''Şampiyon olacağımıza inanıyorum. Biz 3 maçımızı da kazanıp rakibimizin maçlarına bakacağız. Şampiyonluk düğümünün averajla çözüleceğine inanmıyorum'' dedi. 
     Maç öncesi tatsız olaylar yaşandığını ve stada girişlerinde sözlü sataşmalara maruz kaldıklarını anlatan Suat, saha içinde ise kötü bir olayın yaşanmadığını belirtti. 
     "Golden sonra sevinmedi'' şeklindeki eleştirilere de yanıt veren Suat, ''Gol attığımda skor 2-1 oldu. Hemen oyunu başlatıp beraberlik golüne ulaşmamız gerekirdi. Bu nedenle fazla sevinç yaşamama gerek yoktu. Eğer ben galibiyet golünü atsaydım en iyi şekilde sevinirdim'' diye konuştu. 
     







</TEXT>
</DOC>
