<DOC>
<DOCNO> 29598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/siyaset/siy02.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa değişikliği gözden newline geçirilsin’ 
</HEADLINE>
<TEXT>

Org. Kıvrıkoğlu, MGK toplantısında endişelerini dile getirdi Parti kapatmayı imk nsızlaştırmak, rejim karşıtlarını teşvik eder 
     SERPİL ÇEVİKCAN Ankara 

     Milli Güvenlik Kurulu'nun MGK dün yapılan toplantısında Genelkurmay Başkanı Org. Hüseyin Kıvrıkoğlu'nun, FP'nin kapatılmasının ardından tartışma yaratan anayasa değişikliklerini gündeme getirip, "69. madde bu şekilde değiştirilirse partilerin kapatılması imk nsız hale gelir" diyerek düzenlemenin gözden geçirilmesini istediği bildirildi. 
     MGK'nın Cumhurbaşkanı Ahmet Necdet Sezer başkanlığında dün Çankaya Köşkü'nde gerçekleştirilen haziran ayı olağan toplantısında Anayasa değişikliklerinin en güncel maddesini oluşturan "parti kapatmanın zorlaştırılmasına" ilişkin bölümünün Orgeneral Kıvrıkoğlu tarafından gündeme getirildiği belirtildi. 
     
     Bu şekilde değişmemeli’ 
     Kıvrıkoğlu'nun partilerin kapatılmasının olanaksız hale getirilmesinden duyulan rahatsızlığı hissettirerek şu mesajları verdiği öğrenildi "Partilerin kapatılmasını zorlaştıran madde bu şekilde değiştirilirse bundan sonra parti kapatmak imk nsız hale gelir. Bu da rejim karşıtı bu tür partilerin kurulmasını teşvik eder. Anayasa değişikliği paketinin bu açıdan yeniden değerlendirilmesinde yarar var." 
     Kıvrıkoğlu'nun değerlendirmesinin ardından Başbakan Yardımcısı Mesut Yılmaz'ın söz alarak "Görüşlerinizi bize yazılı olarak da bildirirseniz yararlı olur. Bu görüşleri değerlendireceğiz" dediği kaydedildi. 
     
     Eylülde kesinleşecek 
     Başbakan Ecevit'in ise Yılmaz'ın görüşlerine katıldığını belirttiği ve "Biz de zaten Anayasa değişikliklerinin tartışılmasından yanayız. Her kesimin görüşünü dikkate alıp eylülde kesinleştireceğiz" dediği ifade edildi. Cumhurbaşkanı Sezer'in ise konuyla ilgili herhangi bir yorumda bulunmadığı öğrenildi. 
     Konuşmaların ardından konunun, Meclis'in Anayasa değişikliğini görüşmek için olağanüstü toplantıya çağırılacağı eylül ayında ele alınması yönünde görüş birliğine varıldığı öğrenildi. 
     



 SİYASET 












</TEXT>
</DOC>
