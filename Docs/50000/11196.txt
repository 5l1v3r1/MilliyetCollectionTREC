<DOC>
<DOCNO> 11196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sonspo06.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan Teknik Direktörü "Terim söylentilerine alıştık" 
</HEADLINE>
<TEXT>

     AC Milan Teknik Direktörü Alberto Zaccheroni, gelecek sezon takımın başına Fatih Terim'in geleceğine yönelik söylentilere artık alıştıklarını söyledi. 
     Avrupa Şampiyonlar Ligi B Grubu'nda AC Milan ile Deportivo La Coruna takımları arasında bu akşam yapılacak maç öncesi gazetecilerin, ''Fatih Terim'in geleceği söylentileri, soyunma odasını rahatsız ediyor mu '' sorusuna Zaccheroni, ''Futbolcular, artık alıştı'' diye yanıt verdi. 
     Basındaki haberlerde, AC Milan'ın artık herşeyi riske atacağı, yenilmesi durumunda da Zaccheroni döneminin sona ereceği ileri sürüldü. 
     Bu arada Terim-AC Milan söylentileri, İtalyan basınında bugün de geniş olarak yer alırken, Terim ile AC Milan arasındaki güvenin sarsıldığı ve Marcello Lippi'nin de devreye girdiği iddiaları ortaya atıldı. La Gazzetta Dello Sport'ta, ''Zaccheroni'nin gölgesi ve Terim şimdiden görevine son verilmenin kenarında'' başlığıyla yapılan yorumda, ''Yarın Milan'da Fatih Terim olmak zorunda olabilir. Geçtiğimiz günlerde bundan emindik. Ön sözleşme olduğundan ve aralarında güçlü bir bağ olduğundan söz ediliyor. Ama güven çatırdamaya başladı. Marcello Lippi de eklendi. İşadamları Adana için ne diyorlar biliyor musunuz Agresifliğin ve sinirin en yüksek olduğu yer. Hırçınlıkla kalkıyorlar, tüm gün kavga ediyorlar ve yatağa çok ağır bir ruh haliyle giriyorlar. Milan'da barış ortamı yaratmak için kimi çağırıyorlar Terim'i mi Hadi canım lütfen'' denildi. 
     
     



</TEXT>
</DOC>
