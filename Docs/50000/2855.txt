<DOC>
<DOCNO> 2855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/ekonomi/eko05.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tokat yiyeceğiz diye korkuyoruz’ 
</HEADLINE>
<TEXT>

ENKA Holding Başkanı Şarık Tara, 'Ankara'da olanlardan sonra, bir yerden tokat gelmesin diye bekliyoruz' dedi 
     MİLLİYET Moskova 

     ENKA Holding Yönetim Kurulu Başkanı Şarık Tara, yarın İzmir'de 2.2 milyar dolarlık doğalgaz çevrim santralinin temelini atacaklarını söyleyerek, "Ankara'dan tokat yiyeceğiz diye korkuyorum" dedi. 
     Ramstore alışveriş merkezi açılışı için geldiği Moskova'da gazetecilerin Beyaz Enerji Operasyonu kapsamında Mavi Akım projesinde adının geçmesi konusundaki iddialara karşı şöyle konuştu 
     
     Kimse imza atmıyor’ 
     "Türkiye'de herkes birbirinden çekiniyor. Mavi Akım bence Türkiye için Zümrüdüanka Kuşu, bulunmaz bir nimet. Mavi Akım olmasa Türkiye'nin sanayisi enerji sıkıntısına girer. Gelişmeler Rusları da rahatsız ediyor. Tereddütlerini bana söylüyorlar. Ben de onlara yemin edip Böyle birşey yok, engelleme olmayacak’ diyorum. Türkiye Mavi Akım'la Rusya'ya bağlı olacak diyorlar. O da bana bağımlı. 5 bin tekneyle boğazı kapatırsam görürler o zaman. Biz Fırat'ın suyunu kesebiliyor muyuz " 
     Tara, "Türkiye'deki operasyonlarda talihsizlik, kadersizlik, yanlışlık hepsi var. Ali, üstün menfaatleri idrak etmemiz lazım. Ankara'da kimse bi şey imzalamıyor bu ne felakettir. Operasyonlar tabiiki yapılsın ama adabıyla yapılsın" dedi. 
     İzmir'de 2.2 milyar dolarlık yatırım yaptığını hatırlatan Tara, "Hem de enerjide, olacak iş mi Ankara'da olanlardan sonra bir yerden tokat gelmesin diye bekliyoruz. Oradan biri çıkıp 'Bunlar şuna buna bilmem ne vermiş' dese, ne olacak " diye konuştu. 
     
     'Beni de araştırın' 
     ENKA ile ilgili şaibe varsa bunun ortaya çıkarılmasını isteyen Tara, "Hangi şartlarla iş yaptığım araştırılsın. Niye ben çok haklı olduğum konuda kendimi müdafaa edeyim" derken, devletin kendine çeki düzen vermesi halinde suiistimallerin olmayacağına da dikkat çekti. 
     "Devletin anlaşmaları tanımaması normal karşılanır oldu" diyen "Devlet yalancıysa vatandaş niye doğru söylesin" diye konuştu. 
     


 EKONOMİ 














</TEXT>
</DOC>
