<DOC>
<DOCNO> 29761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yasam/yas05.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyametin peşinde .. 
</HEADLINE>
<TEXT>

NASA, tam 14 milyar yıllık fosil ışıkları’ toplayıp, kainatın sonunun nasıl olacağını gösterecek yeni bir uzay aracı fırlattı 
     DIŞ HABERLER SERVİSİ 

     Amerikan Uzay ve Havacılık Dairesi NASA, kainatın şekli, tarihi, içeriği ve kaderi hakkında paha biçilmez bilgiler toplayacak yeni bir aracı uzayın derinliklerine gönderdi. 
     Güneşin tersi istikamette uzayın derinliklerine yol alan MAP, 30 gün içinde Ay’dan 4 misli uzakta olacak. Işık, radyasyon ve ısı değişimlerini milyonda bir derecesinde ölçebilecek hassas sensörlere sahip MAP, esas olarak evrenin oluştuğu varsayılan Büyük Patlama Bing Bang döneminden kalma fosil ışıkları’ inceleyecek ve fotoğraflayacak. 
     
     Aynı dinozorlar gibi’ 
     Tam 14 milyar yıldır uzayın derinliklerinde gezinen bu fosil ışık’ kümeleri, evrenin her tarafında çok zayıf ışınımlar şeklinde görülüyor ve kainatın ilk oluşum dönemine ait son derece önemli bilgiler içeriyor. 
     Princeton Üniversitesi’nden Prof. David Wilkinson, fosil ışıklar’ı, tıpkı dinozor kemiklerinin bulunmasına benzetiyor. Nasıl ki, dinozor kemikleri bir araya getirilerek milyonlarca yıl önce yaşayan hayvanın neye benzediği ortaya çıkarıldıysa, aynı şey fosil ışıklar sayesinde kainat için yapılacak. 
     
     En büyük keşif olur’ 
     İngiliz Durham Üniversitesi’nden Prof. Carlos Frenk de, MAP’ın, Büyük Patlama’dan hemen sonra neler olduğu, galaksilerin nasıl oluştuğu, evrenin sürekli genişleyip genişlemeyeceği gibi konularda çok değerli ipuçları elde edeceğini bildirdi. Prof. Frenk, MAP’in yolculuğunu da, "Bu tüm astronomların büyük heyacanla beklediği an. Şimdiye kadar yapılmış en büyük keşif olacak, kainatla ilgili bir çok sorunun cevabını öğreneceğiz" sözleriyle özetledi. 
     



 YAŞAM 














</TEXT>
</DOC>
