<DOC>
<DOCNO> 3085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/alpay.html </URL>
<DATE> 2001/01/20/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Büyütmeyelim 
</HEADLINE>
<TEXT>

     Beklendiği üzere Fransa Ulusal Meclisi, hükümetin konunun tarihçilere bırakılması gerektiğine ve parlamentonun yetki alanına girmediğine dair görüşüne rağmen, "Fransa, 1915 Ermeni soykırımını açıkça tanır" cümlesinden ibaret yasayı kabul etti. 
     Yasa aleyhine Fransa Anayasa Mahkemesi'ne başvurulması beklenmiyor. Bilinen şu Yasa, yalnızca sembolik hiç bir yaptırım getirmediği için de bir bildirim deklarasyon niteliğinde. Buna dayanarak Türkiye'den tazminat ya da toprak talep edilebilmesi söz konusu değil. 
     Yasa "Ermeni soykırımı olmadığını" savunmayı da suç haline getirmiyor 9 Ocak tarihli yazımda bu yanlışı yaptığım için okurlarımdan özür dilerim. 1990 tarihli hazırlayıcısı Jean Claude Gayssot'nun adıyla anılan yasa yalnızca Nazilerin uyguladığı Yahudi soykırımını inkar etmeyi suç haline getiriyor. 
     Profesör Bernard Lewis de 1995 yılında "1915'te bir soykırım olduğu, tehcirin Ermeniler tarafından yapılan yorumudur" dediği için cezaya çarptırılmadı. Ceza davasının mahkeme tarafından red edilmesinden sonra açılan tazminat davasında bir frank ödemeye mahkum oldu. Ceza mahkemesi davayı red gerekçesinde bilimsel tartışmanın kısıtlanamayacağını ve konunun Gayssot yasası kapsamına girmediğini açıkça belirtti. 
     "Ermeni soykırımı" yasasının, Fransa Ulusal Meclisi'nde tek bir itirazla karşılaşmadan, oybirliğiyle kabul edilmesi yeterince vahim bir durum. Türkiye - Fransa, Türkiye - AB ve daha kötüsü Türk - Ermeni ilişkilerini çok olumsuz bir şekilde etkileme tehlikesi olan bu yasanın daha da vahim sonuçlar vermemesi bizim de sorumluluğumuz. Paris sorumsuz davranıyorsa, Ankara da aynı ölçüde sorumsuz mu davranmalı Hiddet ve öfkeye kapılarak gösterilecek aşırı tepkilerden doğabilecek zararın faturası daha çok bize çıkar. 
     Yasa, düşünmek için bir vesile. Ermeni diasporası "soykırım" iddialarını gündeme getirmeye başladığında acaba Ankara neden, "Türkiye Cumhuriyeti, tehcir kararını veren İttihatçı Osmanlı yönetimini devirerek kuruldu. I. Dünya Savaşı sırasında hayatlarını kaybeden milyonlarca Türk ve Müslüman kadar Ermeni ve Hıristiyan yurttaşlarımız için de çok üzgünüz" demek dirayetini gösteremedi Ne yazık ki bu soruyu sormak için artık çok geç. 
     Ermenistan'ın 1991'de bağımsızlığını kazanmasından sonra Başkan Ter - Petrosyan'ın uzattığı eli neden geri çevirdik Evet, Azerbaycan'ın işgali ve yüzbinlerce Azerinin yurtlarından sürülmesi asla kabul edilemez. Ama niye uzanan eli tutarak hem Azeri - Ermeni, hem de Türk - Ermeni sorunlarının hallinde çok daha büyük bir inisiyatife sahip olamadık Bu soruyu sormak için belki o kadar geç değil. 
     Şurası muhakkak "Soykırım" tasarıları ve yasalarına gereğinden fazla anlam ve ağırlık vermeyelim tepkide ölçüyü kaçırmayalım. 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
