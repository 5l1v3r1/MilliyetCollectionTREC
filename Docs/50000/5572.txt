<DOC>
<DOCNO> 5572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/yasam/ayas.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bırakın yakalarını 
</HEADLINE>
<TEXT>

4 - 5 yaşındaki çocuklar, olimpiyatlara adam yetiştiriyoruz’ bahanesiyle kıyasıya dövüştürülüyor. Minderden kaçmak isteyene de fırsat verilmiyor... 
     FARUK DEVECİ MEHMET HARBURCU DHA 

     Eskişehir’de boks yapan çocukların görüntüleri hafızalardan silinmeden, bir skandal da Şanlıurfa’da patladı. Aralarında 4 yaşında çocukların da bulunduğu tekvando öğrencileri, ailelerinin gözetiminde’ kıyasıya dövüştürülüyor. 
     Şanlıurfa Spor Salonu’ndaki tekvando kurslarına, tamamı jandarma subay ve astsubay çocuğu olmak üzere 47 sporcu’ alındı. Yaşları 4 ile 15 arasında değişen kursiyerler, haftada üç gün, günde iki saat Jandarma Uzman Çavuş Yusuf Uygur tarafından eğitime tabi tutuluyor. 
     Yetişkinler için bir savunma sporu olan tekvandonun, 4 - 5 yaşındaki çocuklar tarafından icra edilmesi’ tepkiyle karşılansa da, aileleri antrenmanları salonunun kenarından alkışlarla izliyor. 
     
     Kaçtı ama kurtulamadı 
     Son antrenmandan bir manzara... 4 yaşındaki İhsan Harmanşah ile 6 yaşındaki Emine Karaoğlu, kapışıyor.’ Yediği tekmelerden canı yanan İhsan, minderi terk etmeye çalışıyor ama izin verilmiyor. 
     Birkaç dakika süren mücadeleyi Emine kazanırken, canı fena halde yanan minik İlhan, minderden alı al moru mor bir yüzle perişan bir halde ayrılıyor. Aynı anda karşılaşmayı salonun bir köşesinden izleyen aileler ise çocuklarını alkışlarla motive ediyorlardı.’ 
     


 YAŞAM 























</TEXT>
</DOC>
