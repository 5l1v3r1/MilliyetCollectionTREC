<DOC>
<DOCNO> 5520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/guncel/gun04a.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
AGİT bombacıları yakalandı 
</HEADLINE>
<TEXT>

     SERHAT ÜNAL İstanbul 

     İstanbul'da 1999'daki AGİT Zirvesi'nde Çeçenistan işgalini protesto için Rusya'nın İstanbul Başkonsolosluğu ile Harbiye'de yol kenarına tahrip gücü yüksek bomba koydukları öne sürülen 6 kişi yakalandı. Zanlılar arasında işadamı Jak Kamhi'ye yönelik suikast girişiminde adı geçen Yeryüzü dergisinin eski sahibi Yaşar Polat da bulunuyor. 
     Parmak izlerinden yola çıkan polis, olaya karışanların kimliklerini belirledi. Göztepe, Okmeydanı, Sarıyer ve Beykoz'da son bir haftada gerçekleştirilen operasyonlarda, altı kişi gözaltına alındı. Operasyonlarda iki tabanca, bomba yapımında kullanılan malzemeler, çok sayıda mermi, Rus Konsolosluğu ile ilgili eylem planları ele geçirildi. 
     
     Eylem hazırlığı yapıyorlardı 
     Teröristlerin sorgulamaları sonucu düzenlenen baskınlarda da kendilerini yardım ettikleri iddia edilen üç kişi sahte kimlikler, bir tabanca ve dini yayınlarla yakalandı. Yetkililer, militanların dört aydır, işadamlarına yönelik eylem hazırlığında olduklarını, bazı işadamlarını kaçırmayı planladıklarını belirtti. 
     
     


 GÜNCEL 





















</TEXT>
</DOC>
