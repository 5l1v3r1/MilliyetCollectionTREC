<DOC>
<DOCNO> 5182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/soneko15.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Çelebi THY'den 1.8 trilyonluk ihale kazandı 
</HEADLINE>
<TEXT>

     Çelebi Hava Servisi A.Ş., Türk Hava Yolları'nın çeşitli havaalanlarındaki temizlik ve bakım çalışmaları için açtığı 1 trilyon 786 milyar 964 milyon liralık ihaleyi kazandı. 
     Çelebi'den İMKB'ye gönderilen açıklamaya göre, ihale, İstanbul, Ankara, İzmir, Adana, Antalya'daki havalimanlarına inen uçakların transit temizliği, İstanbul ve Ankara'da konaklayan uçakların ağır bakım temizliğini, İstanbul Atatürk Havalimanı bagaj ayrım mahallinde kurulu konveyörün elektrik ve mekanik sistemlerinin periyodik bakım ve onarımını, İstanbul, Ankara ve İzmir'deki havaalanlarında apron hizmet araçlarının yıkanmasını, Ankara ve Adana'daki CIP salonları ile haberleşme ofislerinin temizliğini kapsıyor. 
     Sözleşme süresi, imzalandığı tarihten itibaren 1 yıl olarak belirlendi. 




</TEXT>
</DOC>
