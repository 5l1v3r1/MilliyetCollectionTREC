<DOC>
<DOCNO> 7629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/guncel/gun05.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhtarlar "Hortum"u istedi 
</HEADLINE>
<TEXT>

     GÜNTAN MAVİGÖZLÜ 

     İçişleri Bakanı Sadettin Tantan, travestilere hortumla attığı dayakla tanınan "Hortum Süleyman" lakaplı polis amiri Süleyman Ulusoy’un solda görevden alınmamasını isteyen muhtarlara, "Herkesin hukuka uyması lazım" yanıtını verdi. İçişleri Bakanlığı öncesi Fatih Belediye Başkanlığı görevinde de bulunan Tantan, dün İstanbul Muhtarlar Derneği’nde Fatihli 69 muhtarla bir araya geldi. Hacı Hüseyin Ağa Mahallesi Muhtarı 
     Gülüşah Daldaban, muhtar arkadaşları ve mahalle esnafı adına yaptığı konuşmada, Ulusoy’un, devam eden davalar nedeniyle görevinden alınmamasını istedi. Daldaban, "Hortum Süleyman bizi serserilerden koruyor. İmdadımıza koşuyor" dedi. Tantan da buna karşılık, "Herkesin hukuka uyması lazım. Bir gün bize de lazım olabilir. Ama onunla ilgili gelişmeleri emniyet müdürümüz takip ediyor" dedi. 
     


 GÜNCEL 













</TEXT>
</DOC>
