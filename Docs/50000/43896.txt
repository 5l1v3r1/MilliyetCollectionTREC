<DOC>
<DOCNO> 43896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yasam/yas08.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bild'in ayıbı 
</HEADLINE>
<TEXT>

Almanya'nın en çok satan gazetesi Hz. Muhammed'in 'sözde resmi'ni bastı... 
     MİLLİYET Frankfurt 

     Almanya'nın en çok satan günlük gazetesi Bild dünkü sayısında, İslam dinine göre çizilmesi yasak olan Hz. Muhammed'e ait olduğunu belirtilen bir resme yer verdi. Bild gazetesinin bu dikkatsiz tutumu tepkilere yol açtı. 
     
     Yazarı da sabıkalı’ 
     ABD'deki terör olaylarından sonra Alman kamuoyunda İslam dinine karşı oluşan önyargılardan nedeniyle Bild gazetesi, Ortadoğu uzmanı Dr. Peter Scholl Latour'un yazdığı 'Bilinmeyen İslam' başlıklı bir yazı dizisini yayınlamaya başladı. 
     Türkiye hakkında yaptığı olumsuz açıklamalarla tanınan Latour’un yazı dizisinin dün yayınlanan 'Muhammed lütufkar bir peygamber miydi ' başlıklı bölümünde, Hz. Muhammed'e ait olduğu iddia edilen bir resim yer aldı. Bilindiği gibi İslam dininin yasaklaması nedeniyle İslami kaynaklarda Hz. Muhammed'e ait herhangi bir resim veya tablo bulunmuyor. 
     



 YAŞAM 



















</TEXT>
</DOC>
