<DOC>
<DOCNO> 49685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/ekonomi/eko01.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’i Ecevit’e şik yet ediyor 
</HEADLINE>
<TEXT>

Tarım Bakanı Gökalp, Devlet Bakanı Derviş’e bağlı Hazine’nin tarımsal destekler konusunda yanlış bilgi verdiğini savunuyor 
     ÖNDER YILMAZ Ankara 

     Tarım sektörüne yapılan destekler konusunda Hazine Müsteşarlığı’nın hazırladığı tabloda yer alan miktarların yanıltıcı olduğunu belirten Tarım Bakanı Hüsnü Yusuf Gökalp, Hazine’yi ve Hazine’nin bağlı olduğu Devlet Bakanı Kemal Derviş’i Başbakan Bülent Ecevit’e şik yet edecek. 
     Tarım destekleri konusunda, kendisinin hazırlattığı raporda yer alan veriler ile Hazine’nin verileri arasında 5.2 katrilyonluk fark olduğunu savunan Gökalp’e göre Hazine, karşılığında mal alınmış ödenekleri ve sermaye artırımlarını da destek olarak gösteriyor. Hazine’ye göre Toprak Mahsulleri Ofisi’ne aktarılan kaynak 375 trilyon, Gökalp’in raporuna göre ise 42 trilyon. 
     
     6.5 katrilyonluk destek yok’ 
     Gökalp’in Başbakan Ecevit’e sunmaya hazırlandığı raporda şu ifadeler yer alıyor 
     "Hazine Müsteşarlığı tarafından verilen değerlere göre tarım sektörüne yapılan ödemeler 2001 yılı için 6.5 katrilyon TL. Halbuki, bakanlığımızca yapılan çalışmalarda tarım sektörüne verilen destek miktarı 1.3 katrilyon TL. Dolayısıyla bakanlığımız tarafından hazırlanan destek tablosu ile Hazine Müsteşarlığı tarafından hazırlanan destek tabloları arasında farklılık bulunmaktadır." 
     
Hazine’nin hesabı yanlış’      Tarım Bakanlığı’nın hazırladığı raporda şöyle denildi Tarımsal KİT’lerin görev zararları kurumların işleyişinden kaynaklanıyor. Bu konu doğrudan üreticiye yansımıyor. Tarımsal KİT’leri 283 trilyonluk sermaye artırımı doğrudan üreticiye destek olarak görülemez. Hazine destekleme alımları için kurumlara tedarik ettiği tüm kaynağı destek gösterdi. Oysa bu miktarlar alınan ürünlerin bedelidir. Para karşılığı mal bulunduğu için bu destek sayılmaz. 2002 destek alımları için Hazine TMO’ya aktarılan kaynağın tamamını 375 trilyon göstermesine rağmen bakanlığımız 42 trilyon hesapladı. Prim ödemesi, faiz miktarı 2001’de sadece 3.9 katrilyon TL’dir. Bu rakam tarım sektörüne ödeme olarak gösterilemez. 
     



 EKONOMİ 






















</TEXT>
</DOC>
