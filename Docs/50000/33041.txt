<DOC>
<DOCNO> 33041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun18.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Afrikalı işadamı, Tito'dan sonra ikinci uzay turisti olacak 
</HEADLINE>
<TEXT>

     Güney Afrikalı işadamı Mark Shuttleworth, ikinci uzay turisti olmak için hazırlanıyor. 
     Mültimilyarder işadamının sözcüsü Andrew High, 27 yaşındaki Shuttleworth'ün Moskova dışındaki kozmonot eğitim merkezi Yıldız Kenti'nde testlerden geçtiğini ve eğitim aldığını söyledi. İtar-Tass'ın haberinde de kozmonot eğitim merkezinin sözcülerinden Andrei Maiboroda'nın, Shuttleworth'ün bir aylık eğitimden geçtiğini söylediği bildirildi. Shuttleworth, eğitimden ve testlerden başarıyla çıkar ve uzaya çıkarsa dünyanın ikinci uzay turisti olacak. Sözcü High, Shuttleworth'un oldukça heyecanlı olduğunu, ancak bu konuda henüz bir anlaşma yapılmadığını söyledi. Uzay turisti olmak için başka adayların da bulunduğunu hatırlatan High, Yıldız Kenti'ndeki testlerde Shuttleworth'ün bedeninin uzaya dayanıp dayanamayacağının belirleneceğini söyledi. Shuttleworth'ün internette güvenlik teknolojileri ticaretiyle işe başladığı ve kısa sürede zenginleştiği bildirildi. 







</TEXT>
</DOC>
