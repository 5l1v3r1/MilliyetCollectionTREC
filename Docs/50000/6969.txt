<DOC>
<DOCNO> 6969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/spor/spo03.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCESCU Galatasaray’ı özlüyorum 
</HEADLINE>
<TEXT>

     HALİL ÖZER 

     Bireysel hatalar 
     GALATASARAY Teknik Direktörü Lucescu, takımının şu anda oynadığı futboldan memnun olmadığını söyledi. Rumen hoca, "Devre arasındaki Galatasaray’ı özlüyorum. Ve o havayı yakalamaya çalışıyorum. Son lig ve kupa maçlarında bireysel hatalar yaptık. Bu hataları Deportivo karşısında yapmayacağız" diye konuştu. 
     
     Ağzımızı açmadık’ 
     LUCESCU, "Ben Bursaspor maçında agresiflik görmedim. Hata yapan hakem gördüm" ifadelerini kullandı. Sarı - Kırmızılı takımın hocası, "Ligde sürekli pozisyon arayan ve hep topu rakip sahada oynayan bir takıma bugüne kadar üç penaltı veriliyorsa bu ilginç bir durumdur. Ama biz hiç ağzımızı açmadık. Buna rağmen bize saldırılıyor" dedi. 
     
     Rakibimiz çok güçlü’ 
     LUCESCU, Deportivo ile oynayacakları maç için de, "Dikkatli olmalıyız. Rakimiz çok güçlü" yorumunu yaptı. Rumen hoca, "En büyük ilacımız sabır. Sabırla oynayıp, sonuca gitmeliyiz. Seyirci desteğine ihtiyacımız var. Sonuna kadar destek vermelerini istiyorum. Rakibimiz gol yediği zaman bile yıkılmıyor. Akıllı olmalıyız" ifadelerini kullandı. 
     
1’i zor 3’ü belki      Sakatlara yoğun tedavi 
     SARI - Kırmızılı takımda Deportivo maçı öncesi Hagi, Popescu, Hasan Şaş ve Okan’ın sakatlıklarının sürdüğü, tedavilerinin devam ettiği belirtildi. Okan’ın oynamasının hemen hemen imkansız olduğu açıklanırken, Popescu, Hagi ve Hasan Şaş’ın forma giyme ihtimallerinin bulunduğu bildirildi. Hagi’nin Lucescu ile görüştüğü ve oynamak istediğini söylediği ifade edildi. 
     
Deportivo iddialı      DEPORTİVO La Coruna özel bir uçakla İstanbul’a geldi. Sakatlığı bulunan Emerson’dan yoksun gelen Deportivo kafilesi, Hilton Oteli’nde kampa girerken, Teknik Direktör Javier Irureta, İstanbul’a kazanmak için geldiklerini söyledi. Irureta, Hagi ile Jardel’e adam markajı yaptıracağını da açıkladı. İspanyol ekibi dün kısa bir çalışma da yaptı. 
     
BÜLENT Kimseden korkmuyoruz’      GALATASARAY’ın kaptanı Bülent, Deportivo’dan çekinmediklerini belirtti ve "Biz kimseden korkmuyoruz" dedi. Tecrübeli futbolcu, "Deportivo karşısında tek hedefimiz galibiyet. Maçı kazandığımızda büyük avantaj yakalayacağımızı ve ilk yarıyı 7 puanla lider tamamlayacağımızı biliyoruz" diye konuştu. 
     SAHA avantajını iyi kullanmaya çalışacaklarını da belirten Bülent, Şampiyonlar Ligi’nde final oynamak ve kupayı kazanmak istediklerini söyledi. Bülent, tüm futbolcuların özveriyle mücadele ettiğini de kaydederek, "Sahaya her şeyimizi verdiğimiz zaman, her maçı kazanırız" ifadelerini kullandı. 
     
Sarı tehlike      GALATASARAY’da Deportivo maçı öncesi 6 oyuncunun kart sınırında olduğu belirtildi. Emre Belözoğlu, Hasan Şaş, Ümit Davala, Bülent Korkmaz, Hakan Ünsal ve Bülent Akın, sarı kart görmeleri halinde, 20 Şubat Salı günü İspanya’da yine aynı ekiple yapılacak karşılaşmada forma giyemeyecek. 
     
Altın golcüler Hakan Jardel      FRANSA’nın dünyaca ünlü futbol dergisi "Le Foot", Avrupa’nın gözde futbolcularını belirlediği özel sayısında Hakan Şükür ve Mario Jardel’e de yer verdi. Dört kaleci, 11 defans, 16 orta saha ve 19 forvet oyuncusu olmak üzere 50 futbolcunun seçildiği klasmanda, "altın golcüler" olarak tanıtılan Hakan Şükür için "Boğaz’ın Boğası", Jardel için de "Bay Gol" yakıştırması yapıldı. 
     


 SPOR 




























</TEXT>
</DOC>
