<DOC>
<DOCNO> 33423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/ayas.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev macera Ayşegül Cenova’da 
</HEADLINE>
<TEXT>

Yüksek teknolojiyle hazırlanmış, tıpkı gerçek gibi’ olan bilgisayar oyunlarına mı benzetmeli Yoksa politik turizmin’ en gözde karnavalı mı demeli Küreselleşme karşıtı eylemleri şirin’ gösteren bir gerçekdışılık var sanki... 
     ECE TEMELKURAN 

     Son birkaç gündür arkadaşımız Ayşegül Sönmez’in zafer işareti yapan fotoğrafları ve Milliyet Muhabiri Ateş Hattında’ anonsları gazetenin birinci sayfasında yayımlanıyor. Ayşegül, Cenova’daki küreselleşme karşıtı eyleme katılıyor, eylemciler gibi’ yaşıyor. Türkiye’de ilk kez büyük bir gazetede tam da eylemcilerin göbeğinden izlenimler yayımlanıyor. Diğer yandan, sanki bir tür Ayşecik Küreselleşmeye Karşı’ macerasına dönüşüyor her şey. 
     Ama bu eylemler zaten en başından beri, delifişek gençlerin birikmiş enerjilerini hedefi belirsiz bir biçimde boşaltmalarındaki haşarılık’ aromasını taşımıyor mu Üstelik sadece Türkiye’den değil, dünyanın her yerinden aynı şirinlikte’ görünüyor durum. Yani Ayşegül’ün kahraman eylemci’ fotoğrafları, eylemlerin algılanışını yansıtan kusursuz bir gösterge. Zira ortada karnaval görüntüleriyle süslenmiş bir politik turizm’ reklamı var "Bilgisayar başında gerçekle görüntüyü ayırt edemez hale gelmiş dinamik gençler Gerçeğe heyecanlı bir yolculuk yapın Biraz hareket iyi gelir " 
     
Kahraman itfaiyeciler      Eylem, bilgisayar oyunu mantığı üzerine kurulmuş gibi. Oyun, bilgisayarın yönettiği, siyah giyinmiş kötü polislerle, onlara taş atarak kırmızı bölgeye’ girmeye çalışan renkli’ savaşçılar arasında geçiyor. Ne olacak Yani diyelim ki kırmızı bölgeye, hatta binaya girdiler Ee, sonra ne olacak Büyük bir olasılıkla hepsi, avını yakalamayı bilen, ama yakaladığı hayvanı öldürmeyi öğrenmemiş aslan yavruları gibi komik bir şaşkınlık yaşayacaklar. Kalakalacaklar. Ama zaten bu oyunda o düzeyde bir gerçekliğe yer yok. Öyle ki, İtalyan eylemcinin ölümü bile game over’ yazdırmıyor ekranda 
     Bilgisayar oyununu konforunun yanı sıra sanki başka bir ülkeye gelerek yersiz yurtsuzlaşmış’ olmanın pervasızlığını da yaşıyor eylemciler. Tıpkı bir süre sonra bitecek bir turistik gezide kendi ülkenizde olduğunuzdan daha rahat davranmak gibi bu. 
     Jetonun süresi bitip de ekran karardığında ise evli evine, köylü köyüne herkes kendi uzlaşmacı’ sessizliğine... 
     Bu yüzden kendi evinde muhalif’ olan Cenovalı itfaiyeciler daha kıymetli görünüyor göze. Çıkıp delikanlı gibi "Polise tazyikli su kullanmayı öğretmeyeceğiz " diyen kahraman itfaiyeciler 
     
Heyecan kursakta kalmasın      Radikal muhalefet bu mudur peki Gösterilerin başladığı gün İstanbul’da yapılan eylemde de McDonald’s yumurta yağmuruna tutuldu. Tam da bu muhalefetin öznesi olması gereken McDonald’s’ta çalışan gecekondu çocukları ne olacak peki Onlar bu krizde kutusu bir milyon liraya satılan yumurtaları bir binaya fırlatma eyleminden ne anlayacaklar Onlar ayın çalışanı’ listesinde yer alabilmek için aksanlı Türkçeleri ile İngilizce’den tercüme cümleleri kıvırmak için uğraşırken... 
     Dev gösteri’ heyecanını kursakta bırakan düşünceler bunlar. Ama işin hiç olmazsa reddedilemeyecek iyi bir yanı var Küreselleşmeye karşı çıkanlar hiç değilse "Herkesin keyfi yerinde değil " diyorlar. Memnun’ olmayanları küreselleştiriyorlar Sistemin paçasını aşağı alamıyorlar belki, ama hiç değilse çekiştiriyorlar 
     



 YAŞAM 




















</TEXT>
</DOC>
