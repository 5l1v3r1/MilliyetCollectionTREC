<DOC>
<DOCNO> 15173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/guncel/agun.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Provokatör 
</HEADLINE>
<TEXT>

Emniyet, eylemlerin ideolojik gruplar tarafından kullanılabileceği konusunda istihbaratı uyardı... 
     ANKARA Milliyet 

     Ankara'da dünkü eylemlerde 54 kişi gözaltına alınırken Emniyet Genel Müdürlüğü İstihbarat Daire Başkanlığı, il emniyet müdürlüklerini olayların üç grup tarafından provoke edilmesine karşı uyardı. 
     Gönderilen talimatta ekonomik kriz nedeniyle yapılacak protesto eylemlerine katılan vatandaşların, "provokatif ideolojik gruplar", "kendiliğinden oluşan menfaat grupları" ve "adi suç gruplarınca" kışkırtılabileceğine dikkat çekildi. .Talimatta, gösterilerin ayrıntılı olarak kameraya alınması ve görüntülerin incelenmesi bildirildi. 
     
Ankara'da yine gözaltı      Ankara'da esnaf eylemleri dün de devam etti. Mamak'ta dün sabah gösteri yapmak isteyen grubun tamamı gözaltına alındı. Tuzluçayır semtinde toplanan bir grup NATO Yolu'na çıkarak yürüyüş yapmak istedi. Bunun üzerine bölgeye çevik kuvvet kaydırıldı. Hükümet aleyhine slogan atan 54 kişi sorgulama için Emniyet’e götürüldü. 
     
Yurttan esnaf protestoları      Osmaniye 2 bin esnaf, D - 400 karayolunu trafiğe kapattıktan sonra dağıldı. 
     Eskişehir Yaklaşık 200 esnaf, hükümeti Ata'ya şikayet etti. Destek vermek isteyen bir grup CHP’li esnafın isteği üzerine polis tarafından alana alınmadı. 
     Adapazarı 200 kamyon ve otobüsçü, hükümeti protesto etmek için araçlarıyla toplandı. Eylemciler, "Esnaf öldü" diyerek temsili cenaze namazı da kıldı. 
     Çorum Bin 500 esnaf ve çiftçi, ekonomik krizi ve hükümeti protesto için yürüdü. Gösteriye katılan vatandaşlar, temsili dolar yaktıktan sonra halay çekti. 
     İzmir Karabağlar'da faaliyet gösteren bir grup esnaf, "önlerini göremediklerini" anlatmak için siyah kurdele ve siyah gözlük taktı. 
     
Slogan yasaklı mitingÖMER ERBİL İstanbul 
     Anayasa Mahkemesi'nde süren kapatma davası, FP'nin İstanbul Çağlayan'da düzenlediği mitinginde atılan sloganları da etkiledi. Partinin 1. Olağan Konrgesi'ndeki pankart ve sloganların davada delil olarak kullanılması üzerine FP yönetimi, katılımcıları sık sık atacakları sloganlar konusunda uyardı Mitinge katılan Fazilet yandaşları öğle namazını yol kenarındaki çimenlerde kıldılar. 
     
     İşte yasaklar 
     "Mücahit Erbakan" 
     "Ya Allah Bismillah Allahu Ekber", 
     "Hocam emrindeyiz" 
     "Başörtüye uzanan eller kırılsın" 
     "Hocam gel de gör halimizi." 
     
Kayseri'de arbede      Esnafın hükümetin ekonomik uygulamalarını protesto gösterileri, dün de yurdun çeşitli yerlerinde devam etti. Kayseri'de yapılan izinli yürüyüşe polisin müdahalesi sonucu çıkan arbedede 10 kişi gözaltına alındı. Kayseri Esnaf ve Sanatkarlar Odaları Birliği tarafından izinli düzenlenen ve yaklaşık 30 bin kişinin katıldığı protesto yürüyüşü olaylı geçti. Grubun önünü panzerlerle çeviren polis, meydana gidilmesine izin vermedi ve cop kullanarak dağıttı. Bazı kişilerin, korna çalmayan otomobilleri durdurup tekmeledikleri görüldü. Emniyet Müdürü Tanrıkulu'nun uyarısından sonra grup dağılırken, 10 kişi gözaltına alındı. 
     
Yazarkasa yanankasaÇAĞLAR ÇAĞATAY İstanbul 
     İstanbul'un bir çok ilçesinde dün de süren esnaf eylemlerinde siyah gelinlikler giyildi, yazar kasa ve dolarlar yakıldı. 
     Bahçelievler Şirinevler Fetih Caddesi üzerinde toplanan yaklaşık bin kişi, "Ecevit istifa", "Hükümet istifa" şeklinde sloganlar atarak Şirinevler meydanına kadar yürüdü. Sadettin Tantan meydanındaki esnaf protestosunda bir terzi, siyah kumaştan diktiği gelinlikle meydana gelerek hükümeti protesto etti. Bir grup esnaf da, bir yazarkasayı önce kırdı, daha sonra ateşe verdi. 
     Kartal Cevizli Çınar caddesinde toplanan yaklaşık 300 kişi, Bankalar caddesi güzergahından Tamirhane mevkiine hükümet aleyhine slogan atarak yürüdü. 
     Bayrampaşa Numunebağ caddesi üzerinde toplanan bir grup esnaf, hükümetin ekonomik uygulamalarına tepki gösterdi. 
     Çemberlitaş Tavukpazarı'nda bir grup esnaf, hükümete tepkisini, sabah saatlerinde bir süre kepenk kapatarak gösterdi. 
     Esenler Atışalanı Turgut Reis mahallesi'nde toplanan 300 kişilik bir grup, çeşitli sloganlarla yürüyüş yaptı. Göstericiler bir süre mahalle aralarında yürüdükten sonra Yüzyıl mahallesine gelerek, TEM otoyoluna geçmek istedi. Buna izin vermeyen polis, göstericileri dağıtarak gösteriye son verdi. Kepenk kapatan esnaflardan biri de, cebinden çıkardığı doları yaktı. 
     


 GÜNCEL 




















</TEXT>
</DOC>
