<DOC>
<DOCNO> 38184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/spo03.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Perez skandalı 
</HEADLINE>
<TEXT>

Fransız oyuncunun Galatasaray’a sakat geldiği ortaya çıktı. Kulüp Doktoru Burhan Uslu, "Bu halde oynayamaz" dedi 
     HALİL ÖZER 

     Dizi harap 
     SARI - Kırmızılı takıma Fransa’nın Marsilya takımından transfer edilen Perez’in İstanbul’a sakat geldiği belirlendi. Sol dizindeki ağrılar nedeniyle MR’ı çekilen Perez’in kıkırdaklarının harap olduğu ortaya çıktı. Kulüp Doktoru Burhan Uslu, "Bize gelmeden önce Fransa’da ameliyat olmuş. Ancak ameliyatı yapan doktor, kıkırdakları zedelemiş. Bu halde oynayamaz" ifadelerini kullandı. 
     
     Dönmesi gündemde 
     PEREZ’in Levski maçında oynamayacağını, Fransa’ya giderek doktoru tarafından kontrolden geçirilmesi gerektiğini belirten Uslu, "Ameliyat olmalı. Dizindeki kıkırdakların atroskopi ile düzeltilmesi veya traşlanması gerekir" diye konuştu. Perez’in gönderilmesi gündeme gelirken, Marsilya’nın "İsterseniz geri verin" dediği öğrenildi. 
     
Marsilya, Jardel’e karşılık Brezilyalı Fernandou’yu da verecek 
Aslan'a yeni sambacıGolcü oyuncu Fransız kulübüne nihayet imza attı. Galatasaray, bu transferden ayrıca 8 milyon dolar alacak 
     İki gün pazarlık 
     GALATASARAY’da Jardel, nihayet Marsilya’ya imza attı. Mete Razlıklı ile birlikte önceki gün Fransa’ya giden Jardel, iki gün süren pazarlıklar sonucunda anlaşmaya vardı. Perez ve Viktoria’yı veren Marsilya’nın Brezilya’dan yeni transfer ettiği santrfor Fernandou’ya da bedelsiz olarak göndermeyi kabul ettiği ifade edildi. Galatasaray ayrıca 8 milyon dolar da alacak. 
     
     N’Gotty’e hayır 
     MARSİLYA’nın önce savunmada oynayan N’Gotty’i önerdiği, ancak Teknik Direktör Mircea Lucescu’nun bunu geri çevirdiği öğrenildi. N’Gotty’nin yıllık 1 milyon dolar istemesi nedeniyle reddedildiği bildirildi. Fransız kulübünün, Jardel’in transferinin çıkmaza girmesi nedeniyle Fernandou’yu aldığı, ancak transfer gerçekleşme aşamasına gelince de bu oyuncuyu Sarı - Kırmızılı kulübe verdiği açıklandı. 
     
Galatasaray, ayağa kalktı 
Sofya alarmıBulgar mafyasının Levski Sofya’nın tur atlaması için seferber olduğu ihbarları Cim-Bom’u harekete geçirdi 
     ERHAN TELLİ 

     GALATASARAY’da Şampiyonlar Ligi ön eleme turunda oynanacak Levski Sofya maçı öncesi Bulgaristan’da yaşayan Türkler’den gelen ihbarlar yönetimi harekete geçirdi. İhbarlarda Bulgar mafyasının maçın hakemini çok önceden bildiği ve yönlendirmeye çalıştığı, günlerdir Sofya’da herkesin maça davet edildiği ve tur atlanması için ne gerekiyorsa yapılacağı iddia edildi. 
     SARI - Kırmızılı yöneticiler de UEFA’ya başvuruda bulunarak maçın yakından izlenmesini istediler. Futbol Şube Sorumlusu Abdürrahim Albayrak, Sofya’da önlem alınması için Dışişleri nezdinde girişimlerde bulunduklarını, Başbakan Yardımcısı Mesut Yılmaz’ın da maça geleceğini söyledi. Sofya’daki Türk Büyükelçiliği’nde de izinlerin kaldırıldığı açıklandı. 
     
Hakem Fransız      GALATASARAY’ın yarın Levski Sofya ile deplasmanda oynayacağı maçı Fransız Claude Colombo yönetecek. Yardımcılıklarını Frederic Arnault ve Patrick Reinbold yapacak. Colombo, 1998’de W.Bremen-Samsun 3 - 0 , 2000’de Beşiktaş - Barcelona 3 - 0 ve bu yıl Makedonya - Türkiye 1 - 2 maçlarını yönetmişti. UEFA Kupası’nda perşembe Gaziantep ile Moldova’nın Zimbru takımları arasında yapılacak maçta da Macar Attila Juhos görev yapacak. 
     
Dostluk ziyareti      GALATASARAY Başkanı Mehmet Cansun ile birlikte yöneticiler, dün Beşiktaş’a dostluk ziyareti yaptılar. Siyah - Beyazlı Kulübün Başkanı Serdar Bilgili ile bir görüşme yapan Cansun, ezeli dost olan kulüpler arasındaki ilişkilerin geliştirilmesine önem vereceklerini söyledi. 
     
Türkiye dar geldi’      GALATASARAY’dan İtalya’nın Lecce takımına transfer olan Popescu, "Kendimi halen formda hissediyorum ve Türkiye bana dar geliyordu" dedi. İtalyan basınına demeç veren Popescu, "Galatasaray ile 4 yıl içinde lig şampiyonlukları, UEFA Kupası ve Süper Kupa kazandım. Beni isteyen takımlardan en iyi teklif Lecce’den geldi. Beni ilk kutlayan kişi eski hocam Fatih Terim oldu" diye konuştu. 34 yaşındaki Popescu, futbolu 2 yıl sonra Lecce’de bırakmayı düşündüğünü kaydettti. 
     



 SPOR 




























</TEXT>
</DOC>
