<DOC>
<DOCNO> 3475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/spor/spo02.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Geliyor komandolar 
</HEADLINE>
<TEXT>
Fener’de savaş çıktı 
Askeri kıyafetler giyip, çarpıştılar, neşeli bir gün yaşadılar 
     YUSUF KOBAL 

     Berabere kaldılar 
     FENERBAHÇELİ futbolcular, dün kamp yaptıkları Belek’te paintball oynayarak keyif yaptılar. Askeri kıyafetler giyen, maskeler takan Sarı - Lacivertli oyuncular, iki takım halinde birbirleriyle 1,5 saate yakın savaştılar ve 1 - 1 berabere kaldılar. 
     
     Mangal yaptılar 
     OLDUKÇA heyecanlanan Fenerbahçe futbolcular, "doğada strateji" oyununu zevkle oynadılar, boya atan silahlarla birbirlerini avlamaya çalıştılar. Sarı - Lacivertliler, bundan önce ise kaldıkları oteldeki mangal partisine katıldılar. 
     
Program değişmiyor      FENERBAHÇE Teknik Direktörü Mustafa Denizli, ligin ertelenmesinin çalışma programlarını değiştirmeyeceğini söyledi. Sarı - Lacivertli takım, perşembe günü İstanbul’a dönerek, Ankaragücü kupa maçının hazırlıklarına devam edecek. Futbolculardan Ogün, Revivo ve Balic ise sakatlıklar ve yeni sistem nedeniyle ligin ertelenmesinin kendileri için iyi olduğunu belirttiler. 
     
Revivo Hazırım      FENERBAHÇE’nin İsrailli yıldızı, "İkinci yarıya hazırım. Hocamdan görev bekliyorum" dedi. Revivo, Türkiye’de beslenme sorununun kalmadığını vurgulayarak, "Artak her şeyimle uyum sağladım. Ligin kalan bölümünde forma giymek için sabırsızlanıyorum" diye konuştu. 
     
Bedavaya gelirim’      ALMANYA İkinci Lig takımlarından Creuther Fürth takımının Ganalı oyuncusu Niw Lamptey Beşiktaş’a gelmek istediğini ve gerekirse Türk vatandaşı olabileceğini söyledi. Antalya’daki kampta Beşiktaş ile birlikte aynı oteli paylaşan Alman takımının 26 yaşındaki orta saha oyuncusu Lamptey’ın, menajer Sinan Engin ile görüşerek maç kasetlerini verdiği belirtildi. Lamptey, "Bonservis sorunumu çözerim. Bedavaya gelirim. Gerekirse Türk vatandayı olurum" dedi. 
     


 SPOR 






























</TEXT>
</DOC>
