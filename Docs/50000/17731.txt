<DOC>
<DOCNO> 17731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/ekonomi/eko10.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizi çatal - bıçak kasasıyla yendi 
</HEADLINE>
<TEXT>

     Jumbo, krizden hemen sonra başlattığı reklam ve tanıtım kampanyası ile satış mağazalarındaki çatal kaşık setlerinin satışında son beş yılın rekorunu kırdı. 
     Jumbo Genel Müdürü Atilla Okumuş, mart ayında başlatılan kampanya ile mağaza satışlarının iki katına çıktığını ve şirketin krizden başarı ile çıktığını söyledi. 1994 krizinde de benzer bir deneyimleri olduğunu belirten Okumuş, "İndirim yerine müşterinin ihtiyacını karşılayan bir kampanya uyguluyoruz. Kriz döneminde de müşterimizin yanındayız. Jumbo’dan bir çatal, kaşık seti alan herkese Fransız yapımı bir kofre coffrett yani çekmeceli kasa veriyoruz" dedi. 
     Krizden önce Türkiye genelinde 1200 olan aktif bayii sayılarının 500’e düştüğünü belirten Okumuş, "Bu 500 bayimizdeki Jumbo ürünlerinin satışı kampanya ile birlikte yüzde 20’den yüzde 50’ye yükseldi" dedi. 
     Pazarları Jumbo’nun Maslak mağazasında satış elemanı olarak çalışan Okumuş, "Kriz dönemlerinde müşterinin tepkisini aracısız olarak alıyorum. Direkt olarak aldığım bu tepkiler üretim politalarımızı belirlediği gibi bu davranışım personel üzerinde de pozitif etkiler yaratıyor" diye konuştu. 
     



 EKONOMİ 


















</TEXT>
</DOC>
