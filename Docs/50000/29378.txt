<DOC>
<DOCNO> 29378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/ekonomi/eko08a.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Star Dijital İletişim’in iflası talep edildi 
</HEADLINE>
<TEXT>

     CENNET NAR İstanbul 

     Yayın haklarını satın aldığı İngiliz World Production Establishment AŞ’ye borcunu ödemeyen Star Dijital İletişim AŞ’nin iflası istendi. İngiliz şirketi, bir yıllık sözleşme yaptığı Star Dijital’in 383 bin 334 dolar borcunu ödemediğini öne sürerek mahkemeye başvurdu. İstanbul 3. Asliye Ticaret Mahkemesi’ne avukatı Sedat Doğan aracılığıyla başvuran World Production Establishment AŞ, Star Dijital A.Ş ile 22 Mayıs 2000 tarihinde KKTC ve Türkiye’de yayınlanan Manchester United TV’nin yayın haklarının bir yıllık kiralanması için sözleşme yaptıklarını belirtti. 
     
     Faturalar ödenmedi’ 
     31 Mayıs 2001 tarihine kadar geçerli olan sözleşmenin 383 bin 334 dolar karşılığında yapıldığı kaydedildi. Ödemenin sözleşme gereği 38 bin dolarlık dilimler halinde yapılmasının kararlaştırıldığı belirtildi. Dilekçede, şirketin faturalarını ödemediği kaydedildi. 444 milyar 655 milyon lira alacağının tahsilini isteyen şirket, borçlunun mevzuat ve teamüller gereği sözleşmeden doğan borçlarını bilerek ve kötü niyetle yerine getirmediğini savundu. 
     



 EKONOMİ 

























</TEXT>
</DOC>
