<DOC>
<DOCNO> 29238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yasam/yas05.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İki balinanın yaşam savaşı 
</HEADLINE>
<TEXT>

Avustralya'da gemi çarpan bir balina limana sığındı. ABD'de ise ağlara takılan bir başka balina, yoğun çabalara rağmen halen kurtarılamadı 
     DIŞ HABERLER SERVİSİ 

     Biri Avustralya, diğeri de ABD karasularında iki balina yaşam mücadelesi veriyor. Balinalardan biri iyileşmek için limana sığınırken, diğeri takıldığı ağlardan h l kurtulamadı. 
     İyileşmek için Avustralya'nın Sydney limanına sığınan 12 metrelik kambur balinaya büyük bir geminin çarptığı tahmin ediliyor. Dev hayvan, vücudundaki çok sayıda kesiğe rağmen h l yüzebiliyor. 
     Balinanın ne zaman ve nasıl yaralandığını tam olarak öğrenmenin mümkün olmadığını kaydeden Ulusal Parklar ve Vahşi Hayat Servisi yetkilileri ise sörfçüleri, yüzücüleri, tekne sahiplerini, hatta helikopterleri bile, otobüs büyüklüğündeki balinadan uzak durmaları yönünde uyarıyor. Kambur balinalar, her yıl haziran ve temmuzda, üremek için Güney Kutbu'ndan Avustralya'nın doğu kıyılarındaki Mercan Denizi'ne göç ediyor. 
     
     Uyuşturucu yetmedi 
     Bu arada, ABD'nin Massachusetts eyaleti açıklarında balık ağına takılan bir başka balina da, tüm çabalara rağmen halen ağlardan kurtarılamadı. 
     Batıp 'boğulmaması' için balinanın takıldığı balık ağına şamandıralar yerleştiren kurtarma ekipleri ve bilim adamları, iki kez yapılan sakinleştirici etkisini göstermeyince, balinanın ağzına takılan kalın plastik ağı çıkaramadı. Bunun üzerine dev memeliyi daha fazla yaralamamak için, kurtarma girişimleri durduruldu. Ağzındaki balık ağı yüzünden enfeksiyon kapan balinanın durumunun giderek kötüleştiğini bildiren yetkililer, dev memelinin giderek aşınan ağ ipini koparıp kendisini kurtarmasını bekliyor. 
     



 YAŞAM 






















</TEXT>
</DOC>
