<DOC>
<DOCNO> 42479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sonspo08.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'ye müjdeli haber... 
</HEADLINE>
<TEXT>

     Fenerbahçe'ye, FC Barcelona ile 18 Eylül Salı günü yapacağı Avrupa Şampiyonlar Ligi maçı öncesi İspanya'dan müjdeli haber geldi. 
     İspanyol ekibinde, sakat olan Hollandalı futbolcu Marc Overmars'ın İstanbul'a getirilmeyeceği bildirildi. FC Barcelona'nın resmi internet sitesinde yapılan açıklamada, teknik direktör Carlos Rexach Cerda'nın, sakatlanan Overmars'ı İstanbul'a götürmeyeceği kaydedildi. Böylece sakatlığı süren Brezilyalı Ronaldo'dan sonra, Overmars da Fenerbahçe karşısında forma giyemeyecek. Resmi internet sitesinde FC Barcelona'nın İstanbul'a getireceği kadroda şu futbolcuların yer alacağı belirtildi Bonano, Reina, Sergi, Puyol, Christanval, Andersson, Frank De Boer, Coco, Cocu, Xavi, Rochembak, Geovanni, Luis Enrique, Saviola, Kluivert, Alfonso ve Gabri. 







</TEXT>
</DOC>
