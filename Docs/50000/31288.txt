<DOC>
<DOCNO> 31288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/uras.html </URL>
<DATE> 2001/07/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Borçta sorun hem stok, hem faizin artması 
</HEADLINE>
<TEXT>

     Krize girmemizin, krizden çıkamamamızın ana nedeni "iç borcun çevrilemez hale gelmesi"dir. İç borcun çevrilmesi demek, vadesi geldiğinde Hazine'nin borç anapara taksitleri ile faizini ödeyebilmek için tekrar borçlanabilmesi demektir. 
     Borcun anapara toplamı buna stok deniliyor büyür ise veya faiz yükselir vade küçülür ise "borcu çevirmek" güçleşir, sonunda imkansız hale gelir. 
     - Borcun anapara toplamının stok rakamının büyüme ölçüsü, borç stokunun milli gelir GSMH rakamı içindeki oransal nispi büyüklüğüdür. 
     - Borcun faizinin yüksekliğinin ölçüsü, enflasyondan arındırılmış faiz miktarının buna reel faiz deniliyor büyümesidir. 
     - Borcun vadesinin kısalığı demek, Hazine'nin 3 ay, 6 ay gibi kısa vadelerle bono satması, bu nedenle, aynı miktardaki borç için yılda 4 defa, 2 defa ihale açmak, borç yenilemek zorunda kalması demektir. 
     1999 yılı sonunda, iç borç stokunun milli gelire oranı yüzde 29.3 oranına ulaşmıştı. Hazine ortalama 479 gün vade ile ve ortalama yüzde 109.5 faiz ile borçlanabilmişti. Eyvah "iç borç çevrilemez hale geliyor" denildi. IMF destekli istikrar programı uygulamasına başlandı. 
     2000 yılında iç borç stokunun milli gelire oranı hemen düşmedi yüzde 28.7'de kaldı ama, Hazine ortalama yüzde 38.1 faiz ile, ortalama 411 gün vade ile borçlandı. Faizdeki gerileme iç borcu çevirebilir hale getirdi. 
     Derken, 2001 yılı başında bankacılık krizi patladı. Hazine, kamu bankalarının ve özel bankaların içini doldurmak için beklenmedik şekilde iç borç kağıdı bastırıp, piyasaya sürdü. 
     Böylece bankalara para akıtma uğruna iç borç stoku olduğu yerde, durduğu yerde büyüdü. İç borç stoku 1999 yılı sonunda 42.4 milyon dolardı. 2000 yılı sonunda 54.2 milyon dolara ulaşmıştı. Mayıs ayı sonunda 73.1 milyar dolar oldu. Yıl sonu tahmini stokun 88.5 milyar dolara ulaşacağıdır. Türkiye'nin 2001 yılında milli gelir tahmini 180 milyar dolardır. Demek ki, iç borç stoku yıl sonunda milli gelirin yüzde 49'una ulaşıyor. Madde 1 İç borç çok çok büyüdü . 
     Vadeye bakıyoruz. 2001 yılının ilk beş ayında ortalama borçlanma vadesi 144 gün olmuş. Geçen yıl 411 gün, ondan önceki yıl 479 gün idi. Madde 2 İç borç vadesi çok çok küçüldü . 
     Gelelim faiz yüküne. Yılın ilk altı ayında ortalama borçlanma faizi yüzde 108.8'dir. Haziran ayı sonu itibariyle TEFE'ye göre geçmiş 12 aylık dönemdeki enflasyon yüzde 61.8'dir. Bu enflasyona göre yüzde 108.8 oranındaki faizin enflasyondan arındırılmış reel yükü yüzde 29.0'dur. Madde 3 İç borçta yüzde 29 reel faiz çok çok yüksek faizdir . 
     Milli gelirin yüzde 49'u büyüklüğüne ulaşan 88.5 milyar dolarlık bir iç borç stokunu, ortalama 144 gün vade ve yüzde 29 reel faiz ile Hazinemizin çevirmesi imkansızdır. 
     İşte kriz denilen şey budur. İşte IMF yardımı olmadan Türkiye'nin çözemeyeceği düğüm budur. 
     
     
İç borçlanmada faiz ve vade değişimi  Faiz Net Vade Gün Ortalamadan borçlanma Trilyon TL Satış Trilyon TL 1999 yıllık 109.5 479 20.376 22.566 2000 yıllık 38.1 411 21.226 24.653 2001 Ocak - Haziran 108.8 144 16.205 20.727      
     
Yıllara göre iç borç stoku toplamı  Trilyon TL Milyar Borç Milli gelir 1998 11.612.9 37.1 21.9 1999 22.920.1 42.4 29.3 2000 36.420.6 54.2 28.7 2001 5 84.545.6 73.1 - 2001 T 115.000.0 88.5 49.0      
     Kaynak Anka Ekonomi Bülteni 
     2001 5 Mayıs ayı sonu stoku 
     2001 T Yıl sonu stok tahmini 
     
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
