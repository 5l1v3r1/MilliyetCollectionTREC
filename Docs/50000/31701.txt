<DOC>
<DOCNO> 31701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/soneko31.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ve Dünya Bankası krediyi onayladı 
</HEADLINE>
<TEXT>

     Uluslararası Para Fonu'nun IMF bugün toplanan İcra Direktörleri Kurulu, Türkiye'ye yaklaşık 1.5 milyar dolarlık ikinci kredi diliminin serbest bırakılmasını onayladı. 
     Toplantıdan sonra IMF'den yapılan açıklamada, ''IMF İcra Direktörleri Kurulu bugün, üç yıllık Stand-By anlaşmasıyla desteklenenTürkiye'nin ekonomik programının sekizinci gözden geçirmesini onayladı. İcra Kurulu'nun kararı, Türkiye'nin yaklaşık 1.5 milyar doları IMF'den hemen çekebilmesini sağlayacak'' denildi. 
     Daha önce 3 Temmuz'da yapılması beklenen IMF İcra Direktörleri Kurulu toplantısı, Telekom ve bankacılık alanındaki sorunlar gerekçe gösterilerek ertelenmişti. 
     IMF'nin ardından bugün toplanan Dünya Bankası İcra Direktörleri Kurulu da IMF'ye paralel olarak, Türkiye'ye toplam 1.7 milyar dolarlık iki krediyi serbest bıraktı. 
     Böylelikle Türkiye'ye gelecek para toplam 3,2 milyar dolara ulaştı. 






</TEXT>
</DOC>
