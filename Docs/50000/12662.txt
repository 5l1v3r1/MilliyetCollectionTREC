<DOC>
<DOCNO> 12662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/spo07.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL HABER 
</HEADLINE>
<TEXT>
Potanın umudu Derviş 
Ülkenin ekonomik darboğaza girmesi nedeniyle basketbolda yabancılar kaçıyor, takımlar otobüsle seyahat ediyor, oyuncular malzemecilik yapıyor 
     GÖKHAN TÜRE 

     EKONOMİK kriz ve yanlış yapılanmalar yüzünden iflasın eşiğine gelen basketbolda yabancılar kaçıp, takımlar deplasmanlara otobüslerle gider, oyuncular malzemecilik yapar, milli sporcular cep telefonu faturasını bile ödeyemez hale geldiler. Uzun yıllar orta direk statüsünde idare eden basketbol, ülke ekonomisinin girdiği darboğazdan nasibini fazlasıyla aldı. 
     GALATASARAY’DA, futbolda bu sezon zirveye çıkan, basketbolda ise kronik hale gelen para krizi Beşiktaş’ta aylardır ödenmeyen maaş ve transfer taksitleri, ülkesine kaçan ABD’li Woolridge, tüm yabancılarını kaybeden, formalarını bile yenileyemeyen Kombassan, maaşlarını ve transfer taksitlerini alamayan Pınar Karşıyaka’dan sonra Ege Pen Altay’ın dramıyla doruğa yükseldi. 
     ABD’li oyuncularını beş bin dolar için elinden kaçıran Ege Pen Altay, Ülkerspor ile İstanbul’da oynayacağı maça otobüsle geldi. Sahaya "oyuncu - malzemeci " kadrosuyla çıkan İzmir ekibi, yine otobüsle şehrine geri döndü. Basketbolun kalitesini de ister istemez düşüren mali kriz, seyirci sayısının da düşmesine neden oldu, tribünler de basketbolu kaderine terketti. 
     


 SPOR 

























</TEXT>
</DOC>
