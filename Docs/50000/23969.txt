<DOC>
<DOCNO> 23969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/ekonomi/eko09.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Macrocenter, Profilo EGS Marketi zincirine kattı 
</HEADLINE>
<TEXT>

     Macrocenter, Profilo Alışveriş Merkezi’ndeki EGS Market’i zincirine kattı. Macrocenter Genel Müdürü Hakan Kırımlı, mayıs ayında EGS ile imzaladıkları anlaşma sonucu, bundan sonra Macrocenter olarak faaliyetini sürdürecek olan yeni marketin 2 Haziran’da faaliyete geçeceğini belirtti. 
     1993’de faaliyete geçen ve geçen yıl da Doğuş Holding bünyesine katılan Macrocenter’in Profilo Alışveriş Merkezi’nde bulunan marketinin 2 bin 89 metrekare satış alanına sahip olduğunu, temel gıda ürünlerinin yanı sıra eğlendirmeye yönelik özel bölümlerin de bulunduğunu belirten Kırımlı, market sayısının da 12’ye ulaştığını ifade etti. 
     Macrocenter’in diğer mağazaları Akmerkez, Yeniköy, Florya, Kuruçeşme, Kalamış, Alkent, Ataşehir, Kemer Country ve Nişantaşı gibi gelir düzeyi görece yüksek semtlerde bulunuyor. İstanbul dışındaki tek marketi ise Antalya’da. İstanbul içinde yayılmayı hedefleyen zincir, Antalya’dan sonra İstanbul dışında başka market açmayacak. 
     



 EKONOMİ 


















</TEXT>
</DOC>
