<DOC>
<DOCNO> 1426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/guncel/gun10.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni aydınları PKK'yı istemiyor 
</HEADLINE>
<TEXT>

Ermenistan Kürt Aydınlar Birliği bazı Avrupa ülkelerinin PKK'ya "Ermenistan'ı da kapsayan bir devlet" kurdurmak istediğini öne sürdü 
     Ermenistan Kürt Aydınlar Birliği EKAB , PKK'yı desteklemenin, Ermenistan açısından doğru olmadığını bildirdi. Erivan'daki Kürtlerin Abdullah Öcalan'ın Atatürk'ü öven yazısına tepki gösterdiğini belirten EKAB, bazı Avrupa ülkelerinin PKK'ya "Ermenistan'ı da kapsayan bir devlet" kurdurmak istediğini öne sürdü. 
     EKAB'ın Erivan'da düzenlediği "Kürt Sorunu ve Din" konulu toplantının sonuç bildirisinde, "PKK'nın Kürt sorununa bir çözüm getiremediği" ifade edildi. Bildiride, şu görüşlere yer verildiği kaydedildi 
     "PKK ile ilişkiye geçmek, Ermenistan Kürt aydınlarının bir hatasıdır. PKK'ya, Ermenistan devletinin ve Ermenistan'daki Kürtlerin destek vermesinin yanlışlığı ortaya çıktı. Erivan'daki PKK yanlısı 'Kürdistan Komitesi' feshedilmelidir. Ermenistan'daki Kürtler arasında Apo karşıtı bir ortam oluştu. Bu kişinin Atatürk'ü öven bir yazısı, Ermenistan'daki Kürtler arasında tepki doğurdu. Ermenilere destek vermeyen bazı Avrupa devletleri, PKK'ya, Ermeni topraklarını da içine alan bir devlet kurdurmak istemektedir ve bu kabul edilemez." 
     


 GÜNCEL 

















</TEXT>
</DOC>
