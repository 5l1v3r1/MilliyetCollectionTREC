<DOC>
<DOCNO> 43522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/guncel/gun10.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük Atatürk koleksiyonu Koç Lisesi’nde 
</HEADLINE>
<TEXT>

     ŞENOL DEMİRCİ İstanbul 

     Vehbi Koç Vakfı VKV Koç Özel Lisesi'nde kurulan Suna Kıraç Kütüphanesi'ne Atatürk ve Cumhuriyetle ilgili 3500 kitap toplanarak, en büyük koleksiyonlardan biri oluşturuldu. Koç Holding Yönetim Kurulu Başkan Vekili Suna Kıraç, kendi adını taşıyan kütüphanenin açılışına rahatsızlığı nedeniyle katılamadı. Suna Kıraç Kütüphanesi'nin açılışını dün Koç Holding Yönetim Kurulu üyeleri Semahat Arsel ile Sevgi Gönül, Koç Holding Bilgi Grubu Yürütme Kurulu Başkanı Ali Koç, Suna Kıraç'ın eşi İnan Kıraç ve Koç Özel Lisesi son sınıf öğrencisi olan kızı İpek Kıraç, birlikte kurdeleyi keserek yaptılar. 
     Törende Atatürk ve Cumhuriyet konulu 3500 kitabın toplanmasını sağlayarak Suna Kıraç Kütüphanesi'ne bağışlayan Koç Özel Lisesi Derneği kurucu üyesi Emin Abdullah Özerol'a bir teşekkür plaketi verildi. 
     



 GÜNCEL 





















</TEXT>
</DOC>
