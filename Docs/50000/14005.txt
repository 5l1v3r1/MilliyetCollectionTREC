<DOC>
<DOCNO> 14005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/ekonomi/eko08.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçinin programı sokağa indi 
</HEADLINE>
<TEXT>

     ANKARA Milliyet 

     İşçi ve memur sendikaları ile sivil toplum kuruluşlarının oluşturduğu Emek Platformu’nca hazırlanan alternatif ekonomik program Türkiye genelinde düzenlenen kitlesel basın açıklamaları ile duyuruldu. Ankara’da, aralarında Türk - İş Genel Başkanı Bayram Meral, Hak - İş Genel Sekreteri Recai Başkan, DİSK Genel Başkan Yardımcısı Enver Öktem, KESK Genel Sekreteri Sevin Erol, Memur - Sen Genel Başkanı Fatih Uğurlu, Türkiye Kamu - Sen Yönetim Kurulu Üyesi Ayhan Çivi’nin de bulunduğu Emek Platformu yöneticileri ve üyeleri Güvenpark’ta toplanarak halka alternatif program metni dağıttı. Üyeler, "İşçi memur elele genel greve", "IMF Politikalarına, Cottarellilere hayır", IMF defol bu memleket bizim", "Derviş paketini al başına çal", "Sefalet toplumu olmayacağız" şeklinde slogan attılar. Program bildirisini okuyan TMMOB Başkanı ve Platform dönem sözcüsü Kaya Güvençe, ülkenin bugün yaşadığı krizin altında, uzun yıllardır uluslararası finans kuruluşlarının güdümünde uygulanan ekonmik ve sosyal politikaların bulunduğunu kaydetti. 
     


 EKONOMİ 
















</TEXT>
</DOC>
