<DOC>
<DOCNO> 24466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yazar/zbirand.html </URL>
<DATE> 2001/06/01/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Kıbrıs’ta çıtayı yine yükselttik 
</HEADLINE>
<TEXT>

     29 Mayıs Milli Güvenlik Kurulu’nun aldığı karar ve Başbakan Ecevit’in Hürriyet’te çıkan heberlerde yansıyan Kıbrıs politikası, Türkiye’nin yeni bir politika oluşturduğunu gösteriyor. 
     Ecevit’in Çekoslavak modeli’ diye adlandırdığı bu yeni yaklaşıma göre, Türkiye’nin Kıbırs’ta konfederasyon yerine şimdi iki ayrı devlet’ tezini benimsediği anlaşılıyor. 
     Başbakan’a göre, nasıl Çekoslavakya, Çek ve Slovakya diye iki ayrı devlete ayrıldıysa, Kıbırs’ta Türk ve Rumlar’dan oluşan iki ayrı devlet olmalı ve AB’ye bu şekilde girmelilerdir. 
     Bu açıklamalardan edinilen izlenim, Türkiye’nin Kıbrıs’ta çözüm konusunda çıtayı biraz daha yükselttiği şeklinde. 
     Türk tarafı bu tutumu, Yunanistan ile Kıbrıs Rum yetkililerinin "Türkler’e genişletilmiş azınlık hakkı yeterlidir" şeklindeki açıklamalarına bir yanıt olarak görüyor... 
     "Onlar çıtayı yükselttiler, biz de yükseltiyoruz" diyen, Kıbrıs müzakerelerinin içindeki bir yetkili "Konfederasyon derken de, biz iki ayrı devletten söz ediyorduk. Şimdi BM bir orta yol formülü ile ortaya çıkmalı ki, biz de müzakere masasına dönebilelim" şeklinde konuştu. Yani, bu yeni açıklamaların taktik bir sertleşme’ olduğu izlenimini verdi. 
     Resmi çevrelerin dışında olup, yıllarca Türk dış politikasını oluşturan eski diplomatlar ise, bu yaklaşımın son derece hatalı olduğuna inanıyorlar. 
     Atılan bu adımla Türkiye, Birleşmiş Milletler Güvenlik Konseyi kararlarının tümüne ters düşüyor. BM, iki bölgeli iki toplumlu ancak federal bir yapı altında tek ülke olarak yaşamını sürdürmesini kararlaştırmıştı. 
     Aynı şekilde, Avrupa Birliği’nin Helsinki kararı da, Kıbrıs’ta iki ayrı devlet değil Türk ve Rum toplumlarının tek bir yapı altında yaşamalarını sağlayacak bir çözüm aranması şeklinde. 
     Türkiye’nin yeni yaklaşımı BM ve AB’nin kararlarına tamamen ters düşüyor. 
     
Çekoslavak örneği de tutarlı görülmüyor      Türk tarafının yaklaşımı bu şekilde sürdürülecekse, Ankara hem BM duvarına çarpacak, hem de Avrupa Birliği kriterlerine uymayacağını göstermiş ve isteniyorsa Kıbrıslı Rumlar’a tam üyelik kapısının açılmasını kolaylaştırmış olacak. 
     Dış çevreler bu gelişmeleri Türkiye çözüm istemiyor’ şeklinde yorumladı ve Rumlar ile Atina’nın işini de kolaylaştırdı. Zira, Atina ile Lefkoşa’nın tek hedefi tam üyelik. İçeri girdikten sonra, Türkiye’ye kan kusturma imkanları artacağından dolayı, tüm çabaları Türk tarafının çözümden kaçtığı’ izlenimini arttırmak. 
     Türkiye de bu tutumuyla onlara yardımcı oluyor 
     Ayrıca Çekoslavak modeli de, Kıbrıs’ta uygulanacak cinsten değil. 
     Çekoslavakya, uluslararası hukuktaki, "Barışçı yollardan sınırlar değiştirilebilir" ilkesine dayanarak karar aldı. 
     Uluslararası ilkeler ve kamuoyuna göre ise, Kıbrıs’taki sınırlar bir savaş sonucu değiştirilmek isteniyor. 
     Bu da kabul edilmiyor. 
     Ankara çözüm istemeyen taraf’ olmadığını gösterecek hiçbir adım atmadığı gibi, tam aksine sertlik sinyalleri veriyor. Bu şekilde nereye gitmek istediği anlaşılamıyor. 
     Bu şekilde devam edilirse, Kıbrıs, Türkiye’nin 2000’li yıllarındaki tüm dış siyasi ve ekonomik ilişkilerini olumsuz şekilde etkileyecek gibi görülüyor. 
     
Yine herkes ile kavga eder olduk      Türkiye dış ilişkilerinde yine kavgacı’ bir görünüme düşüyor. Çözüm arayan veya çözüm aradığı izlenimini veren bir ülke konumunda değil. Dışardaki ve içerdeki bazı çevreler de ikna olmuş değiller. Ankara’nın genelde ne yapmak istediği tam anlaşılamıyor. 
     AGSK konusunda NATO’da veto tehdidi... 
     Kıbrıs konusunda BM kararlarına ret... 
     Kopenhag Kriterleri’nde AB beklentilerine yanaşmamak... 
     Bu nasıl politikadır, belli değil. 
     Herkesle kavgalı bir ülke mi olacağız 
     
     







Üniversite... 


Sessiz piyano 


Ders olsun diye... 


İki kadeh içince... 


Siyasetçiler hiç mi ders almayacak .. 


Konuştukça batmak 


Ecevit sözü 


Bir güvenlik konusu daha... 


Bu uyarı önemli 


Haydi Daum saç testine 


50 yıllık kalem 


Efsane döndü 


Derviş'i kaçırtmak, Derviş'e mi yarar 


Bu geçiş dönemidir 


Eski Gümüşhane, yenisinden güzel 


Yeni belgeler aynı hikayeler 


</TEXT>
</DOC>
