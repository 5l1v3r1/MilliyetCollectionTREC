<DOC>
<DOCNO> 11138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yasam/yas06.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Domuz-insanı yaşatmadılar 
</HEADLINE>
<TEXT>

İnsan DNA’sını domuz yumurtasına aşılayarak yaratılan embriyo, 32 gün sonra imha edildi’ 
     DIŞ HABERLER SERVİSİ 

     Avustralya’da bazı araştırma kuruluşları, gizlice yaptıkları deneylerde insan DNA’sını domuz yumurtasına aşılayarak klonladı. 1999’da yapılan deneyde elde edilen insan embriyosu, 32 gün yaşatılıp imha edildi. 
     Daily Telegraph gazetesinde yer alan ve tüm dünyada geniş yankı uyandıran iddiaya göre, Melbourne’deki Stemcell Sciences’ kuruluşu bu gizli araştırmaların başını çekti. Ve bu ilginç olay şu şekilde gelişti "Önce insan hücresinin çekirdeğinden DNA kodu çıkarıldı. Bu çekirdek domuzdan alınan yumurtaya nakledildi. Ancak bu karışım anne rahmine değil, laboratuar ortamına kondu." 
     
     Her şey tedavi için 
     Dolly adlı koyununun klonlanmasında kullanılan yönteme benzer bir teknikle yapılan deney sonucunda embriyo halinde, tam bir insan kopyası ortaya çıktı. Bu çalışmaların yeni tedavi olanakları geliştirmeyi hedeflediği öne sürüldü. 
     Daily Telegraph, biyoetik uzmanı Nick Tonti Filippini’nin "Avustralya’da yapılan, insan kopyalama işlemine bir adım uzaklıkta. Bundan sonraki adım kopya insan" sözlerine de yer verdi. 
     


 YAŞAM 
























</TEXT>
</DOC>
