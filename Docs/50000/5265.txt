<DOC>
<DOCNO> 5265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy03.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bostancıoğlu'nun notunu masadan meçhul’ bir el kapıvermiş 
</HEADLINE>
<TEXT>
Eli çabuk vekil kim 
Bostancıoğlu'nun Ilıksoy'a gönderdiği "olay not"un basına nasıl sızdığını anlamak için yandaki iki fotoğrafa bakmak yeterli 
     ANKARA Milliyet 

     İçtüzük kavgaları sırasında oturumu yöneten Ali Ilıksoy'a Metin Bostancıoğlu tarafından "Ali devam et, okut, oyla" şeklindeki özel notun basına nasıl sızdığı, arkasından DYP lideri Tansu Çiller'in eline nasıl geçtiği tartışılıyor. Bostancıoğlu'nun antetli kağıda yazıp kadın kavasla Ali Ilıksoy'a gönderdiği notu okurken çekilen görüntüler, TV'de de naklen verildi. 
     
     Görüntülere göre, Ilıksoy notu okuyup DYP Divan Katibi Sabahattin Karakelle'nin de bulunduğu sol tarafına bıraktı. Ilıksoy, bu sırada kürsü önüne yürüyen muhalefet milletvekilleriyle onları kürsü önünden uzaklaştırmaya çalışan iktidar milletvekillerini ikaz ediyordu. 
     Başkanvekili daha çok sağ tarafına dönerek milletvekillerine ikazını sürdürürken Karakelle'nin sol elini Ilıksoy'un not kağıtlarının üzerine koyarak diğer eliyle de Ali Ilıksoy'a hitaben konuşmaya çalıştığı Milliyet objektifine de yansıdı. Oturum kapandıktan sonra da nasıl olduysa not kağıdı basına sızıverdi. 
     


 SİYASET 




















</TEXT>
</DOC>
