<DOC>
<DOCNO> 3790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/guncel/gun07.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Dikkat Canlı bomba 
</HEADLINE>
<TEXT>

İstanbul'a dördü kadın 13 canlı bombanın sızdığı belirlendi. DHKP-C planlarında hedef Toplu ulaşım araçları ve büyük alışveriş merkezleri 
     SERHAT ÜNAL İstanbul 

     Şişli İlçe Emniyet Müdürlüğü'nü kana bulayan saldırıdan sonra istihbarat birimlerinin yaptığı çalışmalarda, yasadışı DHKP - C örgütü militanı 13 canlı bombanın daha İstanbul'da olduğu belirlendi. Polis dördü kadın olan militanlardan dördünün kimliğini saptadı. Üst düzey bir yetkili canlı bombalardan ikisinin fotoğraflarının olduğunu da söyledi. 
     Örgütün üst düzey yöneticilerinin Fransa'nın Nantes ve Grenoble şehirlerinde düzenledikleri iki toplantıda, ses getirecek eylem kararı aldıkları ve bunun için Yunanistan ve Suriye'de eğitim gören militanlara talimat verildiği öğrenildi. 
     
60 eve operasyon      Bu talimatın ardından, ölüm makinalarının değişik yollardan Türkiye'ye sızarak, İstanbul'daki hücre evlerine dağıldıkları ortaya çıktı. 13 canlı bombanın peşine düşen Terörle Mücadele Şubesi ekipleri, Okmeydanı, Gazimahallesi, Alibeyköy, İkitelli, Halkalı, Ümraniye ve Avcılar'da 60'a yakın eve operasyon düzenledi. 
     Kadın canlı bombaların dikkat çekmemek, yakalanmamak ve diğer militanları deşifre etmemek amacıyla hamile gibi dolaşmaları, eylem yerine de bu şekilde gitmelerinin istendiği öğrenildi. 
     
İşte hedefler      Eylem talimatlarında hedef olarak kamu binaları ve halkın yoğun olduğu yerlerin seçilmesi dikkat çekti. Bunun üzerine toplu taşıma araçları ve büyük alış veriş merkezlerinde güvenlik önlemleri artırıldı. 
     


 GÜNCEL 
















</TEXT>
</DOC>
