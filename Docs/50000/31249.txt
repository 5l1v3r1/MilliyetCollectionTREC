<DOC>
<DOCNO> 31249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/spor/spo01.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum kanunları 
</HEADLINE>
<TEXT>

Beşiktaş’ın hocası, Almanya kampının başında futbolcularına sert uyarılarda bulundu, "Dikkate almayanlar sonuçlarına katlanırlar. Kimsenin gözünün yaşına bakmam" dedi 
     KARTAL YİĞİT - KÖLN 

     Disiplin şart 
     BEŞİKTAŞ Teknik Direktörü Christoph Daum, Almanya kampının daha ilk gününde futbolcularıyla bir toplantı yaptı, uyulması gereken kuralları sıraladı. Daum, "Başarıya giden yolda disiplinli olmak şart. İdmanlarda ve özel maçlarda herkes dediklerimi yapacak. Verdiğim görevler tamamıyla uygulanacak" ifadelerini kullandı. 
     
     Geç kalmak yok 
     SİYAH - Beyazlı takımın hocası, antrenman saatlerine herkesin özen göstermesini istedi ve "Geç kalmak yok. Beş dakika bile geç kalırsanız sonuçlarına katlanırsınız. Yanınıza çalar saat alın. Sabah dediğim saatte kalkın. Yemek, dinlenme ve uyuma saatlerine harfiyen uyacaksınız. Kimsenin gözünün yaşına bakmam" dedi. 
     
     Kitap okuyun 
     ALMANYA kampı sırasında boş zamanların da bulunacağını vurgulayan Teknik Direktör Christoph Daum, "Örneğin yanınıza kitap aldınız mı Almadıysanız bir yerlerden edinin. Kitap okuyun. Bir oyuncu sadece futbol oynamaz. Futbolcu kendisini her yönüyle geliştirmelidir. Sizlerden de bunu yapmanızı istiyorum. Boş zamanınızı da dolu geçirin" diye konuştu. 
     
     Rekabet edin 
     ALMAN teknik adam, kalabalık bir kadroya sahip olduklarını, daha transfer de yapacaklarını belirterek, "Forma giymek kolay değil. Birbirinizle rekabet edin. Takımda yer almak için arkadaşınızdan daha iyi olmalısınız. Antrenmanda iyi olmayan, aynı mevkiideki arkadaşından daha çok çalışmayan kim olursa olsun oynayamaz" dedi. 
     
Körfez’den teklifKocaelispor, Beşiktaş’ın satışa koyduğu Ali Eren’e talip oldu, karşılığında Pazin’i önerdi 
     Engin para istedi 
     BEŞİKTAŞ’ın 1 trilyon liraya satış listesine koyduğu Ali Eren’i Kocaelispor talip oldu. Körfez ekibi yöneticileri Menajer Sinan Engin’le yaptıkları görüşmede Ali Eren karşılığında Pazin’i verebileceklerini söylediler. Engin ise üstüne ayrıca para talep edince görüşmeler şimdilik tıkandı. 
     
     Bosnalı denendi 
     SİYAH - Beyazlılar’ın Almanya kampı dün başlarken, Khlestov ve Nihat’ta vize sorunu yaşandı. İki futbolcu gece geç saatlerde kampa katıldı. Tunus Milli Takımı’nda bulunan Baya’nın da bir hafta sonra geleceği belirtildi. Dün yapılan ilk çalışmada Daum, Bosnalı Nedim ve Izodin’i denedi. 
     
Almanlara tavır      KÖLN havaalanında Beşiktaş kafilesini bir grup taraftarlar ve Alman medyası karşıladı. Teknik Direktör Daum’un hakkında çıkartılan haberler nedeniyle Alman basınına karşı tavır aldığı görüldü. Röportaj yapmak isteyen Alman muhabirlerin sorularına cevap vermeyen Daum, hızla otobüse bindi. 
     
Artık dönüş yok’      SAMSUNSPOR’la yapılan görüşmelerden olumlu sonuç çıkmayınca, hülle yoluyla transferine çalışılan Tümer, Beşiktaş kafilesiyle Almanya’ya gitti. Genç futbolcu, "Artık bu yoldan dönüş yok. Gerekirse bir yıl Belçika’da oynayıp, sonra Beşiktaş’a gelirim" dedi. İlhan da kampa Almanya’da katıldı. 
     



 SPOR 


























</TEXT>
</DOC>
