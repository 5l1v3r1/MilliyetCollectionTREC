<DOC>
<DOCNO> 44424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/ekonomi/aeko.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit ekmeğe el attı 
</HEADLINE>
<TEXT>

Başbakan’ın hazırlattığı raporda, ekmek fiyatlarındaki artışın nedeni olarak un tekeli ve TMO’nun siyasi nedenlerle yaptığı alımlar gösterildi 
     GÜNSELİ ÖNAL Ankara 

     Başbakan Bülent Ecevit, un fiyatlarındaki tırmanışı önlemek için harekete geçti. 
     Başbakan, partisi DSP’nin ziraatçi kökenli milletvekilleri Yücel Erdener, Necati Albay ve Mahmut Erdir’e bir rapor hazırlattı. 
     "Un tekeli" oluştuğu ve bunun ekmek fiyatlarını arttıracağı uyarısının yapıldığı rapor, Ecevit’e ulaştığı sırada 200 gramlık ekmek fiyatının 150 bin liradan 200 bin liraya yükselmesi uyarıların haklılığını gösterdi. 
     DSP’lilerin raporunda, "2000 yılında 2 milyon 750 bin ton olan buğday rekoltesinin 2001’de bir milyon 250 bin ton olduğuna, rekoltedeki rakamsal düşüşün yanı sıra buğdayın kalitesinin de düştüğüne" dikkat çekilerek şu görüşlere yer verildi 
     
     "TMO kaliteyi düşürdü" 
     "Toprak Mahsulleri Ofisi’nin TMO siyasi nedenlerle yaptığı alımlar yüzünden, yemlik buğday ayarındaki buğdaydan randımanı yüksek un çıkmaması doğaldır. Bu buğdayı eritebilmek için de ithal buğdaya yüzde 45 fon konulmuştur. Kaliteli un elde etmek için değirmenler ithal buğday kullanmak zorundadır. Bu da dövizdeki artışa bağlı olarak günlük değişmektedir." 
     
     Tekelciler fiyatı artırıyor 
     Raporda bir tarım zararlısı olan süne hastalığıyla h l etkin mücadele yapılmadığı belirtilerek, "Bu nedenlerden dolayı bugün 55 randımanlı baklavalık, böreklik iyi bir unun çuvalının fiyatı 30 milyon lirayı bulmuş olup, bu fiyatın nerede duracağı da belli değildir" denildi. 
     Raporda, TMO’nun Trakya’da geçtiğimiz yıllarda 1.2 milyon ton alış yaparken, bu yıl 350 bin ton alış yaptığı kaydedildi. Ayrıca, TMO’nin Trakya’da buğdayı 165 bin liradan alırken, Kasım - Aralık alışını 245 bin lira olarak açıkladığına dikkat çekildi. 
     
     Ekmek daha da pahalanacak 
     Raporda, "Ayrıca Trakya bölgesinde Toprak Mahsülleri Ofisi buğday almamak için elinden geleni yapmaktadır. Bu işlem Ofiste fiyatların artmasına ve çiftçiye alım zorluğu yaşatmaya neden olmaktadır. Malın üreticinin elinde kalması ise tüccarları devreye sokmaktadır. Tekelciler fiyatı arttırarak önümüzdeki günlerde fiyat değişikliği beklentisini doğurmaktadır" denildi. 
     
İstanbul buğday fiyatları bin TL.  Ocak Ağustos Eylül Böreklik buğday 13.000 26.000 32.000 Ekmeklik buğday 12.000 18.000 21.000      
     



 EKONOMİ 
















</TEXT>
</DOC>
