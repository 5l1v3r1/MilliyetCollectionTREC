<DOC>
<DOCNO> 19261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/eko10.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketler gideriz’ deyince kira indi 
</HEADLINE>
<TEXT>

     EKONOMİ SERVİSİ 

     Yapı Kredi Koray Gayrimenkul Yatırım Ortaklığı GYO AŞ, Yapı Kredi Plaza’daki ofis katlarının dolar cinsinden kira değerlerini düşürdü. 
     Şirketten Borsa’ya gönderilen yazılı açıklamaya göre, önceki gün yapılan Yönetim Kurulu toplantısında, dalgalı kura geçilmesiyle derinleşen ekonomik kriz sonucunda Yapı Kredi Plaza A ve C Blok’ta kiralanmış bulunan ofis katlarının kira değerlerinin kiracıların istekleri ve ilgili yerlerin boşalma riski nedeniyle güncellenmesi kararı alındı. Yapı Kredi Sigorta ve Yapı Kredi Yaşam’ın daha önce metrekaresine 23 dolar ödediği katların yeni kira bedeli 18.5 dolar metrekare, Yapı Kredi Leasing ile Yapı Kredi Factoring’in metrekaresine 21.9 dolar ödediği katların yeni kira bedeli 17.5 dolar metrekare oldu. Diğer katlarda kiralar 16.9 - 16.1 dolara inerken, altı aylık peşin kira ödemeleri de üç aya indirildi. Kira indirmlerinin telafisi için ikinci ve üçüncü yıllarda yüzde 7.5 yıllık revizyon yapılacak. 
     



 EKONOMİ 


























</TEXT>
</DOC>
