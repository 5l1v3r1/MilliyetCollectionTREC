<DOC>
<DOCNO> 19882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/dunya/tur.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Rusya Dışişleri Bakanı, Libya'da 
     Rusya Dışişleri Bakanı İgor İvanov, 2 günlük resmi ziyaret için Libya'nın başkenti Trablusgarp'a geldi. Libya devlet televizyonu, İvanov'un, Libya Dışişleri Bakanı Muhammed Abdürrahman Çalgam tarafından karşılandığını duyurdu. Libya'ya gelen ilk Rus dışişleri bakanı olan İvanov'un, Libya lideri Muammer Kaddafi ve diğer üst düzey yetkililerle görüşmesi bekleniyor. 
     İvanov'un, ziyaretinde iki ülke arasındaki ticari ve askeri ilişkilerin geliştirilmesi konularını ele alacağı kaydedildi. 
     
     İntikam katliamı 
DIŞ HABERLER SERVİSİ 
     Turistik bir bölgede geçen hafta kamp yapmakta olan 7 ve 9 yaşındaki iki kardeşe saldırıp büyüğünü parçalayan Avustralya'ya özgü vahşi köpek dingolar tam bir intikam katliamına hedef oldu. 
     Kıtada yalnızca 160 tane kalan ve nesli tükenme riskiyle karşı karşıya bulunan hayvanlardan 28 tanesi bir hafta içinde öldürüldü. Yerli halkın itirazlarına karşın federal mahkeme kamunun güvenliği açısından dingoların imha edilmesini onayladı. 



 DÜNYA 












</TEXT>
</DOC>
