<DOC>
<DOCNO> 47611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/ekonomi/eko01a.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Umut dolaylı vergilerde 
</HEADLINE>
<TEXT>

2002 bütçesinde, tüketicinin cebinden çıkan dolaylı vergilerde yüzde 63.5 artış hedefleniyor 
     ANKARA Milliyet 

     Bütçede gelir umudu yine enflasyona bağlı olarak tahsilat miktarı da artan vergi kalemlerine bağlandı. 71.1 katrilyon lira olarak öngörülen gelirlerinin 57.9 katrilyon lirası 2001’e göre yüzde 50.3 oranında artırılması hedeflenen vergi gelirlerinden sağlanacak. Bütçede mal ve hizmetlerden alınan vergi gelirlerinin ise yüzde 63.5 artışla 28.6 katrilyona çıkarılması öngörüldü. Bu gelirlerin en önemli kalemi olan dahilde alınan KDV’nin yüzde 55.1 oranında büyüyerek 10.6 katrilyona, akaryakıt tüketim vergisinin ise yüzde 90.2 oranında artarak 10.5 katrilyona ulaşacağı varsayıldı. Dış ticaretten alınan vergilerin ise yüzde 66.7 oranında artarak 9.6 katrilyon liraya çıkacağı öngörüldü. 
     
     1.2 katrilyon ceza 
     İlave vergi düşünülmediğini, ancak vergi gelirlerinin artırılması için tedbir alınması gerektiğini belirten Oral’ın verdiği bilgiye göre, 2002’de cezalardan 1.2 katrilyon lira gelir bekleniyor. 
     
Faize 42.8 katrilyon Trilyon TL  2001 Bütçesi Ödenek 2002 Bütçesi Teklif GİDERLER 79.000 98.071 Faiz 41.268 42.795 Diğer gid. 37.732 55.276 -Personel 14.630 21.891 -D. Cari 5.300 7.792 -Yatırım 3.750 5.736 -Transferler 55.320 62.652 -Sosyal Güv. 5.112 7.930 -Diğer trans. 8.940 11.927 GELİRLER 49.060 71.118 Vergi 37.710 57.911 Diğer 6.778 6.907 Bütçe açığı -29.940 -26.953 Faiz dışı faz. 11.328 15.842      
     
Bütçenin 44’ü faize      Kamu gelirlerini yutan borç faiz ödemeleri, bu yılki bütçe giderlerinin de en büyük kalemi olmaya devam edecek. Ancak faiz ödemelerinin payı önceki yıllara göre gerileyecek. 2002 yılında borç faizlerine 42.8 katrilyon lira aktarılacak. Böylece faiz ödemelerinin bütçeden aldığı pay yüzde 6.7 azalarak yüzde 51’den 44’e inecek. 11 Ekim’deki YPK toplantısında kesinleşen makro hedefler de bütçeye yansıtıldı. Buna göre 2002 büyüme hedefi yüzde 4, tüketici enflasyonu hedefi yüzde 35, toptan eşya enflasyonu hedefi de yüzde 31. 
     
Makam aracına ödenek      Önümüzdeki yıl yüzde 4 büyüme ile 280 katrilyon lira olarak gerçekleşmesi beklenen GSMH hedefine bağlı olarak, bütçe büyüklüğü 98.1 katrilyon lira olarak belirlendi. Bütçenin milli gelire oranı yüzde 42.2’den yüzde 35’e indi. Böylece Türkiye, 2002’de, önceki yıllara göre, milli gelirinin üçte birine ulaşan küçük bir bütçe uygulayacak. Rakamsal olarak büyümesine karşın, 2001 bütçesinin milli hasılaya oranına göre 7 puan küçülen 2002 bütçesi ile kamuda küçülme’ hedefi gerçekleştirilmeye çalışılacak. Ancak, kamuda harcamaların düşürülmesi kapsamında araç satılmaya çalışılırken yeni bütçede 2 bin 221 tane yeni araç için ödenek öngörüldü. Bütçe tasarısında 198 tane makam otosu bulunan Meclis ile 280 tane makam otosu olan Başkanlığa 5’er tane yeni makam aracı alacak. Alınacak araçlardan 901’i Emniyet Genel Müdürlüğü ile Jandarma Genel Komutanlığı’na verilecek. 
     



 EKONOMİ 
















</TEXT>
</DOC>
