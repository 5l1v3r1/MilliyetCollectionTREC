<DOC>
<DOCNO> 26495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sontur08.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'liler yine devam şampiyonu... 
</HEADLINE>
<TEXT>

     DSP TBMM Grubu, yılın ilk 5 ayında yine ''Meclis'in en devamlı grubu'' oldu. 
     DSP TBMM Grup Başkanlığı'nın 1 Ocak 2001-31 Mayıs 2001 tarihleri arasında yapılan 157 yoklama ve açık oylamanın sonuçlarına dayanarak yaptığı hesaplamaya göre, Meclis çalışmalarına en fazla katılan 50 milletvekilinin 42 tanesinin DSP'li olduğu ortaya çıktı. 
     DSP Grup Başkanvekili Emrehan Halıcı daha önceki dönemlerde olduğu gibi yüzde 99'luk katılım oranı ile ''En Devamlı Milletvekili'' olurken, Halıcı'yı yüzde 98 ile Manisa Milletvekili Cihan Yazar, yüzde 97 ile İstanbul Milletvekili Erol Al izledi. Devamlılık sıralamasında ilk 50'ye DSP dışından 7 MHP ve bir de ANAP Milletvekili girebildi. 
     Devamlılık listesindeki DSP'liler dışındaki diğer milletvekilleri şöyle 
     ''22. sırada MHP Manisa Milletvekili Mustafa Enöz, 27. sırada MHP Adana Milletvekili Metanet Çulhaoğlu, 28. sırada MHP Osmaniye Milletvekili Birol Büyüköztürk, 39. sırada MHP Antalya Milletvekili Nesrin Ünal, 40. sırada ANAP Rize Milletvekili Ahmet Kabil, 41. sırada Çankırı Milletvekili İran Keleş, 48. sırada MHP Aydın Milletvekili Bekir Ongun, 49. sırada da MHP Erzincan Milletvekili Mihrali Aksu.'' 







</TEXT>
</DOC>
