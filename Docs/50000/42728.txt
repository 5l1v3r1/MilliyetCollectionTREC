<DOC>
<DOCNO> 42728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/siyaset/siy08.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller Türkiye tarihi bir fırsatla karşı karşıya 
</HEADLINE>
<TEXT>

     ANKARA Milliyet 

     DYP lideri Tansu Çiller, ABD’ye yapılan terörist saldırıların ardından, Türkiye’nin bir tarihi fırsat ve rolle karşı karşıya bulunduğunu söyledi. Oğlunun okula kaydının yapmak için bir süredir ABD’de bulunan Çiller, dün yurda dönüşünde, "Hiç kuşku yok ki, Amerika’daki son insanlık dışı terörist olaylar, yeni yapılanmanın ilk adımının atılmasında önemli bir rol oynamıştır" dedi. 
     Çiller, daha sonra sözlerine şöyle devam etti "Burada tüm dünya ve demokrasi terör mücadelesi karşısında birleşebileceği gibi, aynı zamanda bu yeni mücadele terörizme karşı yapılacak olan mücadele, bir medeniyetler savaşına da dönüşebilecektir. Türkiye bir tarihi fırsatla ve rolle karşı karşıyadır. Türkiye uzun yıllar terör mücadelesini başarıyla götürmüş. Ancak dünya karşısında zaman zaman haksızlığa uğramış, demokratlıktan ve insan haklarından terör mücadelesi sürecinde de hiçbir taviz vermemiş birikimli bir ülkedir." 
     



 SİYASET 












</TEXT>
</DOC>
