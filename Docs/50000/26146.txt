<DOC>
<DOCNO> 26146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko08a.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada az uyuyan kazanıyor 
</HEADLINE>
<TEXT>

Günlük getirinin tamamına yakını birinci seansta oluşuyor. Getirilerin değişkenliği seansın ilk dakikalarında hızla artıyor 
     SONGÜL HATISARU 

     Hisse senetleri bir önceki kapanış ile izleyen günün birinci seansının ilk dakikalarına kadar geçen sürede ve günün son dakikalarında yüksek getiri sağlıyor. İstanbul Menkul Kıymetler Borsası Hisse Senetleri Piyasası Müdür Yardımcısı Dr. Recep Bildik’in yaptığı bir çalışmaya göre, hisse senedi uluslararası bulgulara paralel olarak gün boyunca "U" şeklinde hareket ediyor. 
     Getiriler gün başı ve gün sonundaki dönemlerde diğer dönemlerden daha yüksek gerçekleşiyor. Günlük pozitif getirinin neredeyse tamamı ise birinci seansta ortaya çıkıyor. 
     Çalışmada ortaya çıkan ilginç bir diğer sonuç ise, gün başı ve gün sonu dönemlerinde oluşan getiriler çıkartıldığında, gün içinde kazanç oluşmaması, hatta ortalama gün içi getirinin negatif olması. 
     
     İlk dakikaya dikkat 
     Getirilerin değişkenliği ise seansın ilk dakikalarında hızla yükseliyor, daha sonra ise hızla düşürek yatay bir seyir izliyor. 
     Bildik’in İMKB - 100 Endeksi’nin ilk kez gün içi davranış eğilimini saptayan çalışması Avrupa Finans Yönetimi Birliği’nde de sunuldu. 
     



 EKONOMİ 

























</TEXT>
</DOC>
