<DOC>
<DOCNO> 18673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sonspo02.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Play-off maçlarında ev sahipleri güldü 
</HEADLINE>
<TEXT>

     ABD Profesyonel Basketbol Ligi NBA play-off birinci turunda 3. maçlar sonunda Philadelphia 76ers, Indiana Pacers, Utah Jazz, Dallas Mavericks, San Antonio Spurs, Minnesota Timberwolves, Milwaukee Bucks da Orlando Magic karşısında 5 maçlık seride 2-1 önde bulunuyor. 
     Indianapolis'deki maçta Philadelphia 76ers, son 10 sayısı serbest atışlardan olmak üzere Indiana Pacers'ı 92-87 yendi. 
     Üçüncü çeyrekte 82-82 beraberlikten sonra maçı lehine çeviren 76ersde Allen Iverson 32 sayı, Aaron Mckie 22 sayı attı. 
     Pacers'da Jalen Rose 19 sayıyla en skorer oyuncu oldu. 
     Utah Jazz, deplasmanda Dallas Mavericks'e 94-91 yenilince durum 2-1 oldu. Dallas'daki maçta Steve Nash'ın basketi ve Michael Finley'in 2 serbest atıştan kazandırdığı sayılar, Mavericks'e galibiyeti getirdi. 
     Ligde normal sezonun en başarılı takımı San Antonio Suprs ise deplasmanda Minnesota Timberwolves'a 93-84 yenilince seride durum 2-1 oldu. Minneapolis'deki karşılaşmada Kevin Garnett 22, Terrell Brandon 21 sayı kaydetti. Spurs'da David Robinson 22 sayı, 17 ribaund gerçekleştirdi, faul limitini dolduran ve dördüncü çeyrekte kenarda oturmak zorunda kalan Tim Duncan, 29 dakikada 15 sayı, 10 ribaund üretti. 
     Gecenin uzatmaya giden tek maçında Orlando Magic, evinde Milwaukee Bucks'ı 121-116 yendi. Orlando'daki karşılaşmada, dün ligin en değerli oyuncusu seçilen MVP Tracy McGrady, 21'i dördüncü çeyrek ve uzatmada olmak üzere 42 sayı attı. McGrady ayrıca bu rekor sayıya 10 asist, 8 de ribaund ekledi. 11 maç sonra Bucks'ı yenen Magic'de potaya Darrell Armstrong 18, Pat Garrity de 16 sayı bıraktı. Bucks'da Ray Allen 27 sayı, Sam Cassell 21 sayı üretti. Cassell, ayrıca kariyerinin en yüksek ribaundlu 16 maçını çıkardı. Yedek oyuncu Tim Thomas da 18 sayılık katkıda bulundu. 
     Lige yarın Doğu Bölümü'nde New York Knickerbockers-Toronto Raptors, Batı Bölümü'nde Sacramento Kings-Phoenix Suns, Los Angeles Lakers-Portland Trail Blazers maçarıyla devam edilecek. 






</TEXT>
</DOC>
