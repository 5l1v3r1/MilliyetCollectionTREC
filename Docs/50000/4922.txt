<DOC>
<DOCNO> 4922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/spor/spo03.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa’da fırtına gibi esti, Trabzonspor’u deplasmanda ezdi geçti 
</HEADLINE>
<TEXT>
KASIRGA OPERASYONU 4 - 1 
Galatasaray, güçlü rakibini sahadan sildi. Emre 2 , Nikolovski kendi kalesine , Ümit’in gollerine, Hami’nin yanıtı yetmedi. Ve Cim - Bom yarı finale güle oynaya yükseldi 
     ERGUN ATA 

     Farklı skorla kazandı 
     YİNE Avrupalı gibi oynadı. Yine gücünü kanıtladı. Galatasaray, Trabzonspor’u hem de Avni Aker’de farklı yenerken, tatili boş geçirmediğini ispatladı. Sarı - Kırmızılı takım, daha ilk dakikadan itibaren baskılı oynadı, sık sık pozisyon yakaladı, attığından fazlasını kaçırırken, adını Türkiye Kupası’nda yarı finale yazdırdı. 
     
     Ümit perdeyi kapadı 
     DAHA 5. dakikaydı. Emre’nin golüyle Cim - Bom öne geçmeyi başardı. Bir dakika sonra Hami eşitliği sağladı ama Galatasaray’ın atakları durmadı. Nikolovski’nin kendi kalesine attığı gol durumu 2 - 1 yaptı. Emre 66. dakikada farkı artırdı. Ve 84. dakikada sahneye Ümit çıktı, skoru ilan ederken, Trabzonspor’u kaderiyle baş başa bıraktı. 
     
     Maçın karnesi 
     HAKEMLER Serdar Tatlı , Münir Takpak , Şahan Yılmaz 
     TRABZONSPOR Metin - Güngör , Nikolovski , Zafer Dk.71 , Abdülkadir - Tamer , Gökdeniz , Löbe Dk.82 , Nesim , Erhan Dk.56 , Yancev , Orhan - Hami , Oktay 
     YEDEKLER Milosevski, Murat, Osman, Erman 
     GALATASARAY Taffarel - Fatih , Popescu , Bülent , Hakan Ünsal - Okan , Hagi , Ümit Dk.74 , Suat , Emre - Jardel Serkan Dk.71 , Hasan Şaş Ergün Dk.61 
     YEDEKLER Kerem, Ahmet, Emre Aşık, Arif 
     SARI KART Orhan, Güngör Trabzonspor , Emre, Hagi, Hakan Ünsal Galatasaray 
     GOLLER Emre Dk.5 ve 66 , Hami Dk.6 , Nikolovski Dk.40, k.k , Ümit Dk.84 
     
EMRE TEPKİSİ      İkinci golünden sonra Trabzon tribünlerine yaptığı hareket eleştiri topladı 
     TRABZONSPOR seyircisinin ilk dakikadan itibaren "Katil Emre" diye bağırması, bu oyuncuyu çileden çıkardı. Takımının üçüncü golünü atmasından sonra kapalı tribünlerin önüne giden Emre, seyirciye el - kol hareketleri yaptı ve hakemden sarı kart gördü. Bunun üzerine tribünlerin tepkisi maç sonuna kadar sürdü. Genç futbolcu, 90 dakika sonunda da sahayı, polis kalkanlarının altında terk etti. Sarı - Kırmızılı diğer futbolcular da tezahüratları haksız buldular, Emre’nin de bu hareketi yapmaması gerektiğini söylediler. 
     HASAN Şaş, "Emre’ye yapılanlar bizi çok üzdü. Ve aynı zamanda da çok hırslandırdı" dedi. Kaptan Bülent ise Emre’nin golden sonra o hareketi yapmaması gerektiğini belirtirken, "Ama, ona yapılanları da unutmamak gerekir" diye konuştu. Bu arada yönetimin, oyunculara önümüzdeki haftalarda 5 milyon dolar daha ödemek zorunda olduğu ortaya çıktı. Öte yandan Trabzonsporlu taraftarlar stat dışında birikerek, yönetimi istifaya çağırdılar. Karadeniz ekibi, Okan, Volkan, Yusuf ve Mehmet İpek’i, Erzurumspor’a kiraladı. 
     
LUCESCU "Hak ettik"      Galatasaray Teknik Direktörü, takımının oynadığı oyundan son derece mutlu olduğunu belirtti. Rumen hoca, "Devre arasında yaptığımız hazırlıkların semeresini almak çok güzel bir olay. Trabzonspor gücünün ve kapasitesinin farkında olmadan oynadı. Onlar iyi bir takım. Ama bugün dün biz hak ettik" ifadesini kullandı. 
     
     Notlar 
     Jardel’in tepkisi 
     İKİNCİ yarının sonlarına doğru oyundan alınan Jardel, Lucescu’nun bu kararına çok şaşırdı. Brezilyalı oyuncu, sahadan çıkarken el - kol hareketleri yaparak tepki gösterdi. 
     
     Hakan Ünsal cezalı 
     GALATASARAY’ın milli futbolcusu Hakan Ünsal dünkü karşılaşmada sarı kart görünce cezalı duruma düştü. Hakan, Galatasaray’ın yarı finaldeki maçında forma giyemeyecek. 
     
     Korner bunalımı 
     GALATASARAY ilk yarıda korner atışlarında büyük sıkıntı yaşadı. İlk kornerde Hasan Şaş’ın üstüne bozuk para yağarken, bu futbolcu eline gelen madde ile sakatlık geçirdi. Her atışta sahaya yabancı madde yağınca, hakem Tatlı anons yaptırdı. 
     


 SPOR 






























</TEXT>
</DOC>
