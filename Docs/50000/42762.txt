<DOC>
<DOCNO> 42762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yazar/akyol.html </URL>
<DATE> 2001/09/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran ve Afganistan 
</HEADLINE>
<TEXT>

     FAWAZ Gerges Ortadoğu kökenli bir İngiliz akademisyen... 
     "Medeniyetler Çatışması" tezini savunan Huntington'un aksine, Batı'nın İslam dünyasıyla iyi ilişkiler kurmasından yana... 
     İlginç bir kamuoyu araştırmasından bahsediyor. 
     İran devriminin ateşli döneminde, 1981'de ABD'de yapılan bir kamuoyu araştırmasında "İslam" ve "Müslüman" kelimelerinin zihinlerde yaptırdığı çağrışımlar sorulmuş. "Muhammed" cevabını verenlerle "İran" cevabını verenler aynı oranda çıkmış 
     Hıristiyan deyince de bizim ilk çağrışımımız herhalde İsa olur bu normal... 
     Ama İran devrimi İslam adına dünyanın gündemine oturunca, zihinler aynı oranda onu çağrıştırıyor 
     Fawaz diyor ki 
     "İran ve İslam arasındaki bu güçlü bağ, Amerikalıların gözündeki Müslüman imajına büyük zarar verirken, İran'ın oldukça kötü bir gözle görüldüğü anlaşılıyor " Amerika ve Siyasal İslam, sf. 88 
     
     ŞİMDİ 11 Eylül terörünün üzerine Amerika'da ve dünyada "İslam, Müslüman" denilince zihinler nasıl bir çağrışım yapar 
     Usame Bin Ladin gibi vahşi bir teröristi, Taliban gibi barbar bir rejimi savunan manşetleri atanlar bunu iyi düşünmelidir 
     Akademik ve bilimsel gerçeklerle tarihi olgular din olarak İslam lehine ne derse desin, dünya kamuoyunda İslam, kanlı terör eylemleriyle ve totaliter rejimlerle gündeme geldikçe bu "imaj sorunu" daha da ağırlaşacak ve Müslüman ülkeler aleyhine sonuçlar doğuracaktır 
     Bunu cihad sananlar da vardır 
     Ama bakın İran bile imaj değiştirme yolunda hem de ciddi adımlar atıyor 
     Humeyni'nin "Salman Rüşdi fetvası" eski evrak deposuna kaldırıldı 
     Dünya başka türlü anladığı için "cihad" kavramı yerine "medeniyetler arası diyalog" kavramını ön plana sürüyor Hatemi rejimi 
     Ve şimdi de teröre karşı Amerika'ya destek veriyor İran Amerikan Savunma Bakanı Powel, İran'ın tutumunu "pozitif" olarak niteliyor 
     
     İRAN bir süredir görüyor ki, dünya ile barışmadan ekonomik ve sosyal gelişmeyi sağlamak imkansızdır 
     Derinleşmekte olan ekonomik ve sosyal sorunların çözümü için dünya ile daha çok ticaret yapmak ve yatırım almak gerekiyor. Bunun da şartı, güvenilir bir hukuk düzenidir, açık rejimdir, değişik ülkelerle ve kültürlerle iyi ilişkiler kurmaktır. Kafaları buna göre değiştirmektir. 
     Ama Bin Ladin denilen terör manyağının ekonomik gelişme diye bir derdi var mı Barbar Taliban rejiminin derdi Afganistan halkının mutluluğu mu 
     İnsanlar açmış Ülkeye yatırım gerekiyormuş Sağlık, eğitim, ulaşım hizmetlerini geliştirmek lazımmış 
     Hayır, bunların işi, tarihte hiçbir İslam fatihinin dokunmadığı binlerce yıllık Buda heykellerini bombalamak Uluslararası yardım kuruluşlarını kapı dışarı etmek, tutuklamak... Bombalarla binlerce insanı katletmek 
     İslam kimliğinde duyarlı olanlar bunların İslama ne kadar zarar verdiğini görerek açıkça tavır almalıdır terör ve fanatizme karşı... 
     Terör ve İslam kavramlarının özdeşleştirilmesini önlemek için de bu şarttır. 
     
     







İran ve Afganistan 


Geldi o şuhlar 


Savaş reklamları 


Siyasette güven krizi ve Başbakan sorunu 


Atari, terör ve insanlık 


Meyhanede iktisat dersi 


Öğrenci cenneti 


Türkiye’nin önündeki fırsat 


Başta destek, şimdi nasihat... 


Değişen terörist tipi 


Paranın fiyatı... 


Otobüsteki avukat tesadüf mü .. 


Çocukların cezası ana, babaya kesilmez 


Sezer'den Huntington uyarısı 


Saç ekimi serbest 


Liman işletilmeli 


Kartallar yüksekten uçar 


</TEXT>
</DOC>
