<DOC>
<DOCNO> 20345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/soneko01.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom kilitlendi, Bakan Öksüz "Başkaları istifa etsin" dedi 
</HEADLINE>
<TEXT>

     Ulaştırma Bakanı Enis Öksüz, Telekom'um özelleştirilmesi konusunda hiçbir pürüzün kalmadığını ve yasa tasarısı taslağının Başbakanlığa teslim edildiğini söyledi. 
     Öksüz, ''Ancak bir başka yasa tasarısı yani bakanlığımız ile Telekomünikasyon Kurumu arasındaki yetki paylaşımı konusundaki taslakta fikir ayrılıkları var. Sayın Derviş ve arkadaşları bu konuda çalışmalarını sürdürüyor'' dedi. 
     Ulaştırma Bakanı Öksüz, Başbakanlıktan ayrılırken gazetecilerin soruları üzerine, Telekom'un özelleştirilmesi konusunda hiçbir pürüzün kalmadığını ve taslağın Başbakanlığa teslim edildiğini söyledi. Öksüz, Telekom'un özelleştirilmesi dışında ele alınan ve birbirinden tamamen ayrı olan Ulaştırma Bakanlığı ve Telekomünikasyon Kurumu arasındaki yetki konusunda Devlet Bakanı Kemal Derviş ile farklı görüşlere sahip olduklarını ve Derviş'in bürokratlarının bu konudaki çalışmalarını sürdürdüğünü belirtti. 
     Bir gazetecinin sorunun çözülmemesi durumunda istifa edip etmeyeceği sorusunu ise Öksüz, ''Benim istifam neden isteniyor, benim bir kusurum mu var Tüm çalışmalarım herkes tarafından takdir ediliyor'' diyen Öksüz, kendisine baskı gelmesi durumunda istifa edip etmeyeceğinin yeniden sorulması üzerine de şunları söyledi 
     ''Bunları niye soruyorsunuz bana Ben istifa edeceğime başkalarının istifa etmesini niye düşün müyorsunuz Bir de tersinden sorun soruyu.'' 
     ''Başkaları kim olabilir'' şeklindeki soruyu da Öksüz, ''Onu siz bulun. Bunlar niye aklınıza gelmiyor, ben niye istifa edeceğim'' diye yanıtladı. 
     İstifa etmesi gereken kişinin Devlet Bakanı Kemal Derviş olup olamayacağı sorusuna ise Bakan Öksüz, ''Derviş Bey'in bu konuda istifa edip etmeyeceği beni ilgilendirmez, bana ne. İstifa müessesi tek taraflı verilen bir karardır, onu isteyen herkes yapabilir'' karşılığını verdi. 
     







</TEXT>
</DOC>
