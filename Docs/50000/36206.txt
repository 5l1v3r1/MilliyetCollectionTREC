<DOC>
<DOCNO> 36206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/yazar/pulur.html </URL>
<DATE> 2001/08/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Koy gitsin rahvan 
</HEADLINE>
<TEXT>

     ÇOKTANDIR görmediğimiz, bir dostumuza rastladık, iki laf ettik, şaşırdık... 
     O karamsar, o kötümser, hem de ortada kriz filan yokken "Bu memleket adam olmaz " diyen, "Bu gidişin sonu yok " diyen adam gitmiş, yerine rahat, köşesiz, inşallahlı, maşallahlı bir üslup gelmiş... 
     Olanlarla, bitenlerle, krizle, mırizle hiç ilgilenmeyen, yarın ne olacak diye hiç düşünmeyen biri gelmiş... 
     Merak ettik 
     "Yahu nedir sendeki bu hal Yüzünde güller açmış... Oysa millet karalar bağlamış, ne olacak bu işin sonu diye düşünüyor " 
     "Bana ne " 
     "Ne demek bana ne Sen bu memleketin adamı değil misin " 
     "İdim " 
     "O nasıl şey Sen bu memleketin adamı değil misin, soruyoruz. Bir zamanlar adamıydım, ama şimdi değilim, der gibi cevap veriyorsun " 
     
     GÜLDÜ 
     "Elbette bu memleketin adamıyım ama, benzer adamlardan değilim " 
     "Allah Allah, sen, ne olacak bu memleketin hali diye, endişe duymuyor musun 
     
     KOLUMUZDAN çekip, bir kenara götürdü 
     "Bak beni iyi dinle Ben de altmış küsur sene, ne olacak memleketin hali diye düşündüm, kafa yordum, geceleri uykum kaçtı... Sonra baktım ki her şey benim dışımda bana rağmen oluyor, kimsenin bana haber filan verdiği yok " 
     
     "HABER vermelerini mi bekliyorsun " diye soracak olduk 
     "Evet enayilik bu ya, bekliyordum, baktım ki kimse bana bir şey söylemiyor. Bir sabah kalkıyorum darbe olmuş. Bir sabah kalkıyorum, kriz patlamış. Bir sabah kalkıyorum, para yerlerde sürünüyor. Bir sabah kalkıyorum, hükümet devrilmiş. Bir sabah kalkıyorum, Mesut Yılmaz başbakan olmuş... Bir bakıyorum, kifayetsiz muhteris kendisini başbakan yapanlara, ulusal güvenlik sendromu gibi, içi boş laflarla saldırıyor, ertesi gün de ağzının payını alıyor... 
     Haaa, o zaman dedim ki, sen istesen de istemesen de bunlar oluyor mu Oluyor O zaman, ne olacak bu memleketin hali diye düşünmeye hiç gerek yok, işin kuyruğunu bıraktım." 
     
     DEMEK bizim dostumuz, böyle rahatlamış... 
     "Evet, evet çok rahatladım" dedi. 
     "Özellikle iki şeyi bıraktım, çok iyi oldu " 
     "Sigarayla içkiyi mi " 
     "Yok yahu onlar bırakılır mı Keşke sigarayı bırakabilsem. Ben başka, kötü alışkanlıklarımı bıraktım." 
     "Mesela " 
     "İktisat adına, ne yazılırsa, ne konuşulursa hiç ilgilenmiyorum, ilgilensem ne olacak, ilgilenmesem ne olacak, her şey olacağına varıyor... İktisatçı, şunu dese ne olur, bunu dese ne olur " 
     
     "BAŞKA neyi bıraktın " 
     "Depremle de ilgilenmiyorum, deprem gevezelerini de asla dinlemiyorum. Hele hele, tedbir, önlem laflarına hiç aldırmıyorum. Şu İstanbul'a bak, bunun neresine tedbir alacaksın, neyi düzelteceksin ..." 
     "Yani " 
     "Yani, mani yok Ne depremi durdurabilirim, ne de krizi önleyebilirim. Onun için koy şeyine, gitsin rahvan " 
     
     







Ulusal güvenlik sendromu 


Özgüven... 


Yılmaz "Hedefim partilerdi" 


Genelkurmay parti gibi hareket ederse... 


Kesmece karpuzun macerası .. 


Cevap veriyoruz "Saddam'ın yolu " 


Görüşler farklı ama... 


Hangi Fenerbahçeli 


1 milyar dolar kaç ihale eder, ya da mızrak çuvala sığar mı 


Koy gitsin rahvan 


Ulusal güvenlik krizi 


Muhatap Cumhurbaşkanı değil, kulunuz 


Sözleşmenin feshi şarta bağlı 


Merkez Bankası ’bostan korkuluğu’ mu 


HSBC’nin 7 Aralık’ta işi neydi 


</TEXT>
</DOC>
