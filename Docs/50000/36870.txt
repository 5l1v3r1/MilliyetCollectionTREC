<DOC>
<DOCNO> 36870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/soneko10.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Saray Halı'da üretim yüzde 60 düşürüldü 
</HEADLINE>
<TEXT>

     Kayseri'nin Develi ilçesinde kurulu Saray Halı Sanayi ve Ticaret A.Ş.'de çalışan 9900 işçiden 450'si ücretsiz izine çıkarıldı. Fabrikada üretim ise yüzde 60 oranında düşürüldü. 
     Fabrika Müdürü Gülseren Bilgin, Türkiye'de yaşanan ekonomik krizden en fazla halıcılık sektörünün etkilendiğini belirtti. 
     Bilgin, Şubat ayında yaşanan ekonomik krizin devam ettiğini kaydederek, şunları söyledi 
     'Türkiye'de, gittikçe ağırlaşan bir piyasa ortamı var. Piyasalardaki belirsizlik devam ediyor. Bu da tüketime yansıyor. İç piyasadaki canlılık durdu. Adeta yaprak kımıldamıyor. Bu nedenle biz de krizden çok etkilendik. Krize dayanmaya çok çalıştık, ancak halı lüks tüketim olduğu için iç piyasada satış yapamadık. Diğer sektörlerde olduğu gibi biz de mevcudu kuramak için ihracata yöneldik.'' Krize rağmen, işçi çıkarıma yoluna gitmediklerini ifade eden Bilgin, ''işçileri mağdur etmemek için sorunu ücretsiz izine ayırmakla çözümlemeye çalışıyoruz. Fabrikamızda çalışan 900 işçiden 450'sini Ağustos ayı başından itibaren 15'er gün dönüşümlü olarak ücretsiz izine ayırdık'' dedi. Bilgin, iç piyasadaki durgunluk nedeniyle fabrikadaki üretimi ise yüzde 60 oranında düşürdüklerini vurguladı. Gülseren Bilgin, ücretsiz izin uygulamasının Ağustos ayı sonuna kadar uygulanacağını, piyasada düzelme olmaması halinde Eylül ayında da devam edebileceğini kaydetti. 







</TEXT>
</DOC>
