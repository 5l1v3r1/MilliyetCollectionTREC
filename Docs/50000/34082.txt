<DOC>
<DOCNO> 34082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/spor/spo09.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bruijn’den ikinci altın 
</HEADLINE>
<TEXT>

     JAPONYA’NIN Fukuoka kentinde düzenlenen 9. Dünya Yüzme Şampiyonası’nda dün yapılan final müsabakalarında Hollandalı bayan yüzücü Inge de Bruijn, 50 metre kelebekte 25.90 ile birinciliği alarak altın madalyanın sahibi oldu. De Bruijn, böylece şampiyonadaki ikinci altınını kazandı. Bayanlarda 200 metre sırtüstünde ise Rumen Diana Mocanu 2.09.94’lük derecesiyle birinciliği elde etti. 
     ERKEKLER 100 kelebekte İsveçli Lars Frolander 52.10 , 200 metre bireysel karışıkta İtalyan Massimiliano Rosolino 1.59.71 , 200 metre kelebekte de ABD’li Brendan Hansen 2.10.69 altına ulaştılar. Önceki gün yapılan bayanlar 4 x 200 metre serbest finalinde ilk iki sırayı alan Avustralya ve ABD’nin diskalifiye edilmesi üzerine bu dalda ilk üç sıraya İngiltere, Almanya ve Japonya çıktı. 
     
Dikmen rekor kırdı      DÜNYA Yüzme Şampiyonası’nda dün bayanlar 50 metre kurbağalamada yarışan yüzücümüz İlkay Dikmen, 33.43’lük derecesiyle Türkiye rekoru kırdı. Bu dalda eski rekor 33.47 ile yine Dikmen’e aitti. Dikmen, elemelerde bu derecesine rağmen serisinde üçüncü sırayı alırken, genel klasmanda da 26. oldu ve elenmekten kurtulamadı. 
     



 SPOR 
























</TEXT>
</DOC>
