<DOC>
<DOCNO> 43488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sontur22.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'in uçağı Adana'da yakıt ikmali yapmış... 
</HEADLINE>
<TEXT>

     Adana Emniyet Müdürü Şükrü Yetimoğlu, Usame Bin Ladin'in uçağının değişik tarihlerde Adana Havaalanı'na iniş yaptığını, ancak yapılan araştırmalarda gelenlerin arasında teröristlerin adlarına rastlanmadığını bildirdi. 
     Şükrü Yetimoğlu, Adana Emniyet Müdürlüğü'ne 31 hizmet aracının hibe edilmesi nedeniyle düzenlenen törende gazetecilerin soruları üzerine, Suudi Arabistan Kraliyet Hava Yolları'na ait olduğu belirlenen 8 kişilik Bin Ladin adlı uçağın değişik tarihlerde Adana Havaalanı'na iniş yaptığını ve ikmal sonrasında da İstanbul'a gittiğini söyledi. ''Uçakta teröristlerin adlarına rastlanmadı'' diyen Yetimoğlu, şöyle devam etti 
     ''Bunların hepsi uçuş izni olan seferlerdir. Yasadışı bir şey yok. Uçak ve yolcularla ilgili her seferinde gereken inceleme yapılmış. Hatta uçak önceleri ABD şirketi patentiyle uçuş yapmış, bazen de bir yolcu ile gelmiş.'' 
     Emniyet Müdürü Yetimoğlu, törendeki konuşmasında da, polisin her türlü koşulda vatandaşın mal ve can güvenliğini sağlamak için görev yaptığını ve hayırseverlerin katkılarının bu yönde kendilerine güç verdiğini söyledi. 






</TEXT>
</DOC>
