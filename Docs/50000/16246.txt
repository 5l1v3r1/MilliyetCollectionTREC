<DOC>
<DOCNO> 16246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/guclu.html </URL>
<DATE> 2001/04/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
2. üç ay başladı 
</HEADLINE>
<TEXT>

     Başbakan Ecevit'in hocalara verdiği zam sözünü yerine getirebilmesi için istediği ikinci üç aylık süreç başladı. 
     Tıpkı daha önceki dönemde olduğu gibi günbegün yine verilen bu sözün takipçisi olacağız. 
     Ecevit şunu çok iyi bilmeli ki, eğer bu üç aylık dönemde de öğretim üyelerinin sosyo ekonomik durumunda bir iyileştirme olmazsa, akademik çevrelerde hiçbir inandırıcılığı kalmayacak .. 
     Cumhurbaşkanı Sezer'in önceki gün imzaladığı yetki yasası, üç ay süreyle memur ve kamu görevlilerinin mali ve sosyal haklarındaki adaletsizlikleri giderme konusunda hükümete yetki veriyor. 
     Evet, top ikinci kez Ecevit'in ayağında. Topu yine boş kaleye göndermekten vazgeçip taça mı atacak. Yoksa verdiği sözü mü yerine getirecek hep birlikte göreceğiz .. 
     
Milliyetçilik, çıplaklık, Türkçe      Hükümetle TÜSİAD arasındaki kim daha çok milliyetçi tartışması devam ede dursun televizyon ve gazeteler iki gündür manken Buket Saygı ve arkadaşlarının görüntüleriyle dolu. Kadir İnanır'ın motivasyonuyla gündeme gelen Buket Saygı'nın defilede sunduğu kıyafetleri, bırakın Türk kadınlarını, dünyanın neresinde hangi kadınlar giyecek merak ediyorum. 
     Türkiye çok değişti, siz gerisinde kaldınız da diyebilirler. Dilimizi koruyalım tartışmalarının yapıldığı şu günlerde defileyle ilgili haberden ilginç ayrıntılar Hazırlayan Yıldırım Mayruk, Defilenin adı Sera Manai, Sunulduğu yer Conrad, Defileden sonra kutlamanın yapıldığı yer La Risacca .. 
     İyi de bu konuda medyanın hiç mi kabahati yok dediğinizi duyar gibi oluyorum. Biz gazeteciler aynayız, ne görürsek onu yansıtırız diyeceğim ama dilim varmıyor. Bu tür kıyafetlerin ve popoyu, göğsü hepten açığa çıkartan iş kazalarının, medyayı oltaya takmak için özellikle yapıldığının da herkes farkında. O halde ya biz çok enayiyiz ya da onlar çok akıllı Okuyucu olarak siz de çok masum değilsiniz Çünkü tüm atraksiyonlar sizler istediğiniz içinmiş .. 
     Geçen yıl aynı defilede Deniz Akkaya açılıp saçılmış ve bir anda şöhret olmuş. Anlaşılan ikinci bir Deniz Akkaya geliyor .. 
     
Araştırma ve bilime darbe      Yeni ekonomik program çerçevesinde tüm fonlar kaldırılıyor. İsmi fon olduğu için üniversitelerdeki araştırma fonu da kaldırılıyormuş. Bunun anlamı bilim adına yapılan son aktivitelere de elvada. Yeni bir kaynak yaratmadan atılacak bu adım, bilime indirilecek en büyük darbedir. Üniversiteler çok tedirgin. Hükümetin haberi ola .. 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
