<DOC>
<DOCNO> 24704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sontur02.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı sollama yine can aldı 2 ölü, 3 yaralı 
</HEADLINE>
<TEXT>

     İzmir'in Balçova İlçesi'nde meydana gelen trafik kazasında 2 kişi öldü, 3 kişi de yaralandı. 
     Çeşme otoban tali yolda İzmir Barosu avukatlarından Mukaddes Sayar 37 yönetimindeki 34 NS 985 plakalı özel araç, Konak'tan Narlıdere'ye seyrederken tali yolda, önündeki aracı aniden solladı. Sayar, karşı yönden gelen başka bir araca çarpmamak için direksiyon kırınca araç, yol kenarındaki elektrik direğine vurup şarampole yuvarlandı. 
     Kazada, aracı kullanan avukat Mukaddes Sayar almadan kurtulurken, yanında bulunan avukat arkadaşı Berna Eraydın, Meral Kul 24 , Dilber Erbek 16 , ablası Didem Erbek 19 , annesi Dilek Erbek yaralandı. Tedavi için 9 Eylül Tıp Fakültesi Hastanesi'ne kaldırılan yaralılardan Meral Kul ile Dilber Erbek kurtarılamadı. 
     Kazada ağır yaralanan anne Dilek Erbek ile kızı Didem Erbek ve avukat Berna Eraydın'ın tedavileri sürüyor. Mukaddes Sayar, ifade vermek üzere karakola götürüldü. 






</TEXT>
</DOC>
