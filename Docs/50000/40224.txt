<DOC>
<DOCNO> 40224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/spor/spo06.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdeniz’de madalya avı 
</HEADLINE>
<TEXT>

Tunus’ta düzenlenen ve 23 ülkeden yaklaşık 3 bin 500 sporcunun katılacağı 14’üncü Akdeniz Oyunları görkemli bir törenle start aldı 
     YAŞAR SAYGI 

     14. Akdeniz Oyunları, dün Tunus’un başkenti Tunus’ta düzenlenen görkemli bir açılış töreniyle başladı. 23 ülkeden 3 bin 500’ü aşkın sporcunun iki hafta süreyle 23 dalda mücadele edeceği oyunların 7 Kasım Stadı’ndaki açılış töreninde ülkemizi, ilk kafile olarak Tunus’a giden 185 kişilik ekibimiz temsil etti. 
     RENKLİ gösterilerin sergilendiği açılışta ülkelerin geçit resmi de coşkuyla alkışlandı. Açılış öncesi Türk kafilesi için bayrak töreni düzenlendi. Ay - Yıldızlı bayrağımız, İstiklal Marşı eşliğinde göndere çekildi. Törende, Gençlik ve Spor Genel Müdür Kemal Mutlu, ekip şefleri ile bazı sporcularımız yer aldı. 
     AKDENİZ Oyunları’nda müsabakalar bugün start alacak. İlk gün Türk sporcuları erkek ve bayanlar basketbol, cimnastik, eskrim erkekler epe, bayanlar flöre, halter, yüzme, tenis, boks ve bedensel engelliler yüzme dallarında mücadele edecek. Bu arada oyunlara katılacak 106 kişilik ikinci kafilemiz de bugün Tunus’a geçecek. 
     



 SPOR 
























</TEXT>
</DOC>
