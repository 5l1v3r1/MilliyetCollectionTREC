<DOC>
<DOCNO> 7359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/yazar/asik.html </URL>
<DATE> 2001/02/16/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Sigorta mağduru 
</HEADLINE>
<TEXT>

     Metin Güre adlı okurumuz American Life sigorta şirketi temsilcisi Orhan Özkaynak'a kendini sigorta ettirmiş... Sigorta taksitlerini elden ödemiş... Bir süre sonra Metin Bey'e bir mektup gönderen American Life şirketi Orhan Özkaynak'la ilişkiyi kestiklerini bildirmiş.. Orhan Özkaynak'ın tahsil ettiği paraları şirkete ödemediğini, bu paralarla sırra kadem bastığını bildirmiş, Metin Güre'den sigorta taksitlerini yeniden istemişti. 
     Okurumuz İnci Nur Üstün, aynı şekilde Orhan Özkaynak tarafından dolandırıldığını ve A.Life'a 600 dolarlık sigorta taksidini ikinci defa ödemek zorunda kaldığını bildirdi dün. 
     Arayanlarlardan biri de Anadolu Sigorta Baş Hukuk Müfettişi Prof. Hüseyin Ülgen oldu... Hüseyin Bey şirketin kendine bağlı acentanın tasarruflarından sorumlu olduğunu bildirdi ve dedi ki 
     - Sigorta şirketi burada haksızdır. Mağdur durumda kalanlar mahkemeye başvururlarsa iki celsede davayı kazanırlar... 
     Sigorta şirketi kendi aymazlığını vatandaşa ödetmemelidir. 
     
Asıl kazanan...      Hikayeyi rahmetli Adnan Saygun anlatmış. Geçenlerde Müşerref Hekimoğlu aktardı 
     At yarışlarını seyreden kalabalık içinde bir adam, aşırı ilgisi ve coşkusuyla dikkat çekiyor... Desteklediği at birinciliği kazanınca şapkasını fırlatıp piste koşuyor. Sevgiyle sarılıp kucaklıyor hayvanı... 
     Çevredekiler soruyor 
     - At sizin galiba 
     - Hayır değil. 
     - Bu ata para yatırdınız ve iyi para kazandınız .. 
     - Yooo... 
     - Öyleyse bu sevinç niye 
     - Bu atın yularını ben yaptım, diyor adam, onda göz nurum var. 
     
Sevgili memur      Fadime'nin kocası Temel devlet memuruymuş. Geçen sabah Fadime, Temel'e cilveli cilveli sormuş 
     - Uy, Temelcuğum, niye maaş günü olan 15'i Sevgililer Günü yapmamışlar da ayın 14'ünü yapmışlar. Sen de sevgülücüğüne bir hedüye alırdın. 
     Temel cevap vermiş 
     - Saçmasapan konuşma Fadime, yapanlar bilmez mi ki, bu maaşlı adamın tek karısı vardır, sevgülüsü yoktur. 
     Nermin Hanım'a teşekkürle... 
     
Yine mi ödün ..      Bursa'dan Nalan Hanım soruyor 
     - Böyle bir şey nasıl olabilir TC Dışişleri Bakanı'nın eşi, nasıl olur da İran'a gidiyor diye başını örter Örtmese, havaalanından geri mi çevireceklerdi Harazi'nin eşi Türkiye'ye gelse, mesela Anıtkabir'de açar mı başını Batı'ya karşı zaten hep ödün... İran'a ödün.. 
     Sen kendi kimliğine saygı duymazsan, kim duyar 
     
     İMF 
     Özelleştirmeyi beceremiyor diyerek haksızlık ediyoruz hükümete... 
     Beyler, en büyük özelleştirmeyi ekonomiyi IMF'ye devrederek yapmadılar mı 
Derya Derin 

Enerjik soygun...      Kayseri Elektrik ve İstanbul Anadolu yakası dağıtıcısı Aktaş'ın devleti 10 yıldır nasıl söğüşlediği, Başbakanlık Teftiş Kurulu raporunda ayrıntılarıyla anlatılıyor... 
     5 Şubat 2001 tarihli rapora göre, 1991'den beri bu iki dağıtıcı kurumdan tahsil edilemeyen devlet alacağı 43.5 trilyon liraya ulaşmış durumda... 
     Bu şirketlerle 10 yıldır "alacak verecek hesabı" mahsuplaşma yapılamadığına dikkat çeken Teftiş Kurulu, geçen 10 yıl içinde görev yapan 10 Enerji Bakanı hakkında "devleti zarara uğrattıkları" gerekçesiyle suç duyurusunda bulundu... 
     Suç duyurusunda adı geçen eski bakanlardan biri de Ersin Faralyalı... 
     1991 - 93 arasında Enerji Bakanlığı yapan Faralyalı, Ekim 1999'da Aktaş vurgunlarıyla ilgili bir yazımız üzerine arayıp ilginç bilgiler aktarmıştı. Mesela diyordu ki 
     - 1991 yılı sonunda göreve geldikten kısa süre sonra Aktaş'la ilgili şikayetleri inceleyince gördük ki, Özal döneminde bu şirketle istismara çok müsait bir imtiyaz sözleşmesi yapılmış. Danıştay denetiminden geçirilmeyen bu sözleşmeyle şirket hem vatandaşı hem de devleti soymaya başlamıştı. Mesela, kendisine enerji veren TEK'in her ay yaptığı yüzde 5'lik zammı bir önceki ayın faturasına koyuyor, böylece her ay yok yere yüzde 5 fazla para alıyordu. Sonra.. TEK'e olan borçlarını geç ödüyor, paraları repoya yatırıyordu. Ayrıca topladığı paranın bir bölümüyle "yatırım yapma" zorunluluğu dolayısıyla bir inşaat şirketi kurmuş, yatırımı o şirket eliyle yapıyordu. Oysa yapılacak yatırım ihaleye çıkarılsa ve TEK ihaleye girebilse yüzde 30 - 40 fiyat kırılabilecekti. Fakat bu mümkün olmuyor, yatırımlar yüzde 30 - 40 fazla para yiyordu. 
     Faralyalı o konuşmamızda, Aktaş'ın sözleşmesini sağlam esaslara bağlayacak yeni bir anlaşma taslağı hazırladığını, fakat bunu uygulamaya fırsat bulamadan bakanlıktan ayrıldığını söylemişti. 
     
     Bu sütunda daha önce defalarca Aktaş'ın Enerji Bakanlığı yetkililerini maaşa bağlayarak onların yardımıyla devletin trilyonlarca lirasının üstüne yattığını yazmıştık. Kimse oralı olmadı. Ancak yavaş yavaş filmin sonuna geliyoruz. Süreç düzgün işler, Meclis görevini yapar ve sorumlu bakanlara Yüce Divan yolu açılırsa, ortaya Cumhuriyet tarihinin en büyük soygunlarından biri dökülecektir, kuşkunuz olmasın. 
     
     





Yine CHP... 


Sigorta mağduru 


Yüksek Denetleme Kurulu 


Sayın Başbakanıma utanarak arz ederim 


Türkiye Arap dünyasından Filistin'le İsrail'e... 


Türkiye, nereye 


"Sayın Başbuğum..." 


Nazım Hikmet ve Türk vatandaşlığı 


Kolejler kapansın 


Demirkent'ten bize 


Milli gelir 33 bin dolar .. 


"Kolaylaştırıcı" rolü zorlaşıyor... 


Sistemi doğru kurmak 


Gariplikler ülkesi... 


İnsansız ekonomi 


İlkin insanlık öldü 


TRT, Dijiturk'ten 4 kanalını çekiyor 


Önemli değişiklik yok 


Toptancı da dağıtıcı da şik yetçi 


Ağlayanın malı hayır etmez’ 


</TEXT>
</DOC>
