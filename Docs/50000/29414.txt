<DOC>
<DOCNO> 29414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/spor/aspo.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Karan savaşı 
</HEADLINE>
<TEXT>

1- Federasyon, Beroe Kulübü’nün Ümit için yaptığı başvuruyu, hülleyi engellemek için rafa kaldırdı 
2- G.Birliği, 5 Temmuz’u beklerken, G.Saray tepki gösterdi. Ali Dürüst, FIFA’ya gideceklerini söyledi 
     CEMAL ERSEN 

     60 günlük süre var 
     GALATASARAY’ın Ümit Karan’ı hülle yoluyla transfer etmek için Bulgaristan’ın Beroe takımını devreye sokma planı Futbol Federasyonu engeline takıldı. Bulgar federasyonunun talebinin "beklemeye" alındığını açıklayan yetkililer, 60 günlük süre içinde transfer sertifikasının gönderilmesinin mümkün olmadığını ifade ettiler. Yetkililer, Galatasaray’ın Ümit Karan’ı bonservis bedeli ödemeden transfer etmek için başlattığı "hülle" girişiminin bu yolla engelleneceğini bildirdiler. 
     
     Gençler izin vermeli’ 
     TALİMATIN açık olduğunu vurgulayan federasyon yetkilileri, "Gençlerbirliği’nin rızası olmadan gerçekleşecek bir transferde federasyonun lisans vermesi söz konusu olamaz" dediler. Başkent ekibinin 1.8 trilyona satış listesine koyduğu, Galatasaray ile prensip anlaşmasına varan ve önceki gün antrenmana çıkan Ümit Karan’ın transfer sertifikasının 60 gün içinde gönderilmemesi durumunda, Gençlerbirliği’nin 5 Temmuz tarihinde uzatma hakkını kullanabileceğine dikkat çekildi. 
     
     Onları ilgilendirmez’ 
     GALATASARAY, buna büyük tepki gösterdi. Asbaşkan Ali Dürüst, "Federasyona sormak lazım. Hakan, Okan, Emre’nin belgeleri istendiğinde neden hemen gönderildi Bunun farkı ne Futbolcunun nereye gideceği onları ilgilendirmez. Eğer vermezlerse FIFA’ya gideriz" dedi. Hukukçular ise, "Federasyon, hülle yoluyla transfer yapılmak istendiğini FIFA’ya anlatacaktır. FIFA’nın bu yüzden federasyona bir yaptırım uygulaması ise düşünülemez" yorumunu yaptılar. 
     
Şimdi ne olacak      BULGARİSTAN’ın Beroe Kulübü tarafından yapılan başvuruyu Futbol Federasyonu’nun iki ay bekletme hakkı bulunuyor. Bu hakkını kullanacağını bildiren federasyona, Gençlerbirliği’nin de baskı yaptığı belirtiliyor. Başkent kulübünün 5 Temmuz tarihinde bonservis bedelenin 5’te birinin yüzde yirmisi olan 72 milyarı federasyon hesabına yatırarak sözleşmeyi otomatikman bir yıl uzatacağı belirtiliyor. 
     



 SPOR 






















</TEXT>
</DOC>
