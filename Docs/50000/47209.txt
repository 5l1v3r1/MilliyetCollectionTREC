<DOC>
<DOCNO> 47209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo20.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ve Lyon Şampiyonlar Ligi'nin en az gol atan takımları 
</HEADLINE>
<TEXT>

     Avrupa Şampiyonlar Ligi'nde yarın karşılaşacak olan Fenerbahçe ve Fransa'nın Olympique Lyon takımları, bu ligin en az gol atan ekipleri durumunda bulunuyor. 
     Ligde 4. maçlarına çıkacak iki ekip, 32 takımın yer aldığı Şampiyonlar Ligi'nde, D Grubu'ndaki İtalya'nın Lazio takımı ile birlikte rakip kalelere sadece 1'er gol atabildi. Fenerbahçe tek golünü TSV Bayer 04 Leverkusen maçında Revivo ile bulurken, Olympique Lyon tek golünü Delmotte ile Fenerbahçe'ye attı. Bu arada Fenerbahçe 6, Olympique Lyon 3 gol yedi. 
     Öte yandan, Fransız ekibinin istatistiklerde Fenerbahçe'ye üstünlüğü göze çarpıyor. Olympique Lyon 3 maçta rakip kaleye 11'i kaleyi bulan 30 şut atarken, Fenerbahçe'nin 8'i isabetli 19 şutu var. 
     Fransa ekibi 3 karşılaşmada toplam 79 dakika topa sahip olurken, bu süre Fenerbahçe'de 67 dakikada kaldı. Fenerbahçe 19, Lyon 5 kez ofsayta düştü. 
     Fenerbahçe, hırçınlıkta ise rakibini geride bıraktı. Şampiyonlar Ligi'nde 3 maçta 8 sarı ve 1 kırmızı kart gören Johnson 
     sarı-lacivertli ekibe karşın, Fransa takımı 3 sarı, 1 kırmızı kart Pernambucano görerek, bu ligin hırçınları arasında yer aldı. 
     






</TEXT>
</DOC>
