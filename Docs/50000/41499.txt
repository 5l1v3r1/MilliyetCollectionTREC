<DOC>
<DOCNO> 41499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/siyaset/asiy.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Daha büyük partiler lazım 
</HEADLINE>
<TEXT>

Siyasette parçalı yapının her zaman istikrarsızlık anlamına gelmeyeceğini söyleyen Devlet Bakanı Derviş, ekonomik istikrarı sağlamak için daha büyük partiler gerektiğini söyledi 
     MERT İLKTUĞ İzmir DHA 

     Devlet Bakanı Kemal Derviş, Türkiye’de siyasi yapının parçalı olduğunu belirterek daha büyük partilerin gerekli olduğunu söyledi. 
     Türkiye Odalar ve Borsalar Birliği TOBB Sanayi Odaları Konsey Toplantısı’nda konuşan Derviş, ekonomik güvenle siyasal güveni birbirinden ayırmanın doğru olmadığını ve uzun vadeli perspektif içinde siyasal güven, toplumsal güven ile ekonomik ve finansal güvenin birlikte olduğunu savundu. 
     
     Siyasal güven 
     Derviş, Türkiye’de çok parçalanmış bir siyasal yapının bulunduğunu, büyük çoğunluğa sahip olan bir partinin olmadığına işaret ederek, Bu parçalanma süreci devam edecek gibi görünüyor. Bilemeyiz tabii ama bu gerçeği de görmemiz lazım’ dedi. 
     Siyasal ve ekonomik güvenin birlikte ele alınması konusunda İtalya örneğini veren Derviş, Türkiye için siyasette de bir toparlanma, daha büyük partilerin varlığı ve daha etkili siyasetin de arzu edildiğini söyledi. 
     İtalya’nın, Türkiye’ye benzeyen özelliklerinin bulunduğunu ifade eden Derviş, şöyle konuştu 
     "İtalya’ya baktığımızda belki bize benzeyen bir yanı var Oldukça parçalanmış bir ekonomik yapıya rağmen bir toplumda bir istikrarı sağlamak mümkün. Yasal çerçevesi sağlam olursa, partiler de değişir, hükümetler de değişir ama toplum ilerler. İtalya’da böyle olmuştur." 
     
     Göz yumuldu’ 
     İtalya’da hükümetler, bakanlıklar sık sık değişmiştir. Siyasal parçalanma, siyasal yelpazedeki dağınıklıkla toplumsal istikrarı eş anlamda kullanmamak lazım. 
     Devlet Bakanı Derviş, Türk toplumunun suçlama ve suçlanma psikozu içine girdiğini belirterek, bunu son derece tehlikeli bulduğunu anlattı. Derviş, Türk toplumundaki suçlama ve suçlanma psikozunun haklı boyutları olduğunu ifade ederek, şöyle dedi 
     "Yolsuzluklar olmuştur. Bazen bu yolsuzluklara da göz yumulmuştur. Herkesin herşeyi suçladığı, şüphe duyduğu bir ortama girmiştir. İmzasız mektuplarla soruşturma açılıyor. Bu ne ölçüde doğru, bunun önüne geçmemiz ve bu psikozun önüne geçmemiz lazım." 
     
İthalat ile sanal cennet yaşandı’      Devlet Bakanı Kemal Derviş, 1996 yılında AB ile yapılan Gümrük Birliği anlaşmasına da değinerek, bunun AB üyeliği yolunda önemli bir adım olduğunu kaydetti. Derviş, gümrük duvarlarının sıfırlanması ve ucuz döviz ortamında ithalatın önemli ölçüde arttığını ifade ederek, bu ortamda Türk sanayinin gücünün de zayıfladığını anlattı. Derviş, 2000 yılında kur çapası nedeniyle döviz fiyatlarının daha da ucuzladığını kaydederek, Bununla beraber adeta sanal bir cennet’ içine girildi birkaç ay için’ diye konuştu. Toplumda dayanışmayı ve birliği sağlayabilmek için suçlama ve suçlanma psikozunun’’ aşılması gerektiğini kaydeden Derviş, bunu aşmak için şartları bulunduğunu açıkladı. Derviş, toplumun üst düzeyinde olan devlette, bürokraside, sivil toplum örgütlerinde, özel sektörde herkes dürüstlük ve şeffaflık konusunda hiç bir taviz vermemesi gerektiğini söyledi. 
     



 SİYASET 








</TEXT>
</DOC>
