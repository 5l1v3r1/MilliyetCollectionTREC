<DOC>
<DOCNO> 34058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/siyaset/siy02.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet, takiyeye karşı savaş açtı 
</HEADLINE>
<TEXT>

     ANKARA Milliyet 

     Saadet Partisi SP Grup Başkanvekili Ömer Vehbi Hatipoğlu, insanların kendilerini farklı gösterme gayretlerine karşı olduklarını ve takiyeciliği siyasetten sileceklerini söyledi. 
     Hatipoğlu, bir gazetecinin "Takiyecilik yapmadan yanıt vereceğinizi umuyorum. İslam devletinden, şeriat devletinden yana mısınız " sorusuna öfkelendi. Soruyu küçültücü bulan Hatipoğlu, "Anayasa’ya göre bu soruyu bana soramazsınız. Önce sizin şeriat devletinin ne olduğunu açıklamanız gerekir. Ben Anayasa’ya bağlı kalacağıma yemin ettim. Bir Cumhuriyet çocuğuyum. Laik Türkiye Cumhuriyeti’ne bağlıyım" karşılığını verdi. Hatipoğlu, "Vatandaşları dini, etnik veya coğrafi mensubiyetlerini esas alarak kategorize etmeye yeltenen anlayışların ülkeye yarar getirmeyeceğini" söyledi. 
     



 SİYASET 


















</TEXT>
</DOC>
