<DOC>
<DOCNO> 12617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun04a.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanık DGM’de 
</HEADLINE>
<TEXT>

Maltepe Belediye Başkanı Uyanık, belediyesindeki imar yolsuzluğu soruşturması kapsamında iki saat ifade verdi 
     SEMRA PELEK İstanbul 

     Maltepe Belediye Başkanı Bahtiyar Uyanık, belediyedeki imar yolsuzluğu olayıyla ilgili yürütülen soruşturma kapsamında DGM’de ifade verdi. 
     Beşiktaş’taki İstanbul DGM’ye giden Uyanık’ın soruşturmayı yürüten Savcı Ahmet Ayvaz tarafından konuyla ilgili ifadesine başvurulduğu bildirildi. 
     İki saat ifade veren Uyanık, DGM çıkışında gazetecilerin sorularını yanıtladı. Uyanık, "Bizim şik yetçi olduğumuz insanlar, bizi şik yet etmişler. Devlet dedikoduyu bile araştırır. Savcı çağırdı, geldim ve bilgime başvuruldu" dedi. 
     
Dolu taksiye bindi      Soruları hızlı bir şekilde cevaplayan Uyanık, makam aracı olmadığı için o aceleyle içinde müşteri olan bir taksiye binmeye kalkıştı. 
     Belediyedeki yolsuzluklarla ilgili savcılığın talimatı üzerine iki Mülkiye Başmüfettişi rapor hazırlamıştı. Raporda Uyanık’ın da aralarında bulunduğu 25 kişi "çete oluşturmak" ve "rüşvet almakla" suçlanmıştı. Raporların ardından gözaltına alınan belediye başkan yardımcılarının da aralarında bulunduğu 25 kişi, DGM sorgularının ardından serbest bırakılmışlardı. Daha önce de Maltepe Belediyesi’nde imar yolsuzluğu’ yapıldığı gerekçesiyle gerçekleştirilen operasyon sonucu aralarında zabıta müdürlerinin de bulunduğu belediye çalışanları sorguya alınmış ve DGM’ye çıkartılmıştı. 
     Maltepe’de imar yolsuzluğu yapıldığı gerekçesiyle orman arazilerini yasadışı yollarla ele geçirerek kaçak iki mahalle kuran Mehmet Konan’ın da aralarında bulunduğu 12 kişi hakkında, İstanbul DGM’ce altı yıl ağır hapis istemiyle dava açılmıştı. Çete soruşturmasında adı geçen Belediye Başkanı Uyanık hakkındaki dosya da müfettiş raporları tamamlanmadığı için ayrılmıştı. 
     


 GÜNCEL 




























</TEXT>
</DOC>
