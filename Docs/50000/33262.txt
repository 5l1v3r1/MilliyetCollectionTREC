<DOC>
<DOCNO> 33262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/ekonomi/eko00.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzun vadeli bakana... 
</HEADLINE>
<TEXT>

İMKB uzun vadeli yatırım için çok uygun. Ancak 33 hisse senedinin işleme kapatılmasından ders alarak şirket seçimine özen göstermek gerekiyor 
     Songül HATISARU 

     Son 1.5 yıldan bu yana düşüş trendini sürdüren borsa, faiz ve dövizdeki spekülatif yükseliş nedeniyle toparlanmakta zorlanıyor. Endeks uzun zamandan sonra ilk kez 0.57 sent seviyesini gördü. 
     Bu seviyenin test edilmesiyle bir çok senet de tarihi diplerini yaptı. 
     Ekonomideki genel bozulmayla birlikte faiz ve dövizdeki yükseliş nedeniyle toparlanmakta güçlük çeken borsa bir taraftan da tahtası kapalı şirketler nedeniyle yatırımcısının moralini bozuyor. Fona geçen EGS Bank'la birlikte tahtası kapalı şirket sayısı 33'e yükseldi. 
     Genel ekonomideki bozulma, dövizin aşırı değerlenmesi, yüksek enflasyon, 1998'den beri yaşanan daralma, iç piyasada krizlerle tüketim harcamalarının kısılması gibi etkenler borsa şirketlerinin bilançolarını olumsuz etkiliyor. 
     
Fiyatlar 5 yıl önceye geldi      Ancak borsadaki fiyatların şu anda 5, hatta 6 yıl öncesine döndüğü göz önüne alındığında borsanın oldukça ucuz kaldığı görülüyor. Endeks döviz bazında 0.60 sent seviyelerinde seyrediyor. 
     Uzmanların yıl sonu endeks tahminleri ise 1 - 1.5 sent arasında oluşuyor. Endeksin yıl sonunu 1 sent civarında tamamlaması durumunda bu fiyatlardan alınacak kağıtların reel getirisi yüzde 50'lere yaklaşıyor. 
     Ancak bu noktada çok seçici davranmak gerekiyor. Bu dönemde likit olan, k r yaratma potansiyeli yüksek, ihracat bağlantıları güçlü şirketlere yatırım yapmak gerekiyor. 
     
Spekülatif çıkan hızlı düşer      Genelde işlem hacmi dar, derinliği olmayan senetlerde spekülatörler at koşturuyor. 
     Bunlardan bir kısmı SPK'ya yansırken, bir kısmı sessiz sedasız primini yapıyor. Sık sık yatırımcıların spekülasyonlara kanmamamaları konusunda uyarılar yapılsada bu hisseler yatırımcıyı mıknatıs gibi çekmeye devam ediyor. 
     Tabloda yer alan senetlerden İpek Matbaacılık ve Ersu Gıda'daki spekülatif hareketler SPK'ya yansıdı ve tesbit edilen spekülatörlere işlem yasağı getirildi. Bankaların haciz kıskacında olan Transtürk Holding hisse senetleri ise son bir yıl içinde gördüğü en yüksek seviyenin yüzde 93 altına gerileyerek dip yaptı. Şirketin mali yapısının bozuk olduğunu hatırlatmakta fayda var. Makina Takım'da borç kıskacından kurtulamadığı için dip seviyeye gerileyen hisseler arasında. 
     
HSBC Yatırım Ortaklığı      Uzun zamandır sürmekte olan Demirbank'ın HSBC'ye satışı geçen hafta sonuçlandı. Bankanın HSBC'ye satıldığı haberiyle birlikte hafta başından bu yana hareketli olan Demir Yatırım Ortaklığı haftanın son gününü hızlı bir yükselişle kapattı. 
     Demir Yatırım Ortaklığı’nın hareketleri izlendiğinde, Demirbank hissesi yatırımcılarının hisselerine el konulmasaydı ve tahtada açık olsaydı kağıt değerlerinin el konulmadan önceki seviyelerine kadar ne kadar hızlı geri dönebileceği de görülüyor. Vah zavallı banka hissesi yatırımcıları vah... 
     17 Temmuz'da 1.750 lira olan kağıt HSBC'nin bankayı alacağı haberlerinin etkisiyle buradan harekete başladı. Haftanın son dört seansı tavan tavan giden kağıt bir haftada yüzde 45 prim yaparak 2 bin 650 liradan kapanışını yaptı. 
     
Dolarda büyük oyun oynandı      Dolar kurunun yıl sonu tahmin seviyelerine yaklaştığını söyleyen SPK Üyesi Erdal Batmaz, "Kur üzerinde spekülasyon yapılıyor" dedi 
     Dolar üzerinde tatlı k rlar kazanmaya yönelik oyunlarla ekonominin zarara uğratıldığını söyleyen Sermaye Piyasası Kurulu Üyesi Erdal Batmaz, dolar kurunda hafta sonuna doğru yaşanan yüzde 11'lik düşüşün ekonominin içinde bulunduğu koşullardan avantaj sağlamaya çalışanların varlığını teyit ettiğini söyledi. Batmaz, dövizde vadeli işlemlerin başlamasıyla yatırımcının önünü görmeye başlayacağına dikkat çekti. Ekonominin ciddi anlamda bir psikolojik savaşa muhatap olduğunu söyleyen Batmaz, "Bu nedenle bir psikolojik savunmanın yapılması, bununda bir devlet politikası olarak ele alınıp uygulanması gerekmektedir" şeklinde konuştu. 
     
     Mütareke ekonomistleri’ 
     Halkın, ülkenin gücüne, büyüklüğüne ve bütününü oluşturan kurumların tamamına güvenememe noktasına geldiğini söyleyen Batmaz, "En büyük özelliğimiz olan dayanışma duygusu yok edilmek isteniyor" dedi. Ekonomik tarihin hiç bir döneminde bu kadar kavram kargaşası yaşanmadığını savunan Batmaz sözlerini şöyle sürdürdü 
     "Konsolidasyon, moratoryom kelimelerinin anlamını, sonuçlarının ne olacağını bilmeyen kesimler bu kavramlar hakkında fikir beyan eder, önerir hale geldiler. Konsolidasyondan sadece devletten alacaklı olanlar olumsuz etkilenmez. Yastık altında 1 milyar kefen parasını saklayan insanların da parası pul olur. Sonuçlarını umursamadan, neredeyse konsolidasyon ilanı isteyen mütareke ekonomistleri türedi." 
     Ara rejim ve teknokrat hükümet tartışmalarının geçmişten ders alınmamışçasına önerilebildiğini söyleyen Batmaz, "Bugünkü hükümet çok önemli kararlara imza attı. İç ve dış borçlar sanki hemen yarın ödenmek zorundaymış gibi izlenim yaratıp Hazine'yi zaaf içinde göstermek kime ne fayda sağlıyor anlamak mümkün değil" şeklinde konuştu. 
     
     Gönüllü ortaklık sistemi 
     İç ve dış borç ödemelerinin rahatlatılmasında Telekom dahil olmak üzere özelleştirme kapsamında bulunan şirketlerin bir çözüm olabileceğini söyleyen Batmaz önerisini şöyle detaylandırdı "Dünyanın 5 büyük denetim firmasından birine, özelleştirme portföyünde bulunan şirketlerin değerlemesi yaptırılır. Bir adet hissenin birim fiyatı belirlenerek, borç verenlere gönüllü olarak alacaklarına karşı bu hisseler teklif edilebilir. Hiç şüphesiz ki bu birim fiyat primli olacağı için belli bir talepte görebilir. Böylece isteyenler şimdiden örneğin Telekom ortağı durumuna gelebilirler." 
     



 EKONOMİ 

















</TEXT>
</DOC>
