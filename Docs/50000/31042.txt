<DOC>
<DOCNO> 31042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sontur08.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkesin derdi başka...Bu da bıyık şampiyonunun derdi... 
</HEADLINE>
<TEXT>

     Türkiye Bıyık Yarışması'nda 1 metre 85 santimetrelik bıyığıyla birinci olan Ordulu Sıtkı Ekşi, meraklıların çekmesi sonucu bıyıklarının 5 santimetre kısalmasından yakınıyor. 
     Mesudiye ilçesi Aşağı Gökçe köyünde oturan 3 çocuk babası Sıtkı Ekşi 68 , 30 yıldır büyük bir özen göstererek büyüttüğü 1 metre 80 santimetre uzunluğundaki bıyıklarına her gün krem ve badem yağıyla bakım yapıyor. 
     Bıyıklarına olan aşırı ilgiden memnun olduğunu, ancak bu ilginin bıyıklarına bazen zarar verdiğini ifade eden Sıtkı Ekşi, şunları söyledi 
     ''Her sabah bıyığıma en az 2 saat bakım yapıyorum. İlçeye gittiğimde ise meraklıların yoğun ilgisiyle karşılaşıyorum. Fotoğraf çektirmek isteyenler oluyor. Ancak bu ilgiden bıyıklarım zarar görüyor. Meraklılar bıyığıma dokunup çekiyorlar. Bu yüzden birinci seçildiğimde 1 metre 85 santimetre olan bıyığım, 5 santimetre kısaldı. Tek isteğim, Türkiye Şampiyonu olarak ölmektir.'' 
     
     






</TEXT>
</DOC>
