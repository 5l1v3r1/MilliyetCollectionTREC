<DOC>
<DOCNO> 49620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/soneko19.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine ihalesinde bileşik faiz yüzde 84.62 oldu 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde 154 gün vadeli borçlandı. 
     Hazine'nin bono ihalesine toplam 544.6 trilyon liralık teklif gelirken, ihalede nominal 351.7 trilyon liralık satış gerçekleşti. 
     İhaledeki net satış miktarı da 271.3 trilyon lira olarak gerçekleşti. 
     Bu arada, bonolar, tek fiyat ihale sistemi ile ihraç edildi. Bono ihalesinde bu sistemde gerçekleşen bileşik faiz yüzde 84.62, basit faiz ise yüzde 70 oldu. 
     Bonoların geri ödemesi, 3 Nisan 2002'de yapılacak. 
     Söz konusu ihalede satışa sunulan senetler, 3 Ekim 2001 tarihinde ihracı gerçekleştirilen, 182 gün vadeli bononun yeniden ihracı oldu. 
     Hazine, 23 Ekim tarihinde düzenlendiği 3 aylık referans bono ihalesinde, net 688 trilyon liralık satış yapmıştı. 
     Hazine'nin, değişken faiz ödemeli senetlerin faizlerinin belirlenmesi amacıyla düzenlendiği 3 aylık referans bono ihalesinde nominal 795.4 trilyon lira tutarında kağıt satılırken, 1 katrilyon 205.2 trilyon lira tutarında teklif gelmişti. İhalede basit faiz yüzde 62.43, bileşik faiz de yüzde 78.62 olarak gerçekleşmişti. 
     






</TEXT>
</DOC>
