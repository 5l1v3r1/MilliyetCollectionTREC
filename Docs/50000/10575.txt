<DOC>
<DOCNO> 10575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/spor/spo11.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Futbolcu dövene üyelikten men      REAL Madrid, Barcelona maçında kaleci Jose Mari’ye vuran taraftarı özür dilemesine karşın kulüp üyeliğinden çıkardı. İspanya’daki antişiddet komisyonu da taraftara 350 bin peseta yaklaşık 2 bin dolar paranın yanı sıra 3 ay da statlarda maç izlememe cezası verdi. 
     
Real Madrid yine favori      ŞAMPİYONLAR Ligi’ndeki bahislerde son şampiyon Real Madrid yine en büyük favori gösteriliyor. İngiliz bahis şirketi William Hill’de İspanyol ekibi, dörde dokuzla favori olmayı sürdürüyor. R.Madrid’i M.United, B.Münih ve Valencia izliyor. Milan, Lyon ve S.Graz’ın önünde sekizinci favori olan Galatasaray’ın şampiyonluğuna ise 1’e 16 veriliyor. 
     
Düğüm çözülmedi      ŞAMPİYONLAR Ligi’nde ikinci etaptaki son maçlar öncesinde D Grubu dışındaki üç grupta tur heyecanı son haftaya kaldı. Bu grupta çeyrek final biletini kapan iki ekipten Real Madrid, Leeds’i 3 - 2 yenip, liderliği kaptırmadı. A Grubu’ndan Sturm Graz’ı 5 - 0 yenen Valencia turu bulurken, B Grubu’nda üç farklı yenilgiden son yarım saatte 4 - 3’lük galibiyeti yakalayan Deportivo, dokuz yıllık Şampiyonlar Ligi tarihinde mucize gerçekleştirdi. C Grubu’nda ise yarış devam ediyor. 
     


 SPOR 


























</TEXT>
</DOC>
