<DOC>
<DOCNO> 22352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/yazar/akyol.html </URL>
<DATE> 2001/05/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İtimat krizi 
</HEADLINE>
<TEXT>

     ÇEŞİTLİ ülkelerde yapılan "Değerler Araştırması"nda Türkler, "İnsanlara itimat edilebilir mi " sorusuna sadece yüzde 10 civarında "evet" cevabını veriyor. 
     Birbirimize itimat etmiyoruz Milli değerlerimiz son derece güçlü olduğu halde, neden bir itimat krizi içindeyiz Bu yüzden, mesela kişilerin karşılıklı itimatla bir araya gelmelerinden olaşacak gönüllü faaliyetler bizde çok zayıftır. 
     Amerikalıların yüzde 60'ı sosyal, dini, kültürel, sportif vs, bir 'gönüllü' kuruluşa üyedir, onun 'kimliğine' sahiptir, bizde bu oran yüzde 3'tür 
     İşte onun için, şehit aileleriyle ilgilenen, ekonomik krizde sosyal yardım hizmetleri yapan, fakir öğrenci okutan, hayır faaliyetlerinde bulunan gönüllü kuruluşlarımız çok cılızdır. 
     Depremde ortaya çıkanları da devletimiz "hüküm ve tasarruf altına alarak" bastırdı 
     
     GÖNÜLLÜ kuruluşlar, yahut 'aracı aidiyetler' neden ABD, İngiltere, bir ölçüde Almanya gibi bazı ülkelerde çok güçlüdür de, Fransa, İtalya, Türkiye gibi bazı ülkelerde zayıftır Bu konuda özellikle Gabriel Almond ve Sydney Verba'nın "Civic Culture" 1963 adlı neredeyse klasikleşmiş eserini başka bir yazımda tanıtacağım. 
     Bugünkü konum, Lawrens E. Harrison ile Samuel Huntington'un editörlüğünde geçen yıl yayımlanan "Cultur Matters, How Values Shapes Human Progress" adlı derleme kitaptır. 
     Bu kitapta Ronald Inglehart'ın "Culture and Democracy" adlı makalesinde, konumuzla ilgili çok önemli işaretler var. 
     Inglehart, her toplumda az çok görülen değer türlerinden "kendini ifade değerleri"nin işlevine dikkat çekiyor Kişilerin birbirine itimat etmesi, farklılıklara hoşgörü, katılım, bireysel karar alma yeteneği gibi... 
     Bu değerlerin güçlü olduğu toplumlarda ekonomi, gönüllü sivil kuruluşlar ve demokrasi daha hızlı gelişiyor zayıf olduğu toplumlarda yavaş gelişiyor. Sf. 80 vd. 
     
     INGLEHART'A göre, "Tarihen Protestan ülkelerde 'kendini ifade değerleri' Katolik ülkelerden daha güçlüdür... Fakat Protestan ama eski komünist Doğu Almanya ve Litvanya'da bu değerler zayıftır, kişiler arası itimat düşük düzeydedir" Sf. 90 
     Katoliklik Papa'dan aşağıya, hiyerarşik ve merkezi olarak örgütlenmiş bir dindir. Protestanlıkta böyle merkezi bir ruhbani otorite yoktur. 
     Totaliter rejimler bireyle devlet arasındaki 'gayri resmi' kurum ve aidiyetleri yasaklar Geleneksel dini cemaatler, feodaliteden evrimleşen yerel aidiyetler, dernekler vs. yasaktır. "Her şey devlet içinde, hiçbir devlet dışında " 
     Wright'ın "incivizm" başlığı altında belirttiği gibi, halkı Katolik devleti Jacoben geleneğe sahip Fransa'da gönüllü kurumlar İngiltere'deki kadar gelişmemiştir Protestan liberal ülkelerde ise birçok gönüllü kurum dini cemaatlerden evrilmiştir. 
     Özetle, "yatay ve yerel olarak denetlenebilen örgütlenmeler kişiler arası itimadı geliştirmekte geniş, hiyerarşik, merkezileşmiş bürokrasilerin yönetimi ise kişiler arası itimadı aşındırmaktadır." Sf. 91 
     Inglehart Türkiye'nin de yerini ve rakamsal ölçümlerini veriyor diplerde değiliz ama pek iyi de değiliz. Sf. 90 - 93 
     Yaşayarak bildiklerimizin sosyolojik anlatımını merak edenler okusun, düşünsün. 
     
     







İtimat krizi 


Pilotların mesajları 


Göbek diplomasisi 


Tarihle yüzleşmek 


Böyle kamu hizmeti olmaz olsun 


Tağmaç, Batur ve Necatigil... 


İtalyan solu 


Yorgan geldi, kavga bitti mi 


İmtiyazlı, sınıflı bir milletiz 


</TEXT>
</DOC>
