<DOC>
<DOCNO> 6998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/cankat.html </URL>
<DATE> 2001/02/14/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sisi, şimdi Emniyet Müdürü olabilirdi 
</HEADLINE>
<TEXT>

     Pazartesi günü, Türkiye’nin ilk resm transseksüeli Sisi lakaplı Seyhan Soylu’yla ilgili bir haber yazdım. Hatırlarsanız, istediği halde Polis Koleji’ne girememiş, demiştim. Bu yazım üzerine, Emniyet Müdürlüğü’nden iki üç görevli, beni arayarak, daha detaylı bilgi verdiler. Aktarıyorum 
     Erkek adıyla İlyas Tatar Meşhur boks şampiyonu Seyfi Tatar’ın da akrabasıymış , 1973 yılında Polis Koleji’ne girmiş. Ancak, daha birinci sınıftayken, okulla ilişiğini kesmişler. 
     Resm gerekçe, arkadaşlarıyla geçimsizlik ve uyumsuzluk. 
     Ancak, asıl sebep bunun tam tersiymiş. Bana bilgi veren Emniyet mensupları, bir kadına asıl gerekçeyi açık açık söyleyemediler tabii. Ama içlerinden biri "Yatılı kolejimizden arkadaşlarıyla geçimsiz ve uyumsuz olduğu için değil, aksine, aşırı derecede uyumlu ve geçimli olduğu için atıldı. Bilmem anlatabildim mi " dedi. 
     O dönemde Kolej ve Akademi 6 yılda bitiriliyormuş. Yani, 1979 yılında Komiser Yardımcısı rütbesiyle mezun olabilseymiş, Sisi bugün, önemli bir ilin Emniyet Müdürü olabilirdi. 
     Beni arayan memurlara, "Sisi’nin sınıf arkadaşlarından, bugün yüksek mevkilerde olanlar var mı " diye sordum. 
     Varmış da, daha da önce polis dayanışması varmış. Nuh dediler, peygamber demediler. 
     
On yıl çalışsa o evi alamazdı      Emniyet Müdürlüğü’yle ilgili bir "magazin" haberi yaptık Sisi . "İç işleri"nden de bir haber patlatalım, gazeteciliğimiz dört dörtlük olsun. 
     Ankara Emniyet Genel Müdürlüğü’nde günün konusu, bir Emniyet görevlisinin, Bilkent 3. etapta edindiği, 130 bin dolarlık daire. 
     Zenginin parası züğürdün çenesini yorar, derler ya... Şimdi herkes, "İki ilde Emniyet Müdürlüğü yapmış, bugün Daire Başkanı olan bu arkadaşımız, polis maaşıyla böyle bir mülkü nasıl edindi " diye birbirine soruyor. 
     Hesabını da yapmışlar Eşi çalışmayan, iki çocuğu Ankara dışında okuyan bu Daire Başkanı’nın, 88 milyar lira değerindeki bir daireyi almak için, yaklaşık 10 yıl boyunca, yemeyip, içmeyip, maaşını biriktirmesi gerekiyor. 
     Bu kadar gaddar olmayın Polislere lotodan ikramiye çıkmaz mı Almanya’daki bir amcadan miras kalmaz mı 
     
Zengin keşkülü      Haberturk’te okudum. "Uzun zamandır görüşmeyen" Tansu Çiller ve Sabah grubunun sahibi Dinç Bilgin, Yeniköy’deki Zeynel’de keşkül yediler. Çiller "toplantıya yalnız gelmemek için" aile dostları Atay Şefkatlioğlu’nu da yanına aldı. 
     Bu "mahrem" toplantı, niye caddenin karşı tarafındaki yalıda değil de, muhallebici Zeynel’de yapıldı acep 
     Not Niye "keşkülüfukara" derler diye, Türk Dil Kurumu’nun sözlüğüne bakarken öğrendim. Keşkül’ün iki anlamı varmış 1 Dilenci çanağı 2 Bir süt tatlısı . 
     
Dr. h.c. Nezih Demirkent      Manisa Celal Bayar Üniversitesi Rektörü Prof. Dr. Tuna Taner’in verdiği başsağlığı ilanı dikkatimi çekti 
     Dr. h.c. Nezih DEMİRKENT. 
     Demek ki Celal Bayar Üniversitesi, rahmetliye honoris causa doktorluk payesi vermiş. Honoris causa, önemli kişilere, sınavsız ve onursal olarak verilen akademik unvanlara denir. 
     Ben bu payenin bizde açıkça kullanıldığını ilk defa görüyorum. 
     Ben, üç günlük "gazeteci", 50 yıllık ustaya, Allah rahmet eylesin diyorum. Salı yazıları, benim için birer ders notu gibiydi. 
     
Cin tonik değil Irish Coffee      Hüsamettin Cindoruk’u ne kadar tanırsınız 
     Tecrübeli bir devlet adamıdır, yılların politikacısıdır, önemli bir hukukçudur... 
     Tamam. Size küçük bir bilgi daha 
     Sayın Hüsamettin Cindoruk, dedikoducuların iddia ettiği gibi cin tonik değil, Irish coffee sever. 
     Yaaa Bunu bilmiyordunuz işte. 
     Ben de, Cindoruk’u, geçenlerde James Joyce’ta, hukuk öğrencileriyle Irish coffee içip derin derin sohbet ederken görene kadar bilmiyordum. 
     İşte size "Cindoruk usulü Irish Coffee" tarifi 
     Toz ekspresso kahveyle toz şeker karıştırılır. İsteğe göre 4 cl Bailey’s veya Jameson viski eklenir. Krem şantiyi ve şeker karışımı bir krema ile kadeh doldurulur. Üstü çikolata parçalarıyla süslenerek servis yapılır. 
     Akşamın bir vakti, barmenin anlattığından aklımda kalan bu. Zehirlenen olursa, mesuliyet kabul etmem. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
