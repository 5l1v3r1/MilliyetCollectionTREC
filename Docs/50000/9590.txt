<DOC>
<DOCNO> 9590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/dunya/dun01.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban vahşeti tarihe yöneldi 
</HEADLINE>
<TEXT>
Heykellere tank ateşi 
Taliban’ın binlerce yıllık dev Buda heykelini put’ diye parçalaması İran’ı bile çileden çıkardı 
     DIŞ Haberler ServİSİ 

     Afganistan’da aralarında dünyanın en büyük Buda heykelinin de bulunduğu tüm heykelleri "put" oldukları gerekçesiyle imha etme kararı alan şeriatçı Taliban yönetimi tüm dünyanın protestosuna kulak tıkayarak dün hem tarihi, hem de maddi açıdan paha biçilmez bu sanat eserlerini tank, top ve roketlerle vurarak yıkmaya başladı. Taliban’ın insanlığın ortak mirası eserlere karşı bu vahşi tutumu İran’ı bile çileden çıkardı. 
     
     2 bin yıllık 
     Yıkım kararı alınan 2000 yıllık heykeller arasında, 53 metrelik boyu ile dünyanın en büyük ayakta duran Buda heykeli ve 37 metre boyunda bir başka Buda heykeli de bulunuyor. 
     Bu arada, BM Bilim Eğitim ve Kültür Örgütü UNESCO ’ya çağrı yapan İran Tarihi Anıtlar Örgütü, Taliban’ı sert bir dille kınadı. Müslümanların yerleşmesinden önce Budizmin hakim olduğu bugünkü Afganistan topraklarında ikisi dev boyutlarda olmak üzere binlerce Buda heykeli bulunuyor. Bunlardan, bulundukları bölgenin adıyla anılan ve MS 2. yüzyılda dev kayalara oyulan Bamiyan Budaları özellikle paha biçilemez ve yeri doldurulamaz değerde. 
     
     


 DÜNYA 











</TEXT>
</DOC>
