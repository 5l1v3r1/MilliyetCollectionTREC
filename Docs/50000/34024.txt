<DOC>
<DOCNO> 34024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sontur22.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM şimdi de Bank Kapital dosyasını açıyor 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen bazı bankalarla ilgili soruşturmaları tamamlayan İstanbul DGM Cumhuriyet Başsavcılığı, şimdi de Bank Kapital dosyasını ele aldı. Bankanın 280 milyon dolar zarara uğratıldığı belirlendi. 
     27 Ekim 2000'de Fon'a devredilen, ardından Sümerbank çatısı altında birleştirilen Bank Kapital hakkında, ifade alma ve belge toplama işlemine geçilecek. 
     Soruşturmada şu ana kadar, off-shore dolandırıcılığı olmadığı, ancak var olan şirketlere kredi verilmesi ve daha sonra bu kredilerin grup şirketlerine kaydırılması işlemine rastlandığı öğrenildi. 
     Tespitlerde, bu şekilde verilen usulsüz kredilerle bankanın 280 trilyon lira zarara uğratıldığı anlaşıldı. 
     Yönetim Kurulu Başkanlığı'nı Mahmut Ceylan'ın yaptığı, 624 personelin çalıştığı, biri yurt dışında olmak üzere 31 şubesi bulunan Bank Kapital, BDDK tarafından 27 Ekim 2000 tarihinde Etibank'la birlikte TMSF'ye devredilmişti. 







</TEXT>
</DOC>
