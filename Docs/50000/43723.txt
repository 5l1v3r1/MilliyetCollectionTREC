<DOC>
<DOCNO> 43723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/astro/index.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Abartıya kaçabiliriz 
</HEADLINE>
<TEXT>

Bugün Ay Oğlak burcunda ve toprak elementinden Boğa, Başak ve Oğlak’a kolaylıklar sağlıyor. Ay bu burçta rahat edemediği için gün içinde duygusal konular söz konusu olduğunda yetersizliklerle karşılaşabiliriz. Bu arada Merkür - Pluto ilişkisi sözlerimizle daha kurcalayıcı olabileceğimizi, görünürde olan şeylerle ilgilenmek yerine olayların arkasındaki gelişmeleri de araştırmak isteyebileceğimizi açıklamakta. Koç’lar yine meşguller ve gün boyunca sorumluluk almak durumundalar. Duygusal konularda zorlanabilirler. Boğa’ların keyfi yerinde. Bugün düşüncelerini somut hale getirecek fırsatlar elde edebilecekler. İkizler harcamalarını dengelemek zorunda. Bu arada borç - alacak konularında da bazı gerginlikler gündeme gelebilir. Yengeç’ler ne kadar toleranslı ve esnek davranırsa o oranda rahat edecekler. Aşırı hassaslık çoğu zaman yıpratıcı da olmakta. Aslan’ların yapmaları gereken işler ve detaylı çalışmalar var. İş ortamında daha ılımlı davranmak zorundalar. Başak’lar rahatlar. Yaratıcılıklarını gösterebilecek sürprizler yakalayabilirler. Terazi’lerin kırılgan yapısı bugün onları çok mutlu etmeyebilir. Özellikle aile hayatında bazı pürüzlerle karşılaşabilirler. Ay bugün 11.57 Jüpiter’le karşıt açı oluştururken, iş konularında aşırı risklere girmemek gerekiyor. İyimserlik güzel bir duygu ama sınırlı şartları da gözden kaçırmamalıyız. Akrep’ler verimli geçecek bir günde. Sezgilerini kullanarak daha karlı çıkabilirler, sözlerinin etkileyici gücünden yararlanabilirler. Yay’lar parasal konularda endişeli olabilirler. Kısıtlı kaynaklarını yerinde kullanmak için çalışmalılar. Oğlak’lar hızlı bir günde. Yeni ortaklıklar ya da önerilerle karşılaşabilirler ama her istediklerinin hemen olmasını beklememeliler. Kararlı Kova bugün kendini biraz çaresiz görebilir. Duygusal konularda belirsizlikler rahatsız edici olabilir. Balık’lar hareketli bir günde. Kendilerinden yaşça büyük kişilerin önerilerini dinlerlerse bazı hatalarının önüne geçebilirler. 

            Faks 287 74 37 
      







</TEXT>
</DOC>
