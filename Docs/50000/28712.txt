<DOC>
<DOCNO> 28712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun23.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti "Çin Devlet Başkanı operada büyük bir yıldız olabilir" 
</HEADLINE>
<TEXT>

     Büyük tenor Luciano Pavarotti, Çin Devlet Başkanı Jiang Zemin'de, ''operada büyük bir yıldız olma potansiyelinin'' bulunduğunu söyledi. 
     Pavarotti, Jiang Zemin'in, ''ruhuyla ve irade gücüyle kendini ifade edebildiği takdirde, kesinlikle büyük bir yıldız olabileceğini'' kaydetti. 
     Çin Devlet Başkanı'nın, konserden sonra diğer tenorlar Jose Carreras, Placido Domingo ve kendisini öğlen yemeğine davet ettiğini belirten Pavarotti, yemekte hep bir ağızdan ''O Sole Mio'' şarkısını söylemeye başladıklarını ve Jiang Zemin'in de kendilerine katıldığını anlattı. Pavarotti, Çin Devlet Başkanı için ''Çok iyiydi. Romantik olduğunu söyleyebilirim'' dedi. Büyük tenorlar Pavarotti, Carreras ve Domingo, geçen Cumartesi Çin'in başkenti Pekin'de, 600 yıllık eski imparatorluk sarayı Yasak Şehir'de konser vermişlerdi. 







</TEXT>
</DOC>
