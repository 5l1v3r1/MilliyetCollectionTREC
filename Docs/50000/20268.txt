<DOC>
<DOCNO> 20268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/siyaset/siy01.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı FP kapatılsın 
</HEADLINE>
<TEXT>

Sabih Kanadoğlu, Anayasa Mahkemesi’nde, kapatılan bir partinin başka adla tekrar kurulamayacağını anlattı 
     ANKARA Milliyet 

     Yargıtay Cumhuriyet Başsavcısı Sabih Kanadoğlu, FP’nin kapatılması istemiyle açılan davada ek iddianameye ilişkin olarak, Anayasa Mahkemesi heyetine sözlü açıklamalarda bulundu. Kanadoğlu, FP’nin, temelli kapatılan RP’nin devamı olduğu gerekçesiyle kapatılmasını isterken, iddianamede yer verdiği tüm görüşleri, Yüksek Mahkeme’de de tekrarladığını ifade etti. Kanadoğlu’nun açıklamalarının tebliğ edilmesinin ardından FP, 15 Mayıs’ta sözlü savunmasını yapacak ve daha sonra Anayasa Mahkemesi, karar toplantısı için gün belirleyecek. 
     Kanadoğlu, Anayasa Mahkemesi’nden ayrılırken, "Anayasamızda yer alan 69. maddenin 7. fıkrası, ki temelli kapatılan bir partinin başka ad altında kurulamayacağına ilişkindir, bu hükmün üstünlüğünü, bağlayıcılığını ve uygulanması gerekliliğini iddia ve taleplerimi esas alarak sözlü açıklamalarda bulundum" dedi. 
     



 SİYASET 
















</TEXT>
</DOC>
