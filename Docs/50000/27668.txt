<DOC>
<DOCNO> 27668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/zbirand.html </URL>
<DATE> 2001/06/19/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Batı, batmamıza izin verebilir 
</HEADLINE>
<TEXT>

     illiyet’in Washington muhabiri Yasemin Çongar’ın geçen hafta bir üst düzey Amerikalı diplomatla yaptığı söyleşide 
     son derece önemli mesajlar vardı. 
     Bu sözleri yeniden aktarmakta yarar var 
     "Eğer Türkiye programını uygulamaz ve yeniden krize girerse, ABD bu kez yardım elini uzatmayacak, çok taraflı fonları da teşvik etmeyecektir. Türkiye’nin son birkaç aydaki dış kaynak arama sürecinde, Bush yönetimi içindeki bir ekip, güvensizliğini açıkça dile getirdi. Türk hükümeti, bu güvensizliği pekiştirecek bir tavırla programı aksatır ve yeniden çıkmaza girerse, bu hükümete yeni bir can simidi çok görülebilir. Bu ne demek Başkan George W. Bush’un Brüksel’de, Başbakan Bülent Ecevit’in sırtını sıvazlayıp "Her zaman destekçiniziz" demesine güvenmeyin demek, Türkiye’nin istikrarında ABD’nin batının çıkarı olduğu gerçeğine ve ülkenizin stratejik önemine, bölgesel fonksiyonuna güvenerek, "Batmamıza asla izin vermezler" diye avunmayın demek." 
     
Takas ile iş bitmedi...      Takasın başarısı bazı çevrelerde, özellikle de siyasi kesimde inanılmaz bir rahatlama yarattı. 
     İş ve finans çevreleri ise h l kuşkulular. 
     Onlar, 9 milyar dolarlık iç borç ertelemesi ile bu işin bitmediğini görüyorlar. Düzlüğe çıkabilmek için, daha 20 milyar dolarlık bir iç borç ertelemesi gerektiğini biliyorlar. Yaz aylarında nefes alınabileceğini, ancak sonbahardan itibaren sıkışmanın tekrar başlayabileceğini hesaplıyorlar. 
     Bundan dolayı da beklemedeler. 
     Buna karşılık, siyasi çevrelerdeki yaklaşım daha farklı. Onlara göre, sorunun önemli bölümü çözüldü. 
     Meclis koridorlarındaki konuşmalara bakacak olursanız, inanılmaz bir rahatlama hissediyorsunuz. 
     İşte en büyük tehlike de bu... 
     "Ekonomik krizi çözdük, şimdi siyasi mücadeleye dönebiliriz" yaklaşımı her şeyi mahvedebilir. 
     3’üncü kriz söylentileri henüz bitmedi. 
     En basit bir kavga, programın uygulanmasına yönelik olumsuz bir tutum, her şeyi mahvedebilir. 
     Yasemin Çongar’a konuşan Amerikalı diplomatın sözlerini işte bu çerçeve içinde değerlendirmemiz gerekiyor. 
     Bizler içimize dönük yaşadığımızdan dolayı, dışımızdaki dünyanın bizi nasıl izlediğinin farkında değiliz. 
     Eski dönemlere oranla, Türkiye artık adım adım izleniyor. Nedeni de, dış bankalara milyarlarca dolar borcumuzun olması. Türkiye’nin batması, batı bankalarının da zarara uğramalarına yol açabileceği için, Ankara’daki her gelişme, anında yankılanıyor. 
     Batı kaynaklarının liderliğini elinde tutan Washington Ankara’yı en yakından izleyen başkent. Oradan çıkacak bir sinyal, herkesi ve her şeyi etkiliyor. 
     Yasemin’e verilen mesaj da açık Stratejik öneminize güvenip, ABD bizi batırmaz demeyin. Eğer programa uymaz ve yeni bir kriz çıkarırsanız, batmanızı seyrederiz. Bir daha el uzatmayız. 
     
Siyasilerimiz dikkatli olmak zorunda      Bazı çevreler giderek "IMF’nin kolonisi" durumuna girdiğimizi, Kemal Derviş’in IMF gözetleyicisi olduğunu ve sömürgeleştiğimizi ileri sürerek, adeta bir bağımsızlık savaşı hazırlıyorlar. 
     Kimse de çıkıp, "Kardeşim ülkeyi iflas ettirenler yine bizler değil miyiz Yıllarca yanlış politikalar sonucu, bu noktaya gelmedik mi Şimdi neden, yardıma çağırdığımız IMF’yi suçluyorsunuz " diye sormuyor. 
     Özetlemek gerekirse, koalisyon ortakları bundan böyle çok daha dikktali davranmak zorundadırlar. Bu takas ile ilk olumlu adım atıldı. Eğer adımlar sürer, program hiçbir çazırtı çıkartılmadan yürütülürse, 3’üncü krizden yani batmaktan kurtulabiliriz. 
     "ABD bizi batırmaz" diyerek kendimize hayal dünyaları kurmayalım. 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
