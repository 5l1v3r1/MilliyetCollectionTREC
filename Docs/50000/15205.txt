<DOC>
<DOCNO> 15205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/spor/spo01.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ayaklandı 
</HEADLINE>
<TEXT>

Siyah - Beyazlı yöneticiler muhalefetin ağır eleştirilerine sert tepki gösterdi. Asbaşkan Ahmet Hamoğlu, "Kötü olunca bizden, iyi olunca Allah’tan" dedi 
     BİLAL MEŞE 

     1903 Karakartallar Oluşumu tarafından düzenlenen toplantıda yönetime yönelik eleştirilere büyük tepki geldi. Başkan Serdar Bilgili, "Her şeyin yolu, yordamı var. Eski yönetim kredi almış, plazayı ipotek göstermiş. Biz kredi aldık ama hepimiz şahsi imzalarımızı attık. Farkımız burada" dedi. Asbaşkan Ahmet Hamoğlu da "Kötü olursa bizden, iyi olursa Allah’tan" diye konuştu. 
     GENEL Sekreter Hüsnü Güreli, "Halka arzı anlamamışlar. Matematiksel bir olayı duygusallaştırmanın bir anlamı yok" derken, yönetici Mete Düren, "Eleştiri de olacaktır, övgü de. Ancak bunların yeri otel lobileri değil, kongredir. Beşiktaş’a hizmet etmek isteyen gelir kongrede konuşur, ikna eder, görev alır. Bunun için platform da var, demokratik ortam da" ifadelerini kullandı. 
     BEŞİKTAŞ’IN geleceğini otel lobilerinde kurtarmanın yanlış olduğunu belirten Seyfi Karaca ise "Hele hele bizi 23 Nisan yönetimi olarak lanse etmelerini kendilerine yakıştıramıyorum" dedi. İzzet Ceylan’ın takımda ikilik yaratmakla suçladığı Ahmet Hamoğlu, "Takım içinde yanlışlıklar var. Olmasaydı bu duruma gelmezdi. Kuşkularımı dile getirdim" yorumunu yaptı. 
     
Sistem değişiyor      SEZON başından bu yana yediği kolay gollerle eleştirilen defansın, Galatasaray önünde de çoğu kez zor duruma düştüğünü gören Teknik Direktör Daum, Erzurumspor maçında takımını 4-4-2 düzeniyle sahaya çıkartacak. Alman hocanın savunmayı Ali Eren, Sellami, Karhan ve İbrahim dörtlüsünden kuracağı belirtildi. 
     
Kartal temkinli      UEFA Kupası’na katılmak için Gaziantepspor ile çekişen Beşiktaş’ta futbolcular Erzurumspor maçına temkinli yaklaşıyor. Kümede kalması için az bir umudu kalan rakiplerinin bütün her şeyini ortaya koyacağını söyleyen Tayfur ve Mehmet "Bizim de galibiyetten başka çıkar yolumuz yok" dediler. 
     
Beşiktaş-Erzurum      STAT BJK İnönü 
     SAAT 19.00 
     HAKEM Bülent Uzun 
     BEŞİKTAŞ Fevzi- Ali Eren, Sellami, Karhan, İbrahim-Yasin, Ayhan, Tayfur, Bayram-Ahmet Dursun, Nihat 
     ERZURUM Koraç - Ömer, Sohrap, Hasan - Ergin, Yvos, Zafer, Simiciç, Zeki - Tuncay, Kovaçeviç 
     SAKAT Shorunmu, Münch, Fazlı Beşiktaş 
     CEZALI Nouma Beşiktaş , Ali Yılmaz Erzurum 
     TV DigiTürk Canlı 
     


 SPOR 
























</TEXT>
</DOC>
