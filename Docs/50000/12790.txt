<DOC>
<DOCNO> 12790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/guncel/agun.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem tahmini çok iyi. Uyarı şimdilik yetersiz 
</HEADLINE>
<TEXT>
K bus için büyük ümit 
Öğretim Üyesi Dr. Berk Üstündağ milyonlarca insanın yaşamını yakından ilgilendiren İstanbul depremi için yüreklere su serpti Büyük bir depremi 10 saat önce tahmin etmek mümkün’ 
     SERHAT OĞUZ İstanbul 

     Afyon'da meydana gelen 4.8 büyüklüğündeki depremi 37 saat önce haber veren "Deprem Erken Tahmin Sistemi"ni geliştiren İTÜ Elektrik Elektronik Fakültesi Öğretim Üyesi Dr. Berk Üstündağ, halen yüzde 60 - 70 başarı oranıyla çalıştıklarını söyledi. 
     Sistemin, yeterli maddi destek olmaması nedeniyle yaygınlaşamadığını dile getiren Üstündağ, cihazın, olası İstanbul depremini de saatler önce tahmin edebileceğini savundu. 
     Üstündağ, sistemle ilgili soruları şöyle yanıtladı 
     
İstanbul'da kaç istasyon var 
     - Maltepe, Suadiye, Ulus, Yeşilyurt, Göztepe ve Maslak'ta olmak üzere altı tane. Yalnız bunların iki tanesi sürekli veri göndermiyor. 
     
Afyon bulguları sıradışıSağlıklı tespit için ne gerekiyor 
     - 60 tane istasyon kurup üç - dört yıl veri almak gerekiyor. Pamukkale'deki veri çok özel. Hem oraya komşu bir bölgede deprem olacağını yazmışız, hem de 12 saat ve bir kaç gün arası bir sürede aktivite başlangıcı olacağını yazmışız. 37 saatten bahsetmişiz, 37 saat sonra deprem olmuş. Bunların üstüste gelmesi çok ekstrem bir durum. 
     
Başarı oranı yüksekSize göre yüzde 60 başarı var. 
     - Yüzde 60 - 70. Büyük depremlerde bir ilişki kuruluyor ama deprem tahminiyle erken uyarı farklı. Ben yarın gün içinde Marmara civarında 4.5 - 5.5 arası orta büyüklükte bir deprem olacak dersem bu tahmin olur. Ama yarın şu saatte şu büyüklükte dersem, bu erken uyarıya yol açacak bir veri olur. 
     
Tahmin de bir anlamda erken uyarı değil mi 
     - Tam olarak yerini belirleyemezseniz, Marmara'da hangi noktada insanları sokağa dökeceksiniz 
     
Merkez üssü tahminiBüyüklüğü tespit edilebiliyor mu 
     - Şu an için yüzde yüz değil. Bunu arttırırsak, gelişme olacak diyoruz. Aynı verinin değişik istasyonlardaki etkisine bakıyoruz. Analiz ediyoruz ve merkez üssü şurasıdır diyoruz. 
     
Tahmin oranı şu anda nedir 
     - Şu anda yüzde 50'nin üzerinde. Bu deprem tahmini için çok iyi ama erken uyarı için yeterli değil. 
     
"Yolun yarısını geçtik"Sizin tahmininiz neleri içeriyor 
     - Yaklaşık yer ve zaman giriyor. Yani olayın üçte ikisini çözdük. İstanbul'da yedi veya sekizlik deprem olacak olsa, o kadar büyük etki yaratması gerekir ki, bizim bunu diğerlerinden ayırmamız lazım diye düşünüyoruz. Olmadan bir şey söylenmez. 
     
Yani çok büyük olacaksa, aletler yakalar mı 
     - Yakalayabilir. 
     
Kaç saat öncesinden yakalayabilir 
     - Karakterine göre değişiyor. Genellikle 10 saat arasında değişiyor. Bazı durumlarda biraz daha öncesinden fikir verebiliyor. 
     
Daha çok veri kesin sonuç’ demekBu tahminin erken uyarı olması için ne gerekiyor 
     - İstasyonları arttırıp, aldığımız verilerde artarsa, kesin hata oranlarımızı belirleyebileceğiz. Bu da şu gün şurda deprem olacak diyeceğimiz anlamına gelir. 
     
60 istasyonun maliyeti ne kadar tutar 
     - İstasyonun kalitesine göre değişiyor. 
     


 GÜNCEL 
















</TEXT>
</DOC>
