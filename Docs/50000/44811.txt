<DOC>
<DOCNO> 44811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/spor/spo02.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ülkemi şaşırdım" 
</HEADLINE>
<TEXT>

Revivo, Türkiye ile oynayacakları maçta hangi milli marşı söyleyeceğini bilemediğini söyledi, Şampiyonlar Ligi’ndeki hedeflerinin de artık UEFA Kupası olduğunu belirtti 
     MEHMET DEMİRCAN 

     Makina değiliz’ 
     FENERBAHÇE’NİN İsrailli golcüsü Revivo taraftarlarına umut dolu mesajlar gönderdi. Kötü futbolun sorumlusunun kendilerini olduğunu açıklayan Revivo, "Takım her zaman iyi oynayamaz. Bizler makina değiliz. Kısa zamanda toparlanacağız. Aile olarak Türkiye’yi çok seviyoruz. Beş yaşındaki oğlum benimle Türkçe konuşuyor. Bütün İsrail Fenerbahçe’yi tutuyor. O yüzden iki yıl daha kalmak istiyorum" dedi. 
     
     Bizden iyiler’ 
     REVİVO, Şampiyonlar Ligi’nde her maçta iyi oynamak zorunda olduklarına dikkati çekerek, "Kötü günündeysen telafisi zor olan maçlar. Bir de şunu unutmamak gerekir. Grupta yer alan takımlar bizden kuvvetli, bizden daha tecrübeli. Lazio’nun bizden daha iyi bir takımı var ama üç maçta sıfır puan topladı. Gerçekçi olmak gerekir. Bizim UEFA’ya katılmak için savaşmamız gerekiyor" yorumunu yaptı. 
     
     Hangi marşı söyleyeceğim’ 
     ANTRENMANLARIN kötü olmadığını sözlerine ekleyen Revivo şöyle konuştu, "Fenerbahçe’de arkadaşlık süper. Bunun aksini söyleyenler takımın huzurunu bozmak isteyenler. Mustafa Denizli’yi çok seviyorum. Unutulmasın ki Fenerbahçe geçtiğimiz sezon onun önderliğinde şampiyon oldu. En çok Türkiye ile oynarsak zorlanacağım. Çünkü milli marşlar çalınırken ikisini de söylemek isterim." 
     
Acımasız Denizli      MUSTAFA Denizli dün iki saat süren tempolu bir antrenman ile futbolcularının canını çıkardı. Çalışma bitiminde oyuncular "Milli takıma gidenler amma şanslıymış" diye konuşurken, Andersson ve Uche yine antrenmana katılmadı. Denizli oyuncularının alışması için taktik antrenmanını Leverkusen’in maç toplarıyla yaptı. Oyuncular grip aşısı oldu. Ali Akdeniz sağ, Oktay sol ayak bileğinden sakatlandı. 
     
Andersson bir yıl daha      SEZON sonunda anlaşması biten Kenneth Andersson bir yıl daha futbol oynamak istediğini söyledi. İsveçli golcü sezon sonunda yönetimle anlaşacak ya da ülkesinde futbol hayatını sürdürecek. 
     
Millilere göre program      FENERBAHÇE Teknik Direktörü Mustafa Denizli Leverkusen programını değiştirdi. Milli oyuncularla bir araya gelmek için Almanya’ya salı günü gitmeye karar veren tecrübeli teknik adam dün yaptığı açıklamada gol sorunları olmadığını söyledi. Sarı - Lacivertliler bugün PAF takımıyla bir antrenman maçı yapacaklar. Yönetim Süperonline ile bugün internet anlaşması yapacak. 
     



 SPOR 


























</TEXT>
</DOC>
