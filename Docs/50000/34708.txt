<DOC>
<DOCNO> 34708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/cemal.html </URL>
<DATE> 2001/07/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kime ne soracağımı Tayyip'in tetikçilerine mi soracağım .. 
</HEADLINE>
<TEXT>

     Önce Tayyip Erdoğan değişti mi diye yazdım. Kızdılar. Bunun üzerine Tayyip'e soru sormak günah mı diye yazdım. Köpürdüler. 
     Ağzını bozanlar oldu. 
     Yakışık almadı. 
     Ne tuhaf bir hava. 
     Tayyip Erdoğan sanki mutlak hakikatin sahibi. O yüzden kendisine sorgu sual caiz değil. Buna cüret edenlerin yeriyse cadı kazanı... Vay efendim, Tayyip Erdoğan'ın değişip değişmediğini nasıl olur da sorgularmışım .. 
     Ne düşünce polisliğim kaldı. 
     Ne darbeciliğim. 
     Ne terbiyesizliğim kaldı. 
     Ne 28 Şubatçılığım. 
     Ne provokatörlüğüm kaldı. 
     Ne psikolojik savaşçılığım. 
     Hiçbiri değilim. 
     Gazeteciyim. 
     Zeka pırıltılarından yoksun bir sindirme kampanyasıyla Tayyip Erdoğan'ın tetikçiliğine soyunanlar her şeyden önce şunu iyi bilsinler 
     Gazetecilik soru sormaktır 
     Gazeteci milleti, iki dudağın arasından çıkanla, yani söylenenle yetinmez. Aynı zamanda o kafanın arkasında ne yatıyor, onunla uğraşır. 
     Kapının önünde söyleneni not eder, yazar. Ama asıl, kapalı kapıların arkasında olan biteni ortaya çıkarmaya gayret eder. 
     Söylenenleri yansıtır ama asıl, bunların hangi amaçla söylendiğini öğrenmeye, değerlendirmeye çalışır. Söylenenle yetinmez, ne yaptığına, ne yapacağına da bakar elbette. 
     Bu nedenlerle gazeteci pek öyle sempatik bir yaratık değildir. Sorgusuz sualsiz edemez çünkü... Hele gündemde Tayyip Erdoğan gibi radikal İslamcı bir geçmişi olan iddialı bir siyaset adamı olursa suskun kalamaz. 
     Evvelce kadın eli sıkmazdı. 
     Şimdi hem kadın eli sıkıyor, hem kadınların kendisini uluorta öpmesine izin veriyor. 
     Evvelce kadınlarla görünmezdi. 
     Şimdi kadınlarla kampanyaya çıkıyor. 
     Evvelce referansının İslam olduğunu, bu referansa aykırı ne varsa değişeceğini söylerdi. 
     Şimdi söylemiyor. 
     Evvelce 'demokrasi araç' derdi. 
     Şimdi söylemiyor. 
     Evvelce ütopyası şeriattı. Yani toplum ve devlet düzeninde din kurallarının ağırlık taşımasından yanaydı. Bunun için militanlık yaptığı yıllar vardı mazisinde... 
     Şimdi değiştiğini söylüyor. 
     Olabilir, neden olmasın. Ben de diyorum ki, değişmişse nasıl değişmiş, neden değişmiş, bir zahmet açıklasın. 
     Ne var bunda 
     Kendimden örnek verdim. Otuz yıl önce 'darbeci' olduğumu, 'devrime giden yolun askeri darbe'yle açılacağına inandığımı, ama bu yolun hata olduğunu, yani değiştiğimi söyledim. Söylemekle yetinmedim, siyasal kişiliğimdeki oluşumun, yani kendimdeki değişimin kitabını da yazdım. 
     Tayyip Erdoğan da değiştim diyor. 
     İyi, güzel. 
     İlle de kitap yazması gerekmiyor. Ancak nasıl değişmiş, neden değişmiş, bazı eski görüşleri hata mıymış, açıklasın diyorum. Çünkü herhangi bir kişi değil o. Türkiye'yi yönetme iddiası olan bir siyaset adamı olarak sahneye çıkıyor. Bu nedenle yaşamış olduğu değişimi toplumla paylaşsın, laik demokratik Cumhuriyet fikrine geldiyse, nasıl geldiği konusunda bizleri ikna etsin diyorum. 
     Kıyameti koparıyorlar. 
     Neden Ne var bunda 
     
Medrese kafası...      Ayrıca, Tayyip Erdoğan hareketinin doğuşunda, 'Erbakan Hoca despotluğu'nun da rolü olmadı Oğuzhan Asiltürk, Erbakan'ın sorgulanamayacağını söylediğinde Tayyipçi cephe'de kıyametler kopmadı mı 
     'Tayyipçi tetikçiler'in toplandığı Yeni Şafak gazetesinin 'Şeriatçılığı'nı saklamayan Başyazarı Ahmet Taşgetiren değil miydi, Tayyip Erdoğan'ın 'yenilikçiliği'ni sorgulayan, nesinin değiştiğini Tayyip'e soran .. Bu yüzden o cephede hafif çapta yer sarsıntılarına yol açan .. 
     Şimdi ne oluyoruz Niye soru soramayacağız ki 
     Çanakçılık mı yapacağız 
     Yeni bir parti mi kuruluyor Yoksa Erbakan Hoca'nınkine benzer bir 'tarikat'la mı karşı karşıya kalacağız 
     Soru sormak iyidir. 
     Uygarlığın ve insanlığın gelişiminde motor rolünü, eleştirel soru ve eleştirel düşünce oynamıştır. 
     Medrese kafası değil. 
     ---------------- 
     Recep Tayyip Erdoğan'a bazı yazılarımda öteden beri yeri geldiğinde Tayyip dedim. Bunun altında herhangi bir küçük düşürücü bir niyet, küçümseyici bir ima yatmadı. Bugün sokaktaki adam da Recep Tayyip Erdoğan'a Tayyip diyor. Tayyip Erdoğan'ın da bundan rahatsızlık duyduğunu sanmıyorum. Ayrıca Batı'da da ilk ismiyle hitap edilen siyaset adamı örnekleri vardır. 
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
