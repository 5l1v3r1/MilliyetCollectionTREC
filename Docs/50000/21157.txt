<DOC>
<DOCNO> 21157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun25.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Senato'sunda çoğunluk merkez sağın 
</HEADLINE>
<TEXT>

     İtalya'da merkez sağ ittifakı ''Özgürlüklerin Evi'' Senato'da çoğunluğu elde etti. 
     315 koltuk bulunan Senato seçimlerinde 60 bin 373 sandıktan 60 bin 227'si açılırken, Silvio Berlusconi'nin liderliğini yaptığı ''Özgürlüklerin Evi'' 163 koltuğu alarak, 158 olan salt çoğunluğu geçti. 
     İçişleri Bakanlığı'ndan verilen resmi son verilere göre, Senato'da koltuk dağılımı şöyle 
     'Özgürlüklerin Evi'' 163 141 Çoğunluk, 22 Nisbi kısımdan , Zeytin Dalı 106 66 Çoğunluk, 40 Nisbi kısımdan , Komünist Yeniden Oluşum Partisi 2 Nisbi kısımdan , Zeytin dalı- Svp 3 Ülkenin kuzeyinde Almanca dilinin konuşulduğu azınlık grubun partisi , Svp 2 Çoğunluk kısmından , Di Pietro'nun Değerlerin İtalyası 1 Nisbi kısımdan , Özerk Liste 1 Nisbi kısımdan , Avrupalı Demokratlar 1 Nisbi kısım Bağımsız aday 1 Çoğunluk kısmından . 
     Ülkedeki seçim sistemine göre, Senato'nun yüzde 75'i tek kontenjanlı dar bölgede en çok oy alanın seçildiği çoğunluk sistemine, yüzde 25'i ise parti listesinin veya adaylar grubunun esas alındığı nisbi seçim sistemine göre belli oluyor. Senato'da merkez sağın üstünlük sağlaması sürpriz bir sonuç olurken, 1994 yılında sağ hükümet görevde olduğunda bile merkez sağ Senato'da yeterli çoğunluğa sahip değildi. 







</TEXT>
</DOC>
