<DOC>
<DOCNO> 4746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/spor/bbas.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal pes etti 81 - 66 
</HEADLINE>
<TEXT>

Saporta Kupası’nda İspanyol Pamesa Valencia’ya farklı yenildi, çeyrek final şansını mucizelere bıraktı 
     MURAT AĞCA 

     SİYAH - Beyazlılar Saporta Kupası üçüncü tur ilk maçında Pamesa Valencia’ya kendi sahasında farklı yenilerek çeyrek final şansını mucizelere bıraktı. İspanyol rakibi önünde savunmada dökülen, sayı bulmakta zorlanan Beşiktaş sadece ilk periyotta direnebildi. Üçüncü periyotta Murat Can ve Eley ile farkı kapamaya çalışan temsilcimizin bu çabası sonuçsuz kaldı. 
     
     Maçın karnesi 
     HAKEMLER İztok Rems Slovenya, Fedor Dimitrev Beyaz Rusya 
     BEŞİKTAŞ Murat Can 22, Faruk 7, Eley 16, Woolridge 13, Onur 4, Mescheriakou , Volkan 3, Ümit 
     PAMESA VALENCİA Hopkins 10, Alvarez 12, Alston 26, Rodilla 15, Luengo 11, Alfonso 7, Millera , Durham 
     1. PERİYOT 22 - 19 Beşiktaş , 2.PERİYOT 41 - 30 Pamesa Valencia , 3.PERİYOT 64 - 51 Pamesa Valencia , MAÇ SKORU 81 - 66 Pamesa Valencia 
     BEŞ FAUL Eley 37.31 
     ÜÇ SAYI Alvarez 4 , Luengo 3 , Murat Can 2 , Faruk, Volkan, Woolridge, Rodilla 1 
     
Daçka mağlup 73 - 60      BASKETBOL erkekler Avrupa Radivoj Koraç Kupası 3. tur ilk maçında Darüşşafaka, Yugoslavya’nın KK Hemofarm Vrsac takımına 73 - 60 yenildi. Yugoslavya’nın Vrsac kentinde yapılan karşılaşmanın ilk yarısı da 39 - 28 ev sahibi takımın üstünlüğü ile tamamlandı. 
     
İbrahim hayranları      YUNANİSTAN’ın AEK takımında oynayan İbrahim Kutluay’ı 60 kişilik Fenerbahçeli basketbolcu ordusu ziyarete gidiyor. Basketbol okulunun İbrahim hayranı ve yaşları 5 ile 16 arasında değişen 60 kişilik kafilesi önce Selanik’teki Atatürk Müzesi’ni ziyaret edecek, ardından da İbrahim Kutluay’ın cumartesi günü oynayacağı lig maçını izleyecek. 
     
Mirsad, Racing Paris’te      EFES Pilsen’in gözden çıkardığı Mirsad Türkcan dün Fransa’nın Racing Paris takımı ile resmen sözleşme imzaladı. Daha önce Paris Saint Germain Kulübü ile anlaştığı açıklanan yıldız oyuncu dün kendini sezon sonuna kadar Fransız kulübüne bağlayan sözleşmeye imza attı. Mirsad, sezon sonunda Türkiye’ye döndüğü taktirde sadece Efes Pilsen’de forma giyebilecek. 
     
Potada bugün      Supro League 
     Ahmet Cömert Salonu 
     19.00 Ülkerspor - Maccabi Ness İsrail 
     Leverkusen - Almanya 
     21.30 B.Leverkusen Almanya - Efes Pilsen 
     
     Koraç Kupası 
     Sofya - Bulgaristan 
     20.30 L.Sofya Bulgaristan - Fenerbahçe 
     
     Bayanlar Ronchetti Kupası 
     Süleyman Seba Spor Salonu 
     19.00 Beşiktaş - Elitzur Cellcom İsrail 
     Haldun Alagaş Spor Salonu 
     20.30 Fenerbahçe - Caja Rural de Gran Canaria İspanya 
     Ptolemaida - Yunanistan 
     20.30 Apollon Yunanistan - BOTAŞ 
     


 SPOR 





























</TEXT>
</DOC>
