<DOC>
<DOCNO> 29867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/siyaset/siy04.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Seçim lafı sakıncalı 
</HEADLINE>
<TEXT>

     ANKARA Milliyet 

     Başbakan Bülent Ecevit, erken seçim tartışmaları konusunda, "Sandığın fazla erken gelmemesi gerekir" dedi. TRT - 1'de "Pazar Panorama" programına katılan Ecevit, "Türkiye çok önemli konularda atılımlar başlattı. Bunların sonuçları alınmadan seçime gidilirse, Türkiye'ye büyük kötülük olur, büyük zarar verir. Zihinleri ve piyasaları karıştıracağı için sakıncalı olur" diye konuştu. Milletvekili sayısında değişiklik olsa da, hükümet düzeninin değişmeyeceğini söyleyen Ecevit, kapatılan FP'nin Erbakan döneminden farklı parti yapısı olduğunu, ancak laiklik konusundaki sıkıntıların ortadan kalkmadığını dile getirdi. Siyasi partilerin kapatılmasını zorlaştırıcı değişiklikler yapılacağını ifade eden Ecevit, Erbakan ve Tayyip Erdoğan'ın siyaset yapabilmeleri tartışmasını da Adalet Bakanı ile görüşeceğini bildirdi. 
     Milli Güvenlik Kurulu’na sunulan raporun, irticanın gerilediğini gösterdiğini, eğitimde de laiklik karşıtı akımların gerileme sürecine girdiğini vurgulayan Ecevit, PKK'nın siyasallaşması için "Terör büyük ölçüde ortadan kalktı. Ama dikkati elden bırakmamak gerekir" yorumunu yaptı. 
     



 SİYASET 











</TEXT>
</DOC>
