<DOC>
<DOCNO> 17940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/spor/spo01.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM’UN SABRI TAŞTI 
</HEADLINE>
<TEXT>

Beşiktaş’a geldiği günden beri sakin görüntüsüyle dikkat çeken Alman hoca dünkü idmanda futbolculara patladı, sert uyarılarla herkesi azarladı 
     KARTAL YİĞİT 

     SİYAH - Beyazlı ekibin Teknik Direktörü Daum, sessiz tavrını dün değiştirdi ve futbolculara ateş püskürdü. Kocaelispor maçının taktik idmanında oyuncuları iki gruba ayıran Alman hoca, gereksiz çalım atanlara kızdı. Daum, sık sık oyunu keserek "İkili mücadeleyi kazanan, topu boştaki arkadaşına atacağına çalım yapıyor, kaptırıyor ve savunmayı tehlike ile karşı karşıya bırakıyor. Kimse takımın güvenliğini tehlikeye atamaz" diye bağırdı. 
     DAUM, oyuncularla sert geçen diyaloğuna rüzgar uyarısını da ekledi ve şunları söyledi "Bugün dün hava rüzgarlı. Rüzgarla oynamaya alışın. Çünkü hafta sonu da böyle bir hava olabilir." Bu arada, en son oynadığı gündüz maçında Siirt’le berabere kalan Siyah - Beyazlı futbolcular, Kocaeli sınavına da gündüz çıkılması nedeniyle endişe duymaya başladı. Alman hoca, "Kendimizi her şarta hazırlamalıyız" hatırlatmasını yaptı. 
     
Münch korkutuyor      MÜNCH’ÜN sakatlığının tam olarak geçmemesi ve sol ayağındaki ağrılarının kesilmemesi, Christoph Daum’u endişelendirdi. Dünkü antrenmanda da Murat’ın darbesi ayağına gelen Alman oyuncunun, soyunma odasına buz torbasıyla giderken moralsiz olduğu gözlendi. Daum’un bu futbolcuyla ilgili kararını bugün vereceği belirtildi. 
     KOCAELİSPOR maçı hazırlıklarını tek antrenmanla sürdüren Beşiktaş’ta dünkü çalışmaya millilerin yanı sıra Hagi’nin jübilesi için Romanya’ya giden Karhan da katılmadı. Daum’un çalışmada kulelerden engeller yapması değişik görüntülere yol açtı. İbrahim ile Rahim ise sert geçen bir mücadele sonrası kısa süreli tartıştı. 
     



 SPOR 
























</TEXT>
</DOC>
