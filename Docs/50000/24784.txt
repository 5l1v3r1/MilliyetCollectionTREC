<DOC>
<DOCNO> 24784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/bila.html </URL>
<DATE> 2001/06/03/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yürü - t ya kulum 
</HEADLINE>
<TEXT>

     Egebank sanıklarından biri yargıca talepte bulunmuş 
     - İtibarımı iade edin. 
     Yargıç itibarı iade eder de, tabii, önce onların paraları iade etmeleri gerekiyor. 
     Cumhuriyet'in Ankara Temsilcisi Mustafa Balbay'ın son kitabına koyduğu isimdeki gibi, "yürüttükleri" paraları... 
     Balbay, "Yürü - t ya kulum" adını verdiği kitabında "banka hortumlama"nın tipik örneğini gözler önüne sermiş. 
     Hortumlama örneği o kadar çarpıcı ki, bankaya devletçe el konulduktan sonra bile, bu faaliyet devam etmiş. İşlem şu 
     "Kadıköy şubesindeki 3 milyon dolar önce 703 bin liradan TL'ye çevriliyor. 2 trilyon 108 milyar lira ediyor. Bu para şube değiştirip yeniden dolara çevriliyor. Bu kez kur 467 bin lira olarak uygulanıyor. 4.5 milyon dolar ediyor." 
     3 milyon dolar olan para bir "şube turu" atınca 4.5 milyon dolara çıkıyor. 
     Bu, Balbay'ın kitabındaki en küçük hortumlama tutarlarından biri. Ancak, bu işlemin devlet el koyduktan sonra gerçekleştirilmiş olması önemli. El konulduktan sonra bu kadar çevirebildiklerine göre el konulmadan önce neler yapılmış olabileceğini siz düşünün. 
     Yürü - t ya kulum, bunları da kapsıyor. 
     Balbay'ın bu kitabı "siyaset - banka" ilişkilerinin de çarpıcı bir kanıtı. 
     Türkiye'deki soygun düzeni ve bu düzenin siyasi şemsiyesini kitapta bulmanız mümkün. 
     Miras kalmadıysa, 30 yaşında banka sahibi olmanın başka yolu da yok zaten... 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
