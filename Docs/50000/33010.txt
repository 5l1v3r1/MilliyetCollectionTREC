<DOC>
<DOCNO> 33010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yazar/cemal.html </URL>
<DATE> 2001/07/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yeni tarz siyasetin doğum sancıları... 
</HEADLINE>
<TEXT>

     Elektronik postam bazen birikiyor. Her gün bakamıyorum. Geçen hafta da öyle oldu. Araya üç günlük tatil de girdiği için bir hayli dolmuştu. Önceki gün temizlerken ortaya çıktı. En çok tepki, geçen haftaki Demirel röportajıma gelmiş. 
     Fazlasıyla olumsuz tepkilerdi. 
     İtiraf edeyim 
     Uzun zamandır hiçbir yazım bu kadar olumsuz tepkiyle karşılaşmamıştı. Herhangi bir kampanya havası yoktu tepkilerde. Toplumun değişik kesimlerinden geliyordu. 
     Çoğunluğu, düzenli okurlarımdı. 
     Demirel'i protesto ediyorlardı. Ama bana da kızanlar vardı. Demirel'le konuşup kendisine köşemde uzun uzun yer vermiş olmamı eleştiri konusu yapmışlardı. 
     Oysa yazı yorumsuzdu. 
     Sorularım eleştireldi. 
     Demirel'in yeniden aktif siyasete girmesini doğru bulmayan havadaydı. Dış politikada, örneğin Ortadoğu barışında yaptığı gibi, iç politika da akil adamlık rolü oynamasının daha yerinde olacağına işaret ediyordu. 
     Nedendi Demirel'e bu tepki 
     Bir Aile fotoğrafı... 
     İki Eskilik... 
     Şu söylenebilir 
     Demirel'e yönelik tepkilerin kaynağında, siyaset sahnesindeki yeni arayışı yatıyor. 
     Sayın Demirel, aktif politikaya girip girmeyeceğine ilişkin ısrarlı sorularımdan birini de "100 defa düşünmem lazım" diye yanıtlamıştı. 
     Bence de isabet eder. 
     100 defa düşünmesinde yarar var. 
     Çünkü, siyaset sahnesinde yeni arayışı fena halde ağır basmaya başladı. 'Eski'ye, 'eski siyaset tarzı'na tepki gitgide yaygınlaşıyor. 
     İyi, güzel 
     Ama yeni nasıl bulunacak Nereden çıkacak Bir mucizenin ürünü olarak gökten zembille inmeyeceğine göre, 'yeni'yi nasıl sahneye çıkaracağız 
     Kimileri, küçük bir azınlık da olsalar, bunun öteden beri ancak asker eli ile mümkün olacağını savunuyorlar. Kısa bir geçiş döneminde reformlarla birlikte mıntıka temizliği yapılmasını tek yol olarak gösteriyorlar. 
     Bu yol çıkmaz yol 
     Üstelik kaç kez yaşandı. O yüzden tepeden inmeciliği geçelim. Yeniyi, yeni tarz siyaseti - sabırla, inatla - seçim sandığından çıkarmaya çalışalım. 
     Evet, bu yol da zor. 
     Fazlasıyla sancılı. 
     Ama öyle olsa da, özgürlük ve demokrasi alanını genişlete genişlete bu yolda mesafe almaya çalışmak en doğrusu diye düşünüyorum. 
     İlginçtir, mesafe de alınıyor aslında. Türkiye'nin bugün yaşamakta olduğu sancılı sürece iyimser bir pencereden de bakılabilir. Önyargılardan, ideolojik katılıklardan sıyrılarak dikkatli bakılırsa, şu da görülebilir 
     Yeni siyaset bir yerde eski tarz siyasetin bünyesinde doğuyor. Eski tarz siyasetten gelenler, belki çaresizlikten, belki bir miktar değişim isteğinden eski tarz siyasetin kaynaklarını kurutucu adımlar da atıyorlar. İşbaşındaki koalisyon hükümetinin ekonomide gerçekleştirdiği bazı yapısal reformlar eski tarz siyasetin can damarlarını kesiyor. 
     Kim bilir, belki de eskiler, bizim tarihimizin bir cilvesi olarak, eski tarz siyasetin mezar kazıcısı olacaklar. 
     Bu sayede belki siyaset, bizim ülkemizde de para, rant, avanta dağıtma mesleği olmaktan çıkacak. "O beş verirse, ben on veririm " tartışmaları tarihin arşivine kalkacak. 
     Bunun yerine ilkeleri, programları ön plana çıkaran somut tartışmalar ağır basacak. Popülizmin labirentlerinde boğulmak yerine, Türkiye'yi çağa taşıyacak fikir platformları kurulacak bizim siyaset sahnemizde de... 
     Gelin, iyimserliğin sınırlarını biraz daha zorlayalım Enis Öksüz'ün istifası bile eskinin gerilemesidir. 
     Bu gidiş eskileri seçim sandığında kurtarır mı bilemiyorum. Ama yeni belki de böyle doğacak. Yaşadığımız sancılar, yeni tarz siyasetle yenilerin doğum sancıları sayılabilir. 
     
     







Yarı başkanlık sistemi 


Turist var da... 


Yeni tarz siyasetin doğum sancıları... 


El yakmak 


ÖSS sonuçları açıklanıyor ama... 


Dans pistinin yeri nerede 


İçte kriz, ya dışta 


Vadeli döviz piyasası... 


Küçülmezsek değişemeyeceğiz 


Aynı dükkanlara ayrı kararlar 


Cenova İnisiyatifi 


Böyle dalga olmaz 


Hayat 


Satış noterde yapılır 


Bayan Graham öldü 


</TEXT>
</DOC>
