<DOC>
<DOCNO> 35262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sondun12.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
50 Km'lik hız limitini aştı, 28 bin Euro ceza ödedi 
</HEADLINE>
<TEXT>

     Finlandiya'nın Aaland adasının en zengin adamı Anders Wiklöf, 50 kilometrelik hız limiti bulunan yolda 79 kilometre hız yapınca yaklaşık 28 bin Euro'luk para cezasına çarptırıldı. 
     Basında çıkan haberlerde, Aaland adasının başkenti Mariehamn'da hız limitini aşan adanın en zengin adamının 28 bin 182 Euro'luk para cezasına çarptırıldığı belirtildi. Haberlerde, Finlandiya yasalarına göre, belirtilen hız limitinin 20 kilometre üzerine çıkan hatalı sürücünün günlük kazancı esas alınarak para cezasına çarptırıldığı, adanın en zengin adamı Wiklöf'ün durumunda da, günlük kazancının 16 katı hesaplanarak ceza miktarının belirlendiği kaydedildi. Cezanın miktarını öğrenen Wiklöf ise, Aalandstidningen gazetesinin internet sitesinde yayımlanan açıklamasında, ''Tamam, hız limitini aştığımı kabul ediyorum, ancak cezayı biraz abartılı bulduğumu da söylemek isterim'' dediği öğrenildi. 







</TEXT>
</DOC>
