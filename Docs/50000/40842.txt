<DOC>
<DOCNO> 40842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/astro/index.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pratik olmak gerekiyor 
</HEADLINE>
<TEXT>

Günün erken saatlerinde Ay Boğa burcuna geçmiş olacak. Önümüzdeki birkaç gün içinde somut konulara eğilmek, elimizdeki kaynakları iyi kullanmak için istekli davranabiliriz. Güneş ve Ay'ın toprak elementinde olması yaratıcı enerjimizi yapıcı yollardan gösterebileceğimizi anlatmakta. Özellikle sabah saklı duran Satürn enerjisi planlı davranarak pek çok zoru aşabileceğimizi gösteriyor. Koç'lar ayaklarını yere sağlam basmak durumunda. Aşırı harcamalardan huzursuzluk duyabilirler. Boğa'lar ise burçlarına geçen Ay sayesinde dikkat çekiciler. Parasal konularda yeni girişimlerde bulunabilirler. İkizler için dinlenme ve içe çekilme dönemi. Bu birkaç gün içinde geçmişe ait konuları daha fazla düşünmek ve bir iç muhasebesi yapmak durumunda. Yengeç'ler son günlerdeki çabalarının semeresini görebilirler. Ummadıkları yerden destek görmeleri onları sevindirebilir. Aslan'lar için çalışma zamanı geldi. Son günlerin dağınıklığı ardından kendilerini yeni görevlere ve sorumluluklara vermek zorundalar. Başak'lar verimli olabilecekleri bir gündeler ama bazı düşünce ayrılıkları yüzünden kendilerini huzursuz da hissedebilirler. Terazi'ler için parasal konularda bazı değişiklikler olabilir. Özellikle borç - alacak konularında tutarlı davranmaları gerekiyor. 
Öğleden sonra Ay - Neptün karesi 15 45 dikkat etmemiz gereken enerjilere işaret ediyor. Yanlış anlamalar, duygusal dağınıklık maddi kayıplara yol açabilir. Bu durum Akrep'leri de yakından etkileyebilir. İkili ilişkiler gündeme gelirken, onları bir süre için kararsız bulabiliriz. Yay'lar ise artık kendilerini işe vermek durumundalar. İş ortamındaki karışıklık onların verimini yakından etkileyebilir. Oğlak'lar bugün biraz gevşemeli ve hayata iyimser bakmayı öğrenmeli. Aşk bugün onlara daha sık göz kırpabilir. Kova'ların eylem zamanı. Planlı davranmazlarsa bir çuval inciri berbat edebilirler. Balık'ların çok konuştukları, sık yolculuk yaptıkları bir gün olabilir. Detaylara fazla dikkat etmeliler. 

            Faks 287 74 37 
      







</TEXT>
</DOC>
