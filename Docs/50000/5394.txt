<DOC>
<DOCNO> 5394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/guncel/gun07.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
F TİPİ’ne iç çamaşırlarını çıkararak girdi 
</HEADLINE>
<TEXT>

Avukat Elif Uysal ancak iç çamaşırlarını çıkararak cezaevine girdiğini söyledi 
     MESUT HASAN BENLİ Ankara 

     Müvekkiliyle görüşmek için Sincan F Tipi Cezaevi’ne giden Avukat Elif Uysal, xray cihazının her defasında ötmesi nedeniyle iç çamaşırlarını bile çıkardı. Uysal, "Dedektörün çalma ihtimalini düşünerek üstümdeki metal şeyleri çıkardım. Kapıdan geçtim çalmaya devam ediyor. Üstümde hiçbir şey olmadığına eminim" dedi. 
     Dedektörün neden çaldığını bir türlü anlayamadığını belirten Uysal şunları söyledi 
     "Birkaç kez kapı dedektörünün çalması üzerine sütyenlerdeki balenlerin’ sütyenlerde bulunan bir metal neden olduğunu anladık. Kabine geçip iç çamaşırımı çıkarttım. İç çamaşırımı kabinde bırakıp kapıdan geçtim. Bu sefer kapı dedektörü çalmadı. Bundan sonra iç çamaşırımı giyebildim. Örneğin bacağınızda platin bulunsa ve çırılçıplak kapıdan geçseniz de cihaz ötecektir. Bu durumda cezaevine giremeyeceksiniz. Kapı dedektöründen önce üst araması yapılsa bu sıkıntı olmazdı." 
     Uysal, yapılan bu sıkı aramayla idarenin "bu tür davalara bakarsanız bu tür şeylere de maruz kalacağınızı" anlatmaya çalıştığını ifade ederek şunları söyledi "Size şu hissediliriyor Bu bir arama değil aslında. Verilmeye çalışılan mesaj, burası çok kolay girilebilecek bir yer değil, bu kadar rahat olmayın.’ Burası olağanüstü koşullarda hazırlanmış ve öyle işletilen bir yer." 
     Avukat olarak işlerini yapmaya çalıştıklarını anlatan Uysal, kendilerinin kötü muameleyle karşı karşıya kaldıklarını ve birçok arkadaşının da tehdit telefonu aldığını ileri sürdü. 
     


 GÜNCEL 

















</TEXT>
</DOC>
