<DOC>
<DOCNO> 15927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/soneko24.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Koç "Marketlerin şehir dışına taşınması mümkün değil" 
</HEADLINE>
<TEXT>

     Koç Holding Yönetim Kurulu Üyesi Mustafa Koç, marketlerin şehir dışına taşınması yasa tasarısına ilişkin olarak, ''Mevcutlara dokunulmasını ben fevkalade mahsurlu bulurum. Zaten pratikte de böyle bir şey olacağını tahmin etmiyorum'' dedi. 
     Mustafa Koç TÜSİAD YİK toplantısında gazetecilerin konuya ilişkin soruları üzerine, esnafa şirin gözükmenin söz konusu olabileceğini, pratikte böyle bir şeyin mümkün olmadığını belirtti. 
     Koç, şunları söyledi 
     ''Bence olmayacak bir şey ortaya atıldı, gündem değiştiriliyor. Artık bundan sonraki yatırımların şehir dışında yapılması için özendirici bir takım yöntemler geliştirilebilir. Ama mevcutlara dokunulmasını ben fevkalade mahsurlu buluyorum. Zaten pratikte de böyle bir şey olacağını tahmin etmiyorum.'' 




</TEXT>
</DOC>
