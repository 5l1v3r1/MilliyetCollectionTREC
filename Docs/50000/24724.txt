<DOC>
<DOCNO> 24724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/dunya/dun01.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
NEPAL SARAYINDA SOYKIRIM 
</HEADLINE>
<TEXT>
Kehanet gerçek oldu 
Evlilik tartışması yüzünden sarayda soykırım yapıp babası Nepal Kralı Birendra ve annesi Kraliçe Aiswarya’nın yanı sıra kardeşlerini de öldüren 29 yaşındaki Veliaht Prens Dipendra hakkında falcılar Veliaht 35 yaşına gelmeden evlenirse Kral ölecek’ demişlerdi 
     DIŞ Haberler ServİSİ 

     Himalaya eteklerinde Çin ve Hindistan arasına sıkışıp kalan Asya ülkelerinden Nepal’de 29 yıl önce falcıların yaptıkları bir kehanet önceki gece gerçeğe dönüştü. Falcıların yeni doğan Prens Dipendra’nın 35 yaşından önce evlenmesi veya çocuk sahibi olması durumunda babası Kral Birendra’nın öleceği şeklindeki meşum kehaneti önceki gün inanılmaz bir şekilde gerçek oldu. 
     Kraliyet ailesine yakın çevrelerden sızan bilgilere göre, Veliaht Prens Dipendra, önceki akşam Narayan Hity Kraliyet Sarayı’nda yemek sırasında annesi Kraliçe Aiswarya ile evleneceği kız konusunda tartışmaya başladı. 
     
Kraliçe evliliğe karşı çıktı      Ülkenin aristokrat Rana ailesinden eski bakanlardan birinin kızına aşık olup evlenmek istediğini söyleyen Prens’e annesi şiddetle karşı çıktı. Tartışmanın büyümesi üzerine çılgına dönen 29 yaşındaki Prens yarı otomatik silahını çekerek ailesine kurşun yağdırdı. 
     Prensin kurşunlarına hedef olan annesi Kraliçe Aiswarya 51 , 1972’den beri tahtta olan babası Kral Birendra 55 , kardeşi Prens Nirajan 22 , kız kardeşi Prenses Shruti 24 ve kraliyet ailesinden 7 kişi daha öldü. Toplam 11 kişiyi kurşuna dizen Prens bir kurşun da kafasına sıkarak intihar girişiminde bulundu ancak hayatta kaldı. 
     
İyileşirse yeni kral olacak      Dünya tarihinde Rusya’daki Çarlık ailesi Romanovların Ekim Devrimi sırasında toplu olarak katledilmesinden sonra bir hanedanın yok olduğu ikinci en büyük dramatik olay olarak nitelenen saldırının ardından toplanan Devlet Konseyi komada olan Prens Dipendra’yı ülkenin yeni kralı ilan etti, ancak yeni Kral’ın görevlerini yerine getiremeyecek durumda olmasını gerekçe göstererek ortanca amcası Prens Gyanendra’yı Kral naibi görevine getirdi. 
     
Şair ruhlu katliamcı      İngiltere’de soyluların lisesi Eton College’da eğitim görmüş, klasik müzik ve şiirden hoşlanan, son derece duygusal ve yumuşak karakteriyle tanınan Prens Dipendra’nın sarayda katliam yapması tüm dünyada şaşkınlık yarattı. Veliaht Prens Dipendra coğrafya dalındaki üniversite eğitimini Katmandu’da tamamladı ve ardından Kraliyet Askeri Akademisi’ni Albay rütbesiyle bitirerek babası gibi helikopter pilotu oldu. 
     
Nepal      Nüfusu 25 milyon 
     Etnik gruplar Nevarlar, Hintliler, Tibetliler, Şerpalar 
     Dili Nepalce 
     Dini Hindu 90 , Budist 5 
     Başkenti Katmandu 
     Yönetim şekli Anayasal monarşi 
     Kişi başına düşen gelir 213 dolar 
     



 DÜNYA 











</TEXT>
</DOC>
