<DOC>
<DOCNO> 41648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/ekonomi/eko09.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beğendik, İstanbul’u Migros’a devretti 
</HEADLINE>
<TEXT>

Migros, Beğendik’in üç mağazasını aldı. Mağazaların, MMM Migros olarak yenileneceği açıklandı 
     EKONOMİ SERVİSİ 

     Migros, Beğendik’in İstanbul ve Kocaeli’nde bulunan üç mağazasını aldı. Carousel Alışveriş Merkezi, İncirli Kadir Has Center ve Kocaeli Outlet Center içindeki üç mağazayı alan Migros’un alışveriş merkezleri içindeki market sayısı 14’e yükseldi. Migros’tan yapılan açıklamada, devralınan mağazaların MMM kategorisinde hizmet vereceği belirtildi. Üç mağazanın toplam 14 bin 300 metrekarelik kullanım alanına sahip olduğu ve bir hafta 10 gün içinde yenileneceği duyuruldu. 
     
     Krize rağmen yatırımda kararlıyız’ 
     Migros Genel Müdürü Oktay Irsıdar, krizde de büyümeye devam edeceklerini ifade ederek, bu yıl Rusya’da bir alışveriş merkezi ve bir mağaza, Bulgaristan’da bir mağaza, Antalya’da bir alışveriş merkezi, bir hipermarket, beş Migros mağazası ve 11 Şok mağazası açıldığını belirtti. Irsıdar, Migros’un 2001 cirosunun 900 trilyon lira olarak tahmin edildiğini belirtirken, yurtdışındaki mağazaların ciro hedefinin de 225 milyon dolar olduğunu açıkladı. 
     Beğendik’in İstanbul Bölge Müdür Yardımcısı Mehmet Soyaraç da yaptığı açıklamada, Ankara Kızılay’da kurulucak 45 bin metrekare büyüklüğündeki alışveriş merkezinin yatırımlarını yapabilmek için üç mağazayı sattıklarını belirtti. 
     
     



 EKONOMİ 















</TEXT>
</DOC>
