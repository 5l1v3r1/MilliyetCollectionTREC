<DOC>
<DOCNO> 12465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/siyaset/asiy.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan ekonomik kurtuluş savaşı çağrısı yaptı 
</HEADLINE>
<TEXT>
Ecevİt AB’den insaf’ istedi 
DSP Grubu’nda konuşan Başbakan Ulusal Program’ın dış telkinden çok Türkiye’nin kendi iradesiyle hazırlandığını söyledi 
     ANKARA Milliyet 

     Başbakan Bülent Ecevit, Bakanlar Kurulu’nda onaylanan Ulusal Program ile AB’ye tam üyelik için önemli bir adım atıldığını belirterek, programın dış telkinden çok Türkiye’nin kendi ulusal iradesiyle hazırlandığını vurguladı. 
     Ecevit, dün toplanan DSP Grubu’nda Kurtuluş Savaşı ardından Atatürk’ün önderliğinde çok kapsamlı bir yeniden yapılanma atılımı gerçekleştirildiğini kaydederek, Başbakan konuşmasını şöyle sürdürdü "İzmir Ticaret Odası üyeleri Kurtuluş Savaşımızı kazanan kahramanları hatırlatarak, Onlar başardı, biz de kazanacağız. Bu bir ekonomik Kurtuluş Savaşıdır. Bu krizi aşacağız demişlerdir. TOBB de Yüce Türk Ulusuna diye yayınlandığı çağrı ile Ekonomik Kurtuluş Savaşı ilan etmiştir. Hiç kuşkum yok ki, bu ulusal dayanışma ruhu ile her sorunun üstesinden gelinecektir. Ekonomimiz uğradığı ağır kazadan kısa sürede kurtulacaktır ve enflasyon yeniden düşüş sürecine girecektir." 
     Ecevit, ekonomide çekilen sıkıntıların yükünü işçilerin de en az girişimciler kadar çekeceğini belirterek, "Onun için bu ekonomik kurtuluş savaşına işçilerin de tam bir dayanışma ruhu ile katılacağına inanıyorum" dedi. 
     
Başbakan’ın üzerine yürüdü      Eski milletvekili Babacan "Tebrikler Sayın Ecevit, memleketi ne güzel batırdınız" diye bağırdı 
ANKARA Milliyet 
     Başbakan Bülent Ecevit’e Meclis kulisinde hakaret eden eski milletvekili Şükrü Babacan, bir grup milletvekili tarafından tartaklandı. 12 Eylül sonrasında Necdet Calp tarafından kurulan HP’de milletvekilliği yapan, DSP’nin de ilk milletvekillerinden olan Babacan, küfürleşme ve kısa bir arbedenin ardından Meclis polisi ve Başbakan’ın bazı korumalarınca vekillerin elinden kaçırıldı. DSP grup toplantısının bitiminden sonra yaşanan olay şöyle gelişti 
     Grup toplantısının ardından beraberinde Başbakan Yardımcısı Hüsamettin Özkan ve Meclis İdare Amiri Hakan Tartan ile birlikte makamına giden Ecevit’in üzerine yürüyen Babacan, "Tebrikler Sayın Ecevit, memleketi ne güzel batırdınız" diye bağırdı. 
     Ecevit bir anlık şaşkınlık yaşarken, korumalar Başbakan’ı hemen bulunduğu bölgeden uzaklaştırdılar. 
     


 SİYASET 













</TEXT>
</DOC>
