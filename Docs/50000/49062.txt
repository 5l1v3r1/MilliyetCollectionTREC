<DOC>
<DOCNO> 49062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yasam/yas01.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz perdeyi de yıktı 
</HEADLINE>
<TEXT>

Türk tiyatrosunun en önemli sanat yuvalarından Dormen Tiyatrosu, 46’ncı yılında ekonomik krize yenik düştü... 
     İstanbul Milliyet 

     Yıllarını oyuncu, oyun yazarı, öğretmen, yapımcı ve yönetmen olarak tiyatroya adayan Devlet Sanatçısı Haldun Dormen, adını taşıyan Dormen Tiyatrosu’nu, 46 yıl sonra ekonomik nedenlerle kapattı. 
     
Patron olamadım’      Dormen Tiyatrosu’nu, 1955 yılında Papaz Kaçtı’ oyunuyla açan, bugüne kadar 120’den fazla oyunda rol alan, 30’u müzikal 140 oyun yöneten Dormen, yaptığı hüzünlü açıklamada, "Parasal olarak içinden çıkılamaz duruma geldiği için tiyatroyu kapattım" dedi. 
     Tiyatroyu bir daha açmak niyetinde olmadığını da belirten Dormen, sözlerini şöyle sürdürdü "Ben patronluk yapamıyorum. Yönetmenim, oyuncuyum, yazarım ve hocayım. Tiyatroya da kırgın değilim. Tiyatrodan uzak kalmam için de bir neden yok. Bizim de suçlarımız var herhalde... Parasal olarak çok sağlam temellere bağlamak lazımdı ama benim pek paraya aklım ermez. Zaten patron olmam da doğru değildi." 
     
Çok yazık oldu’      Dormen, sözlerini şöyle noktaladı "Yazık oldu... Gençlere imk n veriyordu. Dormen Tiyatrosu'ndan bugüne kadar birkaç yüz kişi yetişti. Çok iyi oyuncular çıktı. Ama Dormen Tiyatrosu artık misyonunu doldurdu." 
     



 YAŞAM 





















</TEXT>
</DOC>
