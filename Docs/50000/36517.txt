<DOC>
<DOCNO> 36517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/spor/spo05.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Pistte tribüne çıktık 
</HEADLINE>
<TEXT>

Dünya Atletizm Şampiyonası’nda 5 bin metrede koşan Elvan Abeylegesse ve uzun atlamada Mesut Yavaş seçmeleri geçemedi. Süreyya Ayhan ise 800’de yarışmadı 
     KANADA’NIN Edmonton kentindeki Dünya Atletizm Şampiyonası’nda sporcularımız tribüne çıktı. 5 bin metrede Elvan Abeylegesse, 15 22.89’luk derecesiyle serisinde 8., klasmanda da 17. sırayı alıp, 15 atletin yer aldığı finale kalamadı. Uzun atlamada da Mesut Yavaş, 7.76 ile 14.’lükte kalınca, ilk 12’nin girdiği final şansını kaçırdı. 1500 finalinde 8. olan Süreyya Ayhan, yorgun olduğu için 800 seçmelerine katılmadı. 
     GREENE ve Boldon’un yokluğunda 200’de Yunanlı Konstadinos Kenteris, son 30 metredeki müthiş sprintiyle 20.04 koşarak, olimpiyat altınına, Dünya şampiyonluğunu da ekledi. 110 engellide ABD’li Allen Johnson 13.04’lük derecesiyle 3. kez şampiyon oldu. Sırıkla atlamada Avustralyalı Dimitri Markov, 6.05 ile zirveye çıkarken, tarihte bu yüksekliği geçen üçüncü atlet oldu. 20 km. yürüyüşte Rus Ivanova, 1 27.48.00 ile altına ulaştı. 
     
Madalya durumu ÜLKE ALTIN GÜMÜŞ BRONZ TOPLAM ABD 4 3 4 11 Rusya 3 7 4 14 Etyopya 2 2 2 6 Almanya 2 2 1 5 Kenya 2 2 1 5 Küba 2 1 2 5 B.Rusya 1 2 0 3 Yunanistan 1 1 1 3 Fas 1 1 0 2 Romanya 1 1 0 2      

</TEXT>
</DOC>
