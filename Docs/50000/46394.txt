<DOC>
<DOCNO> 46394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sontur22.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM savcıları Talat Şalk ve Nuh Mete Yüksel'e uyarı cezası 
</HEADLINE>
<TEXT>

     Hakimler ve Savcılar Yüksek Kurulu HSYK , Ankara DGM Cumhuriyet savcıları Talat Şalk ve Nuh Mete Yüksel'e ''uyarı'' cezası verdi. 
     HSYK bugün yaptığı toplantıda, Şalk ve Yüksel'e ilişkin iki dosyayı karara bağladı. 
     Kurul, Şalk ve Yüksel'e uyarı cezası verilmesini kararlaştırdı. 
     Kurul, Savcı Şalk'a bu cezayı, Beyaz Enerji soruşturmasının öncesi ve sonrasında yaptığı açıklamaları nedeniyle verdi. Şalk, bu soruşturmaya ilişkin iddianamesini hazırladıktan sonra Devlet Bakanı ve Başbakan Yardımcısı Mesut Yılmaz'dan gelen eleştirilere de yanıt vermişti. Yılmaz, bunun üzerine Şalk hakkında Adalet Bakanlığı'na şikayette bulunmuştu. 
     Ankara DGM Cumhuriyet Savcısı Nuh Mete Yüksel'e de uyarı cezası Mavi Akım soruşturması nedeniyle verildi. Yüksel'in, bu soruşturmayı, Ankara DGM Cumhuriyet Başsavcısı Cevdet Volkan'ın görevlendirmesi olmadan başlatması ve daha sonra bu soruşturmaya ilişkin basına yaptığı bazı açıklamaları Hakimler ve Savcılar Kanunu'na aykırı bulundu. 
     Hakimler ve Savcılar Kanunu'nda, ''uyarı'' hakim ve savcılara verilebilecek en alt ceza olarak yer alıyor. Bunu, ''kınama', ''yer değiştirme'' ve ''meslekten ihraç'' cezaları izliyor. 
     






</TEXT>
</DOC>
