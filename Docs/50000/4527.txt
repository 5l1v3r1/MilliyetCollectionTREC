<DOC>
<DOCNO> 4527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur16.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaffar Okkan suikastıyla ilgili yüzden fazla kişi gözaltında 
</HEADLINE>
<TEXT>

     Diyarbakır’da düzenlenen saldırı sonucu şehit edilen Emniyet Müdürü Gaffar Okkan ve 5 polisin katillerinin yakalanması amacıyla başlatılan operasyonlarda yüzden fazla kişinin gözaltına alındığı, saldırının olduğu günden bu yana 200’e yakın ihbarın değerlendirildiği belirtildi. 
     Diyarbakır’ın Şehitlik Semti Sezai Karakoç Bulvarı’nda 24 Ocak 2001 tarihinde düzenlenen saldırı sonucu şehit edilen Emniyet Müdürü Gaffar Okkan ve 5 polis memurunun katillerinin yakalanması amacıyla başta Diyarbakır olmak üzere tüm bölgede başlatılan operasyonlar devam ediyor. Operasyonlarda katillerin yakalanmasına yönelik bazı bulgular elde edildiği bildirildi. 
     Diyarbakır Emniyet Müdürlüğü Terörle Mücadele Şube Müdürlüğü ekiplerince sürdürülen operasyonlarda 100’den fazla kişinin yakalanarak gözaltına alındığını kaydeden yetkililer, saldırının düzenlendiği tarihten bugüne kadar 200’e yakın ihbarın yapıldığını ve bunların değerlendirildiğini bildirdiler. 
     Bu arada, Diyarbakır Valiliği’nce, şehit Emniyet Müdürü Okkan ve 5 polis memuru için 1 Şubat Perşembe günü Ulu Camii’nde öğle namazından sonra mevlit okutulacağı belirtildi. 
     




</TEXT>
</DOC>
