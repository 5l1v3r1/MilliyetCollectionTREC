<DOC>
<DOCNO> 6293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/soneko07.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD petrol şirketi Chevron'da Bakü-Ceyhan'la ilgileniyor 
</HEADLINE>
<TEXT>

     Azerbaycan petrollerini batılı pazarlara ulaştırılmasını öngören Bakü-Tiflis-Ceyhan petrol boru hattı projesinin, dünyanın önde gelen petrol firmaları neznindeki cazibesi artıyor. 
     Dünyanın önde gelen petrol firmalarından ABD sermayeli Chevron, Bakü-Tiflis-Ceyhan petrol boru hattı projesi ve mühendislik çalışmasına katılmak istediğini bildirdi. 
     Başbakanlık Basın Merkezi'nden yapılan açıklamaya göre, Chevron firması dün Dışişleri Bakanlığı'na bir mektup yazarak, Bakü-Tiflis-Ceyhan boru hattı projesi ve mühendislik çalışmalarına katılma niyetinde olduğunu duyurdu. Bunun için Azerbaycan Devlet Petrol Şirketi SOCAR ile gerekli görüşmelere başlatmak istediğini de belirtti. 
     Başbakanlık açıklamasında, konuya ilişkin şöyle denildi 
     "Bu gelişme, Bakü-Tiflis-Ceyhan boru hattı için kurulan şirketler grubunun dışında kalanların, artık bu projenin gerçekleşme yolunda olduğunu kabul ettiğini göstermekte ve bu projenin ekonomik ve ticari bakımından muteber bir proje olduğunu görmeye başladıklarına işaret etmektedir.'' Açıklamada, Bakü-Tiflis-Ceyhan projesinin son bir-iki yıl içinde kazandığı ivmenin, bu projenin çok yakında gerçekleşeceği yolundaki inancı daha kuvvetlendirdiği de vurgulandı. 



</TEXT>
</DOC>
