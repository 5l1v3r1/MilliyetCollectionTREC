<DOC>
<DOCNO> 40838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sontur13.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mezarlıkta bulunan bıçakta Yener Yermez'in parmak izi yok 
</HEADLINE>
<TEXT>

     Üzeyir Garih cinayeti zanlısı Yener Yermez'in dün polis tarafından götürüldüğü Eyüp Mezarlığı'nda bulup polise verdiği bıçakta parmak izi ve kan lekesi bulunamadı. 
     Suç aleti olduğu öne sürülen bıçağın krKriminal labarotuvardaki incelenmesi tamamlandı. 
     İncelemede bıçakta Yener Yermez'in parmak izi bulunamadı. Bıçağın üzerinde kan izine de rastlanmadı. 
     Uzmanlar, toprakta 10 gün kalan bıçakta doğal nedenler yüzünden izlerin silinmiş olabileceğini belirtiyorlar. 
     İncelemek üzere bıçağın bulunduğu yerden toprak örneği alınarak laboratuvara götürüldü. 
     Son gelişme ile Üzeyir Garih cinayeti ile ilgili kuşkulara yenileri eklendi. 
     Polisin çevrede 10 gün boyunca bulamadığı ancak Yener Yermez tarafından gizlendiği yerden çıkartılan bıçağın kriminal açıdan "temiz" çıkması, "Yener Yermez neyi saklıyor, kimi koruyor" sorusunu da tekrar gündeme getirdi. 
     

</TEXT>
</DOC>
