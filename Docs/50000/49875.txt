<DOC>
<DOCNO> 49875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/ekonomi/aeko.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken seçim harek tı 
</HEADLINE>
<TEXT>

TÜSİAD Başkanı Tuncay Özilhan, Türk - İş ve Hak - İş başkanlarını ziyaret ederek, işçi ve işverenlerin ortak milletvekili adayları belirleyip erken seçime hazırlanmasını önerdi 
     SEÇKİN ÜREY Ankara 

     Türk Sanayici ve İşadamları Derneği TÜSİAD Başkanı Tuncay Özilhan, ilk kez işçi sendikaları konfederasyonlarını ziyaret ederek, "Birlikte harekete edelim" çağrısında bulundu. 
     Hak - İş Başkanı Salim Uslu ve Türk - İş Başkanı Bayram Meral’i ziyaret eden Özilhan, "Gerekiyorsa birtakım hareketler yapılması kararlaştırılırsa biz de onun bir parçası olacağız" dedi. 
     Özilhan görüşmelerde özellikle erken seçim ile Siyasi Partiler Yasası ve Seçim Kanunu değişiklikleri konusunda birlikte hareket edilmesini gündeme getirdi. Mevcut hükümetle yola devam edilemeyeceğini belirten Özilhan, Meral’e iki tarafın birlikte çalışıp Seçim Kanunu ve Siyasi Partiler Kanunu’nda değişiklik yapılmasını sağlaması gerektiğini söyledi. Meral, "Değişiklikleri sağlayıp erken seçime gitmeyi sağlamalıyız" diyen Özilhan’a olumlu cevap verdi. Başkanlar yapılacak olası bir seçime yüklenilmesi ve iki kesimin çok sayıda temsilcisinin Meclis’e girmesinin sağlanması yönünde anlaşmaya vardı. 
     
     İş güvencesi sağlansın’ 
     Meral’in görüşmede iş güvencesi yasa tasarısını gündeme getirmesi üzerine de Özilhan, "Taleplerinize hak veriyoruz" dedi. Tasarının takibini Türkiye İşveren Sendikaları Konfederasyonu Başkanı Refik Baydur’un yaptığını ve sorunun Baydur’la çözülmesi gerektiğini anlatan Özilhan, Meral’in tasarı ile ilgili görüşlerini dinleyince, "Bize böyle aktarılmadı" cevabını verdi. 
     Bu arada, Özilhan’ın aynı talepleri Hak - İş Başkanı Salim Uslu’ya da aktardığı öğrenildi. Ancak, Uslu’nun "Bu işbirliğinin felsefesini oluşturmak lazım. Bayram Meral acele ediyor" dediği belirtildi. 
     
Kriz bizi vurdu şik yet hakkımız’      Özilhan, gazetecilerin, Genelkurmay Başkanı Orgeneral Hüseyin Kıvrıkoğlu’nun "Dün kazananlar bugün şik yet ediyorlar" dediğinin hatırlatılması üzerine "Türkiye’nin kötü yönetildiğini söylemek, şik yet etmek, özel sektörün de hakkı. Milyona yakın kişinin işsiz kaldığı bir ortamda işçi kuruluşlarının ve işveren kuruluşlarının şik yette bulunmasını doğal hak görüyorum" dedi. Özilhan, Başbakan Yardımcısı Devlet Bahçeli’nin "Biz halka TOBB ve TÜSİAD’dan daha yakınız" sözlerini de şöyle yanıtladı "TÜSİAD, SİAD platformları sayesinde ve odalar sayesinde ortamı çok daha iyi görebiliyor. Biz ekonomik tarafını onlardan çok daha iyi hissediyoruz." 
     



 EKONOMİ 






















</TEXT>
</DOC>
