<DOC>
<DOCNO> 5389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/guncel/agun.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesintisiz şehit veririz 
</HEADLINE>
<TEXT>

Suikast faillerinin yakalanması için morallerin yüksek olduğunu söyleyen İçişleri Bakanı Tantan, aydınların sokağa inmesini istedi 
     RAMAZAN YAVUZ Diyarbakır DHA 

     Diyarbakır Emniyet Müdürü Ali Gaffar Okkan’a yönelik suikastla ilgili gelişmeleri olay yerinde takip eden İçişleri Bakanı Sadettin Tantan, "Her türlü tehdide karşı kesintisiz şehit verileceğinin bilinmesinde fayda vardır" dedi. Bölgedeki yedi ilin valileri ve güvenlik yetkilileriyle bir toplantı yapan Tantan, herkesi ülkeyi tehdit eden olumsuz koşulların ortadan kaldırılması için katkıda bulunmaya çağırdı. Tantan, saldırının faillerinin yakalanması için güvenlik güçlerinin sürekli çalışma içinde olduğunu söyleyerek, şu bilgileri verdi 
     
Yakalama moralimiz yüksek’      "Faillerin yakalanması için güvenlik güçlerimizin ve valilerimizin moralleri yüksektir. Vatandaşlardan gelen faillerin yakalanmasına yönelik bilgi akışı devam ediyor." 
     Halkın kendilerine verdiği desteği sürdürmesini isteyen Tantan, bu güven devam ettiği sürece, sorunların ortadan kalkacağını söyleyerek şöyle devam etti "Terörist hareketlilik, ekonomik tehdit hareketliliği ve halkımızın yoksullaşmasına neden olan yoksulluk hareketleri ortadan kalkacaktır. Yapılması gereken, halkı kucaklayan ve halkımızın bilgi eksikliğini ortadan kaldıran bir yaklaşımı uygulamaya sokmaktır." 
     Tantan, mülki idare ve güvenlik güçlerine de seslenerek, vatandaşlarla diyalog içinde olmalarını istedi. MGK’nın bu bölge için almış olduğu "Eylem Planı" çerçevesi çalışmaların yürütüldüğünü ifade eden Tantan, aydınların devleti eleştirmek yerine sokağa inip halkı eğitmelerini istedi. 
     
Halkla bütünleşeceğiz’      Tantan sözlerini şöyle sürdürdü "Cumhuriyet’in temel niteliklerine karşı gelecek her türlü tehdide karşı, bugüne kadar nasıl şehit verilmişse, bugünden sonra da kesintisiz şehit verileceğinin de bilinmesinde fayda vardır. Ama bizzat şehit vererek değil, halkımızla bütünleşerek, bu nifak tohumlarını, bu aymazlığı ortadan kaldırmak durumundayız." 
     Tantan, gazetecilerin, "Olay Hizbullah üzerinde yoğunlaşıyor" sorusu üzerine, henüz örgüt adı verecek durumda olmadıklarını, çalışmaların devam ettiği yanıtını verdi. 
     


 GÜNCEL 

















</TEXT>
</DOC>
