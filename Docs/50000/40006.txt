<DOC>
<DOCNO> 40006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sonspo07.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta sakatlığı düzelen Erman çalışmalara başladı 
</HEADLINE>
<TEXT>

     Beşiktaş, Birinci Süper Lig'in 4. haftasında deplasmanda amsunspor ile yapacağı maçın hazırlıklarını, bu sabah gerçekleştirdiği antrenmanla sürdürdü. 
     Fulya Tesisleri'nde teknik direktör Christoph Daum yönetiminde yapılan ve yaklaşık 1.5 saat süren antrenmanda, futbolcular kondisyon, bire bir adam geçme ve yan top çalışmasının ardından, yarım sahada çift kale maç yaptılar. 
     Futbolcuların oldukça neşeli olduğu gözlendiği çalışmaya sakatlığı düzelen Erman da katılırken, bu oyuncu özellikle yan top çalışmasında attığı şık gollerle dikkat çekti. 
     İdmana, A Milli Takım kampında bulunan Tayfur, Nihat ve Rusya Milli Takımı'nda yer alan Khlestov ile sakatlıkları süren Ahmet Dursun, Sertan ve Tamer katılmadı. 
     Yarını izinli geçirecek olan Beşiktaşlı futbolcular, Samsunspor maçı hazırlıklarını 3 Eylül Pazartesi günü yapacağı çalışmayla sürdürecek. 






</TEXT>
</DOC>
