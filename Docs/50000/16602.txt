<DOC>
<DOCNO> 16602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sontur16.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclisteki provakatör FP'den ihraç yolunda 
</HEADLINE>
<TEXT>

     FP Genel Başkanı Recai Kutan, CTürkiye Şeker-İş Sendikası Genel Başkanı Ömer Çelik ve beraberindeki yönetim kurulu üyelerini FP Genel Merkezi'ndeki makamında kabul etti. 
     Kutan, FP Tokat Milletvekili Bekir Sobacı'nın durumuna ilişkin bir soruyu yanıtlarken de bugün öğleden sonra parti Grup Yönetim Kurulu'nun toplanarak, konuyu görüşeceğini anımsattı. 
     Grup Yönetim Kurulu'nun konuyu büyük bir ihtimalle Grup Disiplin Kurulu'na intikal ettireceğini ifade eden Kutan, şöyle konuştu 
     ''Bugün bazı yayın organlarında Bekir Sobacı'nın ihraç edileceği hususunda sanki partinin bir kararı varmış gibi açıklamalar yapılıyor. Bir kere tamamen hukuk ölçüleri içinde hareket ediyoruz. Bu konuda karar verecek olan Grup Disiplin Kurulu'dur. Dolayısıyla mesele oraya intikal ettirilecek, onlar da hukuk ölçüleri içinde inceleyecekler, gereği neyse yerine getirecekler.'' 




</TEXT>
</DOC>
