<DOC>
<DOCNO> 31266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yasam/yas03.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gözlük her şeyi gösteriyor 
</HEADLINE>
<TEXT>

Teknoloji sınır tanımıyor. 2 bin 400 doları gözden çıkarırsanız, insanları üzerlerindeki kıyafetlerden arındırıp çıplak gösteren gözlükten alabilirsiniz... 
     İSTANBUL Milliyet 

     Parayı veren düdüğü çalar 
     JAMES Bond filmlerinde gördüğümüz teknoloji harikası cihazlara günümüzde isteyen herkes sahip olabiliyor. Tabii parası varsa... Örneğin 2 bin 400 doları gözden çıkardığınızda, insanları, kıyafetlerinden arındırıp çıplak gösteren gözlüklerden alabilirsiniz. "X - Ray Video Gözlüğü" sayesinde, sentetik kumaşların, koyu renkli gözlüklerin arkaları da görülüyor hatta kayda alınabiliyor. 
     
     Sigara kutusunda kamera 
     VİDEO ve optik gözetleme amacıyla üretilen cihazlar da büyük ilgi görüyor. Bu alanda dünyanın en küçük kablosuz görüntü kayıt cihazları, monitörler, sigara kutusuna veya deri cüzdana gizlenmiş kameralar, iri taşlı bir yüzük büyüklüğünde her yere gizlenebilecek kablosuz kameralar gibi sayısız ürün, meraklılarının beğenisine sunuluyor. Kısacası parayı veren ajanların en iyisi olabiliyor. 
     
Ürünlerin fiyatı X - Ray video gözlüğü 2 bin 400 dolar Gözlük video kamera 2 bin 450 dolar Sigara kutusundaki kamera 1190 dolar İğne deliği kamerası 780 dolar Kapı arkası kamerası 580 - 730 dolar Avizedeki gizli kamera 590 dolar Gizli kulakları tespit eden cihaz 275 dolar Mini monitör 170 dolar Kalem şeklinde verici 140 dolar      
     
Ses değiştiren cihaz bile var      Dünyanın herhangi bir yerinden telefon sistemi aracılığıyla dinleme yapabileceğiniz cihazlar, duvarların arkasını dinleyebileceğiniz aletler, sesinizi değiştiren telefonlar, telefon konuşmalarını iki taraflı dinleme olanağı sağlayan hesap makinesi, elektrik prizi, telefon soketi şeklinde ve kredi kartı büyüklüğündeki vericilerle alıcılar teknolojinin yeni ürünleri arasında yer alıyor. 
     



 YAŞAM 




















</TEXT>
</DOC>
