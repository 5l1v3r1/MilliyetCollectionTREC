<DOC>
<DOCNO> 41215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/siyaset/siy02.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın, kendi düzenlediği genelgeyi kendi bozdu... 
</HEADLINE>
<TEXT>

Anıtkabir’in silüetini bozan ve kaçak kat çıktığı ileri sürülen Başkent Hastanesi için, Aydın’ın yeni imar planı yaptırdığı söylendi 
     BEHZAT MİSER Ankara 

     Anıtkabir’in silüetini bozduğu ve burada yapılan devlet törenlerini güvenlik açısından tehdit ettiği gerekçesiyle Genelkurmay Başkanlığı’nın da karşı çıktığı Başkent Üniversitesi Hastanesi’ne, Bayındırlık ve İsk n eski Bakanı Koray Aydın’ın "giderayak" imar planı yaptığı öğrenildi. 
     Başkent Üniversitesi, imar mevzuatına aykırı yapılaşarak kaçak kat çıktığı ileri sürülen hastane için, Çankaya Belediyesi’nin yıkım kararı almasının ardından, Bayındırlık Bakanlığı’na başvurarak, imar planında değişiklik istedi. Bunun üzerine zemin artı üç kat izninin bulunduğu Bahçelievler semtinde, zemin artı yedi kat olarak yapılan hastane için, Aydın’ın talimatıyla "resen imar planı" yapıldı. 
     Bir yetkili, Bayındırlık Bakanlığı’nın, 1999’da belediyelere gönderdiği bir genelgeyle, "yargıya intikal eden mevzuata aykırı yapılar hakkındaki kararların ivedilikle uygulanması, bu tür yapılara yasallık kazandırmaya yönelik imar planı tadilatında bulunulmaması gerektiği"nin istendiğini kaydetti. Aynı yetkili, buna rağmen, Aydın’ın bu genelgeye aykırı davranarak, hastanenin imar planı değişikliklerini resen yaptırdığını söyledi. 
     Aydın’ın, personel üzerinde baskı kurarak hastaneyi "kamu binası" niteliğine soktuğunu anlatan yetkili, değişikliklerinin onaylandığını dile getirdi. 
     



 SİYASET 
















</TEXT>
</DOC>
