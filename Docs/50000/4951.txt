<DOC>
<DOCNO> 4951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yazar/akyol.html </URL>
<DATE> 2001/02/01/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yılanın başı 
</HEADLINE>
<TEXT>

     ERMENİ meselesinde yılanın başı Ermenistan devletidir ve Koçaryan'dır. 
     Taşnakçı militan Ermeni Devlet Başkanı Koçaryan 
     Dün CNN TÜRK'te yayımlanan "Manşet" programında Mehmet Ali Birand'ın Koçaryan'la yaptığı mülakat, tarihi bir belge değerindedir Ermeni niyetlerinin yeni bir belgesidir. Birand, sorularıyla Koçaryan'ın gerçek kimliğinin belirlenmesini sağlamış, Koçaryan'ın zihninde Sevr hayalinin bulunduğu görülmüştür. 
     Programda Birand ısrarla "Sevr için ne diyorsunuz " biçiminde sorular yöneltiyor. Koçaryan kaçamak cevaplar veriyor ve diyor ki 
     - Ben Sevr ile uğraşmam. Ben demiyorum ki bunun zamanı geçmiştir. Sadece gerçek şudur ki, Sovyetler kurulurken Sevr Andlaşması'na taraf olmadı... 
     Koçaryan, Sevr'in "zamanın geçtiğini" kabul etmiyor Koçaryan'a göre Sovyet olarak kurulan bugünkü Ermenistan devletinin Sevr'le ilgisi yok ama Sevr diyasporadaki dışarıdaki Ermenilerin konusudur 
     
     ERMENİSTAN'IN bugün yürürlükte olan anayasası bütün hükümetlere şu görevi vermektedir 
     "Bağımsızlık Bildirisi'ne nakşedilmiş olan milli emellerin gerçekleştirilmesi..." 
     Nedir bu 'milli emeller ' 
     23 Ağustos 1999 tarihli "Bağımsızlık Bildirisi"nin 11. maddesi aynen şöyle 
     "Ermenistan Cumhuriyeti, Osmanlı Türkiye'sinde ve Batı Ermenistan'da meydana gelen 1915 soykırımının uluslararası planda tanınması amacına ulaşmasını destekler " 
     Sadece "soykırım" kampanyası değil, aynı zamanda, doğu illerimizin "Batı Ermenistan" olarak anayasal belgelere işlenmiş olması, siyaset biliminde "irredantist" denilen ilhakçı, saldırgan Ermeni milliyetçiliğinin anayasal belgesidir 
     Elbette hayalden öteye muhal Elbette Sevr paranoyasına gerek yok. Ama Ermenistan'ın ve Ermeni diyasporasının bu Sevr saplantısı, nasıl bir bağnazlıkla karşı karşıya olduğumuzu gösterir. 
     
     KOÇARYAN, Taşnakçıdır, "Karabağlı Ermeni"dir Fanatik milliyetçi bir militan... Dünyanın gözleri önünde Azerbaycan'ın beşte birini işgal ederek, bir milyon Azeriyi "kaçgun" ederek şovenizmin kan lezzetini tatmış azgın bir fanatik. 
     Ilımlı Ter Petrosyan'a karşı, Taşnak'ın entrika ve hileleriyle seçim kazanmış, ardından 1999'da, Taşnakçı teröristler Meclis'i basıp ılımları öldürmüştür Aklı başında ılımlı Ermenilerin Ermenistan'da bir muhalefet hareketi başlatmaları mümkün değildir. 
     "Tuzu kuru" diyasporalar ise daima daha aşırı olurlar. 
     Ermenistan'ın zavallı halkı bu bağnazlıklar yüzünden sefalet çekmektedir. Ve ekmek ticaret, yatırım, dünyaya açılma Türkiye'nin elindedir. 
     Kurulduğunda nüfusu üç milyon olan Ermenistan, dış göçler sebebiyle, bugün iki milyondur 
     İşte soykırım kampanyasının ardında bu şovenizm vardır. Yılanın başı Erivan'dadır Türkiye bütün hava sahasını kapatmalı, Türkiye'den bir tek toplu iğnenin Ermenistan'a girmesini kesinlikle yasaklamalıdır. Yılanı ininde ezmek, barışçı çözümlerin ilk şartıdır. 
     
     





Yılanın başı 


Dört oyuncu 


Karneler rehin... 


'Kürsüyü işgal edeceğiz' dediler 


Tamam abi devam et 


Bindik bir alamete gidiyoruz kıyamete mi .. 


TV haberciliği Yalnız erkekler için 


Ben Davos'ta yaşarken 


Türkiye'm eyvah 


"Parliamentum" yaralı 


Ermeni meselesi 


Ankara'nın çöküşü Yılmaz'ın "SOS"i 


İt ürür, kervan yürür... 


Sümerbank'ın "aksiyon" planı 


Bugün 1 Şubat 


Sen saygın değilsen... 


İçtüzük cinayeti 


Sigorta yapılacak 


8.206 evde "aş tenceresinde" "dert kaynıyor 


</TEXT>
</DOC>
