<DOC>
<DOCNO> 24580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/eko18.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar istifayı kutladı 
</HEADLINE>
<TEXT>

Yalova’nın istifasıyla borsa yüzde 3.6 yükseldi. Faizler 10 puan geriledi, dolar 62 bin lira düştü 
     EKONOMİ SERVİSİ 

     Devlet Bakanı Yüksel Yalova’nın önceki gün Tütün Yasası eleştirisiyle paniğe kapılan piyasalar, bakanın istifasının ardından sakinleşti. İstifa müessesesinin çalışması piyasalara güven verdi. Yalova’nın istifa etmesi, hükümetteki kararlığının bir göstergesi olarak algılandı. Faiz ve doların ateşi düşerken, borsa tekrar yükselişe geçti. 
     
Borsadaki artış yüzde 3.65      Bakanın istifasına ilk tepkiyi borsa verdi. Önceki gün panik sırasında 10 bin puana inen endeks, ilk seansta yüzde 3.6’lık artış gösterdi. Ancak alımların devamı ikinci seansta gelmedi ve endeks yatay bantta seyretti. Hisselerin değer artışı yüzde 3.6 oldu. Endeks 391 puanlık artışla 11.270’e çıktı. 
     
Haftayı kayıpla kapadı      Oldukça dalgalı günler geçiren borsa geçen hafta ortalama yüzde 5.8’lik düşüş yaşadı. Haftanın en yüksek oranlı kayıpları yüzde 12.08 ile metal eşya sektörü hisselerinde olurken, en az zarar yüzde 2.6 ile banka hisselerinde gerçekleşti. 
     
Dolar 1 milyon 150 bine indi      Devlet Bakanı Yalova’nın çıkışıyla 1 milyon 300 bine dayanan dolar dün piyasanın sakinleşmesiyle değer yitirdi. Dolar dün Merkez Bankası’nda 1 milyon 150 bin liraya gerileyerek 62 bin lira düştü. Dolar serbest piyasada da 14 bin lira gerileyerek 1 milyon 156 bine indi. Mark da 8 bin liralık düşüşle 502 bin liradan günü kapattı. 
     
Faizler yüzde 86’ya geriledi      Önceki gün yüzde 102 düzeyine çıkan bono faizleri de dün hızla aşağı inerek yüzde 86.46’ya geriledi ve 10 puanlık düşüş gösterdi. Faizlerin düşüşünü, iç borç takviminin açıklanması dolayısıyla Hazine’nin daha az borçlanmaya gidecek olması etkiledi. 
     



 EKONOMİ 


























</TEXT>
</DOC>
