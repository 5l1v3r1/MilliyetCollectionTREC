<DOC>
<DOCNO> 14655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/ekonomi/eko05.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Eyvah, petrol fiyatları dünyada da yükseliyor 
</HEADLINE>
<TEXT>

Ham petrol fiyatı iki aydan bu yana ilk kez bir dolar arttı 
     EKONOMİ SERVİSİ 

     OPEC’in üretimi kısmasına rağmen aylardır istikrarını koruyan petrol fiyatları dünden itibaren yükselişe geçti. 
     ABD’de ham petrolün fiyatı önemli ölçüde artarken dünya genelinde de fiyatlar varil başına ortalama bir dolar arttı. Kuzey Denizi petrol fiyatlarını yansıtan Brent Borsası’nda ise ham petrol varil başına 40 sent arttı ve 25.17 dolardan kapandı. 
     Son altı haftadır düz bir seyir izleyen petrol fiyatlarındaki bu artışın nedeni olarak ise tatile çıkma hazırlığındaki Amerikalılar’ın taleplerinin artması gösteriliyor. 
     Amerikan Petrol Enstitüsü’nün API bir raporuna göre ABD’de 192 milyon varillik günlük ham petrol tüketiminde 4.27 varillik keskin bir talep artışının olduğu belirtilirken talebin 500 bin varil daha artmasının beklendiği kaydedildi. 
     
     ABD talebi 
     Öte yandan ABD’deki petrol arzında ise geçen yılın envanterine göre yıllık 10 milyon varillik düşme gözüküyor. Bu da petrol fiyatlarındaki artışta önemli bir etken oluşturuyor. 
     Dünya geneline yansıyan bu artışlar, gözleri Petrol İhraç Eden Ülkeler Örgütü’ne OPEC çevirdi. Ham petrolün varil başına 22 ile 28 dolar arasında değişen fiyatlarını dengelemek ve 25 dolarda tutmak isteyen OPEC ise son artışlar nedeniyle biraz rahatladı. 
     


 EKONOMİ 






















</TEXT>
</DOC>
