<DOC>
<DOCNO> 43987 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yazar/cetiner.html </URL>
<DATE> 2001/09/27/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Hayber Silah, uyuşturucu, fuhuş ve açlık 
</HEADLINE>
<TEXT>

     Çarşıda, pazarda ateşi yükselen alışverişi, geçim sıkıntılarını filan unuttuk ille de Bin Ladin ille de Taliban. Gazetelerin altı üstü her köşesi, onlara ilave bir de Bush'un haberleriyle lebalep dolu IMF'nin bize ek yardım musluğunu açması, 8 - 10 milyar dolar daha arka çıkması. Ayrıca 5 milyar dolarlık borcumuzun ertelenmesi. Ee artık göz göre göre zaruri hale gelen önemli ölçüde askeri yardım faslının gündeme oturması bile büyük yer kaplamıyor, sevinç yaratmıyor. 
     Halbuki, Türkiye'nin önünde yeni bir şans kapısı açıldı, bu ortamdan yararlanılması mümkün diyenler hayli çoğaldı Yalnız içeride pembe rüya görenlerden değil, dışarıdan da duyuluyor bu sesler 
     Ama bir şey söyleyeyim mi Bu vesile ile Afganistan'da, Pakistan'da yaşam manzaralarını gördükçe, ülkemizin Batı'nın bir parçası olduğunu daha iyi anlıyor insan O ne ilkel yaşamdır yarabbim 
     
Hayber Geçidi'nde fuhuş      Övünmek gibi olmasın ama meslek hayatımın armağanı olarak birçok kez Pakistan'a, Hindistan'a, Vietnam'a, Çin'e, Orta Asya'ya gittim, gördüm. Eskiden cami avlularında kitapçıklar satılırdı. Hayber Kalesi filan diye. İslamabad'a uğramışken oraya yakın Peşaver'e de gittim. Peşaver, Hayber Geçidi'nin bir tür kapısı, beni içerilere götürdüler Afgan topraklarına. O yıllar savaş ve terör yoktu ama yine de yasaların işlemediği bir bölgeydi Hayber. Pislik, sefalet, ahlaksızlık, fuhşun kol gezdiği, silah ve uyuşturucunun serbest pazarıydı 
     Pakistan ile Afganistan arasında pek fark yoktu. Hatta insanlarını birbirinden kolay kolay ayırt edemezdiniz. Konuştukları dil bile karmaydı. 
     
Beş dolara çocuk satanlar      Bir köşede gördüğüm toplu halde namaz kılanların aptes almış olduklarını sanmıyorum, bir defa su yoktu ortada. Olsa bile en önemlisi, temizlenmek gibi bir ihtiyacı duymadıkları o kadar belliydi ki Ama öte yandan içinde olduğum otomobilin etrafını çeviren, adeta musallat olan birtakım adamlar bize illa bir şeyler satmak istiyorlardı Beni oralara götüren mihmandarım tercüme etti, kadın satmayı teklif ediyorlarmış. 
     - Eleven years girl... Very nice... Five dolar... 
     Kadın satışı yapacak kadar İngilizce bilen satıcılar bizden hayır işaretini alınca bu kez "Ten years boy" diye otomobile yapışmazlar mı 
     Bu iğrenç satıcılardan hem tiksindim, hem de insanlık adına hüzün duydum. Hayır demekten başka reaksiyon gösteremedik otomobilden. Zira Allah'tan Hayber Geçidi'nde bir yabancının hayatı beş dolar bile etmezdi 
     
Yarı aç, yarı tok kadınlar      Fakat sonra öğrenmiştim. Belki 20 bin, belki de 30 bin kadın açık havada arazi üzerinde yarı aç, yarı tok sefil bir vaziyette yatıyor, satıcıların kendilerini alıp götürmesini satmasını bekliyormuş 
     - Peki nerede yapılıyor bu satış 
     Pakistanlı mihmandarım az ileride bir eski otomobilin bagajından çıkan çarşafa sarınmış hayalet gibi kadınları gösterdi. Yüzleri de örtülü bu beş kadın nasıl sığışmışlardı o küçücük bagaja Hem acıdım, hem şaşırdım 
     ........ 
     İşte baş terörist Bin Ladin'in saklandığı diyar bu diyar Dev Amerika'nın peşine dünyayı takarak yok edeceği diyar da aynı diyar Allah kolaylık versin... 
     







Pakistan'da İslam 


Çok tehlikeli... 


Deklarasyon 


Takke düştü kel göründü 


Hayber Silah, uyuşturucu, fuhuş ve açlık 


Sağduyu vitesi 


Yaz bitti 


AB'nin tavrı değişir mi 


Bir resmin kalmış bende 


Karapara 2 


Terör ile yeni savaş mı 


Demokrasiye "inanmıyorum " 


Siyasal kulelere bildiri atağı 


Dolarda patronlar 'uzun', şirketler 'kısa' 


Mesut Yılmaz ekonomi ile daha fazla ilgilenmek zorunda 


Esnaf böyle konuşur’ 


</TEXT>
</DOC>
