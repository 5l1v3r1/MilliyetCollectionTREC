<DOC>
<DOCNO> 7552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/okur.html </URL>
<DATE> 2001/02/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
EGS'de ortak satışları... 
</HEADLINE>
<TEXT>

     Piyasalar kan ağlıyor kan... Para yok 
     Çek - senet yağmur gibi yağıyor. 
     Alın, Denizli piyasasından bir örnek. Tekstilciler anlatıyor. 
     "Geçen yıl çeklerin geri dönüş oranı yüzde 5'ti. Ocak ayında çek dönüşü yüzde 80'e çıktı. Ne yapacağımızı şaşırdık..." 
     Mahmutpaşa, Sultanahmet, Rami'yi bir gezin bakalım... 
     Toptancılar ne diyor Sadece susuyorlar. Piyasalarda yaprak kıpırdamıyor. Ya üretici kesim, onlar ne yapıyor Daha fazlasını anlatmaya gerek yok. 
     Derdimiz reel sektör. Ve bugünlerde aldığımız telefonlarda sorulan soruların büyük bölümü EGS Holding ile ilgili. 
     EGS Holding'de neler oluyor Öyle ya borsada işlem gören EGS Finansal Kiralama, EGS Dış Ticaret, EGS Holding, EGS Gayrimenkul, EGS Egeser Giyim AŞ halka açık. Ve hisseler uzun süredir düşüş trendinde. Yatırımcılar, yatırım yaptıkları bu holding ve hisseleri konusunda kafaları karışmış vaziyette bilgi bekliyor. 
     EGS Holding'in Genel Müdürü Hayrettin Avşar, hisse senetlerindeki düşüşün nedenini şöyle açıklıyor 
     "Holdingin sermayesini 100 trilyon liradan 210 trilyona yükselttik. Kasım başında da ortak satışları başladı ve 130 trilyonluk ortak satışı oldu. Dolayısıyla bir yandan 110 trilyonluk sermaye artırımından gelen artış, bir taraftan da ortak satışlarıyla borsadaki işlem hacmimiz büyüdü... Spekülasyon mu var, manipülasyon mu Biz bilemeyiz. Ama durumumuz bu..." 
     Bu açıklamaya bir sözümüz yok... 
     Biliyorsunuz EGS Dış Ticaret'in temeli 1153 ortakla 1993 yılında atıldı. Model, çok ortaklı sektörel dış ticaret şirketi esasına dayanıyordu. Nitekim 400 kurucu ortakla EGS Dış Ticaret, sektörel dış ticaret şirketi olmayı başardı. 
     
Konukoğlu öne çıktı      Başlangıçta ağırlık Ege bölgesindeki tekstilcilerdeydi ama daha sonra Türkiye'nin her bölgesinden tekstilci bu projeye destek verdi. Örneğin Gaziantepli işadamı Sanko'nun Yönetim Kurulu Başkanı Abdülkadir Konukoğlu bu işe gönül verdi. Eh, pamuk ipliğinde Türkiye'nin en büyük üç isminden biri, tabii ki Konukoğlu. Ne dese fiyatlar yönünü ona göre çiziyor. Güç sahibi yani, kolay mı 
     Sizin anlayacağınız, 1994'ten 2001 yılına kadar olan süreçte hızla büyüme yoluna gidildi. 18 şirketle holdingleşen EGS, başta finans olmak üzere, perakendecilik, tekstil gibi üç temel alanda büyüdükçe büyüdü. İşte iki serbest bölge projesi. Denizli ve Sakarya. Perakendede Nokta Mağazacılık, finansta EGS Bank, EGS Finansal Kiralama, EGS Gayrimenkul Yatırım Ortaklığı... 
     Tabii bu kadar hızlı büyüyen bir şirketin kaynak yaratabilme ve borçlanma kabiliyetindeki sırrın ne olduğunu da ayrı incelemek lazım... 
     Sonuçta parası bol, projesi çok işadamları da bazen akan suyun yönünü değiştiremez mi Değiştirir, değiştirir hem de bal gibi değiştirir... 
     Neyse konumuza dönelim... 
     Biliyorsunuz Konukoğlu, her ağzını açtığında "ben sektörümdeki herkese destek veririm. Nakit sıkıntım yok" demiyor mu 
     Sonuçta Konukoğlu, EGS ile organik bağını önce bankaya yüzde 7 ile 8 arasında değişen ortaklık payıyla kurdu. Sonrasında ne olduğu bilinmez, 2000 yılı kasım ayında bu hisselerini sattığını ve EGS Holding hisse senetleri aldığını açıkladı. Bize söylenene göre elinde 30 trilyon lira değerinde EGS Holding hissesi var. Üstelik hisseleri borsada işlem görebilecek... Ama bir hatırlatma EGS Gayrimenkul Yatırım Ortaklığı'nın portföyünde yer alan Yeşilköy'deki 3 EGS binasından birini satın aldı. Birisinin yarısını da aldı. Ve holdingde hisse payı yüzde 15'e ulaştı. 
     Şimdi EGS yetkililerine "nakit kirizi var mı " diye sormak olmaz. Çünkü Türkiye'de nakde sıkışmayan şirket kaldı mı Ama hızlı büyümenin yarattığı sancı, mali sektördeki yeni yapılanmanın bunalımı inanın ki EGS'yi de zorluyor. Üstüne üstlük, ortaklık satışları da geldi mi vay halinize... Sorumuz şu 
     "Ey EGS Holding'in kurucuları, fikir babaları, gelin, açık açık derdinizi anlatın. Çünkü bu kadar şirket halka açık ve bilançolarınız yarına ilişkin bilgi verme konusunda yeterli değil..." 
     Sonuçta biz yatırımcıyı düşünüyoruz. 
     Ve doğru bilgi almak için sizi zorluyoruz. 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
