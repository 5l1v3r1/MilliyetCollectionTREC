<DOC>
<DOCNO> 19683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/cankat.html </URL>
<DATE> 2001/05/05/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Katarakt ameliyatı ve kadınlara etkisi 
</HEADLINE>
<TEXT>

     Süleyman Demirel Amerika’da katarakt ameliyatı oldu. Geçmiş olsun diyorum ve Nazmiye Hanım’a küçük bir hik ye anlatmak istiyorum 
     Bir Moris Amcamız var, Allah uzun ömür versin, yaşı seksenin üzerinde. Dünya tatlısı bir insandır, ama pot kırmakta da üstüne yoktur. 
     Geçen sonbahar katarakt ameliyatı geçirdi. Gözü pansumanlı olarak eve geldi. Ertesi sabah pansumanı açıldı. Aradan iki gün geçmemişti ki, görüşü de düzeldi. 
     Sabah kahvaltı masasına otururken, elli küsur yıllık karısına baktı baktı ve 
     Aa, senin yüzün ne kadar buruşmuş deyiverdi. 
     İşte katarakt ameliyatının kadınlar için böyle olumsuz bir "yan etkisi" vardır. Nazmiye Hanım’ın böyle bir endişesi yok, ama yine de bir uyarayım istedim. 
     
TOKER DÜZELTTİ      Margarita Papandreu yazımın detaylarını Metin Toker’den dinledim. Metin Abi, İsmet Paşa’nın bu tarih Amerika gezisini, bir başka büyük gazeteci, Abdi İpekçi ağabeyle birlikte izlemiş. 
     Bütün zarafetiyle "Tabii orada söz konusu olan Andreas değil, babası Yorgo Papandreu’dur. Andreas o zaman devlet bakanıydı bu olayı Margarita Papandreu’ya da o aktarmıştır" diye beni düzelttikten sonra anlattı 
     "Papandreu’nun Washington’a gelmesiyle, İsmet Paşalar’ın ayrılması aynı güne rastladı. Demek ki Amerikalılar, iki başbakana da tahsis ettikleri odada, Mevhibe Hanım’ın eşyasını unuttuğunu fark etmemişler. Ama asıl çarpıcı olan, iki başbakana milimi milimine eşit muamelenin yapılmasıydı. Özellikle meşhur Gül Bahçesi’nde büyük asker tören yapıldı. İki tören arasındaki tek fark, İsmet Paşa için Türk bayrağı, Yorgo Papandreu için Yunan bayrağı çekilmesiydi..." 
     
Saçlı resmimi kullanmaz mısın...      12 Eylül iktidarı da, tıpkı bugünkü Umudumuz Ecevit ve Ortakları Üçbuçuklusu gibi, Meclis’i gazetecilere yasaklamıştı. Kenan Evren ile "Beşibiryerde" silah arkadaşlarının, mektupla tayin ettikleri Danışma Meclisi üyeleri bile EVET BİLE basına yapılan bu baskıya direndiler gizli gizli basın bürolarını ziyaret ettiler. Sonunda sansür kalktı. İşin acıklı tarafı, bu kez baskı ve sansür önerisinin darbecilerden değil "solcu demokratlardan" gelmiş olması. Tecrübeli Parlamento Muhabirleri "DSP’li TBMM Başkanvekili Ali Ilıksoy’un sansürcübaşı olması tesadüf değil" diyorlar. 
     Bakın yasakçılığının kaynağı neymiş 
     "Ilıksoy seçimlerden önce başına saç ektirdi. Böylece kelliği bertaraf edildi ve imajı yenilendi. Bunun için de 2 bin dolar saydı. Ama nedense, gazeteler Ilıksoy’un saçlı fotoğraflarını değil, kel halini kullanmayı tercih ettiler. O da buna hep içerledi". Sonunda, adamın saçlı tepesini attırdılar demek ki .. 
     
GO HOME      Tarım ve Köyişleri Bakanı Hüsnü Yusuf Gökalp, çiftçi kredilerini ertelemeyi kabul etmeyen Ekonomiden Sorumlu Devlet Bakanı Kemal Derviş’e bayrak açtı galiba. Baksanıza, Bakanlığın, Cinnah Caddesi’ndeki Teşkilatlandırma ve Destekleme Genel Müdürlüğü’ne büyük bir bez afiş asmış DOĞDUĞUM YERDE DOYMAK İSTİYORUM. "Derviş go home " mu demek istiyor, aç kalırsanız sebebi ben değilim mi diyor, çıkaramadım. 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
