<DOC>
<DOCNO> 9450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/guncel/gun12.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve nihayet mutlu son... 
</HEADLINE>
<TEXT>
Beklenen ziyaretçi bu bayram geldi 
Kent Şekerleri’nin reklamında bu bayram sevinç hakim. Çünkü Levent ziyarete geliyor 
     SEMRA KARDEŞOĞLU İstanbul 

     Geçen bayram bir reklamla hepimizin içini bir hüzün kaplamıştı. Reklam şeker reklamıydı ama biz o reklamı iştahla değil, acı bir tebessümle izledik. Eski bir İstanbul evinde yaşlı bir çift kulakları kapıda, gözleri camda, kalpleri pır pır ederek Levent adlı oğullarını bekliyordu. Ancak hınzır Levent gelmedi bir türlü. 
     Babanın gözlerinden yaşlar süzülürken bizler tatile çıkan Levent'e kızdık. Ama bu bayram, herkesin yolunu gözlediği Levent, tatile gitmeyip ailesini ziyarete geldi. Reklamı hazırlayan Güzel Sanatlar Saatchi Saatchi şirketinin Müşteri Temsilcisi Esra Yaral, "İnsanların bu kadar üzülmesine dayanamadık" diyerek, Levent'in gelişini şöyle açıkladı 
     
Amaç teşekkür etmek      "Geçen bayram ekrana gelen reklamda bayramların önemini yeniden hatırlatalım istedik. O kadar büyük tepkiler aldık ki, teşekkür için telefon açanlar şirketimize gelenler, ağlayanlar oldu. Bunun üzerine bize destek veren insanlara teşekkür etmek için bu yeni filmi hazırladık." 
     


 GÜNCEL 





















</TEXT>
</DOC>
