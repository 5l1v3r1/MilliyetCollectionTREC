<DOC>
<DOCNO> 9994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sonspo06.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika Beşiktaş - Ankaragücü 
</HEADLINE>
<TEXT>

     10. dakikada Beşiktaş, geliştirdiği ilk tehlikeli atakta golü buldu. Bu dakikada Münch'ün soldan ortasında Nouma, ceza alanı içinde kafayla topu kaleci Da Silva'nın uzanamayacağı köşeden filelere göndererek, Beşiktaş'ı 1-0 öne geçirdi. 
     19. dakikada Nouma'nın soldan ortasında savunmadan seken topla, ceza alanı içinde buluşan Karhan'ın sert şutunda, meşin yuvarlak az farkla yandan auta gitti. 
     21. dakikada Karhan'ın yaklaşık 20 metreden sert şutunda, top yandan auta çıktı. 
     22. dakikada N'Gobe'nin kafayla önüne bıraktığı topla ceza yayı içinde buluşan Faruk'un şutunda, meşin yuvarlak kaleci Shorunmu'da kaldı. 
     24. dakikada Ayhan'ın sağdan ortasında Münch savunmadan seken topa ceza alanı çizgisi üzerinde sert vurdu, kaleci Da Silva topu güçlükle tokatlayarak, ceza alanı dışına attı. 
     28. dakikada Yılmaz'ın sağdan kullandığı korner atışında Cafer'in arka direkte yaptığı kafa vuruşunda top yan ağlarda kaldı. 
     30. dakikada Münch'ün soldan mükemmel ortasında ceza alanı içinde topla buluşan Nihat, kafayla meşin yuvarlağı kaleci Da Silva'nın solundan filelerle buluşturarak farkı 2'ye çıkardı 2-0 
     45. dakikada Münch'ün soldan ortasında Nihat'ın ceza alanı içinden vuruşunda top direğin dibinden auta çıktı ve karşılaşmanın ilk yarısı 2-0 Beşiktaş'ın üstünlüğüyle tamamlandı. 
     Beşiktaş ikinci yarıya Karhan'ın yerine İbrahim'i , Ankaragücü de Ramazan'ın yerine Niyazi'yi alarak başladı. 
     48. dakikada Yılmaz'ın pasında ceza alanın sağ çaprazında topu önünde bulan Faruk'un sert şutunda, kaleci Shorunmu meşin yuvarlağı iki hamlede kontrol edebildi. 
     50. dakikada Yasin'in ara pasında sağdan ceza alanına giren Ayhan'ın şutunda, top kaleci Da Silva'dan döndü. Dönen topa Hakan Kutlu, Nihat'tan önce müdahale ederek büyük bir gol tehlikesini önledi. 
     53. dakikada Beşiktaş'ta Nouma, 55. dakikada da Ankaragücü'nde Hakan Kutlu sarı kart gördüler. 
     56. dakikada Nihat'ın ceza alanının sağ çaprazından şutunda kaleciDa Silva, topu ayaklarıyla kornere gönderdi. 
     57. dakikada Beşiktaş'ta Ali Eren sarı kart gördü. 
     62. dakikada Yasin'in ceza alanın dışından sert şutunda top üstten auta gitti. 
     66. dakikada Beşiktaş'ta Ayhan yerini Mehmet'e bıraktı. 
     75. dakikada Bayram'a sert giren Hakan Kutlu, hakem Mutlu Çelik tarafından 2. sarı kartın ardından kırmızı kartla oyun dışı bırakıldı. 
     81. dakikada sağdan ceza alanına giren Hakan Keleş'in şutunda top yandan auta gitti. 
     84. dakikada Mehmet'in uzun pasında topu ceza alanı içinde kontrol eden Münch, meşin yuvarlağı boş durumdaki Nouma'nın önüne bıraktı, Fransız futbolcu da topu filelere göndererek, kendisinin 2, takımının 3. golünü kaydetti 3-0 
     85. dakikada Beşiktaş'ta Yasin'in yerine Ümit , Ankaragücü'nde de Hakan Keleş'in yerine Özgür oyuna girdiler. 
     87. dakikada Beşiktaş, farkı 4'e çıkaran golü attı. Bu dakikada sağdan ceza alanına giren ve önce savunmayı, ardından da kaleci Da Silva'yı geçen Erman, topu altı pas içindeki Nihat'ın önüne bıraktı. Bu futbolcu da meşin yuvarlağı boş kaleye göndererek, Beşiktaş'ın 4. golünü attı 4-0 
     90. dakikada Nihat'ın sağdan ortasında ceza alanı içinde bomboş pozisyonda bulunan Nouma'nın kafa şutunda Da Silva son anda uzanarak topu kornere çeldi. 
     Uzatma dakikalarında Beşiktaş'ta Münch sarı kart gördü. 
     Yine uzatma dakikalarında Nihat'ın pasında ceza alanın sol çaprazında topla buluşan Mehmet'in şutunda meşin yuvarlak adeta üst direği sıyırarak auta çıktı ve karşılaşma 4-0 Beşiktaş'ın üstünlüğüyle sona erdi. 
     




</TEXT>
</DOC>
