<DOC>
<DOCNO> 42404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/spor/spo04.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük fedak rlık 
</HEADLINE>
<TEXT>

Trabzon teknik heyeti maddi sıkıntı nedeniyle maaş almamayı kararlaştırdı 
     BORDO - Mavili takımın Teknik Direktörü Sadi Tekelioğlu, kulübün içinde bulunduğu ekonomik kriz nedeniyle yardımcıları İhsan Derelioğlu, Fethi Türkoğlu ve Ahmet Özen ile birlikte maaş almayacaklarını açıkladı. Tecrübeli hoca, "Trabzonspor’un menfaatleri için üzerimize düşeni yapmaya çalışıyoruz" dedi. 
     TEKELİOĞLU, Brezilyalı futbolcuların paralarını alamadıkları gerekçesiyle idmana çıkmak istemedikleri şeklindeki haberlere de tepki gösterdi. Bordo - Mavili takımın teknik patronu, "Bu kulüpte kimsenin parası kalmaz. Yerli futbolcular uzun süredir para alamazken, yabancıların alacağı yok" diye konuştu. 
     
     Samsun uyarısı 
     TRABZONSPOR, Samsunspor maçı hazırlıklarını dün yaptığı antrenmanla tamamladı. Bordo - Mavili takımda Hami’nin dışında eksik futbolcu bulunmazken, Teknik Direktör Sadi Tekelioğlu, oyuncularına bir dizi uyarı yaptı. Tekelioğlu, "Diyarbakır maçındaki futbolu bir daha görmek istemiyorum. Savaşçı kimliğinizi sahaya yansıtın" diye konuştu. 
     



 SPOR 

























</TEXT>
</DOC>
