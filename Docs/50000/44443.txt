<DOC>
<DOCNO> 44443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/siyaset/siy01.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Skandala yol açan büyükelçimiz kimdi 
Derviş’i eleştiren bakanlara, göz işaretiyle devam diyen bakan kim 
Koray Aydın ne yapmak istiyor 
Cavit Kavak’ın "Usame bin Ladin" esprisi hangi vekili sinirlendirdi 
     Ayhan Aydemir 

Haber vermeden teybe aldı      Vatikan Büyükelçimiz Filiz Dinçmen’in çantasında taşıdığı teyp adeta bir skandala dönüştü. Dinçmen, geçtiğimiz haftalarda önemli bir görüşme yapacaktı. Bu görüşmenin ayrıntılarını da Dışişleri’ne bildirecekti. Görüşme yapacağı kişi Papa’nın Ermenistan gezisi öncesinde önem taşıyordu. Bu görüşmenin ayrıntılarını kaçırmamak için çantasına bir teyp koydu ve görüşme yapacağı önemli kişinin makamına gitti. Filiz Hanım, bu önemli kişi gelmeden teybin ses alma düğmelerine bastı. Görüşme hararetli bir şekilde devam ederken Dinçmen’in çantasından "bip" sesleri yükselmeye başladı. Bu sinyal üzerine önemli kişi sinirlendi ve görüşmeyi yarıda kesti. Filiz Hanım ise yüzü kızararak makamı terk etti. Tabi Dışişleri’ne görüşmeyi yarım olarak aktarmayı da ihmal etmedi. 
     
Hanginiz Usame’ye yakınsınız ’      Anayasa Komisyonu Üyesi olan ANAP’lı Cavit Kavak, bu görüşmelerden pek hoşnut değildi. Görüşmeler devam ederken hemen yanında oturan ama hiç samimiyeti olmayan Saadet Partili Mustafa Kamalak’ın bilimsel konuşmalarından da çok sıkılmıştı. Hele konuşmayı uzatması Kavak’ın önünde karaladığı k ğıtları ağzına götürmesine kadar devam etti. Kavak, canının sıkıntısını gidermek için etrafındakilere laf atarken yanındaki Kamalak’a döndü ve Tayyip Erdoğan’ın AKP’si ile SP’yi kastederek, "affedersiniz, bu Usame bin Ladin hanginize daha yakın " diye soruverdi. O arada ciddi çalışma içinde olan Kamalak’ın boğazı düğümlendi, ama hiç tanımadığı Kavak’la atışmamak için evraklarını toplayıp yerini terk etti. 
     
Eleştir, yemeği bedavaya getir      Ekonomiden sorumlu Bakan Kemal Derviş, bugünlerde pek göz önünde olmak istemiyor. İlk günkü popülaritesini de kaybetmiş görünüyor. Hatta bu, Bakanlar Kurulu toplantısına bile yansımış. Anlatılanlara göre, toplantıda Yılmaz Karakoyunlu söz alarak, kendisine has üslubuyla Derviş’i ağır şekilde eleştirmiş ve tarım kesiminin sıkıntılarını görmezden gelmekle suçlamış. Bu sözler üzerine MHP’li Tarım Bakanı Hüsnü Ziya Gökalp oturduğu yerden kalkarak, Karakoyunlu’yu yavaş yavaş alkışlamış. DSP’li Başbakan Yardımcısı Hüsamettin Özkan da her iki bakana göz işareti yaparak "eleştiriye devam" işareti vermiş. Derviş’ten rahatsız olduğu bilinen ancak bunu açıkça dile getiremeyen Özkan, bu olaydan sonra her iki bakanla birlikte kol kola yemeğe gitmiş. Tabii ücreti Özkan ödemiş. 
     
Koray Aydın da yeni oluşumcu mu      Koray Aydın, Bayındırlık Bakanlığı’ndan istifa ettikten sonra boş durmadı. MHP tabanına ulaşmak isteyen Aydın’ın bu amaçla Yıldız Birlik Mahallesi 2. Cadde 14. Sokak’ta 10 oda bir salondan oluşan oldukça büyük bir büro tuttuğu söyleniyor. Anlatılanlara göre yakıt ve masrafları hariç Abu büronun aylık kirası 2800 dolarmış. Söylentilere göre, Aydın’ın yeni bir oluşum içinde yer alacağı ve siyasete ülkücü tabanının bir kısmını çekerek devam edeceği ifade ediliyor. 
     



 SİYASET 








</TEXT>
</DOC>
