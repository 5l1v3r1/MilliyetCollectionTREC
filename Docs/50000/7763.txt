<DOC>
<DOCNO> 7763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/guncel/gun02.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni Coşan’la bir tutmasınlar’ 
</HEADLINE>
<TEXT>

Sezer’den Şeyh Yahya Efendi Camii'ne defin izni alan Selma Ercihan "Atatürkçüyüm. Gerekirse iznimden vazgeçerim" diyor 
     ŞÜKRAN ÖZÇAKMAK İstanbul 

     Cumhurbaşkanı Ahmet Necdet Sezer'in onayı ile Beşiktaş'taki Şeyh Yahya Efendi Camii'ne gömülmek için sağlığında defin izni alan 86 yaşındaki Atiye Selma Ercihan, "Ben Cumhuriyet çocuğuyum. Süleymaniye'yi tarikat mezarlığı haline getirmek isteyenleri veto eden Cumhurbaşkanı'nı ayakta alkışladım" dedi. 1986'da vefat eden eşi Abdulkadir Orhan Ercihan'ın da Yahya Efendi Camii'ne defnedildiğini anlatan Atiye Ercihan, şöyle konuştu 
     
'Eşim orada yatıyor'      "Eşim, Türbedarın torunu olduğu için Yahya Efendi'nin konağında doğmuş. Kendisi, Yahya Efendi Türbesi'nin ayak ucunda yatan Türbedar Hasan Hayri Efendi'nin yeğeniydi. Dedesi, babası ve annesi de cami bahçesinde yatıyor. Ben de eşimin yanına gömülmek istedim." Burada gömülmenin hakkı olduğunu söyleyen Ercihan, "Ancak, birileri burada tarikat mezarlığı oluşturmak istiyor ve benim devletim, bunu bu nedenle yasaklıyorsa ben de aldığım izinden vazgeçerim" dedi. 
     
Veto kararını haklı buluyor      Osmanlı döneminde, devleti yönetenlerin Nakşibendi tarikatına yakın durduğunu belirten Ercihan, "O zamanlar camilere birçok tarikat mensubu gömülmüş. Şimdi yine aynı şey olacaktı. Sezer'in vetosu bu açıdan önemli" dedi. 
     


 GÜNCEL 





















</TEXT>
</DOC>
