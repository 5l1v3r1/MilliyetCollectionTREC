<DOC>
<DOCNO> 20078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/guncel/gun06.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtbank - zedeye cezaevi aracı çarptı 
</HEADLINE>
<TEXT>

Mudileri dolandırdıkları ve bankayı hortumladıkları iddia edilen Yurtbank eski sahibi Ali Avni Balkaner ile altı sanığın yargılandığı davada olaylar çıktı 
     İSTANBUL Milliyet 

     Teşekkül oluşturarak Yurtbank’ın içini usulsüz kredilerle boşalttıkları ve mudileri dolandırdıkları iddia edilen Yurtbank’ın eski sahibi Ali Avni Balkaner ile tutuklu diğer altı sanığın yargılandığı davanın ikinci duruşmasında olaylar çıktı. 
     Kartal Özel Tip Kapalı Cezaevi’nde tutuklu bulunan Ali Avni Balkaner ve altı sanık, İstanbul 5 No’lu DGM’ye getirildi. DGM önünde toplanan yaklaşık 60 kişilik mudi grubu, Balkaner ve diğer sanıkların binaya alınmaları sırasında, dövizler açtı ve sloganlarla sanıkları protesto etti. Bu arada protestocu grup içinde bulunan Arif Şanlı’ya, manevra yapan cezaevi aracı çarptı. Ağrıları olduğunu söyleyen Şanlı, mudilerin bu olayı da protesto eden sloganları altında, çağrılan bir ambulansla hastaneye kaldırıldı. Bu arada sanık yakını olduğu belirtilen biri kadın iki kişiyle, Banka Mağdurları Dayanışma ve Yardımlaşma Derneği Başkan Yardımcısı Mutlu Ülkü arasında kavga çıktı. 
     



 GÜNCEL 























</TEXT>
</DOC>
