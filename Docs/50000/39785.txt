<DOC>
<DOCNO> 39785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yasam/yas01.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşeyi taylarla döndüler... 
</HEADLINE>
<TEXT>

Güçlü, iri ve hisli Uzunyayla tayları, bölge insanını traktörden otomobile, kulübelerden lüks villalara taşıdı... 
     Kafkasya'dan Kayseri'nin Pınarbaşı İlçesi'ndeki Uzunyayla bölgesine göç ettikten sonra, yıllarca Osmanlı ordusu ve Türk Silahlı Kuvvetleri'nin at ihtiyacını karşılayan Uzunyaylalılar, bu kez hipodromlar için at yetiştirmeye başladı. 
     
Sahibine aşkla bağlı      Uzunyayla, Kafkas ve Macar ırkı atların birleşmesiyle yetiştirilen 'Uzunyayla atları'yla tanındı. Güçlü, iri, hisli özelliğiyle tanınan bu atlar, Osmanlı ordusunun son 70 yılıyla Türk Silahlı Kuvvetleri'nde 1950'lere kadar kullanıldı ve 1950'ler sonrası yerlerini motorlu taşıtlara bıraktı. Yıllarca hizmet verdiği sahibine 'ateşli bir aşkla bağlı olduğu' bildirilen atlar, ilgisizlik yüzünden 1960'lardan sonra ortadan kayboldu. 
     
'150 milyara bakmam'      At yerine koyun ve inek besiciliğine başlayan Uzunyaylalılar da, hipodrom sayısının artmasıyla yeniden atlarla ilgilenmeye başladı. Atlarla köşeyi dönenlerin başında gelen, 250 milyar liralık villada oturan Taşlıgeçit köyünden Mirzabey Tok, kazancını şöyle özetledi 
     'İki yıl önce Şanlıurfa'ya sattığım 'Zalım' adlı taydan Toyota bir otomobille 20 milyar lira para aldım. Şimdi dört aylık safkan İngiliz 'Albina'ya 150 milyar verseler dönüp bakmam." 
     



 YAŞAM 





















</TEXT>
</DOC>
