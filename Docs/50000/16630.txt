<DOC>
<DOCNO> 16630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/ekonomi/eko09.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak’ın telefonlarını da istedi 
</HEADLINE>
<TEXT>

Emlak Bankası’nın gayrimenkul ve iştiraklerinin TOKİ’ye devri için oluşturulan komisyon, telefon ve hizmet araçlarına kadar tüm varlıkları talep etti 
     SONGÜL HATISARU 

     Gayrimenkul ve iştirak payları Toplu Konut İdaresi Başkanlığı’na TOKİ aktarılacak olan Emlak Bankası’nda, bankacılık faaliyetlerini sürdürmesini sağlayan telefon santralı ve hizmet araçlarına varıncaya değin tüm varlıklarının devri istendi. 
     Devlet Bakanı Faruk Bal’ın görevlendirdiği komisyonun hazırladığı protokolde, bankaya ait arşiv, otomobil ve lojmanların da TOKİ’ye devri talep edildi. Bankanın geçmişe yönelik belgelerinin saklandığı 13 arşiv önemli arsaların üzerinde kurulmuş durumda. Arşivlerin istenmesindeki asıl amacın, değerli bölgelerde bulunan gayrimenkuller olduğu belirtildi. Sarıyer’de bulanan banka arşivi bölgedeki değerli gayrimenkuller arasında sayılıyor. Yine protokolde devri istenen Gayrimenkul Ekspertiz ve Değerlendirme şirketi piyasadaki önemli gayrimenkul alım satım işlemlerinde değer tespiti yapan kilit bir kuruluş. Şirket gayrimenkul piyasasında değer tespiti yapan ve Sermaye Piyasası Kurulu’nca SPK tanınan iki kuruluştan birisi. Gelir getirici yönüyle dikkat çeken şirketin TOKİ’ye devri, bankanın k r yaratan bir iştirakinden mahrum bırakılması anlamına geliyor. 
     
     Lojmanlar da istendi 
     Bir kamu kurumu niteliğinde olan Emlak Bankası’nda sektörün çok altındaki ücret politikası nedeniyle nitelikli eleman istihdam edebilmesi için personele ayrılan lojmanların da devri istendi. Özel sektör bankalarının altında ücretlendirme yapan ve daire başkanlarının dahi yaklaşık 600 milyon lira maaş aldığı bankanın nitelikli eleman tutmakta zorlanacağı kaydedildi. 
     
Arşive bile taliplerEmlakbank'ın gayrimenkullerinin TOKİ'ye devri için kurulan komisyonun ilginç talepleri 
     13 adet arşiv 
     Mevduat sağlanmasını teminen dokuz adet otomobil 
     Bankanın hizmetinde kullanılan otomobiller 
     Bankacılık hizmetlerinde kullanılan telefon, cep telefonu, araç telefonu 
     Bankanın düşük ücret politikası nedeniyle nitelikli eleman tutabilmek amacıyla tahsis edilen bir kısım lojmanlar 
     Gayrimenkul Ekspertiz ve Değerlerdirme şirketinde bulanan bankaya ait yüzde 49 hisse. 
     


 EKONOMİ 



















</TEXT>
</DOC>
