<DOC>
<DOCNO> 5978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur23.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Dil Kurumu'nda 3 trilyonluk vurgun 
</HEADLINE>
<TEXT>

     Türk Dil Kurumu'nda TDK 3 trilyon liralık yolsuzluk yapıldığı, olayla ilgili 6 kişinin gözaltına alındığı bildirildi. 
     Emniyet Genel Müdürlüğü Kaçakçılık ve Organize Suçlar Daire Başkanlığı ve Ankara Emniyet Müdürlüğü Organize Suçlar Şube Müdürlüğü'nün yürüttüğü 'Akrep'' adı verilen operasyon çerçevesinde, TDK'nın Saymanı Mustafa Kurtoğlu'nun da aralarında bulunduğu 6 kişi gözaltına alındı. Sahte evrak ve çeklerle kurumu 3 trilyon lira dolandırdıkları belirlenen Mustafa Kurtoğlu ve TDK çalışanlarının ''zimmetlerine para geçirme, sahte evrak düzenleme ve suç işlemek amacıyla teşekkül oluşturmak'' suçlarından sorgulanmasına başlanıldı. Olayın, Başbakanlık müfettişlerine gelen bir ihbar sonucu müfettişlerin yaptığı incelemede ortaya çıktığı bildirilirken, soruşturmayı, Ankara DGM savcılarından Şemsettin Özcan'ın yürüttüğü kaydedildi. 




</TEXT>
</DOC>
