<DOC>
<DOCNO> 22660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sontur31.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantep'te Kemal Derviş'i protesto eden 7 kişi gözaltına alındı 
</HEADLINE>
<TEXT>

     Devlet Bakanı Kemal Derviş'i, yurt gezisi kapsamında geldiği Gaziantep'te protesto eden ve İşçi Partisi'nden olduğu bildirilen 7 kişi gözaltına alındı. 
     Havaalanında Vali Erhan Tanju, Büyükşehir Belediye Başkanı Celal Doğan ve ekonomiyle ilgili mesleki kuruluş yöneticileri tarafından çiçeklerle karşılanan Derviş ve eşi, kent merkezinde kalacakları Otel Tuğcan'a girdikleri sırada, İşçi Partisi'nden İP oldukları belirlenen bir grup tarafından protesto edildi. 
     Emniyet Müdürü Ali Kalkan, Derviş aleyhinde slogan atan ve pankartaçan 7 kişinin gözaltına alındığını söyledi. 
     İnsanların otel önüne hangi niyetle geldiğinin bilinemeyeceğini ifade eden Kalkan, ''Grup slogan atmaya başlayınca çok hızlı davranan polisimizce gözaltına alındı. Herhangi başka bir tatsızlık yaşanmadı''diye konuştu. 
     Karşılamada bulunan ve konvoyla birlikte Otel Tuğcan'a gelen Büyükşehir Belediye Başkanı Celal Doğan, gazetecilerin protestoya ilişkin sorularına, ''Sayın Bakan reel sektörün sorunlarını yerinde dinlemek üzere Gaziantep'e geldi. Protesto tatlı bir olay değil, ancakdemokratik bir tepki ve normal karşılanmalı'' dedi. 







</TEXT>
</DOC>
