<DOC>
<DOCNO> 28830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/siyaset/siy01.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizimkiler daha iyi 
</HEADLINE>
<TEXT>

Türk milletvekilleri Belçika’daki Forest Hapishanesi’ni beğenmedi "Koşullar çok kötü. Bir saat havalandırma var. O alanın üstü de parmaklıklı" 
     GÜVEN ÖZALP Brüksel 

     Avrupa’dan gelen heyetlerin Türk hapishanelerini denetleyerek olumsuz yönü ağır basan çeşitli açıklamalar yapmaları son derece olağandır. Ancak bu kez işler tersine döndü ve Türk milletvekillerinden oluşan bir heyet Belçika’da bir cezaevinde inceleme yaparak olumsuz görüş bildirdi. 
     Avrupa Parlamentosu - Türkiye Karma Parlamento Komisyonu toplantısına katılmak üzere Brüksel’e gelen heyet, bu ülkedeki hapishane koşullarının Türkiye’dekinden kötü olduğunu ifade etti. 
     
     Açlık grevine müdahale yasal 
     Hücreleri gezen heyet, bazı Türk mahk mlarla da konuştu. 600 mahk mun kaldığı ve 320 gardiyanın görev yaptığı Forest Hapishanesi’nde açlık grevlerine ilişkin sorular yönelten parlamenterlere "Açlık grevi yapanların ileri safhalarda zorla hastaneye kaldırıldığı" bilgisi verildi. Uzmanlar, bu müdahalenin yasal olduğunu ifade ettiler. Türk heyetine, mahk mların cinsel ilişki kurmalarına olanak tanıyan odalar da gösterildi. Belçika’da cezaevi sistemi de büyük sorunlar yaşıyor. 7 bin 329 yatak kapasiteli 32 cezaevinde, 9 bin mahk m kalıyor. 
     
     Meclis’e anlatacaklar 
     Komisyon eş başkanı Kürşat Eser ve Mehmet Arslan, Belçika’daki cezaevi koşullarının, Türkiye’ye oranla çok kötü gözüktüğünü söylediler. Milletvekilleri, Belçika’da mahk mların günde bir saat havalandırmaya çıkarıldıklarını ve bu alanın üstünün de demir parmaklıklarla çevrili olduğunu kaydettiler. Heyet, dönüşte Meclis’e bilgi verecek. 
     



 SİYASET 



















</TEXT>
</DOC>
