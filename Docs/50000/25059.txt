<DOC>
<DOCNO> 25059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/guncel/gun15.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BEYAZ ENERJİ DAVASI 
</HEADLINE>
<TEXT>
Bakan düşüren dava bugün başlıyor 
     GÖKÇER TAHİNCİOĞLU Ankara 

     Türkiye gündemini aylardır meşgul eden ve üzerinde büyük tartışmalar yapılan Beyaz Enerji Davası'nın ilk duruşması bugün Ankara 1 No'lu DGM'de yapılacak. Sanıklardan bazıları ve sanık avukatları ilk duruşmada, Enerji ve Tabii Kaynaklar Bakanlığı görevinden istifa eden Cumhur Ersümer ile soruşturmayı yürüten jandarmayı suçlayacak. 
     Ankara 1 No'lu DGM'de sabah 09.30'da başlayacak olan duruşmaya, "cürüm işlemek için teşekkül oluşturmak" ve "oluşturulan teşekküle yardım" suçlarından haklarında dava açılan 10 sanık katılacak. Yoğun güvenlik önlemi altında yapılacak olan duruşmaya katılacak olan sanıklar şunlar 
     Tutuklu sanıklar Muzaffer Selvi TEAŞ Eski Gen. Müd. , Ünal Peker TEAŞ eski Gen. Müd. Yrd. , Birsel Sönmez Devlet eski Bakanı , Mustafa Mendilcioğlu eski Müst. Yard. , Osman İlhan Enerji İşleri eski Gen. Müd. , Yavuz Gürsoy Enerji İşleri eski Gen. Müd. Yard. , Hasan Hüseyin Çoğalan eski Daire Başkanı , Nuri Doğan Karadeniz Karadeniz Enerji'nin sahibi , Erhan Aygün Park Enerji'nin ortağı . 
     Tutuksuz sanık Mehmet Vehbi Bilgin Santaş Firması sahibi 
     Savcı koltuğuna Talat Şalk'ın oturması bekleniyor. Savcıların kendi açtıkları davalarda bu koltuğa oturma hakları bulunuyor. 
     
     



 GÜNCEL 

























</TEXT>
</DOC>
