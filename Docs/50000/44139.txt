<DOC>
<DOCNO> 44139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/guncel/gun04.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bastırılmış cinsellik bomba gibi 
</HEADLINE>
<TEXT>

İstanbul’daki kadın ve cinsellik konulu sempozyumda ilginç tebliğ Köktendinciler, kadın cinselliğini bastırırken kendilerininkini de bastırıyor 
     SEMRA KARDEŞOĞLU İstanbul 

     Dünya kadınlarını buluşturan sempozyuma katılan Kadının İnsan Hakları Projesi KİHP yöneticisi Pınar İlkkaracan, "Bastırılmış cinsellik terörü üretiyor" dedi. 
     KİHP ve Yeni Çözümler kuruluşunun düzenlediği "Ortadoğu ve Akdeniz'de Kadın, Cinsellik ve Toplumsal Değişim" konulu sempozyuma Mısır, Yemen, Pakistan, Cezayir, Suriye, Fas, Lübnan, Tunus ve ABD'den kadınlar katıldı. KİHP yöneticisi İlkkaracan, bugün yaşanan terörün bastırılmış cinselliğin yarattığı bir olay olduğunu savunarak şunları söyledi "ABD'deki terör sonrasında köktendinci hareketler tartışılmaya başlandı. Köktendinci hareketlere baktığımızda, ilk ele aldıkları konuların başında kadın cinselliği geliyor. Kadın cinselliğini bastırırken, kendi cinselliklerini de bastırıyorlar. Bu durum şiddeti ve bugün geldiğimiz noktayı doğuruyor." 
     Pera Palas Oteli’nde dün başlayan sempozyum, 30 Eylül tarihine dek sürecek. 
     



 GÜNCEL 

















</TEXT>
</DOC>
