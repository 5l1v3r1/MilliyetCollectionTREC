<DOC>
<DOCNO> 10121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/dunya/dun02.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre AB'ye nanik yaptı 
</HEADLINE>
<TEXT>

     GÜVEN ÖZALP Brüksel 

     Trükiye'yi neredeyse kırk yıldır kapısında bekleten, genişleme sürecindeki adayları üye olarak kabul etmek için de kılı kırk yaran Avrupa Birliği, İsviçre tarafından reddedilmenin üzüntüsünü yaşıyor. Önceki gün üyelik için hiç de acelesi olmadığının sinyalini yüzde 76.7 oranındaki "üyelik müzakerelerine hayır" oyuyla veren İsviçre, Birlik'le olan ilişkisini durdurmasa da iyice yavaşlattı. 
     Refah düzeyi Avrupa'nın en yüksek ülkeleri arasında ilk sıralarda yer alan, işsizlik oranı ise en düşük düzeyde bulunan İsviçre'nin AB'yi elinin tersiyle itmesinin ardında özellikle yabancılara yönelik yaklaşım yatıyor. Olası bir katılım sonrası genişlemenin de etkisiyle ülkeye yönelik "yabancı" akını yaşanabileceğini hesaplayan İsviçrelilerin ikinci endişesini ise özellikle bankacılık sektörüne ilişkin mali düzenlemeler oluşturuyor. AB'ye sıcak bakışıyla ünlenen Cenevre kantonunda bile hayır oranının yüzde 58'i bulması İsviçre'nin daha uzun yıllar AB'ye tepeden bakacağının sinyali olarak algılanıyor. 
     


 DÜNYA 











</TEXT>
</DOC>
