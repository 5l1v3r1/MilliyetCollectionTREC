<DOC>
<DOCNO> 39069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yazar/uras.html </URL>
<DATE> 2001/08/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Ayşe Hanım Teyzem mark’ı verecek Euro’ alacak 
</HEADLINE>
<TEXT>

     Elinde beş adet 100 Alman marklık banknot ile Ayşe Hanım Teyzem karşıma dikildi. Hatırımı sormadan, "N'apcaz bu Alman paralarını " diye sual eyledi. Güldüm. "Ayşe Hanım Teyzeciğim, hani siz dolar, mark satın almazdınız Nereden çıktı bu Alman paraları " "Evladım" dedi "İnanmayacaksın ama, ben de hatırlayamıyorum. Son yıllarda insanlar dolar ve mark ile alışverişe o kadar alıştı ki... Ben yurtdışına gitmediğime göre birinden alacağımı mark olarak almışım... Şimdi ben bu markları ne yapacağım Marklar Euroya dönüşecekmiş. Yılbaşından sonra para etmeyecekmiş... Yanacak mı benim marklar " 
     Anlattım, "Sizin marklar yanmaz ama, Türkiye'de maalesef çok kimsenin markı yanacak Tasarrufları boş yere uçup gidecek... Çünkü halkımız Almanya'ya giden Türk işçileri nedeniyle 1960'lardan bu yana kırk yıldır Alman parası mark ile tanıştı. Almanya'daki işçilerden gelen binlerle mark Anadolu'da yastık altında... Son yıllarda da insanlar durup dururken Türk liralarını marka çevirip yastık altına koydu... Anadolu'daki insanlarımıza ne yapacakları anlatılamaz ise, bu marklar işe yaramayacak..." 
     Ayşe Hanım Teyzem sordu "Nedir bu Euro denilen para". "Ayşe Hanım Teyzeciğim" dedim, "1 Ocak 2002'den itibaren, yılbaşından itibaren Avrupa Birliği üyesi 12 ülkede milli para ortadan kalkıyor. Sadece Alman marktan vazgeçmekle kalmıyor. Fransız, Belçikalı, Lüksemburg'lu da frank kullanmayacak. Avusturyalı şiling kullanmayacak. Yunanlı drahmi kullanmayacak. İtalyan lireti tarihe karışıyor. İspanyol pesetası olmayacak. Hollanda florini tarihe karışıyor. Bütün bu ülkelerde ortak bir para kullanılacak. Buna da Euro adı veriliyor. 
     Avrupa Birliği üyesi olduğu halde İngiltere, Danimarka ve İsveç bu para birliğine girmedi. Açık anlatımıyla İngiltere'de İngilizler sterlini kullanmaya devam edecek. 1 Ocak'tan itibaren Euro kullanılmaya başlayınca diğer paralar yavaş yavaş tedavülden yani piyasadan çekilecek. 28 Şubat 2002 tarihinden sonra Alman markı işe yaramayacak. Hollanda florini 28 Ocak'ta, Fransız Frangı 17 Şubat'ta piyasadan çekilecek... 
     Ayşe Hanım Teyzem işi şakaya vurdu, "Kendim için bir şey istiyorsam namerdim .. Hadi benim 500 mark yandı diyelim... Ya konunun komşunun, Anadolu halkının yastığının altındaki marklar, florinler, şilinler ne olacak Onlar bu paraları nasıl Euroya dönüştürecek " 
     
En kolay yol bankaya hesap açmak      "Ayşe Hanım Teyzeciğim" dedim. "Sizin için, konu komşu için ve Anadolu halkı için, en akılcı, en kolay euroya dönüşüm yolu, bankada döviz mevduat hesabı açtırmak. Bankalar yılbaşına kadar götüreceğiniz her cins para ile, mark, frank, şilin, drahmi ne olur ise olsun, Euroya dönüşecek her para ile döviz mevduat hesabı açacak. Yılbaşında bu hesaplardaki paraları, hiçbir masraf almadan, Avrupa'da geçer döviz kuru ile bizdeki kur ile değil, Avrupa'daki kur ile Euroya dönüştürecek. İsteyenin parası bankada Euro olarak kalacak. Bankalar isteyene 1 Ocak'tan sonra hesaptaki parasını Euro olarak nakden ödeyecek... Yooookkk... Ben bankada döviz hesabı açtıracak kadar çok yabancı paraya sahip değilim diyen var ise... Onlar 1 Ocak tarihini bekleyecek. Ondan sonra, acele ederek, bir bankaya gidecek. Bankaya belli miktarda komisyon ödeyecek. Banka ondan markını, drahmisini, florinini, şilingini alıp, yerine Euro denilen tek tip banknotu verecek." Ayşe Hanım Teyzem saf görünür ama her şeyi bilir. "Ama evladım" dedi, "Bazıları git şimdiden markını dolara çevir. Marktan kurtul diyerek bana akıl verdi..." "Ayşe Hanım Teyzeciğim" dedim, "O da bir yol. Ama, Alman markını, Fransız Frangını, İtalyan liretini satarken ucuz satarsınız. 
     
Döviz sat, TL al, faize yatır      Doları pahalı alırsınız. Bu tür sat - al işleminde zarar vardır. Beş yüz mark için bu fark size büyük gelmeyebilir ama, bin mark, on bin mark sat - alda zarar cebi yakar. En akılcı yol bankada döviz mevduatı hesapı açtırmak... Yılbaşına kadar faiz de alırsınız... Unutuyordum... Daha da basit bir yol var... Markı, frangı, İtalyan lireti, Avusturya şilingi olup da yastık altında bu paraları saklayanlar, paraları Euro ile değiştirme zahmetinden kurtulmak istiyor ise, şimdiden, bugünden giderler bankaya... Döviz büfesine... Satarlar yabancı paraları. Alırlar Türk lirasını... Türk lirasını faize yatırırlar..." Ayşe Hanım Teyzemin son söylediklerime aklı fazla yatmadı ki... "Anladım... Anladım... Ben ne yapacağımı bir düşüneyim..." diyerek uzaklaştı. 
     
     







Çay artık Rizeliye tat vermiyor 


Son mesaj 


Sümüklü et 


Kargalar güler mi, ağlar mı 


Ekonomiye kar yağmış 


Yeter ki kar olsun suni de olsa olur 


Tezeğin tonu kaç dolar eder 


30 yaş kuşağının feryadı 


Saddam'ın deprem yardımı, valilik lojmanı oluyordu 


Rize'nin hırçın denizi Kadınlar 


"Nasıl da, oturttu amma ." 


Türkiye’de "mucize", olur mu, olmaz mı 


Ayşe Hanım Teyzem mark’ı verecek Euro’ alacak 


Dört Buçuktan beş GEÇTİ 


</TEXT>
</DOC>
