<DOC>
<DOCNO> 26059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yazar/zbirand.html </URL>
<DATE> 2001/06/10/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Tarkan’ın hayatı kendine aittir 
</HEADLINE>
<TEXT>

     Eşcinselliğin sonradan kapılan bir hastalık veya alışkanlık olmadığı, tamamen insan GEN’lerinden kaynklandığı bilimsel olarak ispatlandı. Yani, insanların kendi seçimleri değil. 
     Şimdi gelelim Tarkan olayına... 
     Show TV’de yayınlanan resimlerin üzerine her kafadan bir ses çıkmaya başladı. 
     Kimi, Tarkan’ın çöktüğünü, mahvolduğunu ileri sürüyor. Kimileri sanatçının eşcinselliğini bir ayıpmış gibi yorumluyor. 
     Tarkan şöhretli bir isim olduğu için, hakkında spekülasyon yapılmasına ben hiç şaşırmıyorum. Dünya’nın neresinde olursa olsun, şöhret sahibi kişilerin özel yaşamarı hep ilgi çeker. 
     Benim garibime giden, Tarkan’ın suçlanması, eşcinselliğinde bir suç veya iğrenç bir hastalıkmış gibi gösterilip, insanların yerden yere vurulmaları. 
     Tarkan ister eşcinsel olur, isterse olmaz. Bu tamamen onu ilgilendiren bir husustur. 
     Size ne 
     Bize ne 
     Bırakın adamın yakasını ve şarkılarına bakın... 
     
Piyasalar, MHP’lileri ciddiye almıyor mu      Geçen hafta en çok bu sorunun yanıtı arandı "Piyasalar, MHP’li bakanlar direnip IMF programı aleyhine konuştukları zaman neden sarsılmadı da, Yüksel Yalova bir cümle edince birbirine giriverdi " piyasalar MHP’lileri ciddiye almadığı için mi, böylesine tepkisiz kalıyor 
     Borsa’da ve bankalarda tanıdığım ve aklına güvendiğim yöneticileri aradım. Karşıma son derece ilginç bir değerlendirme çıktı 
     1. Piyasalar MHP’lilerin konuya hakimiyetlerinden dolayı değil, tamamen seçmene mesaj verebilmek için bu şekilde konuştukları ve direnir gibi yaptıklarını düşünüyor. MHP kadrolarının ne ekonomik krizi, ne de bugüne kadar yaşadıklarımızı anlayamadıkları görüşü hakim. Bundan dolayı, piyasalar, MHP’lilerin direnişini sonuna kadar götüremeyecekleri ve seçmene mesaj yolladıktan sonra geri adım atacaklarına inanıyor. MHP’nin 3’üncü bir kriz çıkartma sorumluluğunu üstlenemeyeceği, böyle bir sorumluluğu alamayacağı görüşü son derece yaygın. Dolayısıyle, MHP damgalı krizlerde piyasalar tedirgin oluyor, ancak büyük çalkantılar yaşanmıyor. 
     2. Yüksel Yalova ise çok farklı. Yalova özelleştirme konusunda hükümetin en ilerici bakanıydı. Telekom için savaş vermişti. IMF anlaşmalarının, niyet mektuplarını en iyi bilen ve piyasaların çok güvendiği bir isimdi. Böylesine güvenilen, bilinçli, bilgili ve prestijli bir ismin çıkıp niyet mektubuna meydan okuma anlamına gelen bir söz söylemesi, tüm dengeleri bozuverdi. 
     Sonradan Yalova’nın da, MHP’liler gibi seçmenlerine mesaj yollamak istediği, gerçek niyetini göstermeyen sözleri ağzından kaçırdığı, yani talihsiz bir konuşma yaptığı anlaşıldı, ancak iş işten geçmişti. 
     Yalova, ciddiye alınmasının kurbanı oldu. 
     İşte piyasaların algılama ve değerlendirmeleri böyle. Son bir ekleme daha yapayım... Aynı piyasa aktörleri, Ecevit ve Mesut Yılmaz’ın böylesine hızlı tepki vermeleri ve Yalova’nın hemen istifa etmesinden son derece memnun olduklarını, piyasaların durulmasıyla gösterdiler. 
     İçlerinden birinin cümlesini tekrar edip bitireyim "Bu koalisyon ilk defa niyet mektubuna sahip çıkacağını gösterdi. Piyasalara ilk defa güven verdi..." 
     Piyasalar liderlerden laf değil, hareket beklediğini de böylece göstermiş oldu... 
     
KKTC’de olsa, ya bombalanır veya vatan haini sayılırdı      Kıbrıs Rum yönetimi Başkanı Glafkos Klerides’in kızı Keti Klerides resmi politikaların tam tersi görüşlerle ortaya çıkıyor. Örneğin, Kıbrıs sorununun sadece bir Türk işgali gibi gösterilemeyeceğini, 15 Temmuz 74’te Yunan cuntasının düzenlediği darbenin unutulmaması gerektiğini söylüyor. Buna rağmen Rumlar tarafından eleştiriliyor, ancak "Türk casusu" damgası vurulmuyor. 
     Bu tip konuşmalar KKTC’de yapılsa, acaba ne olurdu Eminim önce "Rum casusu" suçlaması, ardından "vatan haini" nitelemesi ve sonunda da eviz bombalanabilirdi. 
     Eskiden durum tersiydi. 
     Rumlar bağnaz, KKTC demokrattı ve bununla övünürdük. 
     Ne yazık değil mi 
     
İnternet denetimi için ek önlem alınmalı      İnternet gerçekten başıboş. 
     Türkiye gibi ciddi bir devlet mekanizması tarafından yönetilen bir ülkede böylesine disiplinsizlik kabul edilemez. 
     TBMM’de getirilen denetimler de yetersiz. 
     Haldun Yasa düşünüp taşınmış ve gerçek bir Türk gencine yakışır yeni denetim mekanizmaları bulmuş. 
     Bakın, bazıları ne kadar da bize yakışacak. 
     1. İnternete girenken kullanıcı adı ve şifrenin yanısıra kimlik de sorulsun. Kimliğini ibraz edemeyen internete giremesin. Travestiler de giremesin. 
     2. Taşıt pulu gibi "modem pulu" diye birşey olsun. 6 ayda bir ziraat bankasından pul alıp modemin görünen bir yerine yapıştıralım, devlete ek gelir kapısı açalım. 
     3. Microsoft Outlook ve ICQ’nun yasaya uygun yeni verisyonu çıksın. Bu versiyonda send yolla butonun yanına "iki nüsha da savcıya yolla" butonu eklensin. 
     4. İnternet üzerinden oynanan courterstrike da bundan böyle kimse terörist olmasın. Herkes polis olsun. Oyuna "devlet bakanı" adında bir karakter eklensin. 
     5. Türkçe Windows gözden geçirilsin. Bundan böyle "bilgisayar geçersiz bir işlem yürüttü. Kapatılacak" yerine ekranda "bilgisayar devletin ali menfaatlerine aykırı bir işlem yürüttü, mühürlenecek. Lütfen ellerinizi başınızın üstüne koyup yere uzanın" yazsın. 
     
     







Yarı Taliban 


RTÜK ve ekonomik demokrasi 


Hasiyetli dedikodu 


Türkiye'deki değişim kavgası... 


Tarkan... Temel... Catherine... 


NATO, ABD, AB ve Türkiye 


Eğitime faiz yükü 


Türkiye’deki uzaylılar 


Eko turizm 


Sağlıkta tek söz sahibi doktor değildir’ 


Dornbusch Ekonominizi yeniden yaratacaksınız 


Ciner ile medya sahada buluştu 


</TEXT>
</DOC>
