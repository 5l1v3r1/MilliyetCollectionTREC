<DOC>
<DOCNO> 6711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/soneko03.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yoksulluk sınırı 650 milyon 
</HEADLINE>
<TEXT>

     Dört kişilik bir ailenin yoksulluk sınırı 650 milyon liraya dayandı.Türkiye Kamu-Sen'nin dört kişilik bir ailenin aylık gıda, konut, yakacak, giyecek, ulaşım, haberleşme, eğitim, sağlık ve diğer harcamalarını baz alarak yaptığı araştırmaya göre, yoksulluk sınırı ocak ayı sonunda 647 milyon 429 bin liraya ulaştı. Yoksulluk sınırında bir önceki yılın ocak ayına göre yüzde 40.6'lık artış meydana geldi. 
     Ocak 2000'de dört kişilik ailenin yoksulluk sınırı 460.4 milyon lira düzeyinde hesaplanmıştı.Dört kişilik bir ailenin açlık sınırı ise yüzde 41.6 artarak Ocak 2000'deki 151 milyon 932 bin liralık düzeyinden 204 milyon 10 bin liraya yükseldi.Geçen ay dört kişilik bir ailenin aylık temel tüketim harcamalarının 119 milyonunu konut, 66.2 milyonunu giyim, 50 milyonunu ev eşyaları için yapılan harcamalar, 45.2 milyonunu yakıt harcamaları, 41.5 milyonunu kültür eğitim harcamaları oluşturdu. Sağlık harcamaları 32.4 milyon, ulaşım 31 milyon, haberleşme harcamaları 27 milyon, diğer tüketim harcamaları ise 31.2 milyon lira düzeyinde gerçekleşti. 




</TEXT>
</DOC>
