<DOC>
<DOCNO> 12295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/gun11.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lastik alıp odun verdiler 
</HEADLINE>
<TEXT>

     DİYARBAKIR DHA 

     Nevruz Bayramı, Güneydoğu Anadolu Bölgesi’ndeki illerde HADEP’in düzenleyeceği programlarla kutlanacak. Bölgede, sadece Siirt Valiliği Nevruz kutlaması yapacak, Batman Valiliği ise 20 ton odun dağıtacak. 
     Diyarbakır ve Batman Valiliği, Nevruz kutlamalarında çevre kirliliği oluşmaması için lastik yakılmasını yasakladı. Batman Valisi İsa Parlak, lastik yakılmasının çevre kirliliği yaptığını vurgulayarak, "Sanayi bölgesindeki eski lastiklerin yakılmasını önlemek için güvenlik güçlerimiz bu lastikleri topluyor. Nevruzdan sonra lastikleri sahiplerine dağıtacağız" dedi. 
     Öte yandan İstanbul Valiliği HADEP’in, bugün Abide - i Hürriyet Meydanı’nda düzenlemek istediği mitinge izin vermedi. 
     
     


 GÜNCEL 

























</TEXT>
</DOC>
