<DOC>
<DOCNO> 22938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/yazar/theper.html </URL>
<DATE> 2001/05/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Krizlerden ders almıyoruz 1 
</HEADLINE>
<TEXT>

     Tecrübelerinizden yararlanarak bana yardımcı olacağınızı umuyorum. Bir bankadan tüketici kredisi aldım, kredi döviz bazında idi. Ancak şubattan sonra dövizdeki anormal yükselme benim aylık geri ödemelerimi yüzde yüz artırdı ve ödeyemez duruma düştüm. Bazı bankaların döviz borçlarını 18 Şubat tarihi itibariyle sabitlediklerini duyuyorum, benimki yapmıyor, buna hukuki bir çözüm bulunamaz mı E. A. - Aydın 
     Sizin derdiniz pek çok kişinin derdi. Ülke imkanları har vurulup harman savruldukça, oy uğruna hiçbir işe yaramayan yerlere yatırım yapıp, vatandaşın dişinden tırnağından artırıp ödediği vergiler akrabayı taallükata avuç avuç dağıtıldıkça bu vatandaş böyle günleri daha çok görür ve sizin bahsettiğiniz gibi tecrübe sahibi olur. Türkiye bugün son şansını kullanmaktadır ama ülkeyi 17 defa yabancıların kucağına iten kadrolar değişmedikçe 18 geldiği gibi 19. veya 20. yıkımların gelmeyeceğini kimse garanti edemez. Endişe verici olan, aynı zihniyetteki kişilerin lider hegomanyasını bertaraf edecek tekliflere gülerek bakmasıdır. Söylevler yine geleceğe matuf "cek ve cak"lı söylevler olup bütün vaatlerin yarın unutulacağı anlamını taşımaktadır. Tecrübeler bunu göstermektedir. 
     Dikkat edilirse önlemler yine vatandaşın cebine müracaat şeklinde olmakta, kamunun tasarruf tedbirleri hikayesi daha ilk günlerden "masal"a dönüşmektedir. Görülen ilk önlemlerden biri KDV artırılması olmasına rağmen kamunun alacağı önlemlerden birine henüz şahit olmuş değiliz. Ben beklerdim ki milletvekili maaşını indirdik, milletvekilliği danışmanlığını kaldırdık gibi örnek olacak girişimler başlatılsın. Ancak biliyorum bunu söyleyenin aklına gülerler, ne oldu milletvekili lojmanlarının satışı 
     
     







Bravo gençler 


CASA incelemesi 


Poyrazoğlu’ndan "düzeltme" geldi 


Hayaller tükenmez, umutsuz yaşanmaz 


Şubat 2001 vurguncuları 


Partiler mimarisi 


"Çırpınma Senin de hoşuna gidecek" 


Onlar da esnek davranmalı... 


Bekle, Anadolu geliyoruz ’ 


2 milyon dolar pazarlığı 


"AB" bayrağı çekmek ve ağaç kesmek 


ANAP'ın sancısı 


Şapa oturan Londra'ya Japon aşısı 


Krizlerden ders almıyoruz 1 


Halk et yiyemez oldu 


</TEXT>
</DOC>
