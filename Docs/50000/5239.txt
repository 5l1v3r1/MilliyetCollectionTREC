<DOC>
<DOCNO> 5239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/guncel/agun.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem, diplomatik gerginlik dinlemez 
</HEADLINE>
<TEXT>

Marmara fayının dinlenmesi için Fransızlar’ın 50 sismometresine güvenen uzmanlar panikte "Gerginlik deprem araştırmalarını etkilemese bari.." 
     ÖNAY YILMAZ 

     Marmara fayının dinlenmesini sağlayan 10 adet sismometre Japonlar tarafından sökülüp götürülünce, iş Fransızlara kaldı. Uzmanlar "Fransızlar 50 sismometre getirecek" diyor ancak Fransa ile aradaki gerginliğin sorun yaratmasından korkuluyor. 
     Her şey 17 Ağustos depreminden sonra başladı... Fay haraketlerinin izlenmesi için Marmara Denizi’ne sismometre yerleştirilmesi gerekiyordu. Sonuçta, temmuz ayında TÜBİTAK ile NATO işbirliğiyle Marmara’ya 10 adet deniz dibi sismometresi OBS yerleştirildi. 
     
Adalar kontrol altındaydı      Sismometreler, Çınarcık Havzası’na 10-13 kilometre arayla konulmuştu. İzmit Körfezi çıkışı, Armutlu Yarımadası açıkları ve Adalar arkasına yerleştirilen bu sismometreler sayesinde fayların aktif olup olmadıkları çok daha yakından ve yerinden takip edildi. 
     
Marmara dinlenemiyor      Proje, Tokyo Üniversitesi’nden Prof. Dr. Junzo Kasahara, Fransız bilimadamı Prof. Dr. Xavier Le Pichon, Prof. Dr. Naci Görür ve İTÜ'den Prof. Dr. Tuncay Taymaz tarafından yürütüldü. 
     Ancak Japonlar geçtiğimiz aylarda bu sismometreleri kendilerine ait olduğu için söküp götürünce, Marmara tabanındaki fayların yakından takibi de sona erdi. Şimdi her an deprem olacağı söylenen Marmara Denizi'ni dinleyen hiçbir deniz dibi sismometresi yok. 
     
Japonlar söktü, götürdü      TÜBİTAK Marmara Araştırma Merkezi Başkanı Deniz Araştırmaları Koordinatörü Prof. Dr. Naci Görür, Japonlar’ın bunu belli süre için getirdiğini ve karşılığında hiçbir ücret almadığını belirterek şöyle konuştu "Sismometreler 4 ay Marmara’da kaldı. Birkaç ay önce de Japonlar bunları aldı gitti. Bunlar bizim denizdeki kulaklarımızdı. En az 10 sismometreye ihtiyacımız var." 
     
Fransızlar getirecek ama...      Önümüzdeki aylarda Fransızlarla bir çalışma yapılacağını anlatan Görür, endişelerini şöyle dile getirdi 
     "Fransızlar’ın gemisi mart ayında gelecek. Onların getireceği deniz dibi sismometrelerini kullanacağız. 
     50 adet OBS gelecek. Tabii ki yine Fransızlar bunları da alıp götürecek. Ancak bizi endişelendiren Fransa ile aramızdaki soğukluğun deprem araştırmalarını etkilemesi..." 
     
Bu sistem olmadan faydan habersiziz’      Kısa adı OBS olan Okyanus Tabanı Sismometreleri Ocean Bottom Seismometer , fay hareketlerinin izlenmesini sağlıyor. Kara sismometrelerinden daha farklı bir yapıya sahip. Deniz, okyanus ya da göl tabanındaki yer hareketlerini ses dalgaları yardımıyla kolayca kaydediyor. Bu özelliği ile depremin geleceği konusunda bilim adamlarına büyük ölçüde yardımcı oluyor. Deprem kuşağındaki ülkeler tarafından sıkça kullanılıyor. OBS’nin tanesi 80 bin dolar yaklaşık 54 milyar lira. Prof. Dr. Naci Görür şöyle diyor "Sismometre olmadan Marmara’nın kalbini dinleyemiyoruz." 
     
4.2 Burdur hafiften’ sallandıMUSTAFA ARSLAN DHA 
     Burdur’da dün, Richter ölçeğine göre 4.2 büyüklüğünde bir deprem meydana geldi. Sarsıntıda can ve mal kaybı meydana gelmedi. Kandilli Rasathanesi ve Deprem Araştırma Enstitüsü, saat 11.51’deki depremin 10 saniye sürdüğünü belirledi. Deprem, vatandaşların ev ve işlerlerini terk ederek sokağa fırlamasına yol açtı. Sarsıntı diğer ilçelerde hissedilmedi. 
     


 GÜNCEL 

















</TEXT>
</DOC>
