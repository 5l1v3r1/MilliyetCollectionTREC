<DOC>
<DOCNO> 2746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yasam/yas02.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Banyo fantezisi kanlı bitti 
</HEADLINE>
<TEXT>

Yol kenarına bırakılan bavuldaki kadın cesedinin sırrı çözüldü. Rus uyruklu kadını banyoda silahlı şaka yapan’ Türk sevgilisi öldürmüş 
     MESUT ÇATAK Kocaeli DHA 

     TEM otoyolunun İzmit’in Maşukiye beldesi yakınlarında 3 ocak tarihinde bir bavul bulunmuş ve bavulun içinden bir kadın cesedi çıkmıştı. 
     Yapılan incelemeler sonucu ipuçlarını değerlendiren Kocaeli Jandarma Alay Komutanlığı istihbarat birimleri öncelikle, öldürülenin Marina Zintchenko ve Julia Enina adına düzenlenmiş iki ayrı pasaportu bulunan bir Rus kadın olduğunu tespit ettiler. Soruşturmaya derinleştiren güvenlik güçleri, bir balata firmasının İstanbul mümessilliğini yapan 45 yaşındaki Nihat Tıkıroğlu’nu gözaltına aldılar. Ve yapılan sorgu sonunda Tıkıroğlu, genç kadını öldürdüğünü itiraf etti. 
     
     Kazayla ateş almış... 
     Yaklaşık 1.5 yıldır Rus kadınla birlikte yaşadıklarını söyleyen Tıkıroğlu olayın tamamen bir kaza olduğunu iddia etti ve banyo yaparken şaka için doğrulttuğu silahın kazayla ateş aldığını söyledi. Mahkemeye çıkarılan Tıkıroğlu tutuklandı. 
     


 YAŞAM 






















</TEXT>
</DOC>
