<DOC>
<DOCNO> 18946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas12.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur duası fazla kaçınca... 
</HEADLINE>
<TEXT>

     YUSUF KARATAŞ 

     Türkiye'nin tahıl ambarı Konya ovasına nisanda beklenen yağışların da düşmemesi üzerine çıkılan yağmur duası, 'şokla' sona erdi. 2 bin çiftçi, Akşehir Doğrugöz'deki spor tesislerinde dün yağmur duası için bir araya geldi. Yenilen mükellef yemeğin ardından, ahali yağmur duası için toplandı. Akşehir Müftüsü Mehmet Emin Sağbaş'ın önderliğinde köylüler, yağmur duasına başladıktan kısa süre sonra neye uğradıklarını şaşırdı. Çünkü duanın ortalarında patlak veren 'mini hortum', bir anda ortalığı karıştırdı. Yaklaşık beş saniye süren mini hortumun oluşturduğu toz bulutu üreticileri şaşırttı. 
     



 YAŞAM 




























</TEXT>
</DOC>
