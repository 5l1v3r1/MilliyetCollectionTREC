<DOC>
<DOCNO> 48658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/ekonomi/aeko.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İHALE GERİLİMİ 
</HEADLINE>
<TEXT>

Bakan Derviş ihale yasasının gecikmesinden yakınınca, MHP lideri Bahçeli’den Cevap verin’ talimatı alan Bayındırlık Bakanı Akcan, Derviş neye dayanarak konuşuyor ’ dedi 
     ÖNDER YILMAZ Ankara 

     Devlet ihale yasa tasarısının 15 Ekim’de Meclis’e sevk edilmemesi, Bayındırlık Bakanı Abdülkadir Akcan ile Devlet Bakanı Kemal Derviş arasında söz düellosu yaşanmasına neden oldu. 
     Derviş, Bakanlar Kurulu sonrası gazetecilerin sorularını yanıtlarken, "İhale yasasının 2002’de yürürlüğe girmesi lazım. Bir gecikme Türkiye için iyi olmaz" dedi. MHP lideri Devlet Bahçeli’nin bu sözlere yanıt verilmesi gerektiğini belirtmesi üzerine, Akcan’dan "Kim 2004 yılında tasarıyı uygulamaya sokmaya çalışıyor Ben de bunu Derviş’ten öğrenmek istiyorum. Derviş bu konuda benimle değil yüzyüze veya telefonla, aracı kullanarak dahi görüşmüş değil" açıklaması geldi. 
     MHP’li bakanlar, Derviş’in açıklamalarını, Bahçeli başkanlığında yaptıkları toplantı sırasında televizyondan öğrendi. Bakan Akcan, "Bu ne anlama geliyor Bize danışmadan böyle açıklamalar yaparak bizi zor durumda bırakıyor" dedi. Diğer MHP’li bakanlar da "Bakanlar Kurulu’nda susup, dışarıda medyaya konuşmak iyi niyetli olunmadığını gösterir" değerlendirmesinde bulundu. 
     
     MHP’de Derviş demeci yasağı kalktı 
     Değerlendirmeleri dinleyen Bahçeli, Akcan’dan Derviş’in açıklamalarına "uygun cümlelerle cevap" vermesini istedi. Bakanlara da Derviş’in MHP’yi zor durumda bırakacak açıklamalarında suskun kalmamaları talimatını veren Bahçeli, "Suskun kalmamız, MHP’li arkadaşlarımıza yönelik yanlış değerlendirmeleri kabul etmek anlamına da gelir" dedi. 
     Bahçeli, Ulaştırma Eski Bakanı Enis Öksüz’ün istifasıyla sonuçlanan süreçte, Derviş’e yönelik açıklamalarda dikkat edilmesi, hatta konuşma yapılmaması talimatını vermişti. 
     
     Söz düellosu 
     Derviş İhale yasası tasarısı 15 Ekim’e kadar Meclis’e gelmeliydi. 
     Akcan Maliye Bakanı Sümer Oral’la yapılması planlanan son rötuşlar henüz gerçekleşmedi. 
     Derviş İhale yasası 2002’de yürürlüğe girmeli. 
     Akcan Bu konuda herhangi bir çalışma yapılmıyormuş imajını veren açıklamaları neye dayanarak yaptığını bilmiyorum. 
     Derviş Gecikme Türkiye için iyi olmaz. 
     Akcan Derviş bugüne kadar bu konuda benimle değil yüzyüze veya telefonla, aracı kullanarak dahi görüşmüş değil. O nedenle bu haberler nereden kaynaklanıyor 
     Derviş Bizim görüşümüz bunun hemen 2002’de yürürlüğe girmesidir. 
     Akcan Kim 2004 yılında tasarıyı uygulamaya sokmaya çalışıyor, onu ben de Derviş’ten öğrenmek istiyorum. 
     



 EKONOMİ 
























</TEXT>
</DOC>
