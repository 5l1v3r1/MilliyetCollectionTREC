<DOC>
<DOCNO> 40912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yasam/yas07.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahibe Teresa’ya şeytan girmiş 
</HEADLINE>
<TEXT>

Kalküta Başpsikoposu, Teresa'yı esir alan şeytanı, bir ayinle bizzat çıkarmış 
     DIŞ HABERLER SERVİSİ 

     Vatikan tarafından 'Azize' ilan edilmesi beklenen uluslararası barış elçisi Rahibe Teresa'nın vücuduna ölümünden hemen önce şeytan girdiği ileri sürüldü. 
     Bu 'ilginç' iddiayı gündeme getiren ise, Kalküta Başpiskoposu Henry D'Souza.. D'Souza'nın iddiasına göre, Rahibe Teresa 5 Eylül 1997'de ölmeden bir süre önce, kalp rahatsızlığı nedeniyle Kalküta'da bir hastaneye yatırıldı. O sırada kendisi de bu hastanede bulunan başpiskopos D'Souza, doktorların, bir türlü uyuyamayan Rahibe'nin şikayetine neyin yol açtığını bulamadığını iddia etti. 
     
     Mışıl mışıl uyudu 
     Bunun üzerine D'Souza, Teresa'nın vücuduna şeytan girdiğine hükmetti. 
     Ve Teresa'nın onayını aldıktan sonra bir papaz yönetiminde şeytan çıkarma ayini yapıldı. Başpiskopos, şeytanın çıkarılmasından sonra Rahibe Teresa'nın bebekler gibi mışıl mışıl uyuduğunu kaydetti. 
     Ancak Katolik Kilisesi din adamları, 'Şeytan çıkarma' ayininin çok ender yapıldığını belirtiyor ve başpiskoposun iddiasını abartılı buluyor. Ayrıca Katolik Kilisesi, Rahibe Teresa'nın vücuduna şeytan girmesinin de, 'Azize' ilan edilmesine engel oluşturmadığı fikrinde. 87 yaşında ölen Rahibe Teresa, Azize olması için gereken 5 yıllık bekleme süresinin 4 yılını tamamlamıştı. 
     
     



 YAŞAM 



















</TEXT>
</DOC>
