<DOC>
<DOCNO> 9276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/guncel/gun09.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

Ergin kardeşler F tipi cezaevine      Uşak Cezaevi’nde çıkan olayların sorumlusu olduğu gerekçesiyle Bergama Cezaevi’ne nakledilen Karagümrük çetesi lideri Nuri Ergin’in Tekirdağ, Ödemiş Cezaevi’ndeki kardeşi Vedat Ergin’in de Edirne F tipi cezaevine nakledilecekleri bildirildi. "Çıkar amaçlı suç örgütü oluşturmak ve örgüte yardım" suçlarından, aralarında avukatlarının da bulunduğu 26 kişiyle birlikte İzmir DGM’de yargılanan Ergin kardeşler, bugünkü duruş-madan sonra yeni cezaevine gönderilecek. 
     
İçel Emniyet Müdürü görevden alındı      İçel Emniyet Müdürü Haluk Bahçekapılı, görevden alındı. Bu kararda Devlet Bakanı Rüştü Kazım Yücelen’in de aralarında olduğu ANAP’lıların etkili rol oynadığı öne sürülüyor. İftiraya uğradığını ve soruşturmalardan da bir şey çıkmadığını belirten Bahçekapılı, "Karar bana ulaşmadı, ancak doğru. Görevden alınmama bir anlam veremedim" dedi. 
     
Dikili iki saat arayla iki kez sallandı      İzmir’in Dikili ilçesi dün sabah iki saat arayla hafif şiddette iki kez sarsıldı. Boğaziçi Üniversitesi Kandilli Rasathanesi Deprem Araştırma Enstitüsü’nün merkez üssünü Ege Denizi’nin Dikili açıkları olarak saptadığı depremlerden ilki saat 06.10’da meydana geldi. Richter ölçeğine göre 3.6 büyüklüğündeki bu depremi, saat 08.14’te 3.7 büyüklüğündeki ikinci sarsıntı izledi. Can ve mal kaybına neden olmayan depremler, halkın kısa süreli korku ve paniğe kapılmasına yol açtı. 
     
Fenerli Zaza suçsuz bulundu      Fenerbahçeli basketbolcu Zaza Enden hakkında, sevgilisi Funda Baldaner’in intiharının ardından başlatılan soruşturmada takipsizlik kararı verildi. Bir kadınla gördüğü sevgilisi Enden’le tartışan Baldaner, daha sonra tabancayla intihar etmişti. Baldaner’in ailesinin hakkındaki "uyuşturucu kullanıyor" iddiası üzerine kan örneği veren Enden’in uyuşturucu kullanmadığı belirlenmişti. 
     
Konya’da canlı bomba’ elegeçti      Konya’da ihbar sonucu şüphe üzerine yakalanan kadının üzerinden bir el bombası çıktı. Dün akşam saatlerinde Konya’da bir "canlı bomba" olduğu yolundaki ihbar üzerine, harekete geçen polis, saat 21.15 sıralarında kalabalığın yoğun olduğu iş merkezleri yakınında durumundan şüphe ettikleri ve daha önce verilen eşkale uygun bir kadını yakaladı. Bu kişinin üzerinde bir el bombası bulunduğu öğrenildi. Polis, sorgulanmak üzere emniyete götürelen kadın hakkında bilgi vermedi. 
     
Kadıköy’de bir kişiyi kemerle boğdular      Kadıköy Yenisahra’da 20 yaşında bir genç, kemerle boğularak öldürüldü. Emlakbank Taşocakları mevkiinde kozalak toplayan vatandaşlar, boğazı kemerle sıkılmış bir erkek cesediyle karşılaştı. İhbar üzerine polis olay yerine geldi. Olay yerinde inceleme yapan polis, cesedin, 20 yaşındaki Serhat Karataş’a ait olduğunu belirledi. Olayla ilgili soruşturma devam ediyor. 
     
İskenderun’da dev kılıç balığı yakalandı      Anadalı balıkçı Hüsnü Seviner, İskenderun Körfezi’nde 63 kilo ağırlığında dev bir kılıç balığı yakaladı. Görenlerin hayrete düştüğü, 2 metre 30 santim uzunluğundaki kılıç balığını yakalamasının büyük bir şans olduğunu söyleyen Seviner, şöyle konuştu "Dev kılıç balığı, yoğun yağış ve lodos yüzünden yolunu kaybetmiş olabilir. Daha önce de 10 - 15 kilo ağırlıklarında kılıç balığı yakaladım. Ancak, 45 yıllık balıkçılık hayatımda ilk defa bu kadar büyük kılıç balığı yakaladım." 
     


 GÜNCEL 
















</TEXT>
</DOC>
