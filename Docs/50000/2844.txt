<DOC>
<DOCNO> 2844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sontur29.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da korsan CD satıcıları kavgasında silahlar konuştu 
</HEADLINE>
<TEXT>

     Kızılay Yüksel Caddesi'nde, korsan CD satan iki grup arasında yer anlaşmazlığı nedeniyle çıkan kavgada, 2 kişi silahla yaralandı. 
     Korsan olarak çoğaltılmış CD satan iki grup arasında, Yüksel Caddesi'nde yer anlaşmazlığı nedeniyle kavga çıktı. Silah kullanılan kavgada, olaya karışan ve kimliği henüz tespit edilemeyen 1 kişi, 06 T 0697 plakalı taksiyle olay yerinden kaçmak isterken, diğer gruptan Eser Tekin ile kimliği henüz belirlenemeyen başka bir kişi, satırla taksinin camını kırdılar. Tekin'in yanındaki kişi, araçtaki kişiye 1 el ateş etti. Taksideki kişi de silahıyla ateş ederek karşılık verdi. Olay sırasında ayağından vurulan Tekin, Numune Hastanesi'ne kaldırılken, Tekin'i vuran ve omuzundan yaralandığı bildirilen kişi henüz yakalanamadı. 
     
     



</TEXT>
</DOC>
