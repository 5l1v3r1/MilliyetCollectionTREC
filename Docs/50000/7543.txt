<DOC>
<DOCNO> 7543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/bila.html </URL>
<DATE> 2001/02/17/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
'IMF'nin körlüğünü telafi edeceğiz' 
</HEADLINE>
<TEXT>

IMF'nin sosyal yönünün kör olduğunu vurgulayan Başbakan Ecevit, "Rahatsızlıkları gidermek için aldığımız kararları yakında uygulayacağız" dedi 
     Uygulanan ekonomik programın başta esnaf olmak üzere çeşitli sosyal kesimlerde yarattığı rahatsızlık, hükümete yansıtılıyor. Hükümet bir süredir değişik kesim ve sektörlerin temsilcilerini dinliyor, ekonomik programdan olumsuz etkilenen sektörler için önlemler geliştirmeye çalışıyor. Başbakan Bülent Ecevit'e, ekonomik programın sosyal yönü olmadığı biçimindeki eleştirileri anımsatarak, görüşünü sorduk. 
     Ecevit, yakınmalara hak vererek şöyle dedi 
     
"Olumsuzluklar bitecek"      - Bütün IMF kaynaklı programlar böyledir. IMF'nin sosyal yönü kördür. İstikrar programlarının karakteri böyledir. Bu elbette acıdır ama kaçınılmazdır. 
     Ecevit, IMF'nin sosyal yönünün körlüğüne karşın "telafi edici" önlemler alarak sosyal ve sektörel rahatsızlıkların en aza indirilmesine çalıştıklarını vurgulayarak şöyle devam etti 
     - Bir yandan programı, sapmadan uyguluyoruz, bir yandan da olumsuz etkilerini gidermeye çalışıyoruz. Sektörleri ve sosyal kesimleri dinledik. Hep birlikte alınacak önlemleri tartışıyoruz ve karara bağlıyoruz. Yakın zamanda bu kararlar uygulamaya konulacak. 
     - En fazla hangi konuda şikayet ve rahatsızlık iletiliyor 
     
"Kaynak sorunu var"      - Temel sorunun kaynak sorunu olduğunu söyleyebilirim. Hükümete en fazla kaynak sorunu iletiliyor. Biz de kaynak bulmak için yoğun bir çaba içindeyiz. Hem içeriden, hem dışarıdan kaynak araştırması yapıyoruz. Daha çok iç olanaklarımızla kaynak yaratmayı düşünüyoruz. 
     - Sosyal yön itibariyle neler yapmayı planlıyorsunuz 
     - Aslında ekonomik programın sosyal açıdan rahatsızlık yaratmaması için aynı anda kararlar da alıp uygulamaya geçtik. Örneğin 47 bin geçici işçiye daimi statü verdik, kadro açtık. Bu aynı zamanda sosyal amaçlı bir karardı. Keza başta esnaf kesimi olmak üzere ekonomik programdan etkilenen kesimleri rahatlatmak amacıyla vergi kolaylıkları ve taksitlendirme uygulamasına geçtik. Bu da nefes aldıracak ve yine sosyal amaç taşıyan bir karardı. 
     
"Biraz beklemek lazım"      Başbakan Ecevit, sözlerini şöyle sürdürdü 
     - Enflasyonun düşmesi de kendiliğinden sosyal amaçlı sonuçlar doğuracak, gelir dağılımı dengesizliğinin giderek büyümesini önleyecek bir durumdur. Programın nihai sonuçları alındıkça her kesim için genel bir rahatlama olacaktır. Ancak bu sonuçların günlük yaşama yansıması belli bir süre alıyor. Biz bu süre içinde aldığımız ve alacağımız önlemlerle olumsuz etkilerini gidermeye çalışıyoruz. 
     Başbakan Ecevit, hükümetin hedefini, "programdan sapmamak, ancak sosyal açıdan olumsuz etkileri arttıkça dengeleyici önlemler alarak nihai sonuçlara ulaşmak" biçiminde özetliyor. 
     
'Birkaç sektöre bağlı kalmayalım'      - Sektörler açısından ne türlü önlemler alınacak 
     - Programa rağmen Türk ekonomisi canlı bir ekonomi. Bazı alanlarda Avrupa'nın da önünde bir ülkeyiz. Ben bu alanlarda atılımın sürdürülmesi gerektiğine inanıyorum. Bu amaçla elimizden gelen desteği vereceğiz. Örneğin ileri teknoloji kullanan sektörlerdeki öncülüğümüzün sürdürülmesi ve geliştirilmesi gerekli. Cam sanayiinde, otomotiv sanayiinde, akıllı makineler sanayiinde Türkiye, birçok Avrupa ülkesinden önde. Ben bu tür yüksek teknolojili sektörlerimizin desteklenmesini ve Türk ekonomisinin bu anlamda yapısal bir değişikliğe yönelmesi gerektiğini düşünüyorum. Bu yönde de bir gidiş var. Türkiye sadece birkaç sektöre dayalı bir ekonomik yapıya mahkum olmamalı. Örneğin sadece tekstil sektörüyle yetinmemeli. Daha ileri teknoloji gerektiren sanayi kollarında ilerlemeli. 
     
Küçük esnafa hayat öpücüğü      - Esnafın şikayetleri ile ilgili olarak ne tür önlemler alınacak 
     - Şu anda bildiğim kadarıyla ANAP'lı milletvekillerinin hazırladığı bir yasa teklifi var. Süpermarketlerin, hipermarketlerin kent dışına çıkarılması ve böylece küçük esnafın yaşayabilme olanağına kavuşturulmasını amaçlıyor. Bu teklifin desteklenmesi gerektiğini düşünüyorum. Bunun yasalaştırılmasını sağlayacağız. Diğer önlemler üzerinde de ilgili bakan arkadaşlarım çalışmalarını sürdürüyorlar. 
     - Kamu kesiminde toplu iş sözleşmeleri de gündemde. Bu konuda nasıl bir yaklaşım sergileyeceksiniz 
     - Bu konu da programı elbette çok yakından ilgilendiriyor. Ama belirttiğim gibi biz işin sosyal yönünü de göz önünde tutuyoruz. Örneğin tekstil alanında çok iyi bir toplu sözleşme bağıtlandı. 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
