<DOC>
<DOCNO> 20069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/ekonomi/eko08.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
GM, süper fabrika’ya talip 
</HEADLINE>
<TEXT>

     EKONOMİ SERVİSİ 

     Dünyanın en büyük otomotiv şirketi General Motors GM , Güney Kore’nin iflas eden otomobil devi Daewoo Motor’un bazı mal varlıklarını satın almayı planladığını açıkladı. 
     General Motors’un özellikle Daewoo’nun bilgisayar donanımlı en modern üretim tesisi olan Kunsan fabirkasıyla ilgilendigi belirtildi. Kunsan fabrikası sahip olduğu teknolojiyle dünyanın en iyi otomobil fabrikaları arasında gösteriliyor. 
     General Motors’un Daewoo’nun kreditörlerine bu fabrika ve diğer bazı yan tesisler için 2 ile 3 milyar dolar arası bir fiyat önerdiği de bildirildi. Fabrikanın yüzde 51’ini almayı planladığını belirten GM, Daewoo’nun başka ülkelerdeki diğer tesisleriyle ise ilgilenmediğini belirtti. GM’nin bugünlerde 
     Kore’li yetkililerle ve ortağı Fiat ile tekrar görüşerek son bir teklif yapmasının beklendiği bildirildi. 
     
     11 ülkede satılık fabrika var 
     Daewoo’nun Pupyong Fabrikası, denizaşırı varlıkları ile geride kalan mal varlıklarının ise başka alıcılara satılacağı kaydedildi. Daewoo’nun Güney Kore ile birlikte aralarında Polonya, Hindistan, Özbekistan ve Ukrayna’nın da bulunduğu toplam 11 ülkede fabrikaları bulunuyor. 
     



 EKONOMİ 






















</TEXT>
</DOC>
