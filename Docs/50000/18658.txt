<DOC>
<DOCNO> 18658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sondun01.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya-Kosova sınırında çatışma...8 Makedon askeri öldü 
</HEADLINE>
<TEXT>

     Makedonya-Kosova sınırı yakınında etnik Arnavut militanların ayaklanmasının bastırılmasından bir ay sonra, bugün çıkan ilk çatışmada 8 Makedon askerin öldüğü bildirildi. 
     Makedon yetkilileri, askerlerin, kuzeydeki Kosova sınırı yakınında devriye gezerken pusuya düşürüldüğünü, çıkan çatışmada Şubat ayından bu yana en büyük can kaybının meydana geldiğini kaydediyorlar. İçişleri Bakanlığı sözcüsü, Makedon ordusundan bir devriye ekibinin Veyce köyü yakınında makineli tüfek ve roketli saldırıya uğradığını, Makedon güçlerinin karşı ateşiyle saldırganların geri çekildiğini söyledi. Beta haber ajansı, Makedonya-Kosova sınırında haftalardır ilk kez bugün çıkan çatışmanın, etnik Arnavut militanların devriye gezen Makedon askerlerine açtığı havan topu ateşiyle öğle saatlerinde başladığını duyurmuştu. 







</TEXT>
</DOC>
