<DOC>
<DOCNO> 4882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/ekonomi/eko05.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin bütçe fazlası bile 5.6 trilyon dolar 
</HEADLINE>
<TEXT>

ABD'nin bütçesinin tahminlerin ötesinde fazla vereceği anlaşıldı. Başkan Bush, şimdi bu parayı ne yapacağını düşünüyor 
     EKONOMİ SERVİSİ 

     Dünyanın en büyük ekonomisi olan ABD'nin, gelecek 10 yıl içinde toplam 5.6 trilyon dolar fazla vereceği açıklandı. 
     Önceki gün ABD Senatosu Bütçe Komitesi tarafından yapılan tahminlere göre, 2002 - 2011 yılları arasında, sosyal güvenlik rezervleri de dahil olmak üzere 5.6 trilyon dolarlık bir bütçe fazlası görünüyor. 
     Bu rakam, Clinton döneminde yapılan 5 trilyon dolarlık tahminin 600 milyar dolar üzerinde. 
     
     Vergi indirimi gündemde 
     ABD'nin tarihindeki en büyük bütçe fazlası, hayata geçirmek istediği vergi indirimi projesi Demokratlar tarafından eleştirilen Cumhuriyetçi Başkan Bush'u daha da yüreklendirdi. Amerikan Merkez Bankası Başkanı Alan Greenspan'ın desteğini de arkasına alan George W. Bush, 1.6 trilyon dolarlık vergi indirimi planını tartışmak üzere dün Cumhuriyetçi milletvekilleriyle toplandı. 
     Demokratlar, ABD'nin varolan iç borçları ve zorunlu kamu harcamaları nedeniyle vergi indiriminin karşısındalar. 
     


 EKONOMİ 
















</TEXT>
</DOC>
