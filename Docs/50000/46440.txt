<DOC>
<DOCNO> 46440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/siyaset/siy04.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazinoda çalışma yaşı 18’e iniyor 
</HEADLINE>
<TEXT>

AB Genel Sekreterliği'nce hazırlanan "Temel Hak ve Özgürlükler Paketi"yle üç yasa yeniden düzenleniyor 
     ANKARA Milliyet 

     Başbakanlık AB Genel Sekreterliği'nce hazırlanan "Temel Hak ve Özgürlükler Paketi"nin bazı kanunlarda Avrupa İnsan Hakları Mahkemesi'nin kriterleri doğrultusunda değişiklik öngördüğü belirtildi. 
     Başbakan Yardımcısı Mesut Yılmaz'ın TBMM Başkanı Ömer İzgi'ye sunduğu paketteki taslağın Adalet Bakanlığı'nca değerlendirilerek tasarı taslağı haline getirileceği kaydedildi. Paketteki bazı değişiklikler şöyle 
     TÜRK CEZA KANUNU 159. MADDE Devlet kuvvetleri aleyhindeki cürümlerde sayılan "Cumhuriyet" ve "Hükümetin manevi şahsiyetine" ibaresi çıkarılarak, yerine "Türk Milleti", "Türkiye Devleti" ve "Bakanlar Kurulu" ibaresi getirilecek. Bu konudaki yazılı ve sözlü düşünce açıklaması ile eleştiriler suç sayılamayacak. 
     TÜRK CEZA KANUNU 312. MADDE "Halkı kanuna itaatsizliğe" ibaresi çıkarılarak "kişileri kanuna uymamaya" ibaresi getirilecek. Suç sayılan fiillere, "kamu düzenini bozacak şekilde tahrik" şartı eklenecek. 
     TERÖRLE MÜCADELE YASASI 7. MADDE "Şiddete başvurmaya tahrik" unsuru ile düşünce özgürlüğünün sınırlarının genişletilmesi amaçlanıyor. Örgüt mensuplarına yardım edenlere verilecek cezada, "şiddet ve terörü özendirme" koşulu aranacak. 
     TERÖRLE MÜCADELE YASASI 8. MADDE Özetle şöyle düzenleniyor "Türkiye Cumhuriyeti Devleti'nin ülkesi ve milletiyle bölünmez bütünlüğünü, milli güvenliğini, laik düzenini, üniter devlet yapısını veya kamu düzenini tehlikeye düşürmek amacıyla ve insanları şiddete başvurmaya tahrik edecek surette yazılı, sözlü veya görüntülü propaganda yapanlar hakkında, 1 yıldan 3 yıla kadar hapis cezasına hükmolunur." 
     ÇALIŞMA YAŞI DÜŞÜRÜLÜYOR Polis Vazife ve Selahiyet Kanunu'nda öngörülen değişiklik ise gazino, bar ve kafelerde çalışma yaşı 21'den 18'e düşürülüyor. 
     GÖZALTI SÜRESİ İNDİRİLİYOR Anayasa'da yapılan değişikliklere uyum niteliğinde düzenlemeler de öneriliyor. Gözaltı süresi DGM'lerde 7 günden 4 güne indiriliyor. 
     



 SİYASET 











</TEXT>
</DOC>
