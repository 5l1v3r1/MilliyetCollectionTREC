<DOC>
<DOCNO> 17193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yasam/ayas.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz mağduru türkü 
</HEADLINE>
<TEXT>

Halkın ruh sağlığını düşünen Karaman Valisi, Musa Eroğlu’nun moral bozucu’ türküsünü kanunen’ derhal yasakladı 
     PERİHAN ERSİN - BEKİR KARAKOCA Karaman DHA 

     Olmaz demeyin, oldu Radyo ve televizyonlarda sık sık çalınan Musa Eroğlu’nun Yolun Sonu Görünüyor’ adlı türküsü, Karaman Valisi’nin bir emriyle yasaklandı. 
     Vali Ali Akan yasağa gerekçe olarak da, bu türkünün ekonomik kriz ortamında halkı karamsarlığa sürüklemesini gösterdi. 
     Peki, böyle bir yasak kararı valinin aklına nereden esti İşte yasağın hikayesi... 
     Polis Günü nedeniyle Polis Evi’nde bir gece düzenlendi. Gecede mikrofonu eline alan Cumhuriyet Başsavcısı Nuri Yiğit, Yolun Sonu Görünüyor’u okudu. 
     Vali Akan, Başsavcının türküyü tamamlamasının ardından verdiği yasak kararını şu sözlerle açıkladı 
     
     Yasak henüz resm ’ değil 
     "Bu türkü, insanların psikolojisini bozabilir. Zaten sıkıntı içinde olan vatandaşlarımız, bu tür şarkı ve türkülerle daha fazla bunalıma sürüklenebilirler. Bu nedenle Musa Eroğlu’nun Yolun Sonu Görünüyor’ isimli türküsünün okunmasını İller İdaresi Kanunu’nun valilere verdiği yetkiye dayanarak il sınırları içinde geçici bir süre ile yasaklıyorum." 
     Yasaklama kararını sözlü olarak açıkladıktan sonra Ankara’ya giden Akan’ın kararı henüz genelgeye dönüşmedi ama valinin açıklaması yerel televizyonda yayınlandı. 
     


 YAŞAM 




















</TEXT>
</DOC>
