<DOC>
<DOCNO> 12703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sondun01.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir okul cinayeti daha en az 2 ölü 
</HEADLINE>
<TEXT>

     ABD'nin California eyaletinin güneyinde El Cajon kasabasındaki bir lisede en az 2 kişinin vurulduğu bildirildi. 
     Yerel televizyon kanalları, San Diego kentinin doğusunda bulunan Granite Hills Lisesi'ndeki olayda 2 öğretmenin yaralandığını belirtirken, bir itfaiye sözcüsü saldırıda 3'üncü bir kişinin daha vurulduğu yönünde haberler olduğunu söyledi. 
     Saldırının ardından 1 kişinin gözaltına alındığı, diğer şüphelinin ise kaçtığı ve silahlı olduğunun tahmin edildiği belirtildi. 
     Öğrencilerin okuldan boşaltılarak yakındaki bir ortaokula götürüldüğü kaydedildi. 
     Bir görgü tanığı, 6 ila 7 silah sesi duyduğunu ve daha sonra öğrencilerin okulun arka kapısından koşarak çıktıkları ve yardım için cep telefonlarına sarıldıklarını gördüğünü söyledi. 
     San Diego kentindeki Santana Lisesi'nde de 3 haftadan az bir süre önce bir öğrenci, 2 kişiyi silahla öldürmüş, 15 kişiyi de yaralamıştı. 




</TEXT>
</DOC>
