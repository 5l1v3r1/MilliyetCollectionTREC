<DOC>
<DOCNO> 9963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yazar/guclu.html </URL>
<DATE> 2001/03/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Dervişmen 
</HEADLINE>
<TEXT>

     Oleyyyyy. Artık bizim de bir Dervişmen'imiz var. 
     Hacılardan, hocalardan, babalardan, şairlerden umudu kestik. Varsa da, yoksa da, ille de Dervişmen. 
     Enflsyon, yüksek faiz, işsizlik, rüşvet, adam kayırma aklınıza ne geliyorsa hepsine paydos. 
     Artık Dervişmen var. 
     İyilerin, fakirin, fukaranın, ezilmişin dostu. Faizin, enflasyon canavarının, rantçıların düşmanı. 
     Süpermen bile yanında halt etmiş. O ne anlar ki ekonomiden, enflasyondan, dünya siyasetinden... 
     En bilgili, en güçlü, en yakışıklı men, bizim men'imiz... 
     Avrupa Birliği, Yunanistan ve diğer komşularımız çatır çatır çatlayacak. AB'ye isteler de artık girmeyiz. 
     Amerika, Japonya, Çin, Rusya, Kanada ve diğerleri, sizler de duyun. Dervişmen geldi, Dervişmen. Türkiye artık emin ellerde. 
     Mucizeler yaratacak, mucizeler... 
     Temizel mi 
     O da kim 
     Hani şu istifa eden biri var o mu 
     Geç kardeşim, geç... 
     Bırakın onu Dervişmen'e bakın... 
     Dervişmen'de güç var. Dervişmen'de para var. 
     Amerika da arkasında, Dünya Bankası da. 
     Var mı ona yan bakan. Var mı bize yan bakan. 
     Sadece o kadarla kalsa iyi. Türkiye'nin yarısı arkadaşıymış da haberimiz yok. Kalemi eline alan, mikrofonu gören anlata anlata bitiremiyor. 
     Siz onun Amerika'da yaşadığına bakmayın. O zaten hep beynimizde, kalbimizde, soframızda, işyerimizde, anlayacağınız her yerdeydi... 
     Hani Türkiye'den adam çıkmazdı Hani kimse bizi bu krizden kurtaramazdı Adı bile yetti adı 
     Kriz, enflasyon, zam artık lügatımızda yer almayacak. Öyle boş laflarla beyninizi doldurmayın. O kelimeleri artık ya kitaplarda ya da üçüncü, beşinci, on beşinci dünya ülkeleriyle ilgili haberlerde okuyacaksınız... 
     Şaka bir yana Kemal Derviş'e öylesine umut bağladık ki, bu kez de hayallerimiz suya düşerse her halde zor toparlanırız. 12 Eylül sonrası, Özal da böyle gelmişti. Başarılı olursa bu hızla parti başkanı da yaparız, başbakan da. Bunu da en iyi Ankara'dakiler biliyor. Bu yüzden attığı her adımda çelme yerse hiç şaşırmayın. Olayın bir başka yönü ise Türkiye'deki krizler sadece bizi değil, dünyayı da ilgilendiriyor. Yani gelişi tesadüf değil .. 
     Önünde iki seçenek var. Ya her türlü engele rağmen ekonomiyi düzlüğe çıkarıp kendine parlak bir gelecek sağlar ya da Ankara'nın havasından bunalıp kısa süre sonra geldiğinin aksine sessiz sedasız çekip gider... 
     Sezer'den ağzı yanan Ankara'nın Derviş'i temkinli karşılayacağı kesin. İkinci bir Sezer, Ankara'daki dengeleri altüst eder. Peki hemen her konuda deneyimli olan Derviş gaza gelir mi Tuzağa düşer mi Onu da hep birlikte göreceğiz. Kesin olan şu ki, Türkiye çok şeylere gebe... 
     Bayramınızı canı gönülden kutlar, keyifle geçirmenizi dilerim... 
     
     





Temizel şoku 


Derviş ve Temizel 


Bizim gözümüz de Derviş’in üzerinde 


Temizel'in istifası ve bindiği dalı kesmek... 


Simülasyon 


AB treni kaçıyor mu 


Dervişmen 


Temizel'i beklerken... 


Vefa ve nankör 


Temizel'i kaçırdılar 


Derviş'in bayramı 


Bayram hazırlığı 


</TEXT>
</DOC>
