<DOC>
<DOCNO> 6060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yasam/yas02.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Çorapla uyumak günah mı acaba 
</HEADLINE>
<TEXT>

Nevin Meriç, İstanbul’un tek kadın fetva uzmanı’. Ve, birbirinden garip’ dini sorulara, yanıt yetiştiriyor 
     ECE BİLGİN İstanbul 

     İstanbul Müftülüğü’nün tek kadın fetva uzmanı’ Nevin Meriç, kendi alanında bir ilk. 
     Alo Fetva Hattı’nı arayanlar, duydukları ses karşısında şaşırıp, Hocahanım’ yerine Hocaefendi’ deseler de, merak ettikleri konuların cevabını bizzat bir kadından, Nevin Meriç’ten alıyor. 
     Diyanet İşleri Başkanlığı’na bağlı kurumlar içinde bir kadının çıkabildiği en yüksek mertebede olan 41 yaşındaki Meriç, Alo Fetva Hattı’nda günde yaklaşık 120 telefon alıyor, merak edilen soruları yanıtlıyor, vatandaşlara yardımcı olmaya çalışıyor. 
     
Eşimi dövebilir miyim ’      Geçen yıllara oranla daha fazla kadının hatlarını aradığını belirten Meriç, "Gelen telefonlardan İstanbul’un rengini okuyorum" diyor. 
     Arayan herkesle tek tek ilgilenmeye çalışan Meriç, sık sık ilginç sorularla da karşılaşıyor. Bu soruların, arayanların öğrenim durumu ve dini bilgilerine göre değiştiğini belirten Meriç, en ilginç sorulardan birini şöyle anlatıyor 
     "Yaşlı bir kadıncağız aradı. Geceleri yatarken çok üşüyormuş. Çorap giyerek uyumanın günah olup olmadığını sordu. Bir diğeri de her gün kocasından dayak yiyormuş. Artık dayanacak gücü kalmadığını söyledi ve eşini dövmek için bizden izin istedi." 
     
Kadınlar kıskaçta’      Meriç, telefonlardan anladığı kadarıyla, özellikle aile içi sorunların kadınları çok kaygılandırdığını ifade ettiği sözlerini şöyle tamamlıyor 
     "Ben feminist bir yaklaşımla konuyu ele almıyorum ama ortada bir gerçek var ki erkek egosu çoğu zaman kadını bir kıskaca alıyor. Tabii bu erkeğin aldığı geleneksel eğitimi de bağlı. Ben erkeğim ve dediğimi yapmak zorundasın’ diyerek hanımlara çok ciddi zorlamaları var. Eşi tarafından zorla içki içirilmek istenen kadınlar beni arıyor. Çoğu evlilikler mutsuz. Evlilik danışmanlarını tavsiye ediyorum, giden olursa tabii. Kadın erkek ilişkilerinde iletişimsizlik had safhada." 
     
Kitabı bile var      Marmara Üniversitesi İlahiyat Fakültesi’ni bitirdikten sonra yüksek lisans yapan Nevin Meriç, aynı zamanda bir yazar. Meriç’in, "Osmanlı’da Gündelik Hayatın Değişimi ve Adabı Muhaşeret" adlı bir kitabı da bulunuyor. 
     
En meraklı’ semt Kadıköy      İstanbul’da, Alo Fetva Hattı’nı arayan ilçeler arasında ilk sıra Kadıköy’ün. 
     Şişli, Nişantaşı, Levent’in yanısıra varoşlardan da çok yoğun telefonlar geliyor. Arayanların çoğu, daha çok yurtdışında nasıl namaz kılınacağı, oruçların hangi saate göre açılacağı gibi sorular yöneltiyor. Fetva uzmanı Nevin Meriç’i şaşırtan noktalardan biri de, üniversite mezunları ile ilk ve dengi okul mezunlarının yönelttiği sorular arasında bariz fark olmaması. Bunu, dini eğitimde eksikliklerin hep aynı olmasına bağlayan Meriç, "Kadınlar benimle yüksek sesle düşünmeye başladılar" diyor. 
     


 YAŞAM 























</TEXT>
</DOC>
