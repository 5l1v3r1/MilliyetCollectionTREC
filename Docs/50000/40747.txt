<DOC>
<DOCNO> 40747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/spor/ygokberk.html </URL>
<DATE> 2001/09/06/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Bak şu delinin yaptığına 
</HEADLINE>
<TEXT>

     İlk devre bittiğinde 44 - 28 gerideydik. Maç da bitmişti. "Kalanlar Athena’nın konserini izler" diye düşünüyordum. 
     Ama sahaya bir deli girdi. Hafif manyak, kavgacı, hırsından ağzından salyalar akan, ama sapına kadar basketbol oynayan. Önce Hırvatlara sataştı. Ufak ufak hepsine iş koydu. Hırvat benchinin dengesini bozdu. Mirsad vücudundan taşan adrenalini önce takım arkadaşlarına, sonra seyirciye fışkırttı. Onla beraber dört arkadaşı daha vardı. Hidayet, İbrahim, Mehmet Okur ve Harun... Ne numaralar kalmıştı sahalarda, ne pozisyonlar, ne taktik, maktik... Milli Takımın oynamayanları bile oynayanlardan daha çok terliyordu. Bir deli onları takım yaptı. Türk Milli Takımı... 
     Ondan sonrası bir dönemin Türk filmleri gibiydi. Hani "beş atış yirmibeş" falan, filan... Kan, gözyaşı, seks, aşk, kavga, ihtiras, sevinç, üzüntü... Kısaca her şey vardı. Çeyrek finalde takım olmuşlardı, Türk Milli Takımı olmuşlardı. 
     Federasyon başkanı, coachu, yardımcıları, doktoru, masörü oyuncusu, seyircisi, Athena’sı, bakanı, makanı, güvenlikçisi, kapıcısı, çaycısı... Coştukça, coştular... Tabii Hırvat - Mırvat hak getire... 
     Bakmayın siz şimdi "sağımızından, solumuzdan, önümüzden, arkamızdan... Yok zondu, fondu, dondu. Presti, mresti, yok şuydu, yok buydu" diye atıp tutunlara... Maçın ana fikri yukardakilerdi. 
     Bundan sonra ne olur 
     Zaten ilk defa Dünya Şampiyonası’na katılma hakkı kazanmışız. Rahatlamış, stresimizi atmışız. Üstelik ilk dörde kalmışız. Devamı gelirse ne ala. Burada kalırlarsa da pekala. 
     



 SPOR 
























</TEXT>
</DOC>
