<DOC>
<DOCNO> 40744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/spor/spo06.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın yağmuru 
</HEADLINE>
<TEXT>

Akdeniz Oyunları’nda güreşte 4 altın, 2 bronz, halterde de 2 altın madalya ile zirveye çıktık 
     YAŞAR SAYGI 

     Grekoromende estik 
     AKDENİZ Oyunları’nda güreş ve halterde dün adeta madalya yağmuru yaşadık. Grekoromende 4 altın 2 bronz alırken, bayanlar halterde de 2 altın kazandık. Güreşte 54 kilo Mücahit Vardal Mısırlı’yı uzatmada 5 - 4, 63’te Bünyamin Emik Yunanlı’yı 6 - 0, 76’da Taner Akbulut Yunanlı’yı diskalifiye ve 130’da Yekta Yılmazgül yine Yunanlı’yı 5 - 4 sayıyla yenerek şampiyon oldu. 
     
     Bilgin’den çifte zafer 
     GÜREŞTE 97 kiloda Özden Serkan Fransız ve 69 kiloda Selahattin Göngör de Yunanlı rakiplerini 4 - 0 yenerek, bronz madalyanın sahibi oldular. 85 kiloda ise Tekin Çağlar bronz maçını kaybederek, dördüncülükte kaldı. Madalya yağmuru halterde de sürerken, bayanlarda 58 kiloda Emine Bilgin, koparmada 82.5, silkmede de 105 kiloluk kaldırışlarıyla 2 altın madalyayı boynuna taktı. 
     
Futbolda start      OLİMPİK Milli Futbol Takımımız, Akdeniz Oyunları’ndaki ilk grup maçında bugün Yunanistan ile karşı karşıya gelecek. Zorlu mücadele, Sousse kentinde TSİ 20.00’de başlayacak. Millilerimiz, gruptaki ikinci maçını ise 9 Eylül’de Libya ile yapacak. Basketbolda Kıbrıs Rum Kesimi ile oynaması gereken B Milli Takım, rakibinin Tunus’a gelmemesi üzerine hükmen galip ilan edildi. 
     
Madalya garanti      AKDENİZ Oyunları’nda boksta çeyrek final maçlarına yapan 91 kiloda Ahmet Aksu, 75 kiloda Fırat Karagöllü, 57 kiloda da Ramazan Paliani rakiplerini yenerek, yarı finale yükseldi ve madalyayı garantiledi. 60 kiloda Selim Paliani ise elenmekten kurtulamadı. Basketbolda millilerimiz, Fas’ı 73 - 58 yendi. Bayanlar ise, Kıbrıs Rum Kesimi maça çıkmayınca hükmen galip ilan edildi. 
     



 SPOR 
























</TEXT>
</DOC>
