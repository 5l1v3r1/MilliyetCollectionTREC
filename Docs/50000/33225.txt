<DOC>
<DOCNO> 33225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/soneko02.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıt Tüketim Vergisi tutarları yeniden belirlendi 
</HEADLINE>
<TEXT>

     Akaryakıt ürünlerinden alınan Akaryakıt Tüketim Vergisi ATV tutarları yeniden belirlendi. 
     Resmi Gazete'nin bugünkü sayısında yayımlanan Bakanlar Kurulu Kararı uyarınca, 8 Haziran'dan geçerli olmak üzere motorin ve marine dieselde ATV tutarı 309 bin 546 liradan 299 bin 500 liraya indirildi. 
     Aynı kararla yakıtlardan alınan ATV miktarları Haziran ayı toptan eşya fiyatları endeksindeki değişime göre yeniden tespit edildi. 
     4 Temmuz'dan geçerli olmak üzere yapılan son değişiklikle, kurşunsuz benzinden alınan ATV tutarı 497 bin 500 liradan 511 bin 928 liraya, süper benzinde 503 bin 500 liradan 518 bin 102 liraya, normal benzinde 479 bin 500 liradan 493 bin 406 liraya, gazyağında 331 bin 125 liradan 340 bin 728 liraya, motorin ve marine dieselde 299 bin 500 liradan 308 bin 186 liraya, kalorifer yakıtında 120 bin 119 liradan 123 bin 602 liraya, fuel-oillerde 20 bin 500 liradan 21 bin 95 liraya, LPG, bütan ve propanda ise 196 bin 655 liradan 202 bin 358 liraya yükseltildi. 






</TEXT>
</DOC>
