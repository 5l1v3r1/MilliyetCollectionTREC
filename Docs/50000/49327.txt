<DOC>
<DOCNO> 49327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/ekonomi/eko02.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beko krizde işçi almaya karar verdi 
</HEADLINE>
<TEXT>

Seneye fabrikasını bir kat büyütecek olan Beko, 4 milyon adete kadar yükselteceği üretimi için 250 yeni işçi almayı planlıyor 
     EBRU SUNGUR 

     Bu yıl 1.450 işçi ile 2.2 milyon adet televizyon üretecek olan Beko, gelecek yıl üretimini 3.5 - 4 milyon adete çıkarmak için hazırlık yapıyor. Beko Genel Müdürü Aydın Çubukçu, bu amaçla 20 milyon dolarlık yatırım yapacaklarını, 250 yeni işçiyle de çalışan sayısını 1.700’e yükselteceklerini açıkladı. 
     Üretimi artırma cesaretini, uyguladıkları verimlilik programından aldıklarını kaydeden Çubukçu, bu sayede bir televizyonun üretim süresini 1.72 saatten 0.85 saate düşürdüklerini bildirdi. Çubukçu, Beko’nun, Japonya’da verimlilik konusunda verilen Mükemmelik Ödülü’nün adaylarından biri olduğunu da belirtti. 
     Bu yıl satışların yüzde 77’sini yurtdışına yaptıklarını bildiren Çubukçu, 2002’de bu oranı yüzde 90’a çıkaracaklarını, ihracat bağlantılarının büyük bölümünü de yaptıklarını söyledi. Çubukçu, bu yıl ihracat gelirlerinin 220 milyon doları bulacağını kaydetti. 
     
     Kampanya icat ediyoruz’ 
     Kriz nedeniyle Türkiye’de televizyon pazarının yüzde 12 küçüldüğünü belirten Çubukçu, buna karşın Beko’nun yılbaşında yüzde 37 olan pazar payını şimdi yüzde 61’e yükselttiğini vurguladı. Bu yükselişi 2001’in iyi bir yıl olmayacağını önceden tahmin etmelerine bağlayan Çubukçu, "Krize uygun kampanyalar icat ettik" dedi. 
     
     Kur artışı k rlılığı eritti 
     Dövizdeki yükselişin, şirketin kredi maliyetini artırdığını söyleyen Çubukçu, şirketin finansman giderleri dışında diğer rasyolarının iyi olduğunu vurgulayarak, şöyle konuştu 
     "Eğer şubat krizini yemeseydik yılı 37 trilyon lira k rla kapatacaktık. Fakat kur artışı, döviz kredilerinin maliyetini artırdı. Bu bizi hiç korkutmuyor. Biz 2002 yılında yaklaşık 20 milyon dolar daha yatırım yapıp, fabrikayı bir kat büyüteceğiz. IFC ile de 50 milyon dolarlık kredi için görüşmelerimiz başladı. Dolayısıyla krize rağmen, yine büyümeye, kredi kullanmaya ve yatırım yapmaya devam ediyoruz." 
     Çubukçu üçüncü çeyreği 12.6 trilyon zararla kapatan Beko’nun yıl sonunda k ra geçeceğini de öngördü. 
     
Mükemmelik Ödülü’ne doğru      Japon Fabrika İdame Enstitüsü JIPM’nin dünya çapında verdiği Mükemmellik Ödülü’ne başvurduklarını hatırlatan Çubukçu, Nikon, ABD’li tekstilci Miliken gibi şirketlerle birlikte Beko’nun da finale kaldığını söyledi. Sonucun ay sonunda belli olacağını belirten Çubukçu, ödül töreninin de 6 Kasım’da yapılacağını bildirdi. Çubukçu’nun verdiği bilgilere göre, Mükemmellik Ödülü, JIPM’in oluşturduğu verimlilik artırıcı metodolojiye uyum ölçüsünde sahibini buluyor. Bu metodoloji ise fabrikadaki operatörlerin çalıştıkları makinaları sahiplenip bakımlarını kendilerinin yapmasından, ofislerdeki masalarda makasın nerede duracağına, hatta dolapların cam kapaklı olmasına kadar pek çok ayrıntıyı içeriyor. 
     
     



 EKONOMİ 















</TEXT>
</DOC>
