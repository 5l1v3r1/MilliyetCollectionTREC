<DOC>
<DOCNO> 19200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sonspo03.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de tur atlayan ikinci takım Milwaukee Bucks... 
</HEADLINE>
<TEXT>

     ABD Profesyonel Basketbol Ligi NBA play-off birinci turunda Milwaukee Bucks, Orlando Magic karşısında 5 maçlık seriyi 3-1 kazanarak ikinci tura geçerken, Dallas Mavericks, Toronto Raptors ile 2-2 eşitliği sağladı. 
     Doğu Bölümü'ndeki maçta, 1989 yılından buyana play-off serisini geçemeyen Bucks, Orlando Magic'i deplasmanda 112-104 yendi. Bucks'da Ray Allen 26, Sam Cassell, 14'ü üçüncü çeyrekte olmak üzere 25 sayı attı. 
     Magic'de, play-off serisinde 4 maçta da müthiş oyunlar çıkaran Tracy McGrady, 25 sayı üretti. ''Çaylak'' guard Mike Miller da 22 sayı ekledi. Bucks, ikinci turda Charlotte Hornets ile mücadele edecek. 
     Batı Bölümü'ndeki maçta ise Dallas Mavericks, evinde Utah Jazz'ı 107-77 yenerek seride 2-2 beraberliği sağladı. Dallas'daki maçta Dirk Nowitzki 16'sı üçüncü çeyrekte olmak üzere 33 sayı kaydetti. Steve Nash da galibiyete 27 sayılık katkıda bulundu. Michael Finley de 20 sayı, 13 ribaund gerçekleştirdi. 
     İki takım arasındaki 5. ve son maç, cuma günü Salt Lake City'de yapılacak. Bu maçın galibi, ikinci turda San Antonio Spurs ile eşleşecek. 
     Lige yarın Doğu Bölümü'nde New York Knickerbockers-Toronto Raptors, Philadelphia76ers-Indiana Pacers maçlarıyla devam edilecek. 






</TEXT>
</DOC>
