<DOC>
<DOCNO> 38190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/spo08.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tardelli ırkçı’ 
</HEADLINE>
<TEXT>

     INTER’de aradığını bulamayan Hakan Şükür, yedek kalması halinde ayrılabileceği mesajını verdi. Hakan, "Geçen sezonki gibi bekleyemem. Oynayamayacağımı anlarsam bir dakika bile durmam. Emre ve Okan nasıl olsa iki kişiler. Bensiz de yapabilirler. Emre kendini gösterdi. Ama Okan’ın işi zor" dedi. Liverpool ve Fulham takımlarından teklif aldığını belirten Hakan, "Fenerbahçe’nin de beni istemesi doğal" diye konuştu. 
     KENDİSİNİ Inter’e Lippi’nin getirdiğini söyleyen Hakan, "Tardelli hoca olunca hayatım söndü. Adam resmen ırkçı. Geçen sezon 5 gol attım. Çok çalıştım, beni oynatmadı. Vierri 17 gol attı, 6’sı penaltıydı. Eğer penaltıları ben atsaydım ikimizin de gol sayısı 11 olurdu" dedi. Galatasaray’ın Levski karşısında turu zora soktuğunu, ancak yine de Şampiyonlar Ligi’ne kalacağını iddia eden Hakan, "Fenerbahçe’nin ise şansı çok az" yorumunu yaptı. 
     
Okan’a kötü not      İTALYAN spor basını, İnter’de oynayan Okan Buruk’a kötü not vermeye devam ediyor. Yapılan yorumlarda Inter’in Nijerya’nın Enyimba takımı ile oynadığı maçta 90 dakika forma giyen Emre vasat olarak gösterildi. Okan hakkında ise "Kötü, sadece kendi arzusu var. Sağ kanatta çok fazla yanlış yapıyor. Daha ileriye gidemiyor" yorumlarında bulunuldu. 
     



 SPOR 




























</TEXT>
</DOC>
