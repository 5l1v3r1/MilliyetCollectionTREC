<DOC>
<DOCNO> 15658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/spor/spo01.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
BORÇ KAVGASI 
</HEADLINE>
<TEXT>

Serdar Bilgili’nin "18.5 milyon dolar borç bıraktılar" açıklaması eski yönetimi kızdırdı. Fahrettin Curoğlu, "Vadesi gelmeyen paraları da mı ödeyecektik " dedi 
     BİLAL MEŞE 

     ’Başarıları yok’ 
     BEŞİKTAŞ Başkanı Serdar Bilgili’nin, "Eski yönetim bize 18.5 milyon dolar borç bıraktı" açıklamasına eski muhasip üye Fahrettin Curoğlu tepki gösterdi. Curoğlu, 1999 tahmini bütçe kitapçığında borçların açık şekilde yazıldığını söyledi, "Bankalara 6.5 milyon dolar borcumuz var. Uzun vade ve transfer borçlarını topladığınız zaman 18.5 milyon doları buluyor. Vadesi gelmeyen paraları biz mi ödeyecektik Yönetimin şu anda toplam borcu 43 milyon dolar. 25 milyon dolara yakın para harcadılar, ama başarıları yok" dedi. 
     
     ’Başkana yakışmadı’ 
     SİYAH - BEYAZLI kulübün vergi rekortmeni olduğunu vurgulayan Curoğlu, "Beşiktaş başkanına hiç yakışmadı" diye konuştu. Eski muhasip üye, "Vergi borcu bıraktı diyorlar, 1.5 trilyon vergi ödedik, geriye 301 milyar kaldı. İşbaşına geldikleri gün kendilerine her konuda bilgi verdik, hatta yapılan protokolun altında başkan ve iki yöneticinin imzası da var. Biz transferde liraya döndük, onlar ise dolar politikasını devam ettirdiler. Kendileri gittiği zaman kalan borçları ödeyip mi gidecekler " ifadesini kullandı. 
     
     ’Alınanlar ortada’ 
     ARA transferde alınan Halilagiç’in parasının tamamını ödediklerini hatırlatan Curoğlu, Murat Alaçayır ve Bayram’dan yeni yönetime toplam 2 milyon 100 bin dolar kaldığını söyledi. Yeni yönetimce hazırlanan bütçe kitapçığında transfer geliri olarak 3 trilyon 816 milyar lira yazıldığını da kaydeden Çuroğlu, "Alınanlar ortada. Khlestov nerede Fazlı nerede Amokachi’yi büyük paraya satacaklardı, ne oldu Ertuğrul’u gönderdiler, Atilla Birlik’i tapusuyla verdiler" yorumunu yaptı. 
     
Pascal Nouma’ya Bayern kancasıAlman kulübü, Fransız oyuncuya karşılık gerekirse Jancker’i verebileceğini bildirdi 
     KARTAL YİĞİT 

     BEŞİKTAŞ’ta yaşadığı sorunlarla gündemden düşmeyen ve kendisine kulüp aradığı iddia edilen Nouma’ya Bayern Münih talip oldu. Alman kulübünün Transfer Komitesi Başkanı Klaus Augenthaler’in, Fransız futbolcuyla telefonda görüştüğü ve "Seni almak istiyoruz. Gerekirse Jancker’i Beşiktaş’a veririz" dediği öğrenildi. 
     NOUMA ise takas teklifine karşı çıkarak, "Ben bu şartlarda gelecek oyuncu değilim. Beşiktaş’ın da transferden memnun kalması lazım" yanıtını verdi. G.Saray ve Fenerbahçe’nin de Nouma’yı istediği haberleri gündeme oturdu. Bu arada Fransız oyuncu G.Saray maçında gördüğü kırmızı kart nedeniyle iki maç ceza aldı. 
     
Pahalı transfere son      TEKNİK Direktör Daum, astronomik transfer yapmayacağını, artık alt yapıya yöneleceğini söyledi. Yönetim Kurulu’na önceki akşam takımla ilgili bilgi veren Alman hoca, "Beşiktaş ayrıcalıklı bir kulüp. Bunun için bu formayı hissedecek, yaşayacak futbolcuya şans vereceğim" dedi. 
     EKONOMİK krizi yakından izlediğini kaydeden başarılı teknik adam, "Futbolcular milyarlarca lira kazanıyorsa, ki kazanıyorlar, aldıkları paranın hakkını verecekler" diye konuştu. Daum, alt yapı sorumlusu Serpil Hamdi Tüzün ile de sürekli biraraya geleceklerini sözlerine ekledi. 
     


 SPOR 

























</TEXT>
</DOC>
