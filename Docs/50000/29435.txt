<DOC>
<DOCNO> 29435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/yas05.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
El yazınıza bakıp aslınızı görüyor 
</HEADLINE>
<TEXT>

Psikolog Dr. Nursu Marmara, 'grafoloji' uzmanı.. Yani, el yazınızdan kişiliğinizi, ruhi durumunuzu şıp diye söylüyor 
     PERVİN METİN İstanbul 

     Eğer 'y' harfinin kuyruğunu uzun ve tombul yazıyorsanız, güdüsel ve biyolojik anlamda deşarj olmaya ihtiyacınız var demektir.. Harfleri birbirine çok mu yakın yazıyorsunuz O halde kendinizle ilişkinizi bir daha gözden geçirmenizde fayda var... 
     
     Hastalık da gösteriyor 
     Merak edenleri hemen aydınlatalım tüm bu bilgileri, 'grafoloji', yani kişinin el yazısından psikolojik karakter analizlerinin yapılmasıyla ilgilenen Psikolog Dr. Nursu Marmara veriyor. 
     Bakırköy Ruh ve Sinir Hastalıları Hastanesi'nde 18 yıldır çalışan Marmara, 1994'ten beri el yazılarına bakarak karakter analizleri yapıyor. 
     Bir yazıdan, kişinin beyin ve sinir sistemindeki problemleri, kişilik profilini ve ruhsal durumunu ortaya çıkarıyor. Bu yolla şizofrenleri, manik depressifleri bile ortaya tesbit edebilen Marmara, yazıdan karakter tahlilini şöyle özetliyor 
     "Duygularımız, karakter özelliklerimiz bir yazıyı yazarken, kalemi tutan eli etkiler. Yazı, kişinin mutlu olup olmadığını, hayata bakışını gösterir.. " 
     
     Kendi kendinizi test edebilirsiniz 
     Grafolojiye göre yazıda üst taraf zeka ve entelektüel düzeyi, orta kısım egoyu, alt kısmı ise yaşam enerjisini gösteriyor. Yorumlar bu bilgiler ışığında yapılıyor. Marmara, yazım tarzlarının anlamlarını şöyle açıklıyor "Yazıda sağa yönelme dışa dönüklüğü, sola yönelme içe kapanıklığı gösterir. Satır aralarındaki boşluğun fazla olması ciddi organik bozukluklarına işaret edebilir. Harflerin son vurgularının aşağıya kayması yorgunluğu, üst üste binmesi kendinden memnunluğu gösterir. Küçük yazılar, kişinin hayatı yavaş ve düşük motivasyonla yaşadığını, harflerdeki noktaların çok belirgin olması aşırı titizliği ve kuralcılığı simgeler." 
     



 YAŞAM 























</TEXT>
</DOC>
