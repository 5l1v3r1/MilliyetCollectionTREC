<DOC>
<DOCNO> 2083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/ekonomi/eko06.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Credit Lyonnais'in başı dertte 
</HEADLINE>
<TEXT>

80'li yıllarda Fransa'da batık kredi skandallarına adı karışan kamu bankasının, şimdi de bono yolsuzluğu nedeniyle soruşturmaya uğradığı ABD’deki bankacılık lisansı tehlikede 
     EKONOMİ SERVİSİ 

     Fransız kamu bankası ve Avrupa'nın en büyük bankalarından olan Credit Lyonnais, ABD'de bono yolsuzluğu yaptı. The Economist Dergisi'nin kapağından "Skandal" manşetiyle verdiği habere göre, banka ABD'li sigorta şirketi Executive Life'ın batık bono portföyünü kullanarak büyük k rlar elde etti. 
     ABD'li yetkililerin soruşturma açtığı bono yolsuzluğu sonucunda dava açılması halinde, Credit Lyonnais'in tazminat ödemeye mahkum edilmesi ve ABD'deki bankacılık lisansının iptal edilebileceği belirtildi. 
     Executive Life'ı satın almak için 1991 - 1995 yılları arasında teklif veren Credit Lyonnais, bankanın portföyünü de satın alacağını belirtti. Bu amaçla Executive Life'ın bono portföyünü Credit Lyonnais'in kullanmasına izin verildi. Bono portföyünden kar eden banka, 1998 yılında ise şirketi almaktan vazgeçtiğini açıkladı. 
     
Genel müdür hedefte      Credit Lyonnais'in bono skandalından haberi olmadığını iddia eden Genel Müdür Jean Peyrelevade ise hedefteki isim haline geldi. 80'li yıllarda ortaya çıkan yolsuzluklar üzerine bankayı temizlemesi için göreve getirilen Peyrelevade'nin bu skandala karışmasının Fransa'da büyük tepkiyle karşılaştığı belirtildi. 
     Banka, 80'li yıllarda birçok işadamına yüklü miktarlarda kredi verdi. Ancak, daha sonra bunları geri alamayan Credit Lyonnais hesaplarla oynayarak açıklarını gizlemeye çalıştı. 1993 yılında bankanın başkanlığına getirilen Peyrelevade, geri dönmeyen kredileri açılan başka bir bankaya devrederek, Credit Lyonnais'i temizlemeye çalıştı. 
     


 EKONOMİ 



















</TEXT>
</DOC>
