<DOC>
<DOCNO> 23313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/spor/spo15.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

İstanbul’a oy yok      2008 Olimpiyatı için yapılan uluslararası ankette İstanbul’a oy çıkmadı. Reuters’ın beş kıtada yer alan 28 ülkedeki spor medyası mensupları arasında gerçekleştirdiği ankette, "olimpiyatı hangi ülke yapar" sorusuna verilen 32 cevaptan 23’ü "Pekin" oldu. Paris ve Toronto 4’er oy alırken, Osaka’ya bir oy çıktı. 
     
İspanya sınavı      VOLEYBOLDA Bayanlar Avrupa 1. Ligi C Grubu’nda yer alan Türkiye, gruptaki beşinci maçını bugün Ankara’da İspanya ile yapacak. Selim Sırrı Tarcan Salonu’ndaki karşılaşma 18.00’de başlayacak. Bu arada 11. Dünya Genç Bayanlar Şampiyonası elemesinde ekibimiz, ev sahibi Rusya’yı 3-1 yenip, finallere katılmayı büyük ölçüde garantiledi. Erkek millilerimiz ise Çek Cumhuriyeti’ne 3 - 0 yenildi. 
     
Belediye tur arıyor      İSTANBUL Büyükşehir Belediyesi Judo Takımı, Avrupa Kulüpler Kupası ikinci turunda, Almanya’nın Ettlingen takımıyla bugün İstanbul’da karşılaşacak. Cemal Kamacı Spor Salonu’ndaki müsabakalar 12.00’de başlayacak. 
     
Terim’in imzası 18 Haziran’da      MİLAN İkinci Başkanı Adriano Galliani, teknik direktör konusundaki kararlarını 18 Haziran’da vereceklerini söyledi. Galliani, Terim’i kastederek, "Türk teknik adam biliyor ki, lig sonuna dek beklemek zorunda kalacak" dedi. 
     
Turhan, Antalya’da      ANTALYASPOR’DA Metin Ünal’ın yerine Beşiktaş’ta Toshack’ın yardımcılığını yapan Cezmi Turhan’ın getirileceği bildirildi. Turhan’ın, bugün Antalya’ya gelmesi bekleniyor. Bu arada Hüseyin’e G.Saray’ın talip olduğu bildirildi. 
     
Formula heyecanı      FORMULA 1’DE sezonun yedinci yarışı olan Monaco Grand Prix’si için geri sayım başladı. Monte Carlo şehir merkezindeki 3.370 kilometrelik pistte 78 tur üzerinden gerçekleşecek olan yarış öncesi bugün sıralama turları yapılacak. 
     



 SPOR 
























</TEXT>
</DOC>
