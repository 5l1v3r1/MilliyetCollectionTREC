<DOC>
<DOCNO> 47037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sontur12.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim kimi zehirleyecekti.. Okuyun, doğru yanıtı siz bulun.. 
</HEADLINE>
<TEXT>

     İzmir'in Aliağa İlçesi'nde, karı koca, karşılıklı olarak birbirlerini zehirledikleri iddiasında bulundular. 
     Edinilen bilgiye göre, 18 yıl önce Bulgaristan'dan gelerek Aliağa'ya yerleşen Neşet ve Ülke İlgin çifti, birbirlerini, içtikleri şarap kadehine, zehir koymakla suçladılar. 
     İddiaya göre, Neşet İlgin 47 , dün eve geldiğinde, şarap içen eşinin kendisine verdiği son kadehi içerken, tadının kötü olduğunu belirterek, şarabı veren Ülke İlgin'e 37 zorla içirdi. Bir dakika içinde fenalaşan Ülke İlgin, çocukları Oktay 12 ve Neşe 17 
     tarafından SSK Aliağa Hastanesi'ne kaldırıldı. Hastanede Ülke İlgin'in midesi yıkandı ve zehirlenme teşhisi konuldu. Ülke İlgin, hastanedeki polis ifadesinde, eşinin eve gelerek, şarap istediğini, tadını acı bulunca da zorla kendisine içirdiğini, sonrasını hatırlamadığını söyledi. Petkim'de teknisyen olarak çalıştığını kaydeden Ülke İlgin, ''Eşim ben kadehi verince arkasını döndü. Ardından da bu nasıl şarap diyerek bana zorla içirdi. Herhalde bu arada içine bir şey attı. Ben laboratuvar teknisyeniyim. Onu öldürecek olsaydım, 18 yıldır çekmezdim. Laboratuvardan alacağım bir maddeyi yemeğine katar öldürürdüm'' dedi. Neşet İlgin ise şarap kadehi ile karakola giderek, eşinin kendisini öldürmek istediğini öne sürdü. Eşinin banka kredisi ve kredi kartlarından toplam 4 bin dolar para çektiğini, kendisine bu parayı ne yapacağını sorduğunu kaydeden İlgin, ''Annesini hacca göndereceğini söyledi. Ben de bunu tepkiyle karşılayınca kadehe herhalde naftalin koymuş. Beni öldürmek istiyor'' dedi. 
     






</TEXT>
</DOC>
