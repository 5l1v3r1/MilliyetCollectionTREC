<DOC>
<DOCNO> 3627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/siyaset/siy02.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'te gergin saatler 
</HEADLINE>
<TEXT>
Gensoruya ret 
Enerji Bakanı Cumhur Ersümer hakkında DYP'nin verdiği gensoru önergesi, Meclis'te 171 kabul oyuna karşı 314 oyla reddedildi 
     ANKARA Milliyet 

     DYP'nin "Beyaz Enerji Operasyonu"yla ilgili Enerji ve Tabi Kaynaklar Bakanı Cumhur Ersümer hakkında verdiği gensoru önergesi, TBMM Genel Kurulu'nda 171 kabul oyuna karşı 314 oyla reddedildi, bir milletvekili de çekimser kaldı. 
     Gensoru görüşmeleri sırasında muhalefete karşı iktidar kanadının, geçmişte gündeme gelen ancak kapatılan yolsuzluk iddialarını anımsatması gerginlik yarattı. 
     
Basını suçladı      Ersümer basını suçlarken, genel yayın yönetmenlerini istifaya çağırarak, "Basın ve muhalefet istifamı istiyor. Adeta bir alaşağı etme, zorla indirme arzusu var" dedi. Ersümer istifa etmeyeceğini vurgulayarak, şunları söyledi 
     "Beni zorda bırakacak, hukuken de ahlaken de istifa etmemi gerektiren tek bir neden yok. Siyaseten istifam gerekiyorsa o imzayı beş saniyede atarım. Etmemem gerekiyorsa da sonuna kadar direnirim. Hakkımda dava açılırsa gider adliyede imza atarım. Abdesimden şüphem yok. Biz üç göbek siyasetten geliyoruz. Ustamız idamlık gömleğimizle bayramlık gömleğimizin yanyana olduğunu anlatarak getirdi bizi bugüne." 
     
Özer Çiller sataşması      Ersümer, DYP'lilerin, TEDAŞ soruşturma önergesi sırasında "İhaleler yetkili organlar tarafından yapılıyor. Genel müdür ve yönetim kurulu dışında bir bakan ya da başbakan görevli değildir" şeklindeki açıklamalarını, Özer Çiller'in TOFAŞ öneri zarfını konutta açtığını anımsatarak şöyle yanıtladı 
     "Bakanlığım üç ay süreyle dinlendi, hiç gocunmadım. Yapılan işlemler yasaldı. Yasa o zaman yürürlükte olsaydı TEDAŞ'larda TOFAŞ'larda suçlanan hangi bakanlar olurdu Asker mektubu gibi ihale mektubunu alıp eve götürüp, 'bir de kocam görsün' demeye benzemez. Bir aydır bakanlıkta ne teftiş, ne personel dosyası kaldı. 5 - 10 yıllık süreler itibarıyla alındı. Geriye gider diye mi korkuyorsunuz Çamur at izi kalsınla bu işten kurtulamazsınız. Bu iş bir damla iz kalmayana kadar devam edecek." 
     DYP'li Kamer Genç, Ersümer'e "Hangi yüzle konuşuyor Senin yerinde olsam yerin dibine girerdim" diye laf attı. Ersümer, "Allah senin yüzünü kimseye vermesin" diye karşılık verdi. 
     
'Amaçları kaos yaratmak'      MHP Grup Başkanvekili Mehmet Şandır, DYP'ye "Gensoru, hiç kusuru olmayan bir parti tarafından verilseydi, belki bir anlam ifade ederdi. Amaçları yargı sürecindeki bir dizi operasyonu sulandırarak siyasi kaos yaratmak, siyasi istikrarı bozarak siyasi çıkar sağlamaktır" diye çattı. 
     DYP Grup Başkanvekili Nevzat Ercan, iktidar ortaklarına, "Yılmaz, 'Ben bakan arkadaşa kefilim' buyurdular. Yolsuzluklardan düşen başbakan olduğunuzu unuttunuz. Yılmaz'ın kefaleti sanal bir kefalettir. Siyasi bir karşılığı yoktur. Sayın Bahçeli ve Ecevit'e soruyoruz, siz de kefil misiniz Kefilseniz milletin huzurunda itiraf edin. Kamuoyu bakanın istifasını, azlini bekliyor. DSP ve MHP, delil istiyor. Sayın Bahçeli delilden kastınız, Bakanın noter tastikli itirafı mı " diye sordu. 
     DYP'li Saffet Arıkan Bedük, Ersümer'in istifa etmemesini pişkinlik olarak niteledi ve istifasını istedi. 
     
Bahçeli Gensoru siyasi manevraANKARA Milliyet 
     MHP Genel Başkanı Devlet Bahçeli, Enerji ve Tabii Kaynaklar Bakanı Cumhur Ersümer ile ilgili gensoru oylaması öncesinde toplanan grup toplantısında, gensorunun siyasi manevra olduğunu, yargı sürecinin beklenmesi gerektiğini belirtti. Gensoruya destek vermeyeceğini belirttikten sonra hükümet ortağı ANAP'ı uyaran Bahçeli, şöyle dedi "Şu da bir gerçektir ki bakan veya milletvekili her kim olursa olsun yargılanmasına gerek duyulduğu takdirde, burada gereğini yapmaktan kaçınmayacağımız bilinmelidir. Böyle bir durumda ilgili şahsın görevinden ayrılması ya da azledilmesi kaçınılmaz olacaktır." 
     
Kutan Ersümer'in savunması yetersizdi      FP Genel Başkanı Recai Kutan, gensoru önergesinin gündeme alınmasının reddedilmesini, "Bu oylama sonucu beklediğimiz bir netice idi" dedi. "Cumhur Ersümer'in açıklamalarını yeterli gördünüz mü " sorusunu da Kutan, "Hayır, çok zayıf bir savunmaydı" diye yanıtladı. 
     
Çiller Suç örtüldü      DYP Genel Başkanı Tansu Çiller de, "Suçu örtmüşlerdir. Bundan sonra sadece bakan değil, bütün iktidar, bütün hükümet bundan sorumludur" diye konuştu. Çiller, "Hükümet hakkında gensoru önergesi verilip verilmeyeceğine" ilişkin soru üzerine de "Değerlendireceğiz" demekle yetindi. 
     
Ersümer’in sıkıntılı günüFotoğraf Mustafa İSTEMİ 
     "Beyaz Enerji Operasyonu" çerçevesindeki soruşturma nedeniyle hayli sıkıntılı günler yaşayan Enerji Bakanı Cumhur Ersümer dün Meclis’teydi. DYP’nin verdiği gensorunun öngörüşmeleri öncesi ANAP grup toplantısına katılan Ersümer’in hayli düşünceli olduğu gözden kaçmadı. 
     
     Analiz 
MHP'den 3 kabul, DYP'den bir ret      Gensoru oylamasında MHP'li Sadık Yakut, Edip Özbaş ve Sadi Somuncuoğlu "kabul" oyu kullanırken, DYP'li Mehmet Yalçınkaya partisinin önergesine "ret" oyu verdi. Çekimser oyu ise Enerji ve Tabi Kaynaklar eski Bakanı DSP'li Ziya Aktaş kullandı. Dışişleri Bakanı İsmail Cem oylamaya katılmadı. 
     Oylamaya katılmayan milletvekilleri ise şunlar 
     DYP 9 Ali Rıza Septioğlu, Cevdet Akçalı, Metin Kocabaş, Mehmet Sağlam, Yener Yıldırım, Kadir Bozkurt, Sedat Bucak, Fethullah Gültepe, Mustafa Eren. 
     FP 10 Oya Akgönenç, Hüsamettin Korkutata, Zeki Ergezen, İsmail Alptekin, İsmail Kahraman, Abdullah Gül, Osman Pepe, Ahmet Derin, Zülfikar İzol, Maliki Ejder Arvas. 
     DSP 17 İsmail Cem, Uluç Gürkan, Sancar Sayın, Sema Pişkinsüt, Fahrettin Gülener, İsmail Aydınlı, Rıdvan Budak, Yücel Erdener, Nazire Karakuş, Tahir Köse, Hasan Metin, Atilla Mutman, Mehmet Özcan, Turan Bilge, Emin Karaa, Tunay Dikmen, Ramis Savaş. 
     MHP 13 Mehmet Telek, Adnan Uçaş, Hüseyin Kalkan, Hakkı Duran, Bedri Yaşar, Mehmet Gül, Mustafa Haykır, Sait Gönen, Namık Durhan, Hüseyin Akgül, Mehmet Ceylan, Mesut Türker, İsmail Cerrahoğlu. 
     ANAP 5 Nejat Arseven Oturumu yönettiği için oy kullanamadı , Ertuğrul Yalçınbayır, Nurettin Dilek, Yılmaz Karakoyunlu, Veysel Atasoy. 
     BAĞIMSIZ 7 Mehmet Ağar, Mail Büyükerman, Ali Güngör, Mustafa Düz, Aydın Menderes, Ahmet Özal, Mustafa Bayram. 
     


 SİYASET 

















</TEXT>
</DOC>
