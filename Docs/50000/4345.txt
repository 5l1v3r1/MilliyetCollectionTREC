<DOC>
<DOCNO> 4345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sondun04.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Enkaz altından 3 kişi sağ çıkartıldı 
</HEADLINE>
<TEXT>

     Hindistan'ın batısında meydana gelen depremin ardından başlatılan kurtarma çalışmaları devam ederken, depremden 36 saat sonra 3 kişi enkazın altından sağ çıkarıldı. Kurtarma çalışmalarına katılan bir askeri birliği yöneten Yüzbaşı Amartej Singh, yıkılan binaların arasından biri kız, 3 kişinin ekibi tarafından kurtarıldığını, ekibinin 10 ceset de çıkardığını söyledi.Askeri ekibin kurtardığı 3 kişi, depremden sonra enkaz altından sağ olarak kurtarılan ilk kişiler oldu. 
     Öte yandan, bölgede Richter ölçeğine göre 5.9 ila 6 büyüklüğünde bir artçı deprem meydana geldiği açıklandı. Başkent Yeni Delhi'deki meteoroloji merkezinden sismolog V.K. Shukla, beklenen bir artçı depremin söz konusu olduğunu, merkez üssünün önceki günkü depremin merkez üssünden yaklaşık 20 kilometre uzaklıkta bulunduğunu söyledi. Gucarat eyaletinin başkenti Ahmedabad'da yerel saatle 06.45'de TSİ 03.15 meydana gelen artçı depremin ardından insanların evlerini hızla terk ettikleri, dondurucu soğukta dışarıda uyuyan evsizlerin de depremle uyandıkları belirtildi. 




</TEXT>
</DOC>
