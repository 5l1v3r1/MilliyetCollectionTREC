<DOC>
<DOCNO> 34045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/guncel/gun02.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pasta yok tekila var 
</HEADLINE>
<TEXT>

Bakan Cem'in oğlunun düğününde gelin hanım nik hta sorulanları anlamayınca damat devreye girdi 
     ELİF KORAP 

     Dışişleri Bakanı İsmail Cem’in oğlu Kerim Cem ile Brezilyalı Andrea Sioufi’nin Çırağan Sarayı’ndaki düğününde en çok merak edilen konu, çiftin nasıl tanıştıkları oldu. Kerim ve Andrea, davetlilerin sorularını "uzun hik ye" diye geçiştirirken, yanıtı masamıza gelerek tebrikleri kabul eden İsmail Cem’den öğrendik. İsmail Cem, "Lise yıllarında, Londra’da okurken tanışmışlar" diye yanıtladı. 20.30’da başlayacağı duyurulan nik h, gelinin hazırlıkları tamamlanamadığı için 21.15’te başlayabildi. Davetlileri İsmail Cem, eşi Elçin Cem ile gelinin ailesi Zilde ve Alfred Sioufi kapıda karşıladı. 
     
     Üç kez öpüştüler 
     Şişli Belediye Başkanı Mustafa Sarıgül’ün kıydığı nik hta, Andrea soruları anlamayınca, Kerim sürekli çeviri yapmak zorunda kaldı. Sarıgül’ün evlilik cüzdanını geline vermesinin ardından çift üç kez öpüşerek birbirini kutladı. Düğün pastasının kesilmediği gecede, konuklara aperatif olarak peynir topları, yeşillikler üzerine ceviz, ravioli, tekilalı limon sorbe, kahve, çay ve "petit fours" ikram edildi. Ana mönüde ise fırında somon, "röesti" patates, karamelli dondurma vardı. 
     
     Düğüne nasıl girdik 
     Sıkı güvenlik önlemlerinin alındığı gecede, özel üç fotoğrafçı ile iki kameramanın çekim yapmasına izin verildi. Basının içeri alınmadığı düğüne, erkek arkadaşımın, Kerim’in okuldan arkadaşı olduğunu söyleyerek girdim. Fotoğraf makinesini bana ulaştırması için, dışarıda bekleyen arkadaşlarımız Gönül Yazar’dan ricada bulundular. Kokteylde tanıştığım nazik insanlar beni masalarına davet edince, en büyük sorun da atlatılmış oldu. Hatıra fotoğrafı çekiyormuş gibi davranınca nik h fotoğraflarını çekmeme kimse ses çıkarmadı. 
     



 GÜNCEL 















</TEXT>
</DOC>
