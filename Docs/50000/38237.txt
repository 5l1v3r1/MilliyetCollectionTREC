<DOC>
<DOCNO> 38237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sondun13.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok arananlar listesindeki çocuk pornocusu yakalandı 
</HEADLINE>
<TEXT>

     Amerikan Federal Soruşturma Bürosu FBI'ın en çok aranan 10 kişi listesinde bulunan, uluslararası çocuk pornografisi çetesiyle bağlantılı bir kişi Tayland'ta yakalandı. 
     Polis yetkilileri, Eric Franklin Rosser adlı kişinin FBI ile birlikte yapılan ortak soruşturmanın ardından, Bangkok'un kuzeyindeki bir yerleşim yeri yakınında tutuklandığını söylediler. 
     Rosser'in, ilk kez tutuklandığı geçen yıl Şubat ayına kadar Bangkok'taki bir müzik okulunun müdürü olduğu ve aynı zamanda bir otelde piyanist olarak çalıştığı belirtildi. Rosser'in evinde, 15 yaşın altındaki kız çocuklarının yüzlerce açık fotoğrafı ve video kasetleri bulunmuştu. 
     Daha sonra kefaletle serbest kalan ve duruşması öncesinde kaçan Rosser'ın sahte pasaportla çeşitli defalar Tayland'a girip çıktığı sanılıyor. 
     
     







</TEXT>
</DOC>
