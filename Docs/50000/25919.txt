<DOC>
<DOCNO> 25919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yazar/gureli.html </URL>
<DATE> 2001/06/09/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Kopya ve hortum 
</HEADLINE>
<TEXT>

     Bir ders yılının daha sonu gelindi. Sınavlar bitti, dersler mayna oldu, karneler düzenleniyor, öğretmen ve öğrenciler tatile hazırlanıyor. 
     Anadolu liselerine ve üniversiteye girmek isteyen öğrenciler için daha sınavlar bitmedi önümüzdeki aylarda onları çok daha önemli sınavlar bekliyor. 
     Sınav deyince "kopya" aklınıza geliyor değil mi Genellikle kopya çekene becerikli, kopya çekmeyene beceriksiz gözüyle bakıldığına göre, öğrenciliğinde kopya çekmeyenlerin sayısı pek azdır. 
     Öğrencilerin kopya çekmesini engellemek ise, eğitim anlayışımızın temel ilkelerinden sayılır. Sınavda öğrenciler sıkı bir "gözetim" altına alınır. Kopya çekeni yakalamak için, hapishanenin gözetleme kulesi gibi masa üstüne çıkıp sınıfı tarayan gözetmen öğretmenleri anımsarız. 
     Ne var bunda diyeceksiniz, sınav dediğin böyle olur 
     Tınaz Titiz'e göre kazın ayağı böyle değil. Eğitim sorunları üzerinde kafa yormayı iş edinen Tınaz Titiz'in kuşkucu ve sorgulayan genç yetiştirmenin önemine ilişkin görüşlerine önceki haftalarda değinmiştik. 
     Titiz, sınavların sıkı bir gözetim altında yapılmasının çocukları ve gençleri "güvenilmez" kişiler oldukları düşüncesiyle koşullandırdığını öne sürüyor. 
     
Bir mesaj      On beş yıl boyunca sınavlarda kopya çekmemeleri için devamlı gözetim altında tutulan çocuklara ve gençlere Titiz'e göre şu mesaj verilmiş oluyor 
     "Sizler gözetimsiz kaldığınızda başkalarına ait olanı çalabilecek güvenilmez kişilersiniz. Güvenilmezliğiniz ancak gözetimle kontrol altında tutulabiliyor. Eğer gözetim altında bulunmadığınız bir durum varsa çalabilirsiniz." 
     Bugünkü hırsızlıklara, soygunlara, hortumlamalara bakarsanız, bütün bunların sorumlusunu bulmuş olursunuz Gözetim altındaki sınav yöntemi . 
     Demek ki, bu hırsızların, hortumcuların hepsi sınavlarda gözetim altındayken kopya çekemeyecek kadar beceriksizlermiş şimdi fırsat bulunca çalmışlar. 
     Yok canım, o kadar da değil Aynı okullarda aynı gözetim altında okuyup da, hayata atıldığında çalıp çırpmayanların sayısı öbürlerinden daha çok. 
     Tınaz Titiz haklı. Çocuklara şu mesajı vermek önemli 
     "Ben güvenilir bir kişiyim. Derslerimden bazıları iyi olmayabilir, ama ben kopya çekmem, çalışıp ileride onları düzeltirim. Öğretmenlerimin ve çevremin bana güvenmeleri çok daha önemli." 
     
Bir şiir      Bu hafta tadımlık dizelerimiz Serkan Ozan Özağaç'ın "Bir Kadının Kıyısından Görünümler" şiirinden 
     "Yağmur, teninde bir karmaşa yaratmasın diye Bir martının güneşten gelişine giydirdim günü Birbirine değmesin diye bulutların düşleri Göğü boş tuttum. Söylenmiş tüm sözleri ayıkladım derinlikten" 
     
     







Liberal İslam 


Madalyon... 


Hırsız mı, değil mi 


Vart ve triandafilo 


Umut patlaması yapacak bir hareket... 


Şeffaf medya 


İbrahim Arıkan 


Kopya ve hortum 


Reforma devam... 


Paranın adresi... 


Blair'in zaferi 


Tasarruf sağlayıp para kazanıyorlar 


Belediye yasaları 


Sumela Manastırı 


</TEXT>
</DOC>
