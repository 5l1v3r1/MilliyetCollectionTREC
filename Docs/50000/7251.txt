<DOC>
<DOCNO> 7251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sontur08.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan'dan Enerji soruşturmasının genişletilmesine tepki 
</HEADLINE>
<TEXT>

     FP Genel Başkanı Recai Kutan, enerji yolsuzluğunun kendisinin de aralarında bulunduğu 1991'den bu yana görev yapan 10 bakanı kapsayacak şekilde genişletilmesine "Biz fevkalade rahatız, endişemiz yok. Ancak iş sulandırılmak isteniyor" diye tepki gösterdi. 
     Kutan Genel Merkeze gelişinde gazetecilerin soruları üzerine, Enerji Bakanlığı soruşturmasının kendisini de kapsayacak şekilde genişletilmesini değerlendirdi. Kutan, şöyle dedi "Bir defa buradaki niyeti tespit etmekte fayda var. Halen biri eski, biri yeni iki Enerji Bakanı için araştırma yapılıyor. Elimizde kesin belge ve bilgi olmadan bu arkadaşları suçlamamız mümkün değil. Ancak Başbakanlığın yaptığı bakan sayısını 10'a çıkararak işi sulandırmaktır, niyet budur. Biz fevkalade rahat durumdayız. Neyse yasal gereği yapılacaktır. Bizim en ufak bir endişemiz yok. Ama niyet halishane bir niyet değildir. Bunun altını çizmek gerekir."Kutan, konunun Meclis'e gelmesi halinde destek verip vermeyeceklerinin sorulması üzerine de, "Şimdiden birşey söyleyemeyiz" dedi. 




</TEXT>
</DOC>
