<DOC>
<DOCNO> 23054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/ekonomi/eko10.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bono faizi yüzde 80’e dayandı 
</HEADLINE>
<TEXT>

     EKONOMİ SERVİSİ 

     Hazine ihalesinin ardından yükselişe geçen bono faizleri, repo oranlarının düşmesine karşın dün de artışını sürdürdü. Merkez Bankası’nın kontrolündeki repo piyasasında gecelik oran yüzde 65’e inerken, bono faizleri yüzde 80’e dayandı. 
     Bankacılar gelişmeyi, "Bono faizlerindeki hızlı düşüş, bono getirilerini reponun altına çekti. Vade riski almanın anlamı kalmadı" diye yorumladı. 
     Öte yandan dün döviz satış ihalesi açan Merkez Bankası, bankalara, 1 milyon 162 bin lira ortalama kurdan 111 milyon dolar para sattı. 
     
     Borsa 12.000’in altında 
     Hazine ihalelerinin gerçekleştirildiği salı günü düşüşe geçen borsada gerileme dün de sürdü. Hisse senetlerinin ortalama değer kaybı yüzde 3.62 olurken İMKB - 100 Endeksi günü 11.616 puandan kapattı. 
     Önceki güne göre yüzde 15 oranında azalan işlem hacmi de 382.8 trilyon lira oldu. 
     Uzmanlar, Hazine ve Merkez Bankası’nın faizleri sert bir şekilde düşürmeye çalışmasının borsa cephesini de tedirgin ettiğini söylediler. 
     



 EKONOMİ 





















</TEXT>
</DOC>
