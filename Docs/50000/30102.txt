<DOC>
<DOCNO> 30102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sondun18.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Miloseviç ile hakim arasındaki diyaloğun tam metni 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç, bugün Lahey'deki uluslararası savaş suçları mahkemesinde ilk kez hakim önüne çıktı. 
     Duruşmanın başında İngilizce konuşan Miloşeviç'in duruşmanın ortalarına doğru ana dilinde konuşmaya başlaması üzerine, çevirmen kullanıldı. 
     Miloşeviç ile mahkemenin hakimi Richard May arasında duruşma sırasında şu diyalog geçti 
     Hakim Bu, sanığın teslim edilmesinin ardından mahkeme huzuruna ilk çıkışı. Duruşma, yasalara, usüle ve mahkemenin kanıtlarına uygunluk içinde yapılacak. Bay Miloşeviç, bugün bir avukat tarafından temsil edilmediğinizi görüyorum. Bunun sizin tercihiniz olduğunu anlıyoruz. Kendinizi savunmak için şüphesiz ki hakkınız var. Avukat tutma hakkınız da var ve temsil edilmemenin sizin çıkarınıza olup olmadığını dikkatlice gözden geçirmelisiniz. Dava süreci uzun ve karışık olacak ve bu durumu göz önünde bulundurmak isteyebilirsiniz. Bu şartlar altında, avukat isteyip istemediğinizi gözden geçirmek için zaman isterseniz, bu zamanı size vermeye hazırız. Temsil edilip edilmemeyi düşünmek için zaman istiyor musunuz 
     Miloşeviç Bu mahkemeyi sahte bir mahkeme olarak görüyorum, suçlamalar da sahte suçlamalar. Bu mahkeme yasadışı BM Genel Kurulu tarafından oluşturulmadı. Yasadışı bir kurum için temsil edilmeye ihtiyacım yok. 
     Hakim Bay Miloşeviç, zaman içinde yargılamayla ilgili duygularınızı arz etme şansınız olacak. Ancak bu zaman içinde düşünmek isteyeceğiniz bir konu olmasına rağmen, bugün avukatınız olmadan devam etmek istediğinizi anlıyoruz. 
     Bu ilk duruşmada şu konular ele alınacak ilk olarak iddianamenin kendisi ve ikinci olarak eğer arzu ederseniz itiraz hakkınız. Bildiğiniz gibi, itiraz etmeden önce, iddianamenin şimdi mahkemede size okunmasını talep etme hakkınız var. Bu sizin vazgeçebileceğiniz bir hak da. Şimdi iddianamenin okunmasını istiyor musunuz, istemiyor musunuz 
     Miloşeviç Bu sizin sorununuz. 
     Hakim Bay Miloşeviç, şimdi mahkeme huzurundasınız. Bu mahkeme tarafından yargılanacaksınız. Size bir sanığın tüm hakları uluslararası hukuk ve uluslararası statünün tam korumasına altında verilecek. 
     Miloşeviç Sayın Başkan... 
     Hakim Duruşma heyeti, cevabınızı iddianamenin okunmasını istemediğiniz şeklinde değerlendiriyor. Mahkeme sürecinin diğer kısmı bu iddianamenin size iletilmesi. Bay Miloşeviç, eğer arzu ederseniz, savunmanızı düşünmeniz için zamanınız olacak. Yasalar bunu yapmanız için size 30 gün süre tanıyor. Size yöneltilen suçlamaları anlamadığınız takdirde savunmanızdan önce bir avukata danışmak isteyebilirsiniz. Öte yandan, bugün de itiraz sürecini başlatabilirsiniz. Bugün başlamak istiyor musunuz, yoksa mahkemeye hazırlanmanız için ara verilsin mi 
     Miloşeviç ana dilinde Bu mahkemenin amacı, NATO'nun Yugoslavya'da işlediği savaş suçlarını haklı çıkarmak. 
     Hakim Bay Miloşeviç, size bir soru sordum. 
     Miloşeviç Cevabımı verdim. Ayrıca, bu sözde mahkeme... 
     Hakim Yasalar, sanık itiraz etmediği takdirde mahkemeye sanığın adına itiraz etme hakkını tanıyor. Bay Miloşeviç, mahkeme sizin yerinize bu süreci başlatacaktır. 
     Miloşeviç Daha önce de söylediğim gibi, bu mahkemenin amacı Yugoslavya'da işlenen suçları haklı çıkarmaktır. Bu nedenle mahkeme sahte ve yasadışı oluyor. 
     Hakim Bay Miloşeviç, şimdi konuşmaların zamanı değil. Söylediğim gibi zaman içinde kendinizi savunmak ve mahkeme önünde savunmanızı yapmak için fırsatınız olacak. Duruşmaya ara verilmiştir. Gelecek duruşma 27 Ağustos'ta başlayan hafta yapılacak. 
     

</TEXT>
</DOC>
