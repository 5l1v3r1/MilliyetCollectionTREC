<DOC>
<DOCNO> 18796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sondun13.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da 25 bin kişilik açık hava partisi 
</HEADLINE>
<TEXT>

     Avrupa'nın çeşitli kentlerinden gelen, yaklaşık 25 bin genç, Paris yakınlarındaki Marigny kasabasında terkedilmiş bir askeri bölgede, açık havada ''çılgınlık partisi'' düzenledi. 
     Hafta sonu başlayan ve Salı gününe kadar devam etmesi beklenen partiye katılan gençlerin, şiddetli yağış ve çamur yüzünden artık bölgeyi terk etmeye başladığı bildirildi. 
     Yetkililer tarafından izin verilmemesine rağmen, düzenlenen partide şu ana kadar önemli adli bir olay meydana gelmediği belirtilirken, itfayiye, sağlık birimleri ve jandarmanın bölgede hazır tutulduğu kaydedildi. Tekno müzik, uyuşturucu ve içki eşliğinde ''çılgınlik partisine'' katılanlardan şu ana kadar sadece bir kişi aşırı dozda uyuşturucu yüzünden hastaneye kaldırıldı. 







</TEXT>
</DOC>
