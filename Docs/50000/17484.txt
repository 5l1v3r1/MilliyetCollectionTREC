<DOC>
<DOCNO> 17484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yasam/yas01.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Acele gitmeseydi yuvasına gidecekti 
</HEADLINE>
<TEXT>

Maslak'ta özel otomobiliyle aşırı hız yapan Ahmet Birinci önündeki temizlik aracını farketti ama, artık çok geçti... 
     ŞAKİR AYDIN İstanbul 

     Aşırı hız, Maslak'ta bir faciaya daha neden oldu. Korkunç kaza, önceki gece saat 00.30 sıralarında gerçekleşti. Oto tamircisi Ahmet Birinci, 34 KRA 66 plakalı aracıyla, Sanayi Mahallesi'ndeki işyerinden Sarıyer'deki evine doğru yola çıktı. Birinci 36 , Maslak'taki Harp Akademileri yakınına geldiğinde aşırı hız yapmaya başladı. Birinci, önünde, sol şeritte çok yavaş seyrederek yol temizliği yapan Büyükşehir Belediyesi'ne ait 34 AIZ 76 plakalı aracı farkettiğinde ise, durmak için çok geçti. 
     
Kaçtığından kurtulamadı      Mahmut Tuncer'in sürdüğü temizlik aracına çarpmamak için şerit değiştirmek isteyen Birinci, sağ tarafı kontrol etmeden direksiyonu aniden kırdı. 
     Ve korkunç bir süratle bu şeritte seyreden 34 UR 7707 plakalı beton taşıyıcı kamyona yandan çarptı. Çarpmanın etkisiyle aracının kontrolünü kaybeden Birinci, kurtulmak için bu hareketi yaptığı temizlik aracına da arkadan çarptı. Paramparça olan aracın içinde can veren Birinci'nin cesedi, kaza yerine gelen itfaiye ekipleri tarafından güçlükle çıkartıldı. 
     Polis, kazayla ilgili soruşturma çerçevesinde, temizlik aracının sürücüsü Tuncer ve ismi açıklanmayan kamyon sürücüsünü gözaltına aldı. 
     


 YAŞAM 
















</TEXT>
</DOC>
