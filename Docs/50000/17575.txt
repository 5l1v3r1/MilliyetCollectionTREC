<DOC>
<DOCNO> 17575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/guncel/agun.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar bizim çocuklarımız 
</HEADLINE>
<TEXT>

Türkiye’de çocuk olmanın zorluğu UNICEF’in hazırladığı kitapta, rakamlarla bir kez daha gözler önüne serildi 
     YILDIZ YAZICIOĞLU Ankara 

     Bugün 23 Nisan Ulusal Egemenlik ve Çocuk Bayramı. Ama bayram günü Türkiye'de çocukların durumu yürekleri burkuyor. 
     Özellikle İstanbul, Ankara ve İzmir'de sayıları tespit edilemeyen yüz binlerce çocuk sokaklarda yaşamını sürdürüyor. Madde bağımlılığı ile karşı karşıya olan sokak çocukları bakım altına alınamazken, 1 milyon 70 bin çocuk ağır koşullar altında çalışarak yaşıyor. 
     UNICEF tarafından hazırlanan "Türkiye'de çocukların ve kadınların durumu" kitabı, Türkiye'de çocuk olmanın ne kadar zor bir iş olduğunu rakamlarla anlatıyor. Kitapta yer alan verilere göre, çocuklar haftada kentlerde 45 saat, kırsal alanda ise 30 saat aile işletmelerinde veya işyerlerinde kaçak olarak çalışıyor. 
     
Zorunluluk var ama      İlköğretimin yasalarla zorunlu kılındığı Türkiye'de halen çocukların hepsi okula gönderilmiyor. Kitaba göre erkeklerin yüzde 86,3’ü kızların da yüzde 75,6'sı ilköğretime en azından kayıt yaptırmış görünüyor. 
     Çocuklar ya ailelerin eğitim masraflarını karşılayacak gücü olmadığı için ya da özellikle ebeveynlerinden biri ölmüş olduğu için çalışması gerektiğinden ilköğretime devam edemiyorlar. Kız çocuklarının okula gönderilmeme gerekçeleri arasında "yarın öbür gün evlendireceğiz", "okula gidecek de ne olacak" h l varlığını koruyor. 
     
Özürlülerin durumu      Her 100 özürlü çocuktan yalnızca 2'sinin ilköğretime devam edebildiği Türkiye'de ilköğretim çağında yaklaşık 1 milyon 273 bin özürlü çocuk olduğu tahmin ediliyor. 1998 istatistiklerine göre 5 yaşın altında olan çocukların yüzde 22,4'ünün nüfus cüzdanı yok. Bölgeler arasında yüzde 42,2 ile, Doğu Anadolu Bölgesi en fazla kimliksiz çocuğun yaşadığı bölge. 
     Marmara depreminin ardından çocuk kurbanların sayısına ilişkin henüz resmi rakamlar tespit edilememesine karşın, 10 bini aşkın çocuğun fiziksel ve psikolojik olarak afetten etkilendiği var sayılıyor. 
     Türkiye'de SHÇEK'e bağlı 75 çocuk bakım kurumuna yerleştirilmiş 7200 çocuk bulunurken, korunmaya muhtaç çocuk sayısının en az 500 bin olduğu düşünülüyor. 
     
Yurtta coşku...      23 Nisan Ulusal Egemenlik ve Çocuk Bayramı, bugün tüm yurtta, KKTC ve dış temsilciliklerde törenlerle kutlanacak. Anıtkabir'i ziyaret edecek Ankaralılar, daha sonra 19 Mayıs Stadı'ndaki kutlama törenlerini izleyecek. İstanbul'da kutlamalar saat 10.30'da Ali Sami Yen Stadı'nda başlayacak. İzmir’de ise 09.45'te Cumhuriyet Meydanı'nda Atatürk Anıtı'na çelenk konulmasıyla başlayacak kutlamalar, 10.30'da Atatürk Stadı'ndaki törenlerle devam edecek. 
     
Kimsesizlerin şenliğiGÜLAY FIRAT İstanbul 
     Koç Holding, gelenekselleştirdiği Koç Çocuk Şenliği’yle, kimsesiz çocuklara doyasıya eğlenme imk nı hazırladı. Divan Kuruçeşme tesislerinde bu yıl dördüncüsü düzenlenen şenlikte, yaşları 6 ile 15 arasındaki 935 kimsesiz çocuk bayramı’ yaşadı. Öğlen yemeğinin ardından şarkılar söyleyip oyun oynayan çocuklar, dev bir park haline getirilen tesisleri sevinç çığlıklarıyla inletti. Şenliğe, Koç Ailesi'ni temsilen katılan Vehbi Koç Vakfı Yönetim Kurulu Başkanı Semahat Arsel, çocuklarla yakından ilgilendi. 
     


 GÜNCEL 












</TEXT>
</DOC>
