<DOC>
<DOCNO> 24796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/yilmaz.html </URL>
<DATE> 2001/06/03/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sami Erdem’i niye getirmediniz 
</HEADLINE>
<TEXT>

     Kemal Derviş'li günlere gelinmesine neden olan kriz sürecinin başlangıç tarihi, 23 Aralık 1999. Bu tarihte "Kasırga Operasyonu" yapılıyor ve 9. Cumhurbaşkanı Murat Demirel'in bankası Egebank'a el konuluyor. Operasyonlar devam ediyor, bankalar fona geçiyor, hortumlanan paralar Türk halkına mali kriz olarak geri dönüyor. 6 Aralık 2000'de ise Türkiye'nin sermaye yapısı en büyük 3'üncü büyük özel bankası Demirbank'ın Fon'a devri ile kriz, siyaseti de içine alarak yeniden yapılanmanın startını veriyor. 
     
     Adres, Kemer Country 
     Hortumlama sürecine imzasını atan banka patronları ve yöneticilerinin bir bölümü içeride. Geçtiğimiz çarşamba ve perşembe günü yargı, Kasırga Operasyonu'nun sanıklarını, tanıklarını dinledi. 
     Önemli isimler konuştu... Murat Demirel, avukatı Aydoğan Semizer, reklamcısı Nail Keçili bankayı Demirel'e satan Hüseyin Bayraktar. Ancak banka operasyonlarının üç kilit ismi bu sahnede yer almadı. 
     Bunlardan Şükrü Karahasanoğlu İtalya’da tutuklu. Bankacıların İngiltere ayağı Raif Zihnali gelmiyor. Bir diğer isim Sami Erdem'in ABD ve Suudi Arabistan'da olduğu söylenirken, oğlunun Kemer Country'deki evinde kırlara açılması gözden kaçıyor. 
     Ünlülerin buluştuğu duruşmaya Erdem'i niye getirmediler 
     İhlas Holding'in 1989 yılında danışmanlığını yaparken, Fon'a geçen Selçuk Yaşar'ın Tütünbank'ına transfer olan Erdem'i, bankacılık tarihine "Yüzde 10 Sami" olarak yazdıran gelişmeler su yüzüne çıkmamış mıydı 
     Ardından Tütünbank Genel Müdürü olduğu dönemde, Ali Balkaner'in yine Fon'a geçen bankası Yurtbank'a yüklü krediler açtırıp, bir sonrası adresini de belirlememiş miydi 
     Yüzde 10 Sami'nin suyu Egebank'ta ısındı. İhlas adına Egebank'ın Özakatlar Grubu'ndan Hüseyin Bayraktar'a geçişine aracılık eden Erdem, bankanın Murat Demirel'e satışında da kilit isimdi ve patronu Bayraktar’dan bile gizli pazarlıkları yürütüyordu. Bankanın satıldığı 4 Mayıs öncesi, nisan ayında Demirel'in avukatı Aydoğan Semizer ile Isparta'ya gidip Şevket Demirel' den onay aldıkları mahkeme ifadelerinde kayıtlı. 
     
     Egebank kefaleti 
     Sami Erdem getirilmez miydi mahkemeye 
     Dinlenmez miydi, Tütünbank Sonraki adı Yaşarbank , Yurtbank, Egebank hikayeleri. 
     Egebank'ta Hüseyin Bayraktar'ın 15 milyon dolarını kesen Murat Demirel, neden Erdem'in 18 milyon dolarını takık takır ödedi Egebank kefaleti ile... 
     Sabırlı olmamız gerekiyor. Karahasanoğlu, Zihnali ve Erdem'in ifadeleri alınıncaya kadar. 
     
Nuhoğlu, Ankara’ya sesini dinletiyor      Uluslararası Nakliyeciler Derneği UND Başkanı Çetin Nuhoğlu, bir yemekte "Mesajını doğru verirsen, Ankara sesini dinliyor" dediğinde, şaşırmıştım. Bu sözün dinlenen telefonlarla hiç ilgisi yoktu. Bu iş olmuş. UND Başbakan Yardımcısı Mesut Yılmaz, Gümrüklerden Sorumlu Devlet Bakan Mehmet Keçeciler, Ulaştırma Bakanı Enis Öksüz ve 100'ün üzerinde üst düzey bürokratın kendilerini dinlediği bir toplantıyı Ankara'da gerçekleştirdiler. Nuhoğlu, UND'de 21 yıllık Saffet Ulusoy dönemini bitirip "yeni yönetim - yeni anlayış" hızıyla göreve başlamıştı. 200'ün üzerinde bölgesel ve uzmanlık alanlarına göre ayırdığı çalışma gruplarındaki nakliyecilerle yönetimi paylaşıyor. Yılmaz'ın övgüsüne de mashar olan UND'nin Ankara çıkartmasından üç etkin çalışma ortaya çıktı. 
     Birincisi, Gürbulak Gümrük Kapısı'nın UND'ya verilmesi. Gümrük Bakanlığı bürokratları, inşaat şirketi ve UND yetkilileri şu anda sınırda incelemelerini sürdürüyor. İkincisi Maliye Bakanlığı ile oluşturulan çalışma grubu. Süresi dolan teşvik belgelerinin uzatılmasına çalışılıyor. 
     Üçüncü de Adalet Bakanlığı'nın ilgi alanına giriyor. Sınır kaçakcılığında "Suç ve cezanın şahsiliği" maddesinin kanunlaşması yönünde girişimler başaladı. Yılda 1.5 milyar dolar döviz girdisi sağlayan taşımacılık sektörü Nuhoğlu ile kendini Ankara'ya tescil ettirdi. 
     Bakalım Mesut Yılmaz'a Ankara'daki panelde hediye ettikleri ön tekeri olmayan tır maketi, sektörün sıkıntılarına çare olacak mı 
     
Salaklık’ ve Esbank öyküsü      Edebiyatcı Prof. Tahsin Yücel'i geçtiğimiz perşembe akşamı, Yavuz Baydar'ın CNN - Türk'deki programında izledim, bugünlerde piyasa çıkan "Salaklık Üstüne Deneme" kitabını ve konu üzerindeki görüşlerini anlatıyordu. Prof. Yücel'i tanımam salaklık tartışmasının öncesine gidiyor. 1979 yılının bir şafak vaktinde, Ankara - Eskişehir karayolunda geçirdiği trafik kazasında yaşamını yitirin Eskişehir Sanayi Odası Başkanı Mümtaz Zeytinoğlu’nu anımsadım. Prof. Yücel yakın dostu M. Zeytinoğlu'nu anlatan, "Ulusal Sanayi" kitabının da yazarı. M.Zeytinoğlu'ndan geriye yalnızca bir kitap ve yakınlarının gururla andığı anılar demeti kaldı, oysa Esbank, Zeytinoğlu Holding de kalamaz mıydı Olmadı, banka Tasarruf Mevduatı Sigorta Fonu'na devredildi. Yazdığı son kitabı referans kabul edip, Prof. Yücel'e sordum "Esbank'ın batışında kurumsal bir salaklık var mı " Yücel'in buna bir çırpıda yanıt vermesi zordu. M. Zeytinoğlu'nun, Türkiye'nin ilk hazır beton fabrikasını kuran, Eskişehir'de fabrika bacalarını tüttüren, AB ile uyumun ancak ulusal sanayinin kalkınması ile mümkün olacağını savunan bir öncü olduğunu en yakından bilen de kendisiydi. 
     
     Bacasız dönem 
     Prof. Yücel soruma ancak "Esbank'ta yolsuzluk olmadı, yanlış yönetim diyebiliriz" yanıtını verebildi. M. Zeytinoğlu'nun vefatı ile Zeytinoğlu Grubu'nun başına kardeşi Yavuz Zeytinoğlu'na geçti. Y. Zeytinoğlu, ağabeyinin savunduğu ulusal sanayi tezlerine, 1990'ların Türkiye'sinde ne kadar sahip çıkabildi İki kardeşin sanayileşme rotası farklıydı. Alfa Romeo - Ferrari gibi lüks otomobillerin Türkiye temsilciliği, PC parça dış alımı ile kurulan Estron firması ve özelleştirmeden alınan Bodrum Marina, Kütahya'daki manyezit madeni şirketi KÜMAŞ yatırımlarını gerçekleştiren Y.Zeytinoğlu’nun sanayileşme modelinin ithalata dayalı olduğu tercihini yansıtıyordu. 
     
     Paralar nereden 
     Eskişehirli tüccarların 1927 yılında kurduğu Esbank'ın çoğunluk hisseleri 1977 yılında M. Zeytinoğlu'nun döneminde ailenin eline geçmişti. Kimse Y. Zeytinoğlu'na sordu mu, "KÜSAŞ'ın 118 milyon dolar özelleştirme parasını nereden ödediniz" diye. Bodrum Marina'yı alırken paranız var mıydı Eskişehir Holding'in bankayla birlikte batan sanayisi, bankanın Fon'a devrinden önce karlı mıydı Söylenen yalnızca "Zeytinoğlu bankayı boşaltmadı..." Firmalarına bankayı köprü yapmak suç değil midir Ne yazık Bugün Zeytinoğlu Grubu'nun hikayesini bir edebiyatçıdan değil, banka murakıp raporlarından okuyoruz. Salaklıktan nerelere geldik. Hay Allah 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
