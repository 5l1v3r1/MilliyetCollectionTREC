<DOC>
<DOCNO> 2734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/spor/spo07.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İhaleye ek madde 
</HEADLINE>
<TEXT>

     Sadece TV yayını 
     FUTBOL Federasyonu, yarın düzenlenecek naklen yayın ihalesinin şartnamesine ek bir madde koydu. Spordan Sorumlu Devlet Bakanı Fikret Ünlü’nün isteğiyle, Rekabet Kurulu ile Başbakanlık Hukuk Müşavirliği’nin şartnameyi incelemeye alması üzerine, apar - topar hazırlanan ek maddeye göre, canlı, banttan veya haber amaçlı görüntülerin dışındaki görsel haklar kulüplere verildi. 
     
     Kulüplere öncelik 
     FUTBOL Federasyonu’nun ihaleye katılacak yayıncı kuruluşlara gönderdiği şartnamede, web, wap ve sözleşme süresince gelişecek diğer iletişim teknolojilerinin kullanımının kulüplere ait olduğu belirtildi. Ayrıca şartnamede bu hakkın yayıncıya, kulüplerin kendi maçlarına ilişkin görüntülerini kullanma haklarını men yetkisi vermediği de vurgulandı. 
     
     Bakan’dan eleştiri 
     BAKAN Ünlü ise, inceleme başlattıktan sonra şartnameye ek madde koyduğunu söyledi. Ünlü, "Aksi takdirde, 3.5 yıl için 465 milyon dolar komik bir rakam haline geliyordu. İhalede sadece yayınlar değil, web siteleri ve wap bağlantılarında da futbolla ilgili haklar, ihaleyi alan şirketin oluyordu. Bu, federasyonun bilgisizliğini gösteriyor" dedi. 
     


 SPOR 






























</TEXT>
</DOC>
