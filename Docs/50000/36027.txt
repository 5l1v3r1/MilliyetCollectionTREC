<DOC>
<DOCNO> 36027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun01.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşları havada yakalayıp yiyen dev yarasalar varmış 
</HEADLINE>
<TEXT>

     İspanyol bilimadamları bir dev yarasa türünün, kuşları havada yakalayıp yediğini düşünüyor. 
     Dünyadaki yaklaşık 1000 tür yarasanın çoğu böcek yer, bazıları meyve sever, bir kısmı memelilerin ya da iri kuşların kanını içer, Orta ve Güney Amerika'da büyük pençeliler balık yerken İspanyol bilimadamları, doğal ortamlarından biri Sevilla kentinin merkezindeki bir park olan bir dev yarasa türünün kuşları havada yediğini kaydediyor. 
     İspanya'nın güneyindeki Donana Doğal Koruma merkezinde görevli biyolog Jaiver Juste, tropik bölgelerdeki yaklaşık bir düzine türün kuşları yediğini ancak, İspanya'nın dördüncü büyük kentinde bulunan Maria Luisa Park'ındaki dev yarasaların, sitemli olarak kuşları uçarken yakalayan ve havada yiyip yutan bilinen ilk örnek olduğunu kaydetti. 
     Jaiver Juste, ekibinin, bizzat yarasaların kuşları uçarken yakalayıp yediğine tanık olmadığını, ancak bunun, sonbaharda göç eden büyük kuş sürüleri Akdeniz bölgesi üzerinden Afrika'ya geçerken düzenli bir şekilde yaşandığına ilişkin güçlü kanıtlar topladığını belirtti. 
     Sevilla'daki parkta yaşayan, uyuyan, normalde eski ağaçların dallarındaki oyuklarda barınan, ancak avlanmak için 20 kilometre kadar uzağa gidebilen yarasalarla ilgili 2 yıllık çalışma sırasında 14 bin yarasa dışkı toplarının incelendiği kaydedildi. Bu çalışma sırasında da düzenli olarak, yarasa dışkıları ve barınaklarında kuş artıkları ve tüyleri bulunduğu, kuş artıkları miktarının da kuşların göç mevsimlerinde önemli miktarda arttığı bildirildi. 







</TEXT>
</DOC>
