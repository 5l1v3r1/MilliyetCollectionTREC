<DOC>
<DOCNO> 17073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/soneko15.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 195.83 puan artışla, 1. seansı 9,265.68 puandan tamamladı. 
     Hisse senetleri ortalama yüzde 2.16 oranında değer kazandı. Seans 9,220 puandan yoğun alımlarla açıldı. Seansın ilk dakikalarında yüksek işlem hacmiyle 9,393 puana kadar yükselen Endeks, kar realizasyonlarıyla düşmeye başladı. İlk yarım saatteki hareketliliğin ardından sakinleşen piyasa, ilk bir saati 9,281 puanla geçti. 
     İkinci yarıda 9,200 puan seviyesinin üzerinde yatay seyreden Endeks, seansı 9,265.68 puandan tamamladı. Kapanışta mali endeks 250.365 puanlık artışla 12,669.40 puana, sınai endeksi 171.37 puanlık artışla 7,343.70 puana, hizmet endeksi de 105.43 puanlık artışla 6,130.98 puana yükseldi. Böylece mali grup hisseler, önceki kapanışa göre ortalama yüzde 2.02, sınai grup hisseler yüzde 2.39, hizmet gurubu hisseler de yüzde 1.75 oranında değer kazandı. 1. seansta işlem gören toplam 294 hisse senedinden 232'si değer kazandı. 18 hisse senedi değer yitirirken, 44 hissenin fiyatında ise değişiklik olmadı. Seansta, 158 trilyon 432 milyar 271 milyon liralık işlem hacmi oluştu. 1. seansta Yapı Kredi Bankası, Sabancı Holding, Garanti Bankası, Koç Holding ve Doğan Holding, en yoğun işlem gören hisseler oldular. 




</TEXT>
</DOC>
