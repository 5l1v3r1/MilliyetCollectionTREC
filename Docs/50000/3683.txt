<DOC>
<DOCNO> 3683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/guclu.html </URL>
<DATE> 2001/01/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sezer üniversite 
</HEADLINE>
<TEXT>

     Hükümet şamar oğlanı oldu. Askerler, Anayasa Mahkemesi, IMF, Dünya Bankası, TÜSİAD, sendikalar. Gelen geçen fırça çekiyor, ültimatom veriyor. 
     Hiçbiri de yenilir yutulur gibi değil. Ama liderler de, bakanlar da suspus... 
     Tamam, siyasilerin koltuk hırsı her şeyin ötesinde, ya üniversitelere ne oluyor 
     Üzerlerinde oynanan oyunlara karşı neden bu kadar tepkisizler 
     Hani üniversiteler toplumun yükselen sesiydi Hani üniversiteler özgürlüğün, özerkliğin, demokrasinin kaleleriydi Onlar da susarsa kim konuşacak Üstelik bu kadar rencide edilmişken... 
     
Temsilcilerini kendisi seçsin      YÖK'e atanacak Üniversitelerarası Kurul üyeleri hala belli değil. YÖK'le Çankaya arasında sorun oldu. Her iki taraf da ben seçeyim sevdasında. Asıl seçmesi gerekenler ise dut yemiş bülbül. Büyük üniversitelerin rektörleriyle bir bir konuştum. Birkaçı dışında, gerçekten oturdukları koltukları doldurmuyorlar. Sanki rektör değil, sıradan bir memur gibi olup biteni izliyorlar. İzlemeye de devam edecekler .. 
     Üniversitelerarası Kurul, hazır böylesine gündeme gelmişken, mutlaka yeniden yapılanmalıdır. YÖK'ün boyunduruğundan kurtarılıp işler hale getirilmelidir. 150 kişilik genel kurulun yanı sıra 8, 10 kişilik bir de yürütme kurulu oluşturulmalı ve başkanı da üniversitelerin kuruluş sırasına göre değil seçimle gelmelidir. Ayrıca yasal yetkilerle donatılmalıdır. Yoksa bugün olduğu gibi Çankaya ile YÖK arasında şamar oğlanı olmaya devam ederler... 
     
Bu nasıl tasarruf      Ankara dışındaki rektörlerin Çankaya'nın yılbaşı resepsiyonuna çağrılmayışlarına gerekçe olarak, 70'e yakın rektörün yapacağı masraf gösterildi. Takdir de edildi. Ama şimdi aynı Çankaya yüzünden rektörler ve Üniversitelerarası Kurul temsilcileri bir ay içerisinde 3'üncü kez Ankara'nın yolunu tutmaya hazırlanıyorlar. Hem de bu kez 70 değil, 140 kişi. Şoförler, korumalar, eşler de bu hesaba katılırsa sayı 200'ü aşar. O zaman, bu nasıl tasarruf anlayışı diye sorulmaz mı .. 
     Milyonlarca üniversite adayı ve ailesini perişan eden Kemal Gürüz, o koltukta bir gün bile daha fazla oturmamalı. Bu konuda hemen herkes görüş birliği içinde. YÖK ve üniversiteler de, Gürüz'ün umurunda değil ki, koltuğunda oturmaya devam ederek bu kurumlara zarar veriyor. Ama ya Çankaya'ya ne demeli Pire için yorgan yakılır mı .. 
     Üniversiteler, Sezer'in üniversitelere bakış açısından da rahatsızlar. Maaşları konuşulurken, eee ne yapalım, diğer memurlar da çok az maaş alıyor demesinden alınmışlar... 
     Cumhurbaşkanı'nın yükseköğretim danışmanı kim bilmiyoruz ama üniversitelerle biraz daha sıcak temasa girmesinde sonsuz yarar var 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
