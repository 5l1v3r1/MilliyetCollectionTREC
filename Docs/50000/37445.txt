<DOC>
<DOCNO> 37445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sonspo08.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Bursasapor ile yarın 69. randevuya çıkıyor 
</HEADLINE>
<TEXT>

     Beşiktaş ile Bursaspor, yarın yapacakları maçla birlikte, Birinci Futbol Ligi'nde 69. kez karşı karşıya gelecek. 
     2 takım arasında bugüne dek yapılan 68 lig maçından 26'sını Beşiktaş, 12'sini Bursaspor kazanırken, 30 maç da berabere sonuçlandı. 
     Siyah-beyazlıların toplam 87 golüne, yeşil-beyazlılar 58 golle karşılık verdi. 
     Beşiktaş, Bursaspor ile geçen sezon yaptığı 2 karşılaşmayı da 2-1 ve 1-0'lık skorlarla kazanmıştı. 
     
     Beşiktaş üç sezondur Bursa'da yenilmiyor 
     Beşiktaş, son 3 sezondur Bursaspor karşısında deplasmanda puan yitirmedi. 
     Siyah-beyazlılar, 1997-98 sezonunda Bursa'da 2-1 yenildikleri rakibini, daha sonraki 3 sezonda 2-1, 1-0 ve 1-0'lık skorlarla yendi. 
     
     Bursaspor evinde başarılı 
     Bursaspor, kendi sahasında yaptığı lig maçlarında, güçlü rakibine karşı üstünlük kurdu. 
     2 takım arasında Bursa'da yapılan toplam 34 lig maçının 10'unu Bursaspor, 9'unu ise Beşiktaş kazanırken, 15 maç da berabere sonuçlandı. 
     Bursa Atatürk Stadı'nda Bursaspor 34, Beşiktaş ise 31 gol attı. 
     
     Tarihi hezimet 
     Beşiktaş, Birinci Lig tarihinde şimdiye kadarki en farklı skorlu yenilgisini Bursaspor karşısında aldı. 
     1980-81 sezonunda Bursa'da yapılan maçı 5-0 kazanan Bursaspor, Beşiktaş'a tarihi hezimeti yaşatmıştı. 






</TEXT>
</DOC>
