<DOC>
<DOCNO> 10428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/magazin/amag.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki pavyona çıktım’ 
</HEADLINE>
<TEXT>

Küllerinden doğan Yıldız Tilbe, yaşadıklarıyla hesaplaşmış, yeni albümüyle tekrar karşımızda... 
     AHMET TULGAR 

     İbrahim Tatlıses’le 1996 sonbaharında Bodrum dağlarını geziyorduk. Manzara karşısında suskunduk. Sonra, radyodan Yıldız Tilbe’nin şarkısı geldi. Tatlıses gözyaşlarını gizleyerek "Bu ses...." dedi ve sustu. 
     Yıllar sonra, yaşadıklarını bizlerle dürüstçe paylaştığı için’ müzik piyasasında herkes Tilbe’ye sırt çevirdiğinde, Tatlıses onu şirketine alacak ve Tatlıses’i tanıyanların iyi bildiği inadıyla biz dinleyenlerine yeniden kazandıracaktı... Belki de daha o zaman, o Bodrum akşamında bu karar alınmıştı. 
     
Şarkılarınızın o derin, içine birçok şey sıkıştırılmış haline bakınca, karanlıkta yazılıyormuş gibi geliyor insana. Işık açısından bir karanlıktan söz etmiyorum. 
     Duygusal anlamda karışık olduğum zamanlara denk geliyor. Ama fark etmiyor. Oturup bir şarkı yapacağım’ dediği zaman yapabilen insanlardanım. 
     
Sezen’in evinden taştım Karışıklık’la kadın - erkek ilişkisindeki karışıklıkları mı kastediyorsunuz 
     Hayır. İnsani ilişkileri ben aşk diliyle anlatıyorum. Doğu’da aşk çok önemlidir, Gelinlikle girilip kefenle çıkılır’. 
     
Sezen Aksu’nun evinden sizi şarkılarınız mı taşırdı, kişiliğiniz mi 
     Ben önce kendi evimden taştım. Kadere inanıyorum ben. Bir tahta parçası ya suyla akar ya bir yere takılır. Sezen Aksu’nun evi uğradığım bir yerdi. Doğduğum ev, evlendiğim ev de öyle. Yaşam bu. 
     
Felsefeye karşılarEvet, kadercisiniz. 
     Tabii, diğer türlü insan kendi yapardı birçok şeyi. İnsanoğlunda gerçek yaratıcılık olsaydı, gerçek yaratıcılık ama... Biz sadece bize verileni sunuyoruz insanlara. Yaratıcı değiliz... 
     
Marksist estetikçiler de bunu söylüyor. Terry Eagleton , "Sanatçınınki yaratıcılık değil, olanı yeniden üretimdir" der. 
     Her şeyi alıp kendi tercihlerinize göre yeniden anlatıyorsunuz. Ben yaratıcı olduğumuza değil, yaratılanı bulup çıkardığımıza inanıyorum. Kendi bilgi ve duygularımızın sınırları içinde. Ben kendi sınırlarım içindeyim. Belki başka birisinin sınırları daha geniştir. Yaratıcılık değil yani bizimki, Allah vergisi. 
     
Sizin televizyon röportajlarınızı izliyorum. Siz o kadar felsefi cevaplar veriyorsunuz ki, muhabir dumura uğruyor. 
     Yayınlamıyorlar zaten o yüzden. 
     
Hayata da bağrınızı açmışsınız, Ne gelirse gelsin’ der gibisiniz. 
     Zaten geliyor. Kimsenin yeri sağlam değil. Düşmez, kalkmaz bir Allah. Bir saat sonrasını bilemiyor ki insan. Bildiği şey, sadece yapmak istediği şey bir saat sonrasına dair. Yapsa da onu, bir gün sonrasını bilmiyor. İnsan bilmiyor. 
     
İbrahim abi bana deli’ diyor, 
kendi akıllıymış gibi İbrahim Tatlıses’le sizi biribirinize ne bağlıyor 
     İbrahim Ağabey beni seviyor. Ben de onu seviyorum. Bana deli’ diyor o, kendi akıllıymış gibi. Biribirimizi anlayabiliyoruz. Aynı ülkenin insanıyız bir kere, aynı topraklarda doğup büyümüşüz. Yeterli değil mi 
     
Albümünüz çok uğraşılmış gibi. 
     Bu albüm iyi bir dönemime denk geldi. Kötü alışkanlıklarımı bıraktım. 
     
İlişkilerde kendi kişiliğini dayatan bir insan izlenimi veriyorsunuz. Mesela Sezen Aksu sizi bir Aşkın Nur Yengi, Sertab Erener kadar kolay biçimlendiremedi. 
     Öyle değilim fakat anlaşmaya geldi mi iş, o zaman insanların biribirini keşfetmesi gerekir. 
     
Yargılandığınız dönemde, "Bir gün bunların hesabını sormak için güçlü olmalıyım" dediniz mi 
     Hesap sorulacak biri sözkonusuysa o da benim. Kendim ettim. Çünkü kaynağı benim. Kimse durup dururken bir takım olaylardan ötürü beni yargılamadı. Beni sıkıntıya düşüren durumların benim hayatımda o zaman bir yeri oldu. Ben o zamanlar güçlü olmayı sadece kendimle başetmek için diledim. Kendimi yola getirmek için... 
     
Bir ara Yıldız Tilbe, Beyoğlu pavyonlarında söylüyor’ diye yazıldı. 
     Oh, iyi yaptım. Canıma değsin. Bizi oluşturan insanlar oradaki müşteriler. Aptallığın lüzumu yok. Cebinde parası olan 3500 kişi değil bizi gerçekten dinleyenler. Onlar her yere ait, Doğu’ya, Batı’ya, köye, şehire. Yadsıyamayız ki. Memlekete ne oluyorsa, bu her şeye dair yadsımalarımızdan ötürü oluyor. 
     


 MAGAZİN 

















</TEXT>
</DOC>
