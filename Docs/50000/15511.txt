<DOC>
<DOCNO> 15511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yasam/yas05.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşıkların mekanı da dolara endekslendi 
</HEADLINE>
<TEXT>

Şarkılara ilham olan, filmlerde ve gerçekte sevgilileri buluşturan Küçükçamlıca'daki 'o ağaç'ın altındaki çay bahçesinin kirası 24 bin dolar 
     MEHMET DEMİRKAYA İstanbul 

     Ünlü besteci Yusuf Nalkesen'in "O ağacın altını şimdi anıyor musun " şarkısına ilham veren Küçükçamlıca'daki 'o ağaç' artık, altındaki çay bahçesiyle rant mücadelesine konu oluyor. Belediye tarafından aylık 2 bin 500 dolardan ihaleye çıkarılan çay bahçesini 24 bin dolara yaklaşık 29 milyar lira kiralayan Celal Aydeniz ise şimdi, 'şarkının hülyasını' değil, kirayı nasıl çıkaracağını düşünüyor. 
     
     Tehditli ihale... 
     Marmara Denizi ve İstanbul Boğazı'nı kuşbakışı gören Küçükçamlıca tepesi, son yıllarda betonlaşsa da, aşıkların hala en çok rağbet ettiği yerlerin başında geliyor. Ancak 'O ağacın altı'nda, şimdilerde aşk yerine 'dolar' heyecanı yaşanıyor. 
     Mülkiyeti İstanbul Büyükşehir Belediyesi'nde bulunan çay bahçesinin çok talibi vardı ihale büyük tartışmalarla yapıldı. Taliplerden Erdal Saral'ın tehditvari söz ve hareketleri ortamı gerdi. İhalenin yapıldığı salon güvenlik elemanlarıyla doldu. 
     
     'Nasıl ödeyeceğiz yahu ' 
     Yüzer dolardan başlayan açık artırma biner dolara dönüştü. İki ortak olan Aziz Fil ve Celal Aydeniz, Erdal Saral ile kapıştı sonuçta açık artırmayı bırakan Saral oldu. 24 bin dolar aylık kira ile 'O Ağacın Altı'nı kazanan Fil, güvenlik elemanlarının korumasında salondan çıkarıldı. 
     Çay bahçesine milyarlarca liralık yatırım yaptıklarını söyleyen Aydeniz şöyle konuştu "Uyuşturucu bile satsak aylık 25 milyar lira kirayı ödememiz mümkün değil. Belediyeyle görüşerek bir çözüm bulmaya çalışacağız." 
     


 YAŞAM 




















</TEXT>
</DOC>
