<DOC>
<DOCNO> 2593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sondun02.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan Devlet Başkanı "Savaş Suçları Mahkemesi’ne çıkmayacağım" 
</HEADLINE>
<TEXT>

     Sırbistan Devlet Başkanı Milan Milutinoviç, savaş suçlusu ilan edildiği Uluslararası Savaş Suçları Mahkemesi’ne USSM teslim olmaya niyeti olmadığı söyledi. 
     Sırbistan Devlet Başkanı Milan Milutinoviç, Belgrad’ta Politika televizyona verdiği demeçte, vicdanının rahat olduğunu belirterek, "Bana yönelik suçlama belgesi 2.5 sayfa uzunluğunda. Bunun yarısı biyografi. Kanıt yok. Mahkemeye teslim olmam için bir neden göremiyorum" dedi. 
     En önemli kararın halkının kararı olduğunu belirten Milutinoviç, "Lahey’deki mahkemenin siyasi bir mahkeme olduğunu biliyorsunuz. Yugoslavya Devlet Başkanı Voyislav Koştunitsa da bu mahkeme hakkındaki düşüncelerini söyledi" diye konuştu. 
     Milutinoviç, eski Yugoslavya devlet başkanı Slobodan Miloşeviç ve arkadaşları gibi, Arnavutlara etnik temizlik yapmakla suçlanıyor. 
     Bosna Sırp Cumhuriyeti eski devlet başkanı Biljana Plavsiç, soykırım iddialarıyla ilgili olarak geçen hafta kendi isteğiyle mahkemeye çıkmıştı. Batılı ülkeler Sırbistan’ın yeni reformist liderlerinden, diğer sanıkların da yakalanmasını ve teslim olmalarının sağlanmasını istiyor. 
     




</TEXT>
</DOC>
