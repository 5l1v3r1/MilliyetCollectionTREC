<DOC>
<DOCNO> 2565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yasam/yas05.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni tapınak CIRCUS 
</HEADLINE>
<TEXT>

Paper Moon’un pabucu dama atıldı. Sosyete ve iş dünyasının ünlüleri artık Sirk’te buluşuyor. Tabii, iki hafta önceden yer ayırtılmışsa... 
     HANDAN BAYINDIR 

     Ortaklar da işadamı 
     NİŞANTAŞI’NDA iki ay önce açılan Circus Sirk Restaurant’da rezervasyon için iki hafta önce yer ayırtılıyor. Circus’un sahipleri, Four Seasons’ın eski şefi Carlo Bernardini, Global Yatırım’ın eski ortağı Sami Erol, Kavaklıdere Şarapları sahiplerinde Vedat Mimaroğlu ve mülk sahibi Sinan Murathanoğlu. 
     
     Zengin şarap mönüsü 
     İŞLETMECİ Hıfzı Moravalı’ya göre Circus, yemeklerinin lezzeti ve servisi nedeniyle tercih ediliyor. Burada en ucuz yemek 7 milyon liradan başlıyor. Mekanın en büyük özelliği ise zengin bir şarap mönüsüne sahip olması. Şili, Fransa, İtalya ve Amerika’dan şarap ithal ediliyor ama en pahalı şarap 68 milyon lirayla Kalecik Karası... 
     
     Yengeç Kanada’dan 
     CİRCUS’TA dekorasyondan yemeklerine kadar her şey ithal. Dekorasyon son dönemlerin trendi, New York Style’. Mavi yengeç ve istakoz, Kanada’dan canlı geliyor. Ördek ciğeri, trüf yağı ve chanterelle mantarı Fransa’dan ithal. Yemekler Carlo Bernardini’nin özel tasarımları. 
     
     Yabancılık çekmeyin Mönünüz Milliyet’ten 
     Circus’ta standart bir akşam yemeği Şarap Amarano 1994 41 milyon, uzakdoğu baharatlı ton balığı, zencefil ve avakado ile 8.5 milyon, Sauter şarabında sote edilmiş ördek ciğeri 10 milyon, salata 8 milyon, fırında mavi yengeç ve cappuccino çorbası 7 milyon, patlıcan ve domatesli makarna 6.5 milyon, otla ızgara edilmiş levrek dilimi ılık ıspanak ile 12 milyon, sebze üzerinde on çeşit baharat ile marine edilip wok’ta kızarmış somon balığı 11 milyon, İskenderun karidesleri, fırınlanmış patlıcan ile 13 milyon, porçini mantarlı risotto, trüf yağı ile 10 milyon, portakal soslu patates püresi ile ördek göğsü 13 milyon, dondurmalı kek 5.5 milyon, creme Brüle 5.5 milyon. 
     


 YAŞAM 



















</TEXT>
</DOC>
