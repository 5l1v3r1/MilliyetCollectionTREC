<DOC>
<DOCNO> 24565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/eko03.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Takasta kur kavgası 
</HEADLINE>
<TEXT>

Bankacılar borç takasında uygulanacak kurda Hazine ile anlaşamadı. Lazard ile görüşen bankacılar kurun cari değil piyasanın memnun olacağı bir kur olmasını istiyor 
     KADİFE ŞAHİN 

     Bankalar Birliği’nde uluslararası yatırım bankası Lazard ile bir araya gelen bankacılar, Türk Lirası cinsinden iç borcun bir kısmının dövize dönüştürülmesini amaçlayan k ğıt takasında Debt Swap uygulanacak kurda Hazine ile anlaşamadı. Takasla TL k ğıtların vadelerinin dövize endeksli 3, 4 ve 5 yıl vadeli k ğıda dönüştürülebileceğini bildiren bankacılar, asıl sıkıntının uygulanacak olan kurdan kaynaklandığını belirttiler. 
     
Kimse kur riskini almaz’      Takasta Hazine ve Merkez Bankası’nın yüksek bir kurdan yana olduğunu, bankacıların ise düşük bir kur istediğini belirten Koçbank Yönetim Kurulu Başkanı Burhan Karaçam, "Hazine kur riskini bankaların üstüne bırakmak istiyor" dedi. Hazine’nin düşen faiz ve yükselen kurlarla borç takasından avantaj sağlamayı amaçladığını belirten Karaçam, kaynak vadeleri kısalan bankaların bu maliyeti karşılamasının mümkün olmadığını söyledi. 
     Günlük kurun gerçekçi bir piyasa kuru olmadığını bildiren Karaçam, "Bankalar cari kur değil, enflasyon ve devalüasyon risklerini içeren bir kurdan takas yapabilirler" dedi. 
     
Sendikasyonlar etkilenecek      Vaktinde yapılmamış bir borç takasının sisteme çok fazla bir yarar getiremeyeceğini bildiren Yapı Kredi Bankası Yönetim Kurulu Üyesi Ali İhsan Karacan, bankaların açık pozisyonlarındaki sıkıntı nedeniyle sendikasyonların da sorun yaratabileceğine dikkat çekti. Kurun cari kurdan düşük veya enflasyon öncesi bir kur olması gerektiğini belirten Karacan, sendikasyonların programda hedeflenen kuru etkileyebileceğini söyledi. 
     Bu arada Merkez Bankası yaptığı yazılı açıklamada Bankalar Birliği’nde takas konusunda yapılan toplantıda miktarın 5 milyar dolar olduğu konusunda bilgi iletilmediğini belirtti. 
     



 EKONOMİ 


























</TEXT>
</DOC>
