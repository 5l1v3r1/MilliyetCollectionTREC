<DOC>
<DOCNO> 14504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/guncel/gun08.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Askersizleştirme’ Kıbrıs’ta olur mu 
</HEADLINE>
<TEXT>

ÇAPRAZ ATEŞ 
     İHSAN YILMAZ 

     Atina’da Türk gazetecilerle görüşen Yunanistan Dışışleri Bakanı Yorgo Papandreu, "Gelin Kıbrıs’ı askersizleştirelim. Kıbrıs’ta kimsenin askeri kalmasın" açıklamasını yaptı. Papandreu’nun açıklamalarıyla tekrar gündeme gelen Kıbrıs’ın, askersizleştirilmesi mümkün mü Bu görüş doğru mu İşte değerlendirmeler 
     
Murat Karayalçın Dışişleri eski Bakanı 
     Tek başına olmaz 
     İlk bakışta çekici geliyor. Ama, bu teklif, tek başına ele alınamaz. Bu konu, Kıbrıs sorununun çözüm dengeleri ve çözüm parametreleri içinde değerlendirilmeli. Geçmiş yıllarda yaşananları dikkate aldığımızda olumlu yanıt veremiyorum. Türkiye’den sık sık jest yapması istenmiştir. Bu da adadan bir miktar asker çekme olarak görülmüştür. Buna karşı çıkmıştım. Jesti niye Türkiye tarafı yapacak İyi niyet, neden asker sayısının azaltılmasıyla olacak 
     
Mehmet Ali Talar Cumhuriyetçi Türk P. Baş. 
     Kıbrıs gerçeğine uymuyor 
     Papandreu’nun önerisinin Kıbrıs sorununun çözülmesi yönünde olmasını isterdim. Sorun çözülünce Kıbrıs askersizleşecektir. "Önce askersizleşelim, sonra çözelim" demek, bir anlamda huniyi ters durdurmaya benzer. Askersizleştirme önerisi, Klerides tarafından daha önce de yapılmıştı. Pratik yanı olmayan bir öneri Kıbrıs’ın gerçeklerine uymuyor. 
     
Prof. Dr. Reşat Özkan Emekli Müsteşar 
     Tuzaklarla dolu öneri 
     Konunun böyle bir başlık altında sunulması, çok kurnazca. Kıbrıs’ta niçin askerin bulunduğunu düşünmek gerekir. Onlar, "oradan askerinizi çekin" demek istiyorlar. Askersizleştirelim, sonra ne olacak Oradaki hakkınızı nasıl koruyacaksınız. Önce iki toplumlu, iki devletli çözüm olması lazım. Tamamen tuzaklarla dolu bir öneri. Yunanistan, "Kıbrıs’ta çözümden yanayım’ havası yaratarak, Türkiye’yi sıkıştırmaya çalışıyor. 
     
İlter Türkmen Dışişleri eski Bakanı 
     Yeni devlette olabilir 
     Müzakerelerde ortaya çıkan bazı parametreler var. Bunlardan birisi, adanın silahsızlandırılması. Kurulacak olan yeni devletin bir ordusu olmayacak. O silahsızlandırmaya bizim bir itirazımız yok. Ama şimdiye kadar çıkan tabloda, garanti anlaşması ve ittifak anlaşması devam ediyor. Kuzeyde bir miktar Türk, güneyde bir miktar Yunan askeri olacak. Onun dışında, Kıbrıs devletinin kendi ordusu olacak. Buna bir itirazımızın olacağını sanmıyorum. Askersizleştirme çözümün bir parçası olacak. Yeni kurulacak statüde Kıbrıs silahsızlandırılabilir. Papandreu, açıklamasında askersizleştirmenin kapsamını ayrıca belirtmemiş. Benim anladığım, çözüm aşamasındaki askersizleştirmeden bahsediyor. Çözüm aşamasında bu olabilir. Çok iyi olur. 
     
Prof. Dr. Eser Karakaş Bahçeşehir Üni. 
     Her öneriyi tartışmalıyız 
     Çözüme yönelik her türlü önerinin, her türlü arayışın, başımızın üstünde yeri var. "Bu Türk tezi, bu Yunan tezi" konusu ayrı bir şey. Ama statüko, Türkiye’ye de, Kıbrıs’a da zarar veriyor. Çözmeye yönelik, kıpırdayan, hareket eden tezlerin içini dolduralım. Mevcut statükonun dışındaki her türlü çözüme yönelik arayışa destek vermek gerekir. Bunlar çözüme ulaşır veya ulaşmaz ama kıpırdamak lazım. Türkiye’nin buna ihtiyacı var. Papandreu’nun görüşüne, refleks verilmeli. "Türk tezi böyle" deyip kesilip atılmamalı. 
     


 GÜNCEL 

























</TEXT>
</DOC>
