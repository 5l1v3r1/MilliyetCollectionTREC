<DOC>
<DOCNO> 13751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yasam/yas11.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Af çıkmasaydı katil olmazdım’ 
</HEADLINE>
<TEXT>

Maraş’ta bir genç, kardeşinin katili af yasasıyla cezavinden çıkınca elini kana buladı 
     Kahramanmaraş’ta kardeşinin katilini öldüren Sinan Bozkurt, 24 yıl 6 ay ağır hapis cezasına çarptırıldı. 
     Bozkurt, Ağır Ceza Mahkemesi’ndeki duruşmada çok üzgün olduğunu belirterek, "Aytaç Tüten, beş yıl önce kardeşim Ayhan’ı öldürüp cezaevine girmişti. Ancak Şartlı Salıverilme Yasası’ndan yararlanıp cezaevinden çıkınca kendisiyle yolda karşılaştım" dedi. 
     Tüten’in kendisini tahrik ettiğini öne süren Bozkurt, " Kardeşini öldürdüm, seni de öldüreceğim’ deyince, istemeyerek katil oldum, çok üzgünüm. Af çıkmasaydı, ne ben katil olurdum ne de o mezarda olurdu" diye konuştu. Aytaç Tüten, 1996 yılında, bir tartışma sırasında Ayhan Bozkurt’u bıçakla öldürmüş, Şartlı Salıverilme ve Cezaların Ertelenmesi Yasası’ndan yararlanarak cezaevinden çıkmıştı. 
     


 YAŞAM 




























</TEXT>
</DOC>
