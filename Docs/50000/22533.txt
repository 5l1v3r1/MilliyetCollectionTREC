<DOC>
<DOCNO> 22533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yasam/yas04.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Porno yıldızına taşlı idam 
</HEADLINE>
<TEXT>

İran’da, filminde görülen su sayacı sayesinde yakalanan kadın porno yıldızı recm’ edildi.. Yani, ölünceye kadar taşlandı.. 
     DIŞ HABERLER SERVİSİ 

     İran’ın başkenti Tahran’da polisin müthiş takibi sonucu yakalanan bir kadın porno yıldızının sonu korkunç oldu. 
     Adı açıklanmayan 35 yaşındaki kadın, Şeriat’la yönetilen İran’da baskılara rağmen giderek yayılan ev pornosu’ endüstrisinin yıldızlarındandı. 
     Evlerde çekilen porno filmlerin el altından dağıtılması ile büyüyen bu pazarı takibe alan Tahran polisi, bir baskın sonucu çok sayıda bu tür film kasetleri ele geçirdi. 
     Kasetlerin incelenmesi sonucu, porno yıldızı kadının çok sayıda filmde oynadığı belirlendi. Kadının kimliğini bulmaya ant içen Tahran polisi, sonunda aradığı ipucunu, porno filmin kendisinde buldu. Kasetler ev pornosu’ olduğu için, filmlerin bir sahnesinde tesadüfen görülen su sayacı’, İran polisi için yeterli bilgiyi verdi. 
     
     8 aydır hapisteydi 
     Sayacın göründüğü kareyi bilgisayar aracılığı ile büyülten Tahran polisi, sonunda sayaç numarasından yola çıkarak porno yıldızı kadının adresini buldu ve yaklaşık 8 ay önce kıskıvrak yakaladı. Cezaevine konulan porno yıldızı kadının cezası ise, recm ile idam’ olarak belirlendi. Ve bu korkunç ceza, başkent Tahran’daki Evin Cezaevi’nde önceki gün infaz edildi. Açılan bir çukura koltukaltına kadar gömülen kadın, ölünceye kadar taşlandı. 
     



 YAŞAM 






















</TEXT>
</DOC>
