<DOC>
<DOCNO> 8933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/guncel/gun01.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Abanoz'un copsuz 'Özel Acil Müdahale Timi' işbaşında 
</HEADLINE>
<TEXT>
Sayın eylemciler lütfen dağılınız 
Bayrampaşa Çevik Kuvvet Şube Müdürlüğü bünyesinde çalışan özel tim saçtan tutmayacak, yerde sürüklemeyecek, eylemciyi sözle ikna edecek 
     SERHAT ÜNAL İstanbul 

     İstanbul Emniyet Müdürü Kazım Abanoz, izinsiz gösteri yapanların copla dağıtılmasına karşı çıkınca özel bir tim kuruldu. Yabancı dil ve yakın dövüş bilen 30'u kadın 90 polisten oluşan Özel Acil Müdahale Timi, göstericileri olaysız bir şekilde, başarıyla dağıtıyor. 
     
Aikido öğreniyorlar      Tim, "insan hakları", "toplum psikolojisi", "polisin toplumsal olaylarda bilinçli davranma şekli" konularında ders alıyor. Aikido, karate gibi yakın dövüş tekniklerini çok iyi bilen polislerin, tüm zamanı eğitimle geçiyor. 
     
Sürüklemek de yok      Çevik Kuvvet gösteri yapılan alanda çevre güvenliğini sağlarken, acil müdahale timi sadece grubun dağıtılmasıyla ilgileniyor. Beşer kişilik gruplar halinde göstericilerin arasına giren tim, direnenlerin önce küçük gruplara ayrılmalarını sağlıyor. 
     
Amaç adamı değil, grubu dağıtmak’      Göreve geldikten sonra izinsiz gösterilerde yapılan coplu müdahalelerden rahatsızlık duyduğunu belirten Kazım Abanoz, "Buna bir son vermek gerekiyordu. Çağdaş bir şekilde müdahale yapacak bir ekip kurulmasını istedim ve ortaya bu tim çıktı" diyor. Abanoz sözlerine şöyle devam ediyor "Günde en az bir - iki gösteri oluyor, ancak müdahale şeklimiz değişti. Bu yüzden hoş olmayan sahneler yaşanmıyor. Bu özel tim, adamı değil grubu dağıtıyor." 
     


 GÜNCEL 

















</TEXT>
</DOC>
