<DOC>
<DOCNO> 30659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sondun11.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Karşı oldukları öneri için yanlışlıkla olumlu oy kullandılar 
</HEADLINE>
<TEXT>

     Hollanda Parlamentosu'nun Meclis kanadında koalisyon ortağı Liberal Parti'ye mensup üyeler, partilerinin ve hükümetin karşı olduğu bir konuda yanlışlıkla muhalefet yanında oy kullandı. 
     Tarım Bakanlığı'nca şap salgınından etkilenen kişi ve işyerleri için oluşturulması öngörülen 25 milyon florin tutarındaki fon yasasının dün akşamki oylaması sırasında, Anamuhalefet Partisi Hıristiyan Demokratlar, fonun 50 milyon florine yükseltilmesi yönünde önerge verdiler. Liberal Partili üyeler önergeye karşı olduklarını açıklamalarına rağmen, oylama sırasında yanlışlıkla lehinde oy kullandılar. Oylama sonunda fonun 50 milyon liraya yükseltildiği açıklanınca partili üyeler konuyu anlayabildi, ancak geç kaldılar. Tarım Bakanlığı, yükseltilen 25 milyon florinin nereden karşılanacağı hesaplarını yaparken, Liberal Partili üyeler bakanlık bütçesinde 25 milyon florinlik bir deliğe yola açtıkları için üzgün olduklarını dile getirdiler. 







</TEXT>
</DOC>
