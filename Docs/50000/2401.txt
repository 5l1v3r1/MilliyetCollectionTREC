<DOC>
<DOCNO> 2401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/spor/spo06.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan’a geçer not 
</HEADLINE>
<TEXT>

İtalyan basını, İnterli futbolcu için "Tardelli’nin silahı oldu" yorumunu yaptı, Parma karşısında iyi oynadığını yazdı 
     İNTER, Parma karşısında 1 - 1’lik sonuçla ligdeki 6. beraberliğini alarak 3 puana hasret kalırken, Hakan Şükür "geçer not" aldı. La Gazzetta dello Sport gazetesi, İnter’de en iyileri Brocchi ve Hakan Şükür olarak gösterip, Şükür’e 7 puan verirken, "Hakan’ın kuleleri, Parma defansındaki çivileri sökmeye çalışan Tardelli’nin silahı oldu" denildi. 
     TUTTO Sport gazetesi, 6 puan verdiği Şükür için "Tahmin edilemeyecek bir manevra ile Vieri’ye sihirli pasını verdi ve Vieri’nin golüyle onun gölgesi altında kaldı" diye yazdı. Corriere dello Sport ise "Takımı için kendini hırpalayan 2 ay önceki günlerine dönmüş gibiydi. Ama Vieri’ye pası çok başarılıydı" ifadelerini kullandı. 
     CORRİERE della Sera gazetesi de, "Bundan önceki maçından biraz daha etkisiz. Büyük özveri ama ceza sahası içine girmede etkisiz. Vieri’ye pası çok önemli" diye yazdı. La Stampa gazetesi ise "Vieri’den birkaç şey daha fazla. Beraberliği getiren bir pas verdi. Vasat hareketleri de oldukça fazlaydı" yorumlarında bulundu. 
     
Vieri’den destek      LİGDE 18 puan ile 12. sırada yer alan İnter’de, yöneticilerden teknik direktöre ve futbolculara kadar herkes artık 3 puan istediklerini söylediler. Vieri ise maçtan sonraki demecinde Hakan’a destek verdi ve "Hakan’la çok iyi oynuyoruz ve sahadaki anlaşmamız da oldukça iyi" dedi. 
     
Dedesine ağladı      Zafer Tokuş DHA 

     INTERLİ Hakan Şükür, 77 yaşında vefat eden dedesi Refik Güvenmiş’in mezarının başında gözyaşlarını tutamadı. Hakan pazar günü 1 - 1 biten Parma maçında forma giydiği için cenazeye katılamamıştı. Inter Başkanı Massimo Moratti’nin özel uçağıyla Türkiye’ye gelen ve dedesinin mezarına giden Hakan’ın ağladığı gözlendi. 
     
Hakan’a tam not      İNTER’in, Parma ile 1 - 1 berabere kaldığı maçta 90 dakika forma giyen Hakan Şükür, gol atmadı ama basından tam not aldı. La Gazzetta dello Sport, İnter’de en iyileri Brocchi ve Hakan Şükür olarak gösterip, Şükür’e 7 puan verirken, "Hakan’ın kuleleri, Parma defansındaki çivileri sökmeye çalışan Tardelli’nin silahı oldu" denildi. Hakan’ın pasıyla takımının tek golünü atan Vieri ise TV’ye verdiği demeçte "Hakan’la çok iyi oynuyoruz ve sahadaki anlaşmamız da oldukça iyi" dedi. 
     
     


 SPOR 


































</TEXT>
</DOC>
