<DOC>
<DOCNO> 40541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/siyaset/asiy.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan değil, parti görevlisi 
</HEADLINE>
<TEXT>

Eski ortağı ülkücü Ocak, Koray Aydın için, "Önce bakanlıktan, sonra partiden istifa etmeliydi. Marksistler yaptı’ deyip işin içinden çıkılmaz. Kendisini parti görevlisi zannediyor" dedi 
     AYHAN AYDEMİR Ankara 

     Koray Aydın’ın 1982’de ortak olduğu Damla Petrol adlı şirkete İller Bankası’nın sahtek rlık yaptığı gerekçesiyle ihale yasağı koyduğu idddialarını, şirketin bugünkü sahibi Sinan Ocak yalanladı. Alpaslan Türkeş döneminde MHP yönetiminde görev alan Ocak, "İhale yasağımız yok. Koray Bey’le ortaklığımız 1987’de bitti. Bundan sonra da İller Bankası ihalelerine sürekli girdik. Önceki ihalelere katılımımızda Koray Bey’in de imzası vardır" dedi. Ocak, Türkeş döneminde Devlet Bahçeli’nin genel sekreter, kendisinin genel muhasip, Aydın’ın da genel sekreter yardımcısı olduğunu, Aydın’la ortaklığının da 1982’de başladığını kaydetti. Ocak, "Koray Bey’le ortaklığımız Eylül 1987’ye kadar sürdü. Babası Halil Amca Anadolu Bankası’ndan emekli olmuştu. Onu da şirkete ortak ettik" dedi. 
     
     Dükk nlar benden 
     Ocak, 1987’de şirketin işlerinin yoğunluğu yüzünden ağır yüke dayanamadıklarını ve ayrılmaya karar verdiklerini şöyle dile getirdi 
     "Karşılıklı oturup konuştuk. Mal paylaşımına girdik. O bana Damla şirketi kızının ismini taşıyor. Onun için sen burayı al. Ben de Rüzg rlı Sokak’taki dükk nları alayım’ dedi. Ben de kabul ettim. Paylaşım 10 dakikada bitti. Sarılıp öpüştük." 
     Türkeş’in ölümünden sonra Aydın’ın Bahçeli, kendisinin de Tuğrul Türkeş’in yanında yer aldığını belirten Ocak, "Koray milletvekili oldu. Bakan olduktan sonra da kendisiyle telefonla bir kere görüştüm. O da kutlamak için oldu. Daha sonra iki kez aradım, telefonlarıma bile çıkmadı. Eşini aradım, serzenişte bulundum, yine aramadı. Ben de bir daha aramadım" diye konuştu. 
     Ocak, Bayındırlık Bakanlığı’ndaki yolsuzluk olaylarının ortaya çıkmasıyla Aydın’ın gösterdiği reaksiyonun yanlış olduğunu vurgulayarak, şu değerlendirmeyi yaptı 
     "Ben olsam, bu olay patladıktan sonra, önce kendi hareketlerimi değerlendirirdim. Şehit arkadaşlarımızın, ülkücü hareket destanını yazanların kanlarını kimsenin kirletmeye hakkı yok. Ülkücü hareketi kimse kirletemez. Önce bakanlıktan, sonra partiden istifa edecekti. Marksistler yaptı’ deyip işin içinden çıkılmaz. Marksist de, ülkücü de, türkücü de Türkiye Cumhuriyeti vatandaşı değil mi Koray Bey bakan olduğunu unutuyor. Kendisini h l partide görevli zannediyor. TC’nin bakanı vatandaşına eşit uzaklıkta durur." 
     
Anlaşmazlık başladı ..Ulucanlar’a konulan Vurguncular, Demirel’in kaldığı koğuşa yerleştirildi. Müsteşar Yardımcısı Sedat Aban, Afyon’a gönderildi 
     GÖKÇER TAHİNCİOĞLU Ankara 

     Tutuklanarak Ankara Ulucanlar Merkez Kapalı Cezaevi’ne konulan Vurgun Operasyonu zanlıları, Egebank’ın eski sahibi Murat Demirel’den boşalan koğuşa yerleştirildi. Sanıklardan Müsteşar Yardımcısı Sedat Aban Afyon’a, bakanlık personeli Fethi Soydan da Çankırı’ya gönderildi. Bakanlık ihalelerini koordine ettiği iddia edilen Pırlanta İnşaat’ın sahibi Mustafa Eriş, firma çalışanı Mithat Eşmeli ve Bayındırlık Bakanlığı Şube Müdürü Kenan Bozokalfa bir arada kalmayı talep etti. Zanlılar bunun üzerine, Kasırga Operasyonu kapsamında tutuklanan Murat Demirel’in İstanbul Kartal Cezaevi’ne nakledildiği güne kadar kaldığı 12 - B koğuşuna konuldu. Uzun süredir büyük bölümü boş kalan koğuşta, Demirel’in kaldığı dönem satın aldığı beyaz eşyalarla mutfak eşyaları bulunuyor. 
     Başka bir koğuşa konulan Soydan’ın diğer zanlılarla bir arada kalmayı istemediği öğrenildi. Cezaevi yönetiminin, Soydan’ın diğer zanlılar aleyhindeki ifadeleri nedeniyle ayrı koğuşta kalmasını uygun gördüğü bildirildi. Böylece aynı koğuşta kalan Vurgun zanlılarının sayısı 11’e çıktı. Ancak Aban’ın, önceki gün cezaevi yönetimine dilekçe vererek Afyon Cezaevi’ne, tek başına kalan Soydan’ın da Çankırı Cezaevi’ne nakillerini istediği ve bu isteklerin yerine getirildiği öğrenildi. 
     
1 trilyonluk memurlarTutuklanan Müsteşar Yardımcısı Sedat Aban ve Yapı İşleri Genel Müdür Yardımcısı Mehmet İnce, memur maaşlarıyla bir trilyonluk mal varlığı edinmişler 
     Vurgun Operasyonu’nun ilk aşaması 12 kişinin tutuklanmasıyla sonuçlanırken, tutuklanan Müsteşar Yardımcısı Sedat Aban ve Yapı İşleri Genel Müdür Yardımcısı Mehmet İnce’nin toplam malvarlıklarının bir trilyon lira civarında olduğu tespit edildi. 
     Gözaltına alınan kişilerin aldıkları maaşlarla orantısız malvarlıkları olduğu saptanırken, bu konuda en dikkat çekici malvarlığının İnce’ye ait olduğu bildirildi. İnce’nin Ankara’da ve tatil beldelerinde çok sayıda eve sahip olduğu belirlendi. 
     Bayındırlık ve İsk n Bakanlığı Müsteşar Yardımcısı Sedat Aban’ın da bir yakını adına 30 dönüm arsa aldığı tespit edildi. Aban’ın bu arsa için 200 bin dolar para ödediği ve iki bürokratın malvarlığının bir trilyon lirayı aştığı kaydedildi. 
     Bu arada, Aban’ın telefonlarının dinlendiğine dair haberleri doğrulamayan yetkililer, "Biz telefonu dinlemeye gerek bile görmedik, çünkü elimizde çok önemli bulgular vardı" dedi. Operasyonda, Pırlanta İnşaat’ın, ihaleyi alanlardan toplayıp diğer firmalara dağıttığı yüzde 5’lik "kırım çıkması" ve yüzde 1’lik "masraf" komisyo-nunun net olarak ortaya konulduğunu belirten yetkililer, Yapı İşleri Genel Müdürlüğü’nün her yıl, bugünkü rakamla 300 trilyon liralık ihale yaptığının belirlendiğini kaydetti. 
     



 SİYASET 













</TEXT>
</DOC>
