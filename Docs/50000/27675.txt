<DOC>
<DOCNO> 27675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sondun07.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar da Amerikan magandası... 
</HEADLINE>
<TEXT>

     ABD'de, 10 yaşındaki bir kız çocuğunun, ''yeniden doğmasını'' sağlayacak ilkel bir yöntemi denerken, ölümüne neden olan iki ''tedavi uzmanı'' 16'şar yıl hapis cezalarına mahkum edildi. 
     Golden mahkemesi zabıt katibi Laura Arcilise, karar duruşmasından sonra yaptığı açıklamada, ''Suçluların her ikisi 16'şar yıl hapis cezalarına mahkum oldu'' dedi. 
     Geçen yılın Nisan ayında, Candace Newmaker adlı 10 yaşındaki kız çocuğu, kendisini evlatlık edinen Jeane Newmaker ile yakın ilişki kurması amacıyla, Connell Watkins ve Julie Ponder adlı kişiler tarafından ''yeniden doğma'' deneyine tabi tutulmuştu. 
     Bu kişiler, yastıkla çocuğun vücuduna aşırı baskı yapmışlar, yün battaniyeyle başından ayaklarına kadar çocuğun tüm vücudunu sıkıca sarmışlar ve bu esnada çocuğun nefes alamadığını gösteren bağırışlarını ve kusmasını dikkate almayarak ölümüne neden olmuşlardı. 
     







</TEXT>
</DOC>
