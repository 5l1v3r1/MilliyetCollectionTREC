<DOC>
<DOCNO> 8030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/soneko24.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin iç borç stoku 44 katrilyon 
</HEADLINE>
<TEXT>

     Hazine'nin iç borç stoku, Ocak ayı sonu itibariyle 44 katrilyon 428.1 trilyon liraya ulaştı. 
     Hazine Müsteşarlığı'ndan yapılan açıklamaya göre, geçen yıl sonunda garantili iç borçlar hariç 36 katrilyon 420.6 trilyon lira düzeyinde olan iç borç stoku, geçen bir aylık dönemde yüzde 22 artmış oldu. 
     Açıklamaya göre, 44.4 katrilyon liralık iç borç stokunun 40 katrilyon 993.2 trilyon liralık bölümünü, yüzde 92.3'ünü tahvil, 3 katrilyon 434.9 trilyon liralık bölümünü de bono cinsinden yapılan borçlar oluşturuyor. 
     Geçen yıl sonunda 34 katrilyon 362.9 trilyon lira düzeyinde olan tahvil cinsinden borçlarda, geçen bir aylık dönemde yüzde 19.3 artış kaydedildi. Aynı dönemde bono cinsinden borçlarda yüzde 66.9 artışla 2 katrilyon 57.7 trilyon liradan 3 katrilyon 434.9 trilyon liraya çıktı. 
     Hazine garantili iç borç stokunda ise bir değişiklik olmadı. Aralık ayı sonu itibarıyla 6 milyar lira olan Hazine garantili iç borç stoku Ocak ayında da 6 milyar lira oldu. 



</TEXT>
</DOC>
