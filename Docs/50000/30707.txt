<DOC>
<DOCNO> 30707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sonspo06.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye basketbolda Avrupa'nın en iyi 6. takımı.. 
</HEADLINE>
<TEXT>

     Uluslararası Basketbol Federasyonlar Birliği'nin FIBA son üç sezonu gözönüne alarak yaptığı değerlendirmede, Türkiye Avrupa'da 6. sırada yer aldı. 
     Ülke kulüplerinin Avrupa kupalarında yaptıkları maçlarda aldıkları sonuçlara göre belirlenen sıralamada, Türkiye 58.979 puan toplayarak 6. sıraya yerleşirken, Yunanistan 147.06 puanla ilk sırada bulundu. 
     Son 3 sezonda kulüplerin aldığı sonuçların gözönüne alındığı değerlendirmede, ilk 10 ülke ve puanları şöyle 
     
Yunanistan 147.067 İtalya 120.967 İspanya 116.467 Fransa 84.750 Litvanya 61.024 Türkiye 58.979 İsrail 42.905 Hırvatistan 25.123 Yugoslavya 25.056 Rusya 21.421      
     
     Efes 5. sırada 
     Türkiye'nin Avrupa sıralamasında 6. sırada yer almasında, son iki sezonda Final Four oynayan ve FIBA sıralamasında 5. sırada bulunan Efes Pilsen'in büyük katkısı oldu. 
     Efes Pilsen kulüp sıralamasında son 3 sezonda 42 puan ortalamasıyla, Avrupa'da en başarılı Türk takımı unvanını da yakaladı. Ülkerspor 10 puan ortalamasıyla 18. sırada yer alırken, Fenerbahçe 3 puan ortalamasıyla 36., basketbol şubesini kapatan Tofaş da 2.5 puan ortalamasıyla 40. oldu. 
     İsrail'in Maccabi Tel Aviv takımının 75 puan ortalamasıyla birinci olduğu sıralamada, Yunanistan'ın Panathinaikos takımı yine aynı puan ortalamasıyla 2., İtalya'nın Kinder Bolgna ekibi 72 puan ortalamasıyla 3. ve Litvanya'nın Zalgiris Kaunas takımı da 54 puan ortalamasıyla 4. sırada yer aldı. 






</TEXT>
</DOC>
