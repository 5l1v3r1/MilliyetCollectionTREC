<DOC>
<DOCNO> 28593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sontur01.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan "FP'nin kapatılması hukuka ve insan haklarına uygun değil" 
</HEADLINE>
<TEXT>

     Kapatılan RP'nin Genel Başkanı Necmettin Erbakan, FP'nin kapatılmasından büyük üzüntü duyduğunu söyledi. 
     Erbakan, Kocaeli'nin Gebze ilçesinde Milli Gazete tarafından düzenlenen etkinlikte yaptığı konuşmada, ''Anayasa Mahkemesi, FP'yi kapattığını ilan etti. Bundan dolayı çok üzüntülüyüz. Bu üzüntüyü milletimiz adına, ülkemiz adına duyuyoruz'' dedi. FP'nin kapatılmasının ''hukuka ve insan haklarına uygun olmadığını'' öne süren Erbakan, ''İnsanlar terör suçuna karışmadığı sürece bir parti kapatılmaz. Çünkü bütün ecdadımız, tarih boyunca insan haklarının en güzel örneklerini sergilediler. Böylesine şerefli bir tarihe sahip Türkiye'de, insan haklarının böylesine hiç görülmedik şekilde çiğnendiğini görmek, bütün ülke evlatlarını etkilemektedir'' diye konuştu. 
     Siyasi partilerin kapatılmasının doğru olmadığını savunan Erbakan,şunları kaydetti 
     'Kimsenin 'bu partiyi kapattım' demesi doğru değil. 'Parti örttük, kapattık' demekle bizim sevgimizi kapatamazlar. Bu millet var olduğu sürece hedeflere varacağız. Avrupa İnsan Hakları Mahkemesi RP'nin kapatılmasına ilişkin olumlu karar verecektir. FP için de bu böyle olacaktır.'' 







</TEXT>
</DOC>
