<DOC>
<DOCNO> 47969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/guncel/gun10.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
170 öğrencilik sınıf 85’e indi 
</HEADLINE>
<TEXT>

     Şanlıurfa’nın Viranşehir ilçesine bağlı Eyyüp Nebi Beldesi’ndeki birleştirilmiş sınıfta ikili öğretime geçildi ve okula üç öğretmenin ataması yapıldı. Belediye Başkanı Mehmet Yıldırım, "85 kişiye inen iki sınıfta dört öğretmen eğitim veriyor" dedi. Yıldırım, bir süre önce "170 kişilik sınıf" haberinin gazetelerde yer alması üzerine, beldelerindeki eğitim sorununa hemen el atıldığını söyledi. Daha önce birleştirilmiş bir sınıfta 170 çocuğa, bir öğretmen tarafından ders verildiğini anımsatan Yıldırım şöyle konuştu "Beldemizdeki tek sınıflı okuldaki eğitimin durumu basında yer aldıktan sonra, üç öğretmen ataması yapıldı. Ayrıca ikili öğretime geçildi. Şimdi 85 kişiye inen iki sınıfta dört öğretmen eğitim veriyor. Daha önce bir sırada sekiz öğrenci oturuyordu. Bu dörde indi. Gerçi bu da sağlıklı değil, ama önceki duruma göre çok iyi durumdayız. Yetkililere minnettarız. Önümüzdeki yıl bir okul yapımı programa alınmalıdır." 
     



 GÜNCEL 
























</TEXT>
</DOC>
