<DOC>
<DOCNO> 1273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/guncel/gun01.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Angora Evleri değil sanki Meclis lojmanları 
</HEADLINE>
<TEXT>
Milletvekillerinin yuvasını yaptı 
"Beyaz Enerji" operasyonunda gözaltına alınan 'Süper müteahhit' Hüseyin Arabul bugünkü değeri 500 milyar olan villalardan 790 tanesini milletvekilleri için yapmış 
     ANKARA Milliyet 

     "Beyaz Enerji Operasyonu" kapsamında gözaltına alınan işadamı Hüseyin Arabul'un birçok siyasetçiye ünlü Angora Evleri'ndeki villalardan sattığı ortaya çıktı. Dünya Enerji Konseyi Türk Milli Komitesi Başkanı da olan Arabul'un ev sahibi yaptığı siyasiler arasında TEAŞ'ta operasyon yapan Enerji ve Tabii Kaynaklar Bakanı Cumhur Ersümer'in yanı sıra ANAP, DYP ve CHP liderleri de yer aldı. 
     
Arazi yok pahasına gitti      TBMM 18. dönem milletvekilleri, eski Devlet Bakanı Ahmet Karaevli'nin başkanlığını yaptığı "18. Milletvekilleri Konut Yapı Kooperatifi" altında toplandı. Arsa aramaya başlayan milletvekilleri 1987'de Hacettepe Ormanı'nın hemen yanındaki araziyi buldu. Daha sonra Türkiye Kalkınma Bankası'nın paralarını 1994'te batan bankalara yatırmaktan da hapse mahkum edilen, dönemin Arsa Ofisi Genel Müdürü Özal Baysal, Hazine arazisini değerinin altında kooperatife devretti. Arsanın kalan bölümü için de Beytepe köylülerine ait araziler kamulaştırıldı. Arsa Ofisi'nin devir işlemleri Yıldırım Akbulut'un Başbakanlığı döneminde gerçekleşti. 
     
Arabul'a bin daire      Dönemin Ankara Büyükşehir Belediye Başkanı'nın metrekaresi 4 bin liradan yaptığı kamulaştırmayla 1 milyon metrekarenin üzerinde arazi sahibi olan milletvekilleri, burayı Arabul'un sahibi olduğu Barmek Holding'e kat karşılığı verdi. Araziyi, milletvekillerinin kooperatifinden alan Arabul, milletvekillerine bugünkü değeri 500 milyara yaklaştığı iddia edilen, her biri 400 metrekarelik, 790 villa yaptı. Arazinin kalan bölümüne yapılan bin dairelik apartmanlar da Arabul'un oldu. 
     
Sayıştay dava istedi      Hazine arazisinin satışını inceleyen Sayıştay, eski Ankara Büyükşehir Belediye Başkanı Murat Karayalçın ve halefi Melih Gökçek ile dönemin Arsa Ofisi yöneticileri hakkında dava açılmasını istedi. Araziyi kaptıran köylülerin hukuk mücadelesi hala sürüyor. 
     
Kayınbirader Şener dahil villa sahipleri hep tanıdık isimler      Adını Ankara'nın eski isminden alan Angora'daki konutların sahibi olan siyasiler arasında firari Cavit Çağlar ile 9. Cumhurbaşkanı Süleyman Demirel'in kayınbiraderi Ali Şener de var. Listedeki bazı siyasiler ve yakınları şöyle 
     "Mesut Yılmaz, Yıldırım Akbulut, Çiğdem Akbulut, Orhan Akbulut, Deniz Baykal, Tansu Çiller, Hüsamettin Cindoruk, Cumhur Ersümer, Sümer Oral, Fikret Ünlü, Mehmet Keçeciler, İsmet Sezgin, Mehmet Gölhan, Hikmet Çetin, Murat Karayalçın, Neşe Karayalçın, Güneş Taner, Seyfi Oktay, Melih Gökçek, İsmail Cem, Cavit Çağlar, Mustafa Taşar, Kamer Genç, Fikri Sağlar, Aysel Baykal, Cengiz Altınkaya, İsmail Köse, Vehbi Dinçerler, Hasan Ekinci, Ali Şevki Erek, Aykon Doğan, Mehmet Gölhan, Necmettin Cevheri, Doğan Taşdelen, Edip Safter Gaydalı, Halil Şıvgın, Mükerrem Taşçıoğlu, Enis Tütüncü, Veysel Atasoy, Ömer Barutçu, Köksal Toptan, Rıfat Serdaroğlu, Ali Talip Özdemir, Nejat Arseven, Orhan Taşanlar, Mehmet Moğultay, Türkan Akyol, Alev Coşkun, Mehmet Yazar, İnal Batu, Özal Baysal, Ali Şener, Ethem Cankurtaran, Behçet Cantürk öldürüldü , Mustafa Deliveli, Halit Dağlı, Nurettin Çarmıklı, Halil İbrahim Akalın, Cemil Erhan, Yaşar Eryılmaz, Mehmet Gazioğlu, Şevki Göğüsger, Akın Gönen, Hasan Fehmi Güneş, Ülkü Güney, Güneş Gürseler, Ümit Gürtuna, Emrehan Halıcı, Necmi Hoşver, Kemal Kabataş, Cavit Kavak, Cahit Kavak, Birgen Keleş, Erkan Kemaloğlu, İlhan Kesici, Esat Kıratlıoğlu, Ünal Korukçu, Ahmet Küçükel, Ahmet Tan, Cemal Külahlı, Selahattin Önkibar, Hikmet Şeyhoğlu, Orhan Taşanlar, Vefa Tanır, Ersin Taranoğlu, İlker Tuncay." 
     


 GÜNCEL 




















</TEXT>
</DOC>
