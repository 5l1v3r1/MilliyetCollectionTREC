<DOC>
<DOCNO> 24734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/ekonomi/eko08.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce çifte imza sonra efelik 
</HEADLINE>
<TEXT>

     Ankara Kulisi Zülfikar Doğan 

     Resmi Gazeteyi açtık. Tarih 17 Ekim 2000, sayfa 20 - 21, Karar Sayısı 2000 1401, "2001 yılı genel yatırım ve finansman programı"... Altında bütün bakanların imzası var. Devletin yatırım-finansman programı. İlkeler belli, imzalar tamam. 
     Bu kararın, 1'inci maddesinin g bendinde aynen "Tarımsal kamu iktisadi teşebbüsleri tarafından gerçekleştirilen ürün alımlarında, alım fiyatlarının hedeflenen yıllık enflasyon oranı dikkate alınarak tespit edilmesi ve alım miktarının minimum seviyede tutulması..." yazıyor. 
     Kararda Prof. Hüsnü Yusuf Gökalp'in, hem Tarım bakanı, hem de Sanayi ve Ticaret Bakan "vekili" olarak "çifte" imzası var. Devlet Bakanı Kemal Derviş o tarihte yok, imzası da yok. 
     Şimdi siyasetin samimiyetini sorgulamak gerekmez mi Yani daha geçen yılın Ekim'inde IMF ilkeleri doğrultusunda, bu taahhüdü verip, imzalar atılıyorsa, 1999 IMF anlaşmasında, Tütün ve Tekel Kanunu "yapısal kriter" olarak yer alınırken, Yüksel Yalova Devlet Bakanı ise, sonra çıkıp "Buğday fiyatını IMF'ye mi soracağız, Tütün -Tekel kanununu biz yaparız, niyet mektubunu kim yazdıysa o mesul" demenin ilkesi, nedir Ulusseverlik, çiftçi - köylü hamiliği, yapılacaksa, IMF boyunduruğuna girmeden yapılmalıydı. Sonra da, "Kardeşim sen Amerikan ajanı mısın, IMF memuru musun, kime sorup bu sözleri verdin" diye ortaya çıkan "hop dedik " derler. 
     Zaten söz, Türkiye Cumhuriyeti Hükümeti'nin "sözü" olarak 17 Ekim 2000'de başbakan, yardımcıları ve tüm kabine imzasıyla verilmiş, ilan edilmiş.İmzaların da namusu yok mu Biz büyüklerimizden, üstadlarımızdan, böyle gördük, öğrendik. 
     Önce imzayı atacaksın. Sonra "imzayı kim atmışsa o yapsın, nereden çıktı bu" diye dadaşlık, efelik - yapacaksın.Hani "Ya sev, ya terket " diyorlar ya. Burada söylenecek söz "Ya baştan, başını dik tut ve reddet. Ya koltuğu terket " olmalı değil mi 
     Bir de şu "libor 2.5" faizli kredi meselesi var ya, bu "faili meçhul, kendisi meşhur" kredi Hazine'nin de, Derviş'in de gözlerini yuvalarından uğratmış durumda. Diyorlar ki, "Böyle bir kredi bulabilsek, kırk takla atarız. Nerede ise söylesinler libor 2.5 faizli krediyi havada kaparız. Vadesi nedir Yoksa bir ay mı O zaman ona libor 2.5 demezler, ballı börek yemezler. Dolar bazında, yıllık yüzde 35 faiz derler. Ama Tarım bakanından bir türlü kredinin nereden bulunduğunu öğrenemiyoruz. 
     
Bir okaliptus hikayesi      Şubat ayında, Güney Afrika’da büyükelçinin resepsiyonunda tanıdık, Dr. Güner Gürtunca’yı. ODTÜ’yü bitirip bu ülkeye gelmiş, 18 yıldır da Güney Afrika’nın, TÜBİTAK’ı CSIR’nin madencilik bölümünün başındaydı. Kömürden petrol üretme, altın madenciliği konusunda yeni teknolojiler, radarla altın taraması gibi, yenilikleri bu kuruluşa kazandırmıştı. 
     Türkiye ile de madencilik başta olmak üzere, pek çok konuda işbirliğine açık olduklarını anlatmıştı. Dış Ticaret Müsteşarı Kürşad Tüzmen de Ankara’ya döner dönmez, konuyu TÜBİTAK’a ve Başbakanlığa ileteceğini söylemişti. Dr. Gürtunca, biz gazetecilere ilginç bir de öykü anlatmıştı. 1980’li yılların sonunda, bir heyet ile Zonguldak’a gelmişler. 
     200 milyon dolarlık bir okaliptus projesi önermişler. Finansman kendilerinden, "gen teknolojisi" ile geliştirdikleri ve yanlış hatırlamıyorsam, günde 2 cm büyüyen 2 mm de olabilir bu okaliptusları, Zonguldak’ta dikmek üzere ilin Belediye Başkanı ve yöneticileri ile görüşmüşler. Proje beğenilmiş. 
     
     Başkan 1 milyon dolar istedi’ 
     Ancak gerçekleşmemiş. Çünkü, Gürtunca’nın anlattığına göre belediye başkanının, hibe edilecek bu proje için küçük bir talebi olmuş. Başkan yılda 1 milyon da kendilerine verilmesini istemiş. Bu "harçlık" talebini duyar duymaz, "teşekkür" etmiş ve geri dönmüş. 
     İlginç bir okaliptus öyküsü değil mi Sahi, o tarihte belediye başkanı olan kimdi ve şimdi nerede dersiniz 
     



 EKONOMİ 

















</TEXT>
</DOC>
