<DOC>
<DOCNO> 39228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/soneko16.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş asansörde mahsur kaldı... 
</HEADLINE>
<TEXT>

     Devlet Bakanı Derviş, Dış Ticaret Kompleksi'nde reel sektörün sorunlarını tartıştığı toplantıdan ayrılırken, asansörde mahsur kaldı. 
     Toplantının gerçekleştirildiği binanın 9. katından ayrılmak üzere asansöre Derviş'le birlikte TİM Başkanı Oğuz Satıcı, TİM Başkan vekili Ersin Tezal, GİSAD Genel Müdürü İbrahim Özdoğan, Bakan Derviş'in Danışmanı Oya Ünlü ve 2 koruması bindi. 
     Aşırı ağırlık nedeniyle bozulan ve zemin katta kapıları açılmayan asansördeki arızanın giderilmesiyle, iki kat aşağıya otoparkın bulunduğu kata inildi. 
     Daha sonra Derviş ve beraberindekiler, merdivenle yukarı çıkarak binadan ayrıldılar. 
     Bu sırada Derviş'e asansörde yanında bulunan ihracatçılar, ''Gitmenizi istemiyoruz'' diyerek espri yaptılar. 






</TEXT>
</DOC>
