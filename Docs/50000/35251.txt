<DOC>
<DOCNO> 35251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sondun01.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
G-8 zirvesi...3 güvenlik görevlisi görevden alındı 
</HEADLINE>
<TEXT>

     İtalya'nın Cenova kentide yapılan G-8 zirvesi sırasında ''görevini kötüye kullandığı ve şiddete başvurdukları'' gerekçesiyle 3 üst düzey güvenlik görevlisi görevden alındı. 
     İçişleri Bakanlığı, Emniyet Genel Müdür Yardımcısı Ansoino Andreassi, anti-terörizm bölüm şefi Arnaldo La Barbera ve Cenova jandarma komutanı Francesco Colucci'nin görevlerinden alındığını açıkladı. 
     İçişleri Bakanı Claudio Scajola, bakanlıkta yaptıkları toplantı sonunda, bu kişilerin görevlerinden alınarak başka görevlere atandığını ve Cenova olayları hakkında soruşturmaların süreceğini söyledi. Scajola'nın yarın Cumhurbaşkanı Carlo Azeglio Ciampi ile görüşüp, konuyla ilgili bilgi vereceği kaydedildi. Cenova'daki olaylar sırasında güvenlik görevlilerinin hatalarını araştıran polis müfettişlerinin, iki gün önce İçişleri Bakanlığı'na sunduğu raporda, bu kişilerin G-8 zirvesi sırasında görevlerini kötüye kullandığı belirtilerek, görevlerinden alınması istenmişti. 






</TEXT>
</DOC>
