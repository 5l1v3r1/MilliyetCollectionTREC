<DOC>
<DOCNO> 49223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yasam/yas04.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu nasıl insanlık Mr. Blair 
</HEADLINE>
<TEXT>
Türk kadınına Londra’da zulüm 
İngiltere’nin en lüks bakımevinde kalan Nurhan Alp adlı yaşlı Türk kadını, insanlık dışı işkencelere maruz kaldı 
     NEVSAL ELEVLİ Londra 

     İngiltere’nin en pahalı bakımevlerinden birinde yaşayan bir Türk kadınının başına gelenler ülkeyi ayağa kaldırdı. 
     Bundan 1.5 yıl önce ağır bir felç geçiren Nurhan Alp 78 , Richmond bölgesinin en lüks bakımevlerinden Lynde House’a yerleştirildi. Ve yaşlı kadın için k bus başladı. Zavallı kadın, günlerce kendi dışkısı içinde bırakıldı. Yatağından vahşice kaldırılırken kolu kırıldı. Ağrısı üzerine görevliler İyi rol yapıyorsun’ diye alay etti ve kolunun röntgeni bile, o ağrıya rağmen üç hafta sonra çekildi. Sonunda bu zulme dayanamayan Alp ve iki kadın şik yetçi oldular ve bunun üzerine haftalığı 650 sterlin yaklaşık 1.5 milyar lira olan bakımevinden yaka paça atıldılar. 
     
     Blair’in başı ağrır 
     Alp’in kızı, İngiliz - Türk Ticaret Odası Başkanı olan Feride Alp’in ısrarlı şik yetleri, geçen hafta sonuç verdi. 
     İngiliz parlamenter Vincent Cable’ın da destek verdiği kampanya sonucu olay parlamentoya getirildi. The Sunday Express gazetesi de, konuyla ilgili geniş çaplı bir soruşturma açılacağını bildirdi. Lynde House’la birlikte İngiltere çapında 93 bakımevinin sahibi olan Chai Patel’ın, aynı zamanda iktidardaki İşçi Partisi’nin en büyük bağışçılarından biri olduğunun ortaya çıkması, olayda bir de yolsuzluk’ endişesini ortaya çıkardı. Aynı zamanda Sağlık Bakanlığı başdanışmanı olan Patel’ın, bu konumunu kullanarak şik yetleri hasır altı etmeyi başardığı iddia edilirken, The Sunday Express, bu yüzden yakında Başbakan Tony Blair’in başının ciddi şekilde ağrıyabileceğini de öne sürdü. 
     



 YAŞAM 

















</TEXT>
</DOC>
