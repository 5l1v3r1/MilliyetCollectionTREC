<DOC>
<DOCNO> 35397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yasam/yas06.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalaşnikoflu altın hırsızları 
</HEADLINE>
<TEXT>

Kendilerine polis süsü vererek, bir kuyumcu firmasına ait otomobili durduran ve kuryeyi yaralayan üç kişi, 14 kilo altın ve iki milyarla kaçtı 
     SABRİ SEVER İstanbul 

     Bahçelievler’de kendilerine polis süsü veren üç kişi, bir kuyumcu firmasına ait otomobili durdurduktan sonra, bir kuryeyi silahla yaraladı. Saldırganlar 14 kilo altın ve 2 milyar lirayı aldıktan sonra kayıplara karıştı. 
     
     Polis, dışarı çıkın’ 
     Favori Kuyumculuk’un kuryeliğini yapan İlhan Eken 33 ve Gökhan Erhan 38 , Bahçelievler’deki kuyumculara altın pazarladıktan sonra dönüşe geçti. Mithatpaşa Caddesi üzerinde, kuryelerin bulunduğu 34 ZH 7094 plakalı otomobilin önü 34 ZG 7276 plakalı araçla kesildi. Otomobilden inen Kalaşnikoflu üç kişi, "Polis Dışarı çıkın" diyerek kuryelerden Eken’e iki el ateş açtı. Erhan’ı da etkisiz hale getiren saldırganlar, otomobilin bagajından 13 kilo işlenmiş ve 1 kilo hurda altınla 2 milyar lirayı alarak kaçtı. 
     Ağır yaralanan Eken, tedaviye alınırken, iki ay önce aynı cadde üzerinde, Goldaş Kuyumculuk’a ait bir kuryenin de aynı yöntemle gasp edilerek, 20 kilo altının alındığı öğrenildi. Yetkililer, çalıntı otomobille kaçan saldırganların yakalanması için çalışmaların sürdüğünü kaydetti. 
     



 YAŞAM 




















</TEXT>
</DOC>
