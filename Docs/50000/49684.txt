<DOC>
<DOCNO> 49684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/ekonomi/eko00.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikri olana sermaye var 
</HEADLINE>
<TEXT>

Risk sermayedarları, Türkiye’de de iyi kazandıracak işlere yatırım yapıyorlar. İşsiz ama iyi bir iş fikri olanlar, sermaye sorununu risk sermayesi şirketlerine giderek çözebilirler 
     HER ŞEY BİTMEDİ - 3 
Şükrü ANDAÇ 

     Kriz zamanlarında kendi işini kurmanın bir yolu da risk sermayedarlarından kaynak sağlayarak, iyi bir iş fikrine yatırım yapmaktır. Krizi fırsata dönüştürmek isteyenler, risk sermayesi yöntemiyle fikirlerini hayata geçirebilir, iyi bir kazanç düzeyi yakalayabilirler. İnandığınız bir projeniz var ise risk sermayedarlarına gidebilirsiniz. 
     
     K r garantiyse sermaye hazır 
     Bilindiği gibi risk sermayedarları’, parasal kaynağa sahip olan ve kazandıracak iş fikirlerine yatırım yapma riskini alan kişilere deniliyor. Risk sermayesi uygulaması artık Türkiye’de de var. Özellikle yeni ekonomi ile ilgili fikri olup parası olmayan girişimcilere kaynak sağlamak için ortaya çıkan risk sermayedarları, artık k rlı olduğuna inandıkları başka sektörlere de yatırım yapıyorlar. Bu tip risk sermayesi bulabileceğiniz yerlerin ve nasıl başvuracağınıza ilişkin yönlendirici bilgileri aşağıda bulacaksınız. Öncelikle bir proje hazırlanması gerekiyor. Bu projenin en önemli özelliği fizibilitesi. Yatırım alanı, maliyeti, kadrosu, pazarı... Her şey inceden inceye hesap edilmiş olmalı. Ve tabiki inandırıcı, kesinlikle doğru hesaplamalara dayanmalı. Çünkü risk sermayedarları, inanmadıkları bir projeye asla yatırım yapmazlar. 
     Risk sermayesi sağlayan şirketler girişimcileri farklı seviyelerde ele alarak, fon aktarımı, teknoloji sağlanması, iş planının oluşturulması, stratejik yönetim ve karar alma gibi konularda destek ve danışmanlık sağlıyorlar. Bunun yanında fiziksel destek de ofis, internet erişimi, gerekli altyapı donanımı gibi sağlanabiliyor. 
     
Risk sermayesi şirketleri çoğalıyor      Koç Bilgi Grubu 
     Koç Bilgi Grubu’nda yeni iş geliştirme birimi’ oluşturuldu. Bu birim şimdiye kadar iki projeyi destekledi. Bunlar GVZ geveze ve Biletix şirketleri. İnternet ve yazılıma yönelik girişimleri destekliyor. Girişimcilerden belli iş planları hazırlamış olmaları isteniyor. Görüşmeler sırasında plan üzerindeki tahminler tartışılıyor. Geleceğe yönelik hedefler tutuyorsa ve gerçekten girişimciye kazanç vaadediyorsa yatırım ortaklık şartları konuşuluyor. Koç Bilgi Grubu bünyesindeki iş geliştirme birimine’ risksermayesi koc.com.tr adlı e - mail adresinden ulaşabilirsiniz. 
     
     Ericsson Crea World 
     Ericsson, yeni iş fikirlerini hayata geçirmek için Crea World adlı merkezi kurdu. Merkezde 45’e yakın proje hayata geçirildi. Bunların birçoğu Türkiye’deki GSM operatörlerinin yanı sıra İsrail, Almanya ve İngiltere’deki GSM operatörlerine satıldı. İş fikirleri kazandırmaya başladı. Ericsson Crea World’da projenizi uzmanlar yardımıyla ve gerekli üstün teknolojik altyapı ile gerçekleştirirken bu merkezdeki toplantı odalarından, test odalarından, proje ve tasarım odalarından, fitness merkezinden, okuma ve yemek salonlarında karşılıksız olarak yararlanabiliyorsunuz. 
     Adresi Creaworld’ün Web adresi www.creaworld.com. 
     
     Siemens 
     Siemens bünyesinde kurulan Siemens Business Accelerator, bilgi teknolojileri ve hizmet sektöründe faaliyet gösteren şirketlerin projelerine destek veriyor. Almanya’dan sonra ilk defa Türkiye’de faaliyete geçirilen sistemle birlikte geliştirilmeye hazır projesi olan şirketler Siemens’e başvurark bu fırsattan yararlanabilir. 
     Ulaşabileceğiniz adres www.siemens.com.tr 
     
     TTGV 
     Türkyi Teknoloji Geliştirme Vakfı, kendisine endüstriyel teknoloji projeleri kapsamında tahsis edilen 7 milyon dolar tutarında fon ile, en az iki adet risk sermayesi fonunun oluşumuna destek sağlayacak. Bu proje kapsamında risk sermayesi fonlarının ilki Türkiye İş Bankası ile birlikte İş Risk Yatırım Ortaklığı adı altında kuruldu. Diğer fonun uluslararası en iyi uygulama örneklerinden yola çıkılarak kurulması konusunda çalışmalar yürütülüyor. 
     İrtibat için www.ttgv.org.tr 
     
En çok tercih edilen alanlar      Bu sistemde daha çok tercih edilen yatırım alanları katma değeri yüksek iş fikri ve projelerden oluşuyor. Bu projelerin gerçekleştirilebileceği alanlar ise şunlar 
     

</TEXT>
</DOC>
