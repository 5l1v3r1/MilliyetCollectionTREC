<DOC>
<DOCNO> 23253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/dunya/dun04.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
McVeigh’in 17 günü kaldı 
</HEADLINE>
<TEXT>

     DIŞ HABERLER SERVİSİ 

     ABD’nin Oklahoma kentinde 1995 yılında düzenlenen bombalı saldırı nedeniyle idam cezasına çarptırılan ve geçtiğimiz 16 Mayıs’ta gerçekleştirilecek olan infazı FBI kasalarından çıkan yeni belgelerin incelenebilmesi için 11 Haziran’a ertelenen Oklahoma bombacısı Timothy McVeigh’in bu tarihte idam edilmesi kesinlik kazandı. 
     ABD Adalet Bakanı John Ashcroft, idam tarihinden hemen önce ortaya çıkan FBI belgelerinin, cezanın infazını bir kez daha ertelemeyi gerektirecek nitelikte olmadığını açıkladı. 
     
Yeni kanıt yok      Bulunan belgelerin McVeigh’in avukatlarına da önceki gün verildiğini belirten Ashcroft, yeni belgeleri incelediklerini ve McVeigh’in suçluluğunu ve verilen idam cezasını engelleyecek hiçbir kanıta kesinlikle rastlamadıklarını söyledi. 
     McVeigh, 19 Nisan 1995’te 138 kişinin öldüğü, 600’den fazla kişinin yaralandığı Oklahoma’daki federal binanın bombalanmasında suçlu bulunmuştu. McVeigh, Indiana eyaletindeki Terre Haute hapishanesinde zehirli iğneyle idam edilecek. 
     



 DÜNYA 













</TEXT>
</DOC>
