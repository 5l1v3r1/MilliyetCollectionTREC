<DOC>
<DOCNO> 45218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun01.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'den Türkiye'nin Anayasa değişikliğine övgü... 
</HEADLINE>
<TEXT>

     ABD, Türkiye'de Anayasa'nın 34 maddesinin reform paketiyle değiştirilmesinin övgüyle karşılandığını bildirdi. 
     ABD Dışişleri Bakanlığı Sözcüsü Richard Boucher, Türkiye'de ifade-toplanma özgürlüğü, ailede kadın-erkek eşitliği ve yurttaşların özel hayatıyla ilgili dokunulmazlık haklarının genişletildiği reform paketinin takdire değer olduğunu söyledi. 
     ''Bu paketin Meclis'ten geçmesi, Türkiye'nin reform çalışmalarında önemli bir kilometre taşıdır'' diyen Sözcü, TBMM'nin anayasal değişikliklerin uygulanması için de gerekli yeni yasaları çıkarması gerektiğini söyledi ve şunu ekledi ''Bu anayasal değşiklik paketi, uluslararası birliğin savunduğu değerleri somutlaştırmıştır.'' Türkiye'nin yakın bir dost ve müttefik ülke olduğunu hatırlatan Sözcü Boucher, ABD'nin uluslararası terörizmle mücadelesinde de Türkiye'nin çok önemli bir ortak olduğunu söyledi. 
     






</TEXT>
</DOC>
