<DOC>
<DOCNO> 35163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko04.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin bir şans daha’ istedi 
</HEADLINE>
<TEXT>

Dün Hazine bonoları altı yılın en düşük seviyesine gerileyerek yeni bir mali krizin eşiğine gelen Arjantin’de hükümet, uluslararası piyasalara son bir şans’ vermeleri çağrısında bulundu 
     EKONOMİ SERVİSİ 

     Ekonomik önlem paketi ile halkının büyük tepkisini çeken Arjantin hükümeti, henüz güven telkin edemediği uluslararası piyasalardan son bir şans daha istedi. 
     Arjantin yetkilileri, Ekonomi Bakanı Domingo Cavallo’nun başta Almanya, Fransa ve İngiltere olmak üzere Avrupa ülkeleriyle bir "işbirliği ve yardım mekanizması" üzerinde görüşmeler yürüttüğünü açıkladılar. 
     Ekonomi Bakanı Cavallo’nun kendisi ise önceki gece düzenlediği basın toplantısında piyasalardan ülkesine "bir şans daha tanımalarını" istedi. 
     Cavallo, ancak çok gerekli gördükleri takdirde uluslararası topluluğun yardımını isteyeceklerini belirterek, "Durumu izliyoruz... İhtiyaçlarımızı belirleyeceğiz ve yardım için baş vuracağız" dedi. 
     
     Piyasalar durulmuyor 
     Arjantin’in 128 milyar dolarlık dış borçlarını ödeyemeyeceği kaygıları komşu Brezilya ve Şili piyasalarını da olumsuz etkiledi. 
     Arjantin’in önceki gün kısa vadeli 1.3 milyar dolar değerindeki Hazine bonolarını uzun vadeye çekmek için yaptığı takas anlaşması bile, kötümser havayı dağıtmaya yetmedi. Arjantin hazine bonoları son altı yılın en düşük seviyesine gerilediler. 
     Buenos Aires Borsası dün yüzde 4.3’lük düşüşle yıl içindeki en alt seviyede kapanırken, Arjantin’in ülke riski de 83 puan artışla 1,691 puana çıktı. Bu, gelişmekte olan ülkeler arasında en yüksek risk puanını oluşturuyor. 
     
Wolfensohn Global kriz çıkmaz      Arjantin Ekonomi Bakanı Domingo Cavallo dünyanın önde gelen liderleri tarafından destek görüyor. 
     ABD Başkanı George W. Bush, Brezilya Başkanı Fernando Henrique Cardoso ve bu hafta içerisinde Arjantin’i ziyaret eden Tony Blair’a ülkeye güven mesajları verdiler. 
     Dünya Bankası Başkanı James Wolfensohn da Avustralya’da düzenlenen basın toplantısında, Arjantin’deki krizin global bir krize dönüşmesini beklemediğini söyledi. 
     Wolfensohn, "Eğer kriz olursa, Asya ülkeleri bu duruma 1997’ye göre çok daha dayanıklı" dedi. Ayrıca piyasaların yine de çok hassas olduğuna dikkat çekti. 
     



 EKONOMİ 


























</TEXT>
</DOC>
