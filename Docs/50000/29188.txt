<DOC>
<DOCNO> 29188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/ekonomi/eko09.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankasında yeni ücret sistemi 
</HEADLINE>
<TEXT>

Ziraat ve Halkbank’ta genel müdür maaşı en az 6 milyar liradan başlayacak 10 milyara çıkacak 
     HARUN GÜREK Ankara 

     Yeniden yapılandırılarak özelleştirilmeleri kararlaştırılan kamu bankalarında şube kapatma, personel azaltma, örgüt yapısında değişikliklerin ardından ücret politikasında da yeniden yapılanmaya gidiliyor. Kamu bankalarında artık özel sektör düzeyinde ücret ödenecek. 
     
     Dört ikramiye 
     Kamu Bankaları Ortak Yönetim Kurulu, Ziraat Bankası ve Halkbank’ta uygulanacak yeni ücret skalasını da belirledi. Ücretlerin alt ve üst sınırlarının yer aldığı skalaya göre, kamu bankalarının genel müdürleri, ikramiye ve yabancı dil tazminatı gibi yan ödemeler hariç brüt 7.5 milyar liraya kadar maaş alacak. Bu maaş yılda 4 ikramiye ile birlikte 10 milyar lirayı bulacak. Böylece genel müdürlerin eline en az 6 milyar lira ücret geçecek. 
     Genel müdür yardımcıları ve teftiş kurulu başkanları brüt 5.5 milyar, ikramiye dahil net 4.4 milyar merkez şube müdürleri ve daire başkanları brüt 3.5 milyar, ikramiye dahil net 3 milyar lira şube müdürleri brüt 2 milyar 625 milyon, ikramiye dahil net 2 milyar 100 milyon yönetmen şube müdür yardımcısı brüt 1 milyar 688 milyon, ikramiye dahil net 1 milyar 350 milyon lira maaş alacak. 
     Yeni sistem Ziraat Bankası’nda sözleşmeli statüye geçmek isteyenlerle yeni işe başlayacak nitelikli elemanlarda başlarken kademeler arasındaki yüksek ücret farkı çalışanlar arasında tepkilere neden oldu. 
     
Uzmana 600 milyon, şoföre 375 milyon Kamu bankalarındaki yeni ücret skalası milyon TL Unvanlar En az En fazla Genel müdür - 7.250 Genel müdür yrd. 3.000 5.500 Tef. Kur. Bşk. 3.000 5.500 Merkez şube müdürü 2.363 3.750 Daire başkanı 2.363 3.750 Merkez şube bl. md. 1.275 2.625 Şube müdürü 1.275 2.625 Yönetmen şube md. yrd 1.013 1.688 Müfettiş 863 1.425 Uzman 600 1.425 Yönetmen yardımcısı 788 1.275 Müfettiş yardımcısı 563 863 Uzman yardımcısı 450 900 Servis yetkilisi 450 900 Servis asistanı 413 750 Güvenlik görevlisi 375 525 Kurye 375 525 Şoför 375 525      
     



 EKONOMİ 


















</TEXT>
</DOC>
