<DOC>
<DOCNO> 29141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sonspo17.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, Murat Alaçayır ve Slovak Barcık ile ön sözleşme yaptı 
</HEADLINE>
<TEXT>

     Göztepe, kadrosunu her gün yeni bir futbolcu ile güçlendirirken, sarı-kırmızılı yönetim, bugün de Murat Alaçayır ve Slovak Barcık ile ön sözleşme yaptı. 
     Göztepe A.Ş. Genel Müdürü Ömer Dinçer, iki futbolcunun da gelecek sezon sarı-kırmızılı formayı giyeceklerini belirterek, yarın İstanbul Büyükşehir Belediyesi yöneticileriyle Cumhur, Göksel ve Cem için İstanbul'da masaya oturacaklarını söyledi. 3 futbolcuyu da almak istediklerini, İstanbul Büyükşehir Belediyesi'ne bazı teklifler götüreceklerini belirten Dinçer, ''Öncelikle takas yolunu deneyeceğiz. 3 futbolcuya karşılık belli bir rakam da ödemeye hazırız'' dedi. 
     Kaleci konusunda tercihi teknik direktör Rıza Çalımbay'ın yapacağını ifade eden Dinçer, hafta sonuna kadar bu sorunu da çözeceklerine inandıklarını söyledi. 
     Gençlerbirliği'nden almak istedikleri Phiri konusunda bazı gelişmelerin olduğunu, futbolcunun istediği rakamı indirdiğini, ancak yine de arada büyük fark olduğunu belirten Dinçer, ''Biraz daha fedakarlık yaparsa, biz de Phiri ile anlaşırız'' şeklinde konuştu. 






</TEXT>
</DOC>
