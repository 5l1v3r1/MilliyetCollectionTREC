<DOC>
<DOCNO> 26401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yazar/cankat.html </URL>
<DATE> 2001/06/12/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Yağmurdan kaçarken 
</HEADLINE>
<TEXT>

     Cathy Derviş Ankara’nın göbeğinde zindan hayatı yaşıyor. Evinin perdeleri yirmi dört saat kapalı. Pembeköşk Sitesi’nin güllü bahçesine çıkıp keyfini sürmeyi bırakın, camdan bile bakamıyor... 
     Ne zaman perdeyi aralasa, flaşlar patlıyor, kameralar çalışıyor. En az Cathy Hanım kadar gazeteciler de mağdur. Onlar da sabahtan akşama, güneş altında nöbetteler. 
     Gerçi Cathy Hanım ara sıra da olsa basını aldatmayı başarıyor. Alt kata iniyor gizlice, kapıcının da kullandığı bir kapıdan kaçıveriyor. Aşağıdaki kazayı anlatabimek için bu bilgiyi vermek zorundaydım. Cathy Derviş beni affeder inşallah. 
     İşte bu kaçamaklardan birinde çok komik bir olay yaşandı. Site sakinleri duyunca çok güldüler... 
     Cathy Hanım gizli çıkışın anahtarını istemek için kapıcının kapısını tıklattı. Cevap alamayınca daha da hızlı iki kere, üç kere vurdu kapıyı. 
     Derken kapı açıldı ve Cathy Derviş, peştemallı, yarı çıplak bir adamla burun buruna geldi. İkisi de donup kaldılar tabii... Derviş Hanım gördüğü manzaradan, komşusu da kendini bu kılıkta Cathy Derviş’in karşısında bulmaktan... 
     Mesele çabuk anlaşıldı. Cathy Hanım kapıcının dairesi diye, yanlışlıkla saunanın kapısını çalmıştı. Karşılıklı özür dilemelerden sonra, kapıcı bulundu da Cathy Hanım günlük olağan kaçamağını yapabildi... 
     
Yayın yönetmenleri size bir çağrım var      Sabah’ta bir haber vardı. "Gözaltı sürerse Derviş çifti yeni bir ev tutacak" diye. Catherine Hanım "Sürekli izleniyoruz" diye dertli. Kemal Bey "Nefes alamıyoruz" diye şik yetçi. 
     Ben onları uzaktan seyrederken bunaldım. Bunun adı manev işkence artık. Gazetelerin ve televizyonların genel yayın yönetmenlerine bir çağrım var 
     Gelin, Dervişleri izlemekten vazgeçiverin Talimat verin gazetecilere, izlenecek bir haber olmadıkça, bu kadıncağızı rahat bıraksınlar. Bu kararınızı da yüksek sesle duyurun... Diyeceksiniz ki "İyi de başka bir gazetede güzel bir resim çıkarsa, sende niye yok demezler mi " Demezler. Eminim okurlarınız, anlamaktan öte takdir bile eder. Bir haber atlarsanız, çıkar dersiniz ki "Biz, bir aileyi huzursuz etmemek için sürekli izlememe kararı almıştık. Onun için bu haber bizde yok". Eğer böyle bir açıklamayı okurunuz takdir etmez zannediyorsanız, siz Türk insanını yanlış tanımışsınız. 
     
Cumhuriyet’in derdi ne      RTÜK Kanunu konusuna, gördünüz, hiç girmedim. Doğrusu ne olup bittiğini doğru dürüst izlemedim. Ama özellikle dinci gazetelerin karşı çıktığının farkındayım. Bir de dincilerle aynı cephede vuruşan... Cumhuriyet gazetesinin. 
     İşin ihale kısmını bir yana bırakın. Gazete ve televizyon sahipliği konusunda, şeffaflık istiyor muyuz, istemiyor muyuz Eski kanun gazete patronlarının televizyon sahibi olmasını yasaklıyordu da, bu yasak işliyor muydu Bu saydamlık en çok kimin işine yarar Hadi dincileri anladım Cumhuriyet buna niye karşı çıkıyor Kanunun en azından medya sahipliğini şeffaflaştıran hükümlerine destek vermeleri gerekmez miydi 
     Sahi, Cumhuriyet’in sahibi kim Finansör olarak Demirel’in aile fotoğrafındaki bir işadamıyla, halen cezaevinde bulunan bir belediye başkanının adı geçiyor. Bundan mı utanıyorlar Gizlemeye mi çalışıyorlar 
     
Vakit nakittir      Dünkü "estetikten sonra Tanrı’nın bile tanıyamadığı kadın" fıkram üzerine plastik cerrahi uzmanı bir dostum bir "karşı fıkra" gönderdi. Kısa ve öz... 
     İki arkadaş yıllar sonra buluşmuşlar, bir barda sohbet ediyorlar 
     Karın Necla ne güzel bir genç kızdı. H l eskisi kadar güzel mi 
     Evet, h l güzel... ama güzellik giderek daha çok vaktini alıyor. 
     
     







Hukukçu... 


Suç sizin .. 


'Atık yüklü gemilere müdahale edebiliriz' 


Yağmurdan kaçarken 


Güneydoğu'ya 'ekonomi ordusu' ne zaman .. 


Dublör zihniyeti 


Okutmasak mı 


Sınav maratonu 


Tehlikeli gidiş 


Temmuza dikkat 


Hizbullah'ın paraları sır oldu 


Şeffaflık korkusu 


Sağlıkta reform, özel sektörde de zor 


İkiniz anlaşacaksınız 


Ayşe Hanım Teyzemin parası "faizöde eriyor 


Ciner, maden buldu Türkiye uyuyor mu 


</TEXT>
</DOC>
