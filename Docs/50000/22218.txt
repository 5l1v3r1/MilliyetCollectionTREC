<DOC>
<DOCNO> 22218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/spor/spo02.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de tarihi gün 
</HEADLINE>
<TEXT>

     SARI - Lacivertli takım, Bursaspor’u yenerse ve de şampiyonluğa ulaşırsa Teknik Direktör Mustafa Denizli de tarihe geçecek. Kadıköy’de oynadığı 16 lig maçını da kazanan Fenerbahçe, yine üç puan alırsa 1988 - 89 sezonunda Veselinoviç dönemindeki üst üste 17 galibiyetlik rekoru egale edecek. Ayrıca Denizli, Fenerbahçe’yi şampiyon yapan ilk Türk hoca olacak. Bu arada Denizli, yabancı oyuncuların tribünde oturtulma kararının saçma olduğunu belirtti ve "Alınacak her futbolcu oynatılabilmeli" dedi. 
     
Yer gök Sarı-LacivertYUSUF KOBAL 
     FENERBAHÇE’nin Bursaspor ile oynayacağı maç için Altyapı Derneği maraton tribününe 1350 adet bayrak astı. Ayrıca, dörder metre yüksekliğinde 50 adet bayrak da maratona konuldu. 1300 tişört yaptırıldı. 20 çuval konfeti hazırlandı, strafordan kar şeklinde yağması için 200 kilo malzeme hazırlandı. Üç adet 120’şer metre boyunda pankart yaptırıldı. 
     ŞAMPİYONLUK halinde Bağdat Caddesi’ne asılmak üzere 10 bin büyük, 70 bin küçük bayrak getirildi, 400 meşale alındı. Hazırlanan kasetlerde Berkant’tan, Beyaz Kelebekler’e kadar ilginç taraftar şarkıları bulunurken, Liverpool’un "You’ll never walk alone" adlı parçası da konuldu. Sokaklardaki törenleri iki TV kanalı naklen yayınlayacak. 
     
F.Bahçe üstünlüğü      SARI - Lacivertli takım Bursaspor’la şimdiye kadar 67 kez karşılaştı, 33 galibiyet, 8 yenilgi aldı. 26 maç ise beraberlikle son buldu. 95 gol atan Fenerbahçe, buna karşılık kalesinde 49 gol gördü. İstanbul’da yapılan 33 lig maçında Fenerbahçe 21, Bursaspor 1 galibiyet alırken, taraflar 11 maçta da eşitliği bozamadı. Sarı-Lacivertli rakibi karşısında İstanbul’daki ilk ve tek galibiyetini 1968-69 sezonunun 2. yarısında İnönü Stadı’nda 1-0’lık sonuçla alan Yeşil - Beyazlılar, 32 yıldır deplasmanda galip gelemiyor. 
     



 SPOR 



























</TEXT>
</DOC>
