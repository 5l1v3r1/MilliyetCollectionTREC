<DOC>
<DOCNO> 9353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sondun04.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de tren kazası 
</HEADLINE>
<TEXT>

     İngiltere'nin Kuzey Yorkshire bölgesindeki Selby kasabası yakınlarında meydana gelen tren kazasında çok sayıda kişinin öldüğü ve yaralandığı bildiriliyor. 
     'Ciddi'' olarak nitelendirilen kazanın bu sabah yerel saatle 06.20'de TSİ 08.20 meydana geldiği, 04.45'te Newcastle'dan kalkan ve Londra'ya doğru giden hızlı trenin üzerine yoldan çıkan bir kamyonun düştüğü belirtiliyor. 
     Bazı görgü tanıkları, trenin raydan çıktığını, kazaya bir yük treninin de karıştığını söylediler. Kazanın hemen ardından çok sayıda yolcunun yaralı olarak trenden çıkarılarak bölge hastanelerine kaldırıldığı, halen trenin içinde bulunan bazı yolcuların kurtarılması için çabaların sürdüğü haber verildi. Kazaya yol açtığı düşünülen kar yağışı ve sis, İskoçya başta olmak üzere İngiltere'nin Kuzey bölümlerinde geçen hafta sonundan bu yana etkili oluyor. 




</TEXT>
</DOC>
