<DOC>
<DOCNO> 30325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur02.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunç olay...11 yaşındaki uyurgezer kız, 4. kattan düştü 
</HEADLINE>
<TEXT>

     Daha 11 yaşında idi. Yıllardır geceleri uykusunda yatağından kalkıyor evin içinde dolaşıyordu. 
     Ailesi doktora götürdü ama bir çare bulamadılar. Adı Sinem, soyadı Kardeşoğlu idi. 
     Üzümcü İlköğretim Okulu son sınıf öğrencisi Sinem Kardeşoğlu bu günlerde Yeşilyurt semtindeki evlerinde tatilin tadını çıkartıyordu. 
     İzmir sıcak bir yaz akşamına daha başlamıştı. Aile yatağa girerken anne camları açık bıraktı. Biraz serinlik herkese iyi gelir diye düşünüyordu. 
     Sinem sabaha karşı yatağından kalktı. Yine uykuda dolaşmaya başlamıştı. Herkes uyurken o 4. kattaki evlerinde elleri ilerde sessizce dolaşıyordu. 
     Sonra mutafağa yöneldi, açık pencereden dışarıya doğru yöneldi. 
     Sonra korkunç bir çığlık... 
     Ailesi yataklarından fırladığında kızlarını apartman boşluğunda yaralı yatarken gördüler. Hemen telefona sarılıp 112 Hızır Acil Servisi aradılar. 
     112-Hızır Acil Servis görevlileri küçük kızı çıkararak, Yeşilyurt 
     Atatürk Eğitim ve Araştırma Hastanesi'ne götürdüler. Şimdi küçük Sinem ölüme karşı büyük bir savaş veriyor. 
     







</TEXT>
</DOC>
