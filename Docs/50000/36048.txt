<DOC>
<DOCNO> 36048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun22.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli baba kız kılığına girerek saldırganı yakalattı 
</HEADLINE>
<TEXT>

     Japonya'da, kızının silahlı bir adamın saldırısına uğramasına fena halde bozulan baba, kızının giysilerini giyerek saldırganı yakalatmayı başardı. 
     Polis açıklamasına göre, 49 yaşındaki öfkeli baba, batıdaki Nara kenti yakınlarında 17 yaşındaki kızını bıçakla tehdit eden adamın yakalanması için kolları sıvadı. Kızının etek ve gömleğini giyen baba, akşam karanlığında kaykayıyla kızının saldırıya uğradığı yolda gezintiye çıktı. Baba ve kız, aşağı yukarı aynı boy ve kiloya sahipti ve adamın taktığı kask yüzünü tamamen kapatıyordu. Çok geçmeden ''av ökseye yakalandı.'' Kaykaydakinin kız olmadığını anlayan saldırgan otomobiliyle kaçtı,ama arabasının plakası baba tarafından polise bildirilmişti bile... Fazla kaçamadan sanık polisin eline geçti. 







</TEXT>
</DOC>
