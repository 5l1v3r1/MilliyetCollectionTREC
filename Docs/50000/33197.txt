<DOC>
<DOCNO> 33197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/kohen.html </URL>
<DATE> 2001/07/21/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Onlar da küresel.. 
</HEADLINE>
<TEXT>

     KÜRESELLEŞME karşıtı hareketin en ilginç yanı, bizzat küreselleşmiş olmasıdır 
     Dün Cenova'da, G - 8'ler zirvesi vesilesi ile toplanan yüz bin kişinin, dünyanın çeşitli yerlerinden gelmiş olması, onların da küreselleşme hareketinin bir parçası haline geldiklerini gösteriyor. 
     Seattle, Prag, Göteborg, derken şimdi tarihi İtalyan kentinde bir araya gelen bu insanlar kim Dertleri ne Ne istiyorlar 
     
     ÇOĞU genç olan bu insanlar, başıboş, çapulcu takımı değil. Aralarına böyleleri karışmış da olsa ... Komünistinden anarşistine, aydınından sendikacısına, çevrecisinden feministine kadar, çeşitli eğilimdeki bu insanlar, günümüzün dünya düzeninden şikayetçi. 
     Savundukları temel görüş şu Küreselleşme, zengin ülkelerin ve uluslararası sermayenin dünyaya hakim olmasına, fakirlerle zenginler arasındaki uçurumun derinleşmesine, milli değerlerin kaybolmasına yol açıyor. Bu yüzden gelişme halindeki ülkeler borç yükünden kurtulamıyor, insanlar tüketimin tutsağı haline geliyor. Çevreden sağlığa ve kültüre kadar çeşitli alanlarda da zenginlerin özellikle ABD'nin istediği oluyor... 
     İşte protestocular buna "küresel bir koro" halinde "Yeter" diye haykırıyor. 
     
     BUNDA tamamen haksız değiller. Şiddete başvurulmadığı takdirde, bu görüşlerin tartışılması keşke G - 8'ler de tartışsa yararlı olur. Bu belki küreselleşmedeki bazı sakatlıkların düzeltilmesine de yol açar. 
     Ancak küreselleşme, artık dönüşü olmayan bir akım. Bu, modern teknolojinin, iletişimin uluslararası ticaretin, turizmin, kültürel temasların, göçlerin bir ürünü. 
     Her yeni şey gibi, bunun da iyi tarafı kadar kötü tarafları var. Ama özellikle gelişme halindeki ülkelerin Türkiye dahil küreselleşmeye ve onun başını çeken ülke ve kurumlara meydan okuması kendilerinin dışlanmasına ve izole olmasına yol açar. 
     Bu da kimsenin yararına olmaz. 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
