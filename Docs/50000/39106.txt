<DOC>
<DOCNO> 39106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sontur03.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de esrarengiz yangın...1 ölü... 
</HEADLINE>
<TEXT>

     İzmir'in Bornova ilçesinde yalnız yaşayan yaşlı kadın, çıkan yangında evinde hayatını kaybetti. 
     Çınarlı 1561 sokak 116 numaralı tek katlı ahşap evde saat 02.00 sıralarında yangın çıktı. Durumun bildirilmesi üzerine olay yerine gelen itfaiye ekipleri, yaptıkları çalışmalarla yangını kontrol altına alıp, söndürdü. 
     Evde yapılan incelemelerde, Kaniye Eryuva 74 adlı yaşlı kadının cesedi bulundu. 
     İlk belirlemelere göre, yangının elektrik kontağı sonucu çıktığı tahmin edildi. Ancak hasta olan yaşlı kadına baktığı belirtilen ve ismi açıklanmayan komşusu, Eryuva'nın parmağında yüzüğü, kolunda bileziği ve yanında 300 milyon lirası bulunması gerektiğini ileri sürdü. Evde yapılan aramalarda ise bilezik, yüzük ve paralar bulunamadı. 
     Yangının çıkış nedeninin, yapılacak bilirkişi incelemesi sonucu kesinlik kazanacağı bildirilirken, yanarak hayatını kaybeden Kaniye Eryuva'nın böbrek hastası olduğu ve bugün kimsesizler yurduna yerleştirileceği öğrenildi. 
     Olayla ilgili soruşturma başlatıldığı bildirildi. 






</TEXT>
</DOC>
