<DOC>
<DOCNO> 18207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sonspo04.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün, Trabzon ve Galatasaray maçlarında oynamayacağı için üzgün 
</HEADLINE>
<TEXT>

     Fenerbahçe Kaptanı Ogün Temizkanoğlu, sakatlığı nedeniyle Trabzonspor ve Galatasaray maçlarında forma giyemeyecek olmasının kendisini üzdüğünü belirtti. 
     Ogün, internetteki ''oguntemizkanoglu.com'' adresli sitesinde yaptığı açıklamada, lig yarışının son virajına geldiklerini ve bu dönemde kenarda oturmak zorunda kaldığını kaydederek, ''Sakatlığım kritik maçlarda forma giymeme engel olacak. Trabzonspor ve Galatasaray maçlarında daha da arzuyla oynamak isteriz. Ama bu maçlarda forma giymek bana kısmet olmayacak'' dedi. 
     Kendi sakatlığının dışında, Johnson'ın da ciddi bir sakatlığa sahip olmasının üzücü olduğunu vurgulayan Ogün, şöyle devam etti 
     ''Johnson güçlü bir bünyeye sahiptir. Galatasaray maçına kadar oynayabilecek düzeye geleceğine inanıyorum. Ancak şu bilinsin ki, bizim yerimize kim oynarsa oynasın, elinden gelenin fazlasını yapacaktır.'' 
     







</TEXT>
</DOC>
