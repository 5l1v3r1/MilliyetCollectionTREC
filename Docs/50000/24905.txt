<DOC>
<DOCNO> 24905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/spor/ygok.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara mizah 
</HEADLINE>
<TEXT>

     BİLGİN GÖKBERK 

     Sessiz sedasız geldi. Keşke sedalı gelseydi. Mesela Seda Sayan’lı... Sessiz sedasız da gitti. Devre arasında İsmet Badem soruyor "Hidayet mi geldi " Önce salon yönetimine Bir anons yeterliydi. "Hido aramızda..." Hesapta yüz akımız, gururumuz. Yok NBA’deki yıldızımız, yok falan filan. Tabii hepsi yalan dolan. Sonra seyirciye Langalı sağ bek Ali gelse, "Ali buraya yumruk havaya"... Tanımıyorlar ki Hidayet’i Taşıma su değirmeni döndürmüyor. Taşıma seyirci de... 
     Ülker ve Efes’te yazılı olmayan kurallar var. FIBA ile anlaşmışlar, keyifleri yerinde. İki sene daha Suprolig’deler. Önemli olan ligi ilk ikide bitirmeleri. Biri finalden önce takılsa, Suprolig anlaşmaları belki başlarına sorun olacak. Galatasaray ve Fenerbahçe’sinin Şampiyonlar Ligi’ne kol kola girmesi gibi. Alan memnun, veren memnun. Efes biraz daha hırslıydı. Son iki senenin şampiyonu Tofaş kapanmış, ondan önceki şampiyon Ülker. Efes’in de kafası buna takılmış. Suprolig üçüncülüğü belki acıtmaz ama Türkolig ikinciliği karıştırabilir Efes’i En azından Efes’i olmasa da Özilhan’ın kafasını... Hem daha pahalılar, hem daha genişler. Bu seneki en iyi üç maçlarından birini oynadılar. İçerideki dört uzunları, dışarıdaki atıcıları, iki oyun kurucuları kısaca tüm takım günündeydi doğrusu. 
     Ülker ile bitirelim. Bir numaran ve beş numaran "Efesfobi" olmuş. Goljoviç’in yok. Harun da pas geçmiş. Ve Efes bu kadar iyi oynarken buna rağmen beş dakika iyi müdafaa yapan Ülker’in farkı bir anda üç sayıya indirmesi, belki de kara mizah. 
     Ufuk’u seviyorum. Belki ön yargılı olabilirim. Ama yine de şunu söylemem lazım. Farkı beş sayıya indiren, savunma yapan o sert Ülker beşi ve sahadaki en sert Ülker’li Ufuk kenara çıktığı an, Ülker’in az olan ümitleri de tamamen yok oldu zaten. 
     



 SPOR 

























</TEXT>
</DOC>
