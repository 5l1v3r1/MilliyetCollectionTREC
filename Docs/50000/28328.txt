<DOC>
<DOCNO> 28328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur33.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçi kanat "Akacak bir mecra buluruz" 
</HEADLINE>
<TEXT>

     Kapatılan FP'nin Yenilikçi kanadı arasında yer alan İstanbul Milletvekili Mehmet Ali Şahin, "Bundan sonra ne olacak " sorusuna, "FP'nin yüz milletvekili var. Bunlar halkı temsil ediyorlar. Sanıyorum dünya görüşleri birbirine yakın olan bu arkadaşlar akacak bir mecra bulurlar" karşılığını verdi. 
     Mehmet Ali Şahin, Anayasa Mahkemesi'nin FP'nin kapatılmasıyla ilgili kararının haksız ve hukukun içine sığdırılması zor bir karar olduğunu ve yargının siyasallaşmasına neden olduğunu söyledi. Şahin, mahkemenin kararının kesin olduğunu ve uygulanması gerektiğini belirterek, "Ülkemiz için hayırlı olmasını diliyorum ancak Türkiye'ye hiçbir şey kazandırmayacaktır" dedi. 
     Şahin, "Bundan sonra ne olacak " sorusuna ise, "2 milletvekili arkadaşımızın milletvekilliği düşmüş oldu. FP'nin 100 milletvekili var. Halkımızı temsil ediyor. Sanıyorum dünya görüşleri birbirine yakın olan arkadaşlarımız akacak bir mecra bulurlar. Başka bir vasıtayla yola devam edeceklerdir. Önümüzdeki günlerde ne olacağını göreceğiz. Beraber olunması gerekir. Bunun bir şartı var. Birlikte siyaset yapan arkadaşlar ben kelimesi kullanmak yerine biz derlerse aynı mecraya akmaya devam edeceklerdir" yanıtını verdi. 







</TEXT>
</DOC>
