<DOC>
<DOCNO> 25091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/spor/spo05.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
GÜNEŞ El ele verelim zafere gidelim 
</HEADLINE>
<TEXT>

     Rehavet yok’ 
     MİLLİ Takım Teknik Direktörü Şenol Güneş, Makedonya maçı öncesi destek istedi, "Futbol takım oyunudur. En küçük bir hatada bireylere yüklenmeyelim. Önce göklere çıkarıyoruz, biraz hatada yerin dibine çekiyoruz. El ele verelim, zafere gidelim" dedi. Güneş, "Milli Takım ortak bir değerdir. Bu değer içinde tüm kesimler vardır. Azerbaycan’ı unuttuk, Makedonya’ya kilitlendik. Rehavet yok, disiplin var. Kazanmaya hazırız. Her türlü tedbirimizi aldık" dedi. 
     
     Özlem var’ 
     GRUPTA İsveç ve Slovakya ile yarıştıklarını vurgulayan Güneş, "Transfer konuşmuyoruz. Ligi de... Çünkü hiç bir olay Türk Milli Takımı’nın Dünya Kupası finallerine gitmesinden daha önemli değildir. Dünya Kupası’na gittiğimizde ben iki yaşındaydım. Aradan 47 yıl geçmiş. Büyük bir özlem var. Bunu gidereceğiz" diye konuştu. Şenol Güneş, Türkiye’de yabancı sayısının artmasına da karşı olduğunu belirtti ve "İdeali üç yabancıdır" ifadelerini kullandı. 
     
Neşeli idman      A Milli Futbol Takımımız, Makedonya maçının hazırlıklarını dün Bursa’da yaptığı idmanla sürdürdü. Ay - Yıldızlı futbolcuların idmanda oldukça hırslı ve neşeli olduğu dikkat çekti. Rüştü hafif bir sakatlık geçirirken Abdullah ve Oktay düz koşu yaptı. Milliler Bursa’da büyük ilgi gördü ve idmana gelişte çiçeklerle karşılandı. İdmanı izlemelerine izin verilmeyen bir grup taraftar ise bu durumu protesto etti. 
     
Makedonya iddialı geldi      DÜNYA Kupası Eleme Grubu’nda yarın milli takımımızla karşılaşacak olan Makedonya dün geldi. İstanbul’dan Bursa’ya geçen konuk ekibin hocası Gore Yovanovski, "Teslim olmayacağız" dedi. Daha önce Samsunspor ve Ankaragücü’nde oynadığını hatırlatan Yovanovski, "Türk futbolunu yakından tanıyorum. Yedi eksiğimiz var. Grupta da iddiamız yok. Ancak bu direnmeyeceğimiz anlamına gelmesin. Elimizden geleni yapacağız" diye konuştu. 
     
Milli Takım Günlüğü      Makedonya uyarısı 
     MİLLİ Takım Teknik Direktörü Şenol Güneş, futbolcularıyla bir toplantı yaptı, uyarılarda bulundu. Güneş, "Makedonya, Azerbaycan’dan daha güçlü bir ekip. Rakibimizi ciddiye almalıyız. Azerbaycan maçında olduğu gibi presli oynamalıyız. Sizden bir galibiyet daha bekliyorum" dedi. 
     
     Seyirciye armağan 
     MAKEDONYA maçı için çalışmalarını sürdüren A Milli Takımımız’ın en büyük güvencesi Bursa’nın ateşli seyircisi. Tecrübeli futbolcularımızdan Hakan Şükür, "Burada müthiş bir destek görüyoruz. Tribünle müthiş bir uyum içinde oluyoruz. Makedonya maçının galibiyetini seyircilere armağan edeceğiz" dedi. 
     
     Oktay kararlı 
     AZERBAYCAN maçında sakatlanan Milli Takım’ın golcüsü Oktay, Makedonya karşısında da forma giymek istediğini söyledi. Oktay, "Tam iyi başlıyorum, golümü atıyorum, sakatlanıyorum. Bu şanssızlığımı ortadan kaldırmak istiyorum. Makedonya maçına yetişeceğim, yine golümü atacağım" diye konuştu. 
     
     Moral yemeği 
     MİLLİLER dün akşamki antrenmanın ardından moral yemeği yedi. Bursaspor Kulübü’nün eski yöneticisi Atilla Kurtçu’ya ait olan Buttim’deki Ayvalık Balıkçısı’na giden Ay - Yıldızlı teknik heyet ve futbolcuların oldukça neşeli oldukları görüldü. 
     
İlk sınav Ümitler’den      AVRUPA Şampiyonası elemelerinde mücadele eden Ümit Milli Takımımız, gruptaki 7. maçını bugün Makedonya ile yapacak. Ay - Yıldızlı gençler, kazanarak hem ağabeylerine moral vermeye, hem de avantaj elde etmeye çalışacak. İzmit İsmetpaşa Stadı’ndaki karşılaşma saat 20.00’de başlayacak. Maçı İrlandalı Michael Thomas Ross yönetecek. Cezalı Gökdeniz, takımda forma giyemeyecek. 
     
4. Grup puan durumu TAKIMLAR O G B M A Y P İsveç 6 4 2 0 14 1 14 Slovakya 6 4 1 1 12 5 13 TÜRKİYE 6 4 1 1 10 3 13 Moldova 5 1 1 3 3 6 4 Azerbaycan 6 1 1 4 3 16 4 Makedonya 5 0 0 5 2 13 0      
     31 Ağustos Slovakya-Türkiye, 4 Eylül Türkiye-İsveç, 6 Ekim Moldova-Türkiye 



 SPOR 




















</TEXT>
</DOC>
