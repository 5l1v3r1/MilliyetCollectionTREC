<DOC>
<DOCNO> 27160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/spor/spo01.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Plase Lambulic 
</HEADLINE>
<TEXT>

Siyah-Beyazlılar, Marsilyalı N’Gotty olmazsa Yugoslav liberoyu renklerine dahil edecek 
     BEŞİKTAŞ, Daum’un istediği Marsilyalı N’Gotty’nin transferi için çalışmalarını sürdürürken, Yugoslav Zemun takımında oynayan Mladen Lambulic’i yedeğe aldı. Alman hocanın daha önce kasetlerini izlediği 29 yaşındaki Yugoslav liberonun, yönetim tarafından da beğenildiği bildirildi. 
     LAMBULİC, N’Gotty’nin transferinin gerçekleşmemesi halinde devreye sokulacak ve alınması için harekete geçilecek. Yugoslavya Ligi’nde bu sezon liberoda oynamasına rağmen, takımı Zemun’a üç gol kazandıran Lambulic, Radnicki Belgrad’da yetişti. Yıldız libero üç sezondur Zemun’da oynuyor. 
     
Kardeşlik teklifi      ZAFER ATAMER Cenevre 

     İSVİÇRE’NİN ünlü takımlarından Servette, Beşiktaş’a kardeş kulüp olma teklifi yaptı. Kulüp Başkanı Christian Herve, Cenevre’de görüştüğü Beşiktaş kongre üyesi Ali Akar’a ilginç bir teklifte bulundu. Herve’nin önerisi gerçekleşirse, iki takım arasında imzalanacak centilmenlik anlaşmasıyla, genç futbolcuların takası, hülle, hazırlık kampları ve maçları ile özel turnuvalar konusunda işbirliğine gidilecek. 
     



 SPOR 




















</TEXT>
</DOC>
