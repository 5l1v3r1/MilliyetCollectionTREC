<DOC>
<DOCNO> 47590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sontur16.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel "Halkın yüzde 90'ı iktidarı desteklemiyor" 
</HEADLINE>
<TEXT>

     9. Cumhurbaşkanı Süleyman Demirel, 
     ''Türkiye, hiçbir gün durmadan erken seçime gitmeli'' dedi. 
     Yıldız Teknik Üniversitesi'nin Davutpaşa Yerleşkesi'ni ziyaret eden Demirel, çıkışta basın mensuplarının sorularını yanıtladı. 
     Demirel, bir gazetecinin ''Cumhurbaşkanı'nın referandum isteğini nasıl değerlendiyorsunuz '' sorusu üzerine, ''Anayasa'ya göre Cumhurbaşkanı'nın önüne gelen bir Anayasa değişikliğinin bir veya birkaç maddesini ya da tümünü referanduma götürme yetkisi bulunduğunu'' hatırlattı. 
     Demirel, şöyle devam etti 
     ''Şimdi bu işin hukuki kısmıdır. Siyasi kısmı bundan ayrıdır. 
     Bunun hukuki kısmı bu, siyasi kısmı şu diyebiliriz...Bir de bunun çekilip çevrilmesi, manipülasyon, yani nasıl yürütüleceği meselesi vardır. Onlar da idari kısmıdır. Her yiğidin kendine göre bir yoğurt yiyişi vardır. Orta yerde hukuki bir yanlış yok. Siyasi kısmını ise ben tartışmıyorum.'' ''Bu güvenouyu anlamına gelir mi '' şeklindeki soru üzerine de Demirel, ''güvenoyunun gayet sarih olduğunu, ancak herhangi bir hadiseyi güvensizlik telakki etmenin hükümetlerin anlayışına bağlı bulunduğunu söyledi. 
     Demirel, ''Referandum halka gider de, halk bunu kabul etmez geri çevirirse gayet tabii ki o, onu çıkaranlar için iyi bir şey değildir. 
     Ama bunu güvensizlik oyu telakki edip etmemek o günkü hükümete bağlıdır'' dedi. 
     ''Referandumun halkla Meclis'i karşı karşıya getirip getirmeyeceğine'' ilişkin soruya ise Demirel, ''Halkla Meclis'in karşı karşıya gelmesi gibi bir şeyin olmayacağını'' belirterek, ''Ama halk bunu reddederse herhalde iyi bir şey de olmaz'' şeklinde karşılık verdi. 
     
     Halkın şikayetleri ayyuka çıktı 
     ''Referandumun erken seçime yol açıp açmayacağı'' yolundaki soruya da Demirel, ''Bunun, erken seçime karar verecek olanların bu işi nasıl algılayacaklarına bağlı olduğunu'' söyledi. 
     Demirel, şunları kaydetti 
     ''Türkiye'de erken seçime gitmek için referanduma gitmeye gerek yok. Türkiye, hiçbir gün durmadan erken seçime gitmeli. Halkın yüzde 10'unun iktidardaki partileri desteklediği, yüzde 90'nın vermediği bir 
     Türkiye'de acaba ülkeyi yönetenler niye beklerler '' ''Erken seçim için bir sebep aranıyorsa bunun orta yerde var olduğunu'' dile getiren Demirel, ''Ülkenin her köşesinde halkın şikayetlerinin ayyuka çıktığını'' bildirdi. 
     Süleyman Demirel, '' Referanduma gidelim de mağlup olursak erken seçime gideriz demeye gerek yok. Erken seçimin gerekçesi bugün var. 
     Başka gerekçe aramaya gerek yok'' dedi. 
     ''Başbakan Bülent Ecevit'in, Irak'ın da savaşa dahil edilmesi halinde Türkiye'nin birliğinin zedeleneceği konusunda tereddütü var. 
     Siz ne düşünüyorsunuz '' sorusu üzerine de Demirel, ''ABD'de başlayan terörle mücadele işinin mümkün olan en kısa zamanda bitmesi ve başka yerlere yayılmaması gerektiğini'' düşündüğünü söyledi. 
     Demirel, ''Kısa zamanda bitmez başka yerlere yayılırsa, nerelere kadar varacağı belli olmaz'' şeklinde konuştu. 
     






</TEXT>
</DOC>
