<DOC>
<DOCNO> 10450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/spor/spo02.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Artık iyi takımız’ 
</HEADLINE>
<TEXT>

Fenerbahçe, nihayet hocası Mustafa Denizli’nin gözüne girebildi. İstikrarlı grafik karşısında pes eden tecrübeli hoca, "Yolumuz açık" dedi 
     "Başarmak istiyoruz" 
     FENERBAHÇE’nin istikrarı ve başarılı futbolu, bu konuda fazla yorum yapmayı sevmeyen Mustafa Denizli’yi de "pes" ettirdi. Tecrübeli teknik adam, nihayet iyi ekip olduklarını vurguladı ve "Artık Fenerbahçe iyi bir takım. Yolumuz açık. Küçük avantajları büyüğe çevirmeye çalışacağız. Bunu başarmak istiyoruz" dedi. 
     
     "Kazanmaya devam" 
     LİGİN sonu yaklaşırken iki unsurdan taviz vermemeleri gerektiğini ifade eden Denizli, "İlki maçlarımızı kazanmak. Diğeri de oyun temposu ve güzelliğinden uzaklaşmamak" diye konuştu. Antalyaspor maçına da değinen Mustafa Denizli, "Rakimizi yenip, Kadıköy’de serimizi sürdürmeyi düşünüyoruz" açıklamasını yaptı. 
     
     "Yozgat maçı uyarı" 
     ŞAHISLARIN üzerinde durmadıklarını, ekip ruhunu benimsediklerini vurgulayan Denizli, Yozgat maçından sonraki tartışmalara da son noktayı koydu. Sarı - Lacivertli ekibin hocası, "Sanki bütün puanlarımızı bu şekilde almışız gibi hava estiriliyor. Bu yanlış. Bu karşılaşma bizim için bir uyarıdır" yorumunda bulundu. 
     
Balic Stres yok      BOŞNAK oyuncu, "Puanımız çok, stresimiz yok" dedi. Balic, "Yarışta rakiplerimizle aramızdaki puan farkı az olsaydı, strese girerdik. İki - üç puanlık fark bizi etkilerdi. Şimdi öyle bir sıkıntımız yok. Maçın olağan zorluğu bizi ilgilendiriyor. Antalyaspor karşılaşmasını da kazanacağız" diye konuştu. 
     
İki yıldız iyi      FENERBAHÇE’DE sakat Andersson ve Rapajic hızla iyileşiyor. Mustafa Denizli, iki futbolcuyu büyük aksilik olmazsa, Antalyaspor maçının 18 kişilik kadrosuna alacağını açıkladı. Andersson henüz form tutamazken, Denizli, "Düşüncem yavaş yavaş maç atmosferine girmesinden yana" dedi. Tecrübeli hoca, dün test koşuları yapan Rapajic için, "Tedavisi sürüyor. Salonda çalışacak. Hafta sonu da kadromda olacak" diye konuştu. 
     


 SPOR 






















</TEXT>
</DOC>
