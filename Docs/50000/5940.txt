<DOC>
<DOCNO> 5940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/soneko14.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırbank Genel Müdürü değişti 
</HEADLINE>
<TEXT>

     Bayındırbank Genel Müdürlüğü’ne, Levent Tarhan’ın atandığı bildirildi. 
     Bayındırbank’tan yapılan açıklamada, Taner San’ın Bayındır Menkul Değerler Murahhas Üyeliği’ne atanmasıyla boşalan Genel Müdürlük görevine Nisan 1998’den bu yana Bayındırbank’ta kredilerden sorumlu Genel Müdür Yardımcılığı görevini yürüten Levent Tarhan’ın atandığı belirtildi. 
     Açıklamaya göre, 1976 yılında İngiliz Lisesi’nden mezun olan ve üniversite eğitimini 1981 yılında ABD’de Evansville Üniversitesi’nde tamamlayan Tarhan, 1982 yılında aynı üniversitede MBA derecesi aldı. 
     İş yaşamına 1986 yılında Interbank’ta yönetici adayı olarak başlayan Tarhan, 1988-89 yılları arasında Banque Indosuez’de müşteri temsilciliği, 1990-91 yılları arasında Man.Hannover Trust’ta müdür yardımcılığı, 1991-95 yılları arasında Banpue Indosuez’de şube müdürlüğü, 1995-98 yılları arasında da Bank Ekspres’te şube müdürlüğü ve genel müdür yardımcılığı görevlerinde bulundu. 
     




</TEXT>
</DOC>
