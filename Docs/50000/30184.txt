<DOC>
<DOCNO> 30184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/eko09.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Alptürk’ün istifası konuşuldu 
</HEADLINE>
<TEXT>

Kulislerde Telekom Yönetim Kurulu Başkanı ve Genel Müdürü Alptürk’ün istifası konuşuldu. Başbakan, istifa istemenin söz konusu olmadığını söyledi 
     ANKARA Milliyet 

     IMF’nin, genel müdürlükle yönetim kurulu başkanlığının aynı isme verilmesinin kabul edilebilir olmadığını bildirmesi üzerine kulislerde her iki 
     görevi de üstlenmiş olan İbrahim Hakkı Alptürk’ün Ulaştırma Bakanı Enis Öksüz’e, "Benim yüzümden sıkıntı varsa, istifa edebilirim" dediği konuşuldu. Öksüz’ün ise Alptürk’e "Dur, bekle" dediği iddia edildi. 
     Başbakan Bülent Ecevit de Başbakanlık’tan çıkarken gazetecilerin soruları üzerine Telekom Yönetim Kurulu Başkanı ve Genel Müdürü İbrahim Hakkı Alptürk’ün istifasının istenmediğini belirtti. 
     
     Öksüz IMF karışmasın 
     Bu arada Ulaştırma Bakanı Enis Öksüz, IMF’nin Türkiye toplantısını erteleme kararını Telekom Yönetim Kurulu ile ilişkilendirmesine karşı çıkarak, "Yönetim Kurulu’nu ben de Derviş de takdirle karşıladı. Dolayısıyla IMF’nin karışma konuları arasında değildir" dedi. MHP’ye yakın olduğu ileri sürülen isimlerin Telekom yönetimine girmesi için direnen Öksüz, bu isimlerin Türkiye ile IMF arasında problem yaratmadığını belirterek, "IMF gördüğü lüzum üzerine erteleyebilir. Bize ne" diye konuştu. 
     



 EKONOMİ 



























</TEXT>
</DOC>
