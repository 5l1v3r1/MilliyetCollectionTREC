<DOC>
<DOCNO> 7910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/ekonomi/eko01.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavganın bedeli ağır oldu 
</HEADLINE>
<TEXT>

Başbakan Ecevit’in Cumhurbaşkanı Sezer’e yönelik sert açıklamaları piyasaları karıştırdı. Repo faizi yeniden 1000’li rakamlara yaklaşırken, bono faizi yüzde 100’e dayandı. Borsa yüzde 14.6’lık tarihi bir düşüş yaşadı 
Beş saatte 5.1 milyar dolar uçtu      TARIK YILMAZ 

     Milli Güvenlik Kurulu'nun MGK toplantısını terkederek Cumhurbaşkanı Ahmet Necdet Sezer hakkında sert açıklamalarda bulunan Başbakan Bülent Ecevit, para piyasasını alt üst etti. Bankalar ve yabancı yatırımcılar ellerindeki bono ve hisse senetlerini dövize yöneltip Merkez Bankası'na satmak için kıyasıya bir yarış içine girince dün piyasalardan 5.1 milyar dolara yakın çıkış oldu. 
     Devletin zirvesindeki tartışmanın bedeli 20 Kasım 2000'de başlayan ve 6 Aralık'ta Demirbank'a el konulmasıyla durulan 15 günlük kriz döneminden daha ağır oldu. Geçen yılki krizde 15 günde 7 milyar dolarlık çıkış olurken dün beş saatte toplam 5 milyar 77 milyon dolarlık satış yapıldı. Döviz alımları, ABD'de piyasaların kapalı olması nedeniyle bugün vadeli yapıldı. 
     Dünkü döviz çıkışı yılbaşından bu yana artıda giden döviz girişlerini de eksiye döndürdü. Geçen hafta başına kadar 3.3 milyar dolar olan döviz girişi dün yapılan satışlarla birlikte 1 milyar 759 milyon dolar eksiye döndü. 
     Şubat ayı başından bu yana toplam döviz çıkışı ise 4 milyar 915 milyon dolar olarak hesaplanıyor. Bankacılar dün hiç durmayan döviz talebinin bugünde sürmesi bekliyor. 
     Bu arada bankaların döviz alırken dolar almalarına karşın kur sepetini düşünerek aldıkları doların bir kısmını Euro'ya çevirdikleri bunun da uluslararası piyasalarda Euro'nun yükselişini sağladı. Bankacılar, Türkiye'deki krizin uluslararası piyasalarda Euro'nun değerini etkilemesinin nedenini, ABD'de piyasaların resmi tatil nedeniyle kapalı olmasına ve Avrupa piyasalarının durgun olmasına bağladılar. Bu gelişmeler sonrası Euro, gün içinde 91.67 sentten, 92.19 sente kadar yükseldi. 
     
     Repo yüzde 760 
     Bono piyasası da Başbakanın açıklamasından hemen sonra satışa geçti. Piyasanın en aktif bonolarından 20 Haziran 2001 vadeli tahvilin yıllık bileşik faizi yüzde 93'e kadar çıktı. Bankaların yüzde 137'ye kadar faiz tekliflerine piyasada alıcı çıkmazken 20 Haziran kağıdında son işlemler ise yüzde 108'lerden gerçekleşti. 
     İMKB repo piyasasında ise gecelik faizler yüzde 760'a kadar tırmanırken ortalama faiz yüzde 317 düzeyinde gerçekleşti. 
     Sarsıntının büyük olmasına karşın piyasaların krizi sakin bir ortamda yaşadığını kaydeden bankacılar, ABD'de piyasaların kapalı olması nedeniyle döviz işlemlerinin bugün vadeli olduğunu, bu nedenle gecelik faizlerin tahmin edilen oranların altında arttığını dile getirdiler. Piyasaların bugün 3.5 katrilyon liraya yakın bir eksiyle güne başlayacağını ifade eden bankacılar, Türk Lirası sıkışıklığı had safhada olacağı için gecelik faizlerin yüzde 2000'lere kadar tırmanacağını iddia ettiler. 
     Bankacılar, Merkez Bankası'nın piyasaya verdiği her kuruşun dövize yöneldiğine dikkat çekerken Merkez Bankası'nın bu nedenle piyasaya TL vermekte tereddütlü davrandığını ifade ettiler. 
     
Dakika dakika döviz çıkışları 11 00 306 12 00 1300 12 15 2007 12 20 2464 12 25 2881 12 30 3221 13 00 3804 13 05 3825 13 10 3854 13 15 4228 13 20 4463 13 25 4504 13 30 4652 13 40 4680 13 45 4676 13 50 4701 13 55 4760 14 00 4783 14 05 4758 14 10 4763 14 15 4838 14 35 4978 14 45 4982 15 00 5010 15 05 5032 15 10 5032 15 15 5057 15 20 4969 15 25 5067 15 30 5077      
     
Borsaya vurulan en büyük ikinci tokatDevletin zirvesindeki kriz borsayı dibe çaktı. Hisse senetleri ortalama yüzde 14.62 ile borsa tarihindeki ikinci büyük düşüşü yaşarken, endeks 1486 puan gerileyerek 8.683'e indi 
     Orhan Tekeoğlu 

     Türkiye'nin en büyük iç borçlanmasına 24 saat kala patlak veren MGK krizi piyasalarda panik yarattı. Devletin zirvesinde Cumhurbaşkanı Ahmet Necdet Sezer ile Başbakan Bülent Ecevit arasında yaşanan kriz ve ardından Ecevit'in MGK toplantısını terk etmesi para ve sermaye piyasalarında panik yarattı. Ecevit, saat 11'de yaptığı açıklamada "Cumhurbaşkanı Ahmet Necdet Sezer bana ağır ithamlarda bulundu. Aynı üslupta yanıt vermemek için toplantıyı terkettim" şeklindeki sözleri piyasalara bomba gibi düştü. Borsa yüzde 14.62'lik düşüşle tarihi ikinci büyük kaybını yaşarken, repo faizleri yüzde 760'lara fırlarken, bono faizleri de yüzde 100'ün üstüne çıktı. Bankaların yoğun talebi karşısında Merkez Bankası 5.1 milyar dolarlık döviz satmak zorunda kaldı. 
     Ecevit'in, Sezer'in çıkışını "terbiyesizce" olarak nitelemesi ve bu tutumun devlet gelenekleriyle bağdaşmadığını söylemesiyle, borsada saat 11'de çok sert düşüşler yaşandı. Tüm hisseler taban seviyelerine indi. Endeks beş dakika içinde dibe çakıldı ve ilk seansı yüzde 11.54'lük düşüşle 8.996'dan kapattı. 
     İkinci seans açılır açılmaz borsa ikinci bir şok daha yaşadı ve endeks 8.528'e geriledi. Bu arada, Bakanlar Kurulu toplantısına ara veren Başbakan Ecevit'in "Hükümet görevinin başındadır. Kriz çıkmaması için tüm önlemleri alacağız. Siyasal açıdan istikrarı sağlayacağız" şeklindeki açıklamaları, endeksin 9.250 puana kadar çıkmasına ve tansiyonun biraz da olsa düşmesine neden oldu. Ancak daha sonra satışların yeniden hız kazanmasıyla endeks gün sonunda yüzde 14.62'lik kayıpla 8.683 puandan kapattı. İşlem hacmi de 600.3 trilyon liraya ulaştı. Borsada en büyük düşüş yüzde 14.98 ile 11 Kasım 1998'deki Korkmaz Yiğit'in açıklamalarıyla yaşanmıştı. 
     
En büyük düşüşler son iki yılda geldi Tarih Düşüş 17 Şubat 2001 -15.00 11 Kasım 1998 -14.93 27 Ağustos 1998 -13.12 25 Eylül 1998 -11.34 27 Ekim 1997 -11.19 12 Ocak 1998 -10.80       Bir günlük krizin faturası ağır oldu 
     Hisse senetleri 14.62 zarar etti 
     Şirketlerin piyasa değeri 7.2 katrilyon düştü 
     Repo faizi 40'dan 760'a kadar fırladı 
     Bono faizi 60'dan yüzde 100'ün üstüne çıktı 
     Bono faizindeki artış 200 trilyonluk yük getirdi 
     Merkez Bankası'nın kasasından 5.1 milyar dolar çıktı 
     
En büyük düşüşler Tarih Düşüş 11 Kasım 1998 -14.93 17 Şubat 2001 -14.62 27 Ağustos 1998 -13.12 25 Eylül 1998 -11.34 27 Ekim 1997 -11.19 12 Ocak 1998 -10.80      
     


 EKONOMİ 
















</TEXT>
</DOC>
