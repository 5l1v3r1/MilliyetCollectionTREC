<DOC>
<DOCNO> 24117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sonspo12.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor'un başı dertte 2 trilyonluk vergi kaçağı saptandı 
</HEADLINE>
<TEXT>

     Türkiye Birinci Ligi'nde üç büyüklere kafa tutan Ege bölgesi temsilcisi Denizlispor'un, vergi ve muhasebe defterlerinde yapılan incemeleler sonucu 2 trilyon liralık vergi kaçağı tespit edildi. 
     Maliye Bakanlığı'nın spor kulüplerinde transfer ücretleri, maç primleri ve diğer mali konularda yapmış olduğu incemelerden bazıları tamamlandı. 
     Antalya Gelirler Bölge Müdürlüğü denetim elemanlarının Denizlispor'un vergi ve muhasebe defterlerinde yapılan incemeleler sonucunda tranfser ücretlerinin düşük gösterildiği, vergi stopajları, futbolculara ödenen ekstra primlerin vergilerinin ödenmediği ve bu nedenlerden dolayı Denizlispor'un vergi denetimlerinde 2 trilyon lira vergi kaçağı olduğu belirlendi. Denizlispor'un 2 trilyon liralık vergi kaçağının gecikme ve faizleriyle birlikte 2.5 trilyon lirayı aşacağı kaydedildi. 
     Öte yandan Türkiye Birinci Ligi'nde mücadele eden Akdeniz'in ''Şimşekleri'' Antalyaspor yöneticileri de, spor kulüplerinin vergi incelemesine alınacağı haberleri üzerine, kayıt defterleri ve vergi defterlerinde yaptıkları incemelerde bazı eksik ve hatalar bulduklarını belirterek, Vergi Müdürlüğü'ne 2 tirilyon liralık ek vergi beyanında bulundular. 
     Antalya Bölge Müdürlüğü yetkilileri, Antalyaspor'un 2 trilyon liralık ek vergi beyanında bulunduğunu doğrularken, kulüp defterlerinin vergi denetim elemanları tarafından incelemeye alındığını söylediler. 
     
     







</TEXT>
</DOC>
