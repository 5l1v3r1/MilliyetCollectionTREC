<DOC>
<DOCNO> 4638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/tamer.html </URL>
<DATE> 2001/01/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Karl Marx'ın ruhu Davos'ta 
</HEADLINE>
<TEXT>

     DAVOS 

     Dünya Ekonomik forumu WEF'in Davos toplantılarına bu yıl bir haller olmuş. Multi-milyar dolarlara hükmeden dev şirketlerin burnundan kıl aldırmayan CEO'larından devlet başkanlarına, Karl Marx'ı dillerinden düşürmüyorlar. 
     Girizgahı İsviçre Cumhurbaşkanı Maritz Leuenberger Davos toplantılarını açarken şöyle yaptı "Zaman paradır. Ya da bir başka deyişle tüm ekonomi zamanın ekonomisidir. Bu sözler Karl Marx'ın ve bugün artık Karl Marx'tan herhangi bir korku duymadan alıntı yapılabiliyor. Hatta Davos'ta bile. Enternasyonalizmin babasını biz bugün globelleşmenin de çok erken bir savunucusu, dolayısıyla da dünya ekonomik forumu WEF'in atası kabul edebiliriz." 
     Leuenberger'in bu sözleri salonda dalgalanma ve uğultuya neden oldu. Henüz kulaklıklarını ayarlayamadıkları için Almanca yapılan konuşmayı anlamayanlar merakla çevrelerindekilerden Karl Marx'ın adının hangi bağlamda geçtiğini öğrenmeye çalıştılar. 
     Cisco Sistems'in Başkanı John Campers ertesi günkü bir oturumda daha da ileri giderek "Karnı aç olan adamdan düşünmesini bekleyemezsiniz" demez mi 
     Mandela'nın halefi yeni Günel Afrika Cumhurbaşkanı Thabo Mbeki bir başka oturumda Campers'in bu sözlerini hatırlattı ve gelişmiş ülkelerin Afrika'daki açlığa seyirci kalamayacaklarını dile getirdi. Amerikan Sendikalar Konfederasyonu AFL-CIO Başkanı John Sweeney ise aynı toplantıda yoksulla zengin arasındaki uçurumu hızla derinleştiren küreselleşmenin bu haliyle devam edemeyeceğini vurguladı. Sweeney'in önerisi ise "yeni enternasyonalizm, yeni bir dünya düzeni" idi. Marx'ın kulakları yine çınladı. Dünya Bankası Başkanı James Wolfensohn'un da konuşmacı olduğu aynı oturumda yeni enternasyonalizm deyimi sıkça telaffuz edildi. 
     Hewlett - Packard'ın CEO'su hemcinsimiz Carly Fiorina ise daha çok Mao'dan etkilenmişe benziyordu. Ancak günümüzde rakamlara yeni haneler eklendiğinden olsa gerek, "Bin çiçek açsın bin fikir yeşersin" sözlerini Fiorina "Bir milyon çiçek açsın bir milyon fikir yeşersin"e dönüştürmeyi uygun bulmuştu. 
     Anlayacağınız Davos’un zengin Kuzeylileri arasında, Marksist düşünürlerden alıntı yapmak giderek moda oluyor. Bu modayı yaratan, küreselleşme karşıtlarının giderek yükselen sesi olabilir mi Bu gidişle gelecek yılki Davos toplantısının ana teması enternasyonalizm olarak belirlenirse şaşırmayacağım. 
     
Bush yönetiminden ne bekliyorlar      Davos toplantılarında oturumlardan biri de dünyanın değişik bölgelerinin ABD'nin yeni Başkanı George W. Bush'tan neler beklediği üzerineydi. 
     Latin Amerika adına konuşan Brezilya Merkez Bankası Başkanı Arminio Fraga, Clinton döneminde uygulanan ekonomik politikaların aynen sürdürülmesini istedi. Bush yönetimini kara para aklamaya karşı uluslararası alanda yeni ek önlemler alınmasına öncülük etmeye çağıran Fraga, serbest ticaretin daha da güçlendirilmesi gereğinin altını çizdi. Fraga'nın Bush yönetiminden bir diğer arzusu da Dünya Ticaret Örgütü ...q ile yeniden masaya oturulması. 
     Tokyo Valisi Shintaro Ishihara, küreselleşmenin geldiği bu aşamada dünyanın yeni küresel standartlara şiddetle ihtiyacı bulunduğunu ancak bu standartların Amerikan standartları olamayacağını söyledi, Clinton yönetimini Asya'ya çifte standart uygulamak ve Çin'deki militarizme göz yummakla suçladı. Tokyo valisi Çin'in yayılmacı politikasına ve bölgede giderek artan tehdit oluşturmasına karşı Bush yönetiminden daha farklı bir politika ve Japonya ile ABD arasında daha sıcak ilişkiler beklediklerini belirtti. 
     
En güçlü dış işleri bakanlığı CNN      İsrail'in bilge politikacısı Simon Perez, Davos'ta CNN'i günümüzün "en güçlü dış işleri bakanlığı" ilan etti. 
     Filistin Lideri Yaser Arafat'la birlikte katıldığı Ortadoğu oturumunda kendisine yöneltilen bir soru üzerine Perez, 10 yıl sonra Filistinli bir çocuğun da İsviçreli ve İsrailli çocukla aynı koşullara sahip olacağını söyledi. Pek inandırıcı görünmüyor ama 
     Günümüzde askeri müdahalelerin de diplomatik çabaların da önemini yitirdiğine işaret eden Perez, "Sorunların ekonomik ve duygusal yanları daha önemli. Onları aşabilmenin yolları üzerinde kafa yormalıyız" dedi. 
     Perez'e göre "Günümüzde askeri müdahaleler artık sokaklarda değil, TV ekranlarında yapılıyor. Diplomatik çabaların da eskisi kadar önemi kalmadı. Günümüz dünyasının en güçlü dış işleri bakanlığı CNN." 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
