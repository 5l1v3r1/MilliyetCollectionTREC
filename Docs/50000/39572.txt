<DOC>
<DOCNO> 39572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur05.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul polisi "Bizi MOSSAD ajanları yönlendirmiyor" 
</HEADLINE>
<TEXT>

     İstanbul Emniyet Müdürlüğü, ''işadamı Üzeyir Garih cinayetinin çözülmesi için MOSSAD ajanlarınca çalışma yapıldığı veya yönlendirildiği'' yolundaki iddiaların gerçekle ilgisinin bulunmadığını bildirdi. 
     Basın Protokol ve Halkla İlişkiler Şube Müdürlüğü'nden konuya ilişkin yapılan yazılı açıklamada, şöyle denildi 
     ''25 Ağustos Cumartesi günü elim bir olay sonucu kaybettiğimiz merhum işadamı Üzeyir Garih olayının çözümlenmesi için, İstanbul Emniyet Müdürlüğü olarak, İstanbul DGM Cumhuriyet Başsavcılığı, Eyüp Cumhuriyet Başsavcılığı ve Emniyet Genel Müdürlüğü ile irtibatlı olarak sürekli ve titiz çalışmalarımız devam etmekte olup, yazılı ve görsel basında zaman zaman 'bu çalışmaların İsrail MOSSAD ajanları tarafından yapıldığı veya yönlendirildiği' konusunda çıkan haberlerin gerçekle bir ilgisi bulunmamaktadır.'' 
     
     







</TEXT>
</DOC>
