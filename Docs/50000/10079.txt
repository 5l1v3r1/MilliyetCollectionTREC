<DOC>
<DOCNO> 10079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yazar/pulur.html </URL>
<DATE> 2001/03/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tavuk olmazsa, horoz keselim 
</HEADLINE>
<TEXT>

     ÖNCE cümlenin Kurban Bayramı kutlu olsun... 
     Sorunsuz, patırtı, gürültü çıkarmadan yaşamanın tadına varamadığımız için, bu bayrama da, yeni bir tartışmayla girdik... 
     İlahiyat Fakültesi Dekanı Prof. Dr. Zekeriya Beyaz buyurdu 
     "Tavuk bile kurban edilebilir " 
     Alın işte, şortla namaz kılmaktan sonra, size yeni bir sorun tavuk kurban edilebilir mi 
     Biri çıkacak, "Olmaz " diyecek, diğeri "Tavuk olmaz ama, horoz kurban edilir " diyecek... 
     Gerekçesi de var 
     "Kurbanın erkeği makbuldür, koç yerine, ancak horoz kurban edilebilir... Horoz erkek, tavuk dişidir " 
     Herhalde çok kişinin kafası karışmıştır, biz kurbanı Mehmetçik Vakfı'na vekaletle bağışladığımız için, kafamız hiç karışık değil, lakin doğrusu ne 
     
     RAHMETLİ babamız, bir konuda tereddüde düştüğü, duraksadığı zaman, din bilgini, Diyanet İşleri başkanlarından Ömer Nasuhi Bilmen'in "Büyük İslam İlmihali"ne bakardı, biz de öyle yaptık... 
     Kurban bölümünde şöyle yazıyor 
     "Kurbanlar, yalnız, koyun, keçi ile deve, sığır hayvanlarından kesilebilir. Bunların erkekleriyle, dişileri eşittir. Koyun cinsinin erkeğini kurban etmek efdaldir." 
     Peki, Zekeriya Beyaz'ın dediği gibi tavuk kurban edilebilir mi 
     Ömer Nasuhi Bilmen "Olmaz " diyor 
     "Tavuk, horoz, kaz gibi ehli hayvanlar kurban olmaz." 
     İki din adamı, iki kurban görüşü... 
     Allah cümleye sabır ihsan etsin 
     
     OKURLARIMIZ bilir, Kurban Bayramı'nın güzel bir fıkrası vardır, çok anlamlı bir fıkradır, özellikle bazılarına pek yakışır onlar her şeyi yalan yanlış bilirler, ama kendilerini bilgiç diye satarlar, cilaları da parlak olduğu için, müşterileri de vardır, sonunda müşteri batsa bile, onlar hacıyatmaz misali ayakta kalmayı becerirler... 
     
     BUNLARDAN biri ahkam kesiyormuş 
     "Hazreti Davut'un çocuğu olmuyormuş, Allah'a dua edip yalvarmış 
     - Allahım bana bir kız çocuğu ver, onu sana kurban ederim 
     Duası kabul olmuş, bir kızı olmuş, adını da Ayşe koymuş, vakti gelince kızı kurban etmek için yatırmış, bıçağı bilemiş, tam kesecekken Azrail gökten bir keçiyle gelmiş, al bunu kızının yerine kurban et " 
     
     ÇOK bilen herif, bunu anlattıktan sonra bakmış, kimsede ses yok, merak etmiş 
     "Galiba anlamadınız " 
     Biri yerinden doğrulmuş 
     "Ulan anlattığının neresini düzelteyim Hazreti Davut değil, Hazreti İbrahim Kurban edilen çocuk kız değil, erkek, adı Ayşe değil, İsmail 
     Melek ise Azrail değil, Cebrail Kurban edilmek üzere gelen hayvan da keçi değil, koç Ulan neresini düzelteyim " 
     
     EHH, bayram günü bu fıkradan kıssa çıkarmak da sizlere düşer... 
     Şöyle bir bakın, televizyonlarda ahkam kesenleri dinleyin, yeter 
     
     





Osmanlı ekonomisi 


'Derviş'in arkasındayız' 


Rahşan Hanım’a 


İktisadi öncelikler ve siyasi sorular 


Kim, kime benzeyecek... 


Tavuk olmazsa, horoz keselim 


Derviş'in fikri 


Problem yok 


Sesini duyamadığım protesto 


Medyaya büyük görev düşüyor 


Bayram günü 


</TEXT>
</DOC>
