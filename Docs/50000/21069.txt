<DOC>
<DOCNO> 21069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/eko03.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa oyun yeri değil 
</HEADLINE>
<TEXT>

Piyasaya mesaj veren SPK Başkanı Cansızlar, Borsa bugün girip para kazanıp, ertesi gün çıkılacak yatırım alanı olamaz’ dedi 
     Sermaye Piyasası Kurulu SPK Başkanı Doğan Cansızlar, borsaların oyun alanı olmadığını vurgulayarak, borsaları orta ve uzun vadeli yatırımların yapıldığı profesyonel alanlar olarak tanımladı. Borsaya bugün girerek, k r edip, yarın çıkma mantığının geçerli olmayacağını kaydeden Cansızlar, "Borsalar oyun alanı değildir. Çünkü borsalar bugün girip para kazanıp, ertesi gün çıkılacak yatırım alanları olamaz. Dünyanın hiç bir yerinde de böyle değildir" dedi. 
     
     İMKB en şeffaf kurum’ 
     Cansızlar, ABD’de borsaya yatırım yapanların bunları orta ve uzun dönemde ek gelir olarak değerlendirdiğini söylerek, gelişmiş piyasalarda yatırımcı eğiliminin bu olduğunu açıkladı. Türkiye’de ise piyasanın henüz gelişmekte olduğuna dikkat çekerek, sermaye piyasasının süreç içinde ekonomik ve kültürel gelişmeye paralel oturacağını anlattı. Cansızlar, "Türkiye’de bugün borsaya gireyim kazanç elde edeyim, yarın çıkayım düşüncesiyle hareket edenlerin yanı sıra, borsaya gireyim ama uzun vadeli kazancım olsun’ diye bakanlar da var" diye konuştu. 
     Cansızlar, Türkiye’nin en şeffaf kurumunun İMKB olduğunu ifade ederek, bu piyasada işlem gören şirketlerin "gizlisi saklısı" olmayacağını söyledi. "Sermaye piyasaları, şirketlerin en ucuz finansman temin edeceği yerlerdir" diyen Cansızlar, burada işlem görmenin de bir bedeli olduğunu ve mahremiyetin kalmayacağını vurguladı. 
     
     Banka borsazedeleri için çalışma yok 
     Cansızlar, Tasarruf Mevduatı Sigorta Fonu’na devredilen bankaların hisse senedini alan tasarruf sahipleriyle ilgili SPK’nın bir çalışması olmadığını açıkladı. Cansızlar, Fon’a devredilen bankaların küçük hissedarlarının da diğerleri gibi hisselerinin kamuya geçtiğini belirterek, sözlerini şöyle sürdürdü 
     "Borsada işlem gören ve el konulan bankalarla ilgili olarak, kimsenin elinde hisse senedi kalmadı. Fon’a devredildiği için banka hisselerine tamamen el konulmuştur. Banka ortaklarının hisselerine nasıl el konulduysa, borsada işlem gören hisselere de el konulmuştur. Bu kanun gereğidir ve ortaklar arasında ayrım yok. Yatırımcılar da bunu biliyorlar. Yatırımcının hangi yatırım aracını alması gerektiğini bilmesi l zım, yatırımcı herşeyi bilerek alıyor. Mağduriyetinin giderilmesi diye birşey olamaz." 
     
     



 EKONOMİ 



















</TEXT>
</DOC>
