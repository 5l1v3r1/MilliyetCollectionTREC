<DOC>
<DOCNO> 18422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur12.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Alanya'da halk, kapkaççıyı iple elektrik direğine bağladı 
</HEADLINE>
<TEXT>

     Alanya'da bir turistin çantasını kapıp kaçan kişiyi, vatandaşlar bir köpeğin de yardımıyla 2 saat süren kovalamaca sonucu yakaladılar ve jandarma olay yerine gelinceye kadar iple bir elektrik direğine bağladılar. 
     Alanya'nın Kestel Beldesi yakınlarındaki Sunsetbeach Otel'i karşısında, bir turistin çantasını alarak kaçan Tuğrul Küçük'ün 18 peşine 10 kadar vatandaş düştü. D-400 karayolundan dağlık kesime doğru yaya olarak kaçan Tuğrul Küçük, yanlarına bir de köpek alan vatandaşlar tarafından 2 saat süren kovalamaca sonucu yakalandı. Çanta, kimliği öğrenilemeyen Alman turiste teslim edilirken, Kestel Beldesi'ne getirilen hırsız, kaçmasını önlemek amacıyla, vatandaşlar tarafından iple bir elektrik direğine bağlandı. Daha sonra haber verilen jandarma, olay yerine gelerek sanığı gözaltına aldı. 
     Vatandaşlar, tüm ülkenin umut beslediği turizm sektörünün zarar görmemesi için bu tür olayların önüne geçmek gerektiğini söylediler. 






</TEXT>
</DOC>
