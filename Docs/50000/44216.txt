<DOC>
<DOCNO> 44216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sondun12.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan bayrağı dövme oldu 
</HEADLINE>
<TEXT>

     ABD'de 11 Eylül'deki terörist saldırıların ardından halk arasında milliyetçilik duygularının gelişmekte olduğunun yeni kanıtını, halkın Amerikan bayrağından dövme yaptırması oluşturuyor. 
     Dünya Ticaret Merkezi'nin saldırılarda yıkılan ikiz kulelerine evsahipliği yapan New York'un Manhattan adasındaki dövme salonlarına gelenlerin, Amerikan bayrağının yanı sıra ikiz kulelerin resmiyle İngilizce kısaltması ''WTC'' ya da saldırıların yapıldığı 11 Eylül'ü simgeleyen ''9-11'' dövmesi yaptırmak istediği belirtiliyor. 
     Manhattan'daki dövme salonlarından birinde çalışan Clarence Morris, bir adamın bütün göğsüne Amerikan bayrağını, bunun tam ortasına da ikiz kuleleri dövme olarak yaptırdığını söylüyor. 
     Dövme fiyatlarının 50-180 dolar arasında değiştiği belirtiliyor. 
     Saldırılardan sonra Amerikan bayrağı satışlarında da patlama olmuştu. 
     






</TEXT>
</DOC>
