<DOC>
<DOCNO> 9467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/spor/aspo.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL AMA GÜZEL 0 - 0 
</HEADLINE>
<TEXT>

Dünya devi Hollanda ile oynadık. Mücadele ettik, yılmadık. Şahane prova yaptık, Slovakya maçı öncesi umutlandık 
     HOLLANDA futbolda bir firma... Yıldızlar karması, Dünya’da belki de bir numara. Buna rağmen yılmadık. Eksik kadromuzla başabaş oynadık. Dünya Kupası elemelerinde Slovakya ile oynayacağımız maç öncesi provaydı, mücadelemizle umutlandık. 90 dakikada iyi savunma yaptık, orta alanda umutlandık, forvette de tehlikeler yarattık. 
     
     Fırsatları harcadık 
     ÖZEL maçlara konsantre olamıyorduk. Bekleneni veremiyor, sahadan umulmadık skorlarla ayrılıyorduk. "Acaba" dedik, "Yine mi facia olacak" diye karamsarlığa kapıldık. Ancak aslanlar gibi çarpıştık, pozisyonlar yakaladık. Kazanabilirdik, fırsatları harcadık. Sahadan golsüz beraberlikle ayrılırken, kaçırdığımız galibiyete yandık. 
     
     Maçın karnesi 
     HAKEMLER Mikko Peorela , Yngve Sjoblom , Lassi Lahti Finlandiya 
     HOLLANDA Van der Sar Westterveld Dk.46 - Reiziger , Stam , F.de Boer Ooijer Dk.46 - Van Bommel , Van Hintum , Cocu Seedorf Dk.46 , Davids , Overmars Sikora Dk.66 , Makaay , Kluivert Hesselink Dk.66 
     TÜRKİYE Ömer - Fatih , Ümit , Alpay - Abdullah Hakan Bayraktar Dk.89 , Tayfun Oktay Dk.86 , Tayfur Tolga Dk.70 , Tugay Sergen Ogün Dk.46 - Hakan , Hasan Nihat Dk.46 
     SARI KART Stam Hollanda 
     
TUGAY bir ay yok      MİLLİ Takım’ın Glasgow Rangerslı yıldızı Tugay’ın bir ay forma giyemeyeceği açıklandı. Maçın 69. dakikasında bileği dönen tecrübeli oyuncunun, yan bağlarında zedelenme bulunduğu, bazı küçük liflerin koptuğu bu nedenle tedavi göreceği bildirildi. Hasan Şaş’ın da kasığına gelen tekme yüzünden sakatlık geçirdiği, ancak durumunun önemli olmadığı ifade edildi. 
     
10 bin gurbetçi      A Milli Takım’ın Hollanda ile oynadığı özel maça Avrupa’daki gurbetçilerimiz büyük ilgi gösterdi. Arena Stadı’nın tribünlerinin büyük bölümü dolarken, karşılaşmayı yaklaşık 10 bin Türk izledi. 
     
Milli oldular      GENÇLERBİRLİĞİLİ Tolga ile Gaziantepli Hakan Bayraktar, ilk kez çağrıldıkları Milli Takım’da forma da giydiler. Tolga 70. dakikada Tugay’ın, Hakan da 89. dakikada Abdullah’ın yerine girdi. Rüştü dışında tüm oyuncular mücadele ettiler. 
     
Güneş memnun      MİLLİ Takım Teknik Direktörü Şenol Güneş, Hollanda gibi güçlü bir takım karşısında iyi futbol oynadıklarını söyledi. Güneş, hazırlık maçlarında ciddi olmadıklarına yönelik eleştirilere de yanıt verdiklerini belirtti,öSavaşçı ve hırslıydık. Savunmada ve pas dağılımında bazı periyodlarda iyi yüzde tutturduk. Gerçek hedefimiz Slovakya. Bu maçı da kazanarak, 1996 ve 2000’deki başarılara yenisini ekleyeceğiz" dedi. 
     
Ümitler son nefeste 2 - 1Belçika’yı özel maçta 89. dakikada attığı golle devirdi 
     AVRUPA Şampiyonası Grup Elemeleri’ne hazırlanan Ümit Milli Takımımız özel maçta Belçika’yı son dakikada devirdi. Karşılaşmanın ilk yarısı 0 - 0 kapanırken Ay - Yıldızlı ekibimiz maçın genelinde üstün bir oyun ortaya koydu. 50. dakikada Berkant Ümit Milli Takımımızı 1 - 0 öne geçirdi. 85. dakikada Bank eşitliği sağladı. Bitime bir dakikada kala Gökdeniz güzel bir vuruşla Belçika filelerini havalandırdı. 
     
     Maçın karnesi 
     HAKEMLER Muhittin Boşat , Binali Kartal , Alex Taşçıoğlu 
     TÜRKİYE Gökhan Kerem Dk.46 - Gökdeniz , İsmail Güldüren Macit Dk.71 , Kürşat - Hüseyin Kemal Dk.60 , Mehmet , Tayfun Ferdi Dk.46 , Beyhan , Cihan Selçuk Dk.60 - Berkant , Orhan 
     BELÇİKA Gillet - Dary , Mickey Dieter Dk.46 , Broeçk - Styen Jamus Dk.60 , Wausen Kinglof Dk.39 , Kuru Teter Dk.73 , Thomas , Jimr Bank Dk.46 - Tom Clares Dk.60 , Goyragre 
     SARI KARTLAR Tom, Jamus Belçika 
     GOLLER Berkant Dk.50 , Bank Dk.85 , Gökdeniz Dk.89 
     


 SPOR 



























</TEXT>
</DOC>
