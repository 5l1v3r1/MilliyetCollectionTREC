<DOC>
<DOCNO> 29737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/spor/aspo.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüya kulüp yolda 
</HEADLINE>
<TEXT>

1- Bankalara olan tüm borçlar kapatıldı, 2003 yılı sonunda 12 milyon dolar artıya geçileceği açıklandı 
2- Fenerbahçe Burnu’na yeni sosyal tesisler dışında Fenerbahçe Oteli’nin yapımı için çalışmalar başladı 
3- Şükrü Saracoğlu Stadı’nda bir UEFA Kupası finalinin oynanması için Şenes Erzik’ten söz alındı 
     Önemli adımlar 
     FENERBAHÇE sportif başarıların dışında her yönüyle güçlü bir Avrupa Kulübü olmak için büyük bir çalışmanın içine girdi. Yönetim ilk olarak kongre öncesi kulübün bankalardan aldığı yaklaşık üç trilyonluk kredi borcunu kapattı. Başkan Aziz Yıldırım, Fenerbahçe’nin üzerinde tesisi bulunan ve hazine tarafından satışa çıkarılan tüm arazilerin satın alınacağını açıkladı. 
     
     Müthiş proje 
     YENİ oluşacak yönetim Fenerbahçe Burnu’na sosyal tesislerin dışında Fenerbahçe Oteli’ni inşaa etmek için de kolları sıvadı. İstanbul’un sayılı yapıları arasında gösterilmesi planlanan otelin işletmesini Divan üstlenecek. İnşaatın finansmanı Koçbank’tan sağlanacak ve Fenerbahçe ile maç yapmaya gelecek yabancı takımlar burada konaklayacak, Samandıra’da idmana çıkacak. 
     
     Hedefler büyük 
     ŞÜKRÜ Saracoğlu Stadı’nı Avrupa’nın en ünlü stadları arasına sokmayı hedefleyen Fenerbahçe, ayrıca UEFA Asbaşkanı Şenes Erzik’ten de burada bir UEFA Kupası finalinin oynatılması için söz aldı. 55 - 60 bin kişiye çıkarılacak stadın, Sarı - Lacivertli kulübü ekomonik yönden rahatlacağına inanan yönetim, açık tribünün arkasında bulunan Kenan Evren Lisesi’ne de otopark yapacak. 
     

</TEXT>
</DOC>
