<DOC>
<DOCNO> 3470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/spor/bbas.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlılar hayran 
</HEADLINE>
<TEXT>
İbrahim büyülüyor 
     Basından övgü 
     AEK’DA forma giyen İbrahim Kutluay, performansı ve sempatik tavırlarıyla Yunanları büyüledi. Yunan basını, yıldızımızın başarısının, All Star maçındaki performansıyla bir kez daha tescil edildiğini yazdı. Atina’da yayınlanan günlük spor gazetesi Sportime, sahadan büyük beğeni kazanarak ayrılan Kutluay’ın güleç ve keyifli tavrıyla taraftarın gönlünü kazandığını belirtti. 
     
     Barışa katkı 
     SPORTİME, "AEK takımının Top Gun’ı, sahadaki başarısının yanı sıra tavrıyla da gerçekten büyüledi" dedi. Elefterotipia ise Yunan basketbol tutkunlarının Kutluay’ı göklere çıkartarak ilahlaştırdıkları yorumunu yaptı. Fos Gazetesi de, İbrahim Kutluay’ın Yunanistan’da bulunmasının Türk - Yunan dostluğuna yönelik çabalara büyük katkı yaptığı değerlendirmesinde bulundu. 
     
Mirsad’a milli umut      BURAK BİRSEN 

     Örs’ten mesaj 
     EFES Pilsen’de süresiz kadro dışı bırakılan Mirsad Türkcan’ı kaybetmek istemediklerini belirten Basketbol Milli Takımı Coachu Aydın Örs, "Avrupa Şampiyonası kadrosunda mutlaka Mirsad’ı da dahil edeceğiz" dedi. Örs, "Böyle değerler kolay yetişmiyor. Mirsad’ı sonsuza kadar cezalandıramayız. Kulübü affetmezse, biz affederiz" diye konuştu. 
     
     Eksik kadro 
     NATIONAL Cup Turnuvası’nda Litvanya ile yarın Ankara’da karşılaşacak Ay - Yıldızlı ekibi çalıştıran Aydın Örs, Dünya’nın en iyi ekibine karşı eksik kadro ile oynayacaklarını söyledi. Örs, Hidayet konusunda da "Bence bu dönem Hidayet’in NBA’deki geçiş dönemi. Esas başarıyı gelecek sezon vereceğine inanıyorum." yorumunu yaptı. 
     


 SPOR 






























</TEXT>
</DOC>
