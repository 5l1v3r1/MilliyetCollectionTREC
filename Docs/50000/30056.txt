<DOC>
<DOCNO> 30056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/spor/spo15.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Hülleye izin yok      FUTBOL Federasyonu Başkanvekili Ata Aksu, federasyonun hülle yoluyla futbolcu transferine karşı uygulamalarını sürdüreceklerini bildirdi. Aksu "Ümit Karan’ın bu koşullarda Galatasaray’da oynaması talimatın 37. maddesine göre mümkün değil" dedi. Galatasaraylı yönetici Cem Şaşmaz "UEFA’nın yeni kurallarını uyguluyoruz" yorumunu yaparken, Gençlerbirliği Başkanı İlhan Cavcav, Ümit Karan’ın transferinin mümkün olmadığını belirtti. Bu arada Kulüpler Birliği toplantısında Digitürk ile devam karara alındı. 
     
Geri sayım      YÜKSEK bonservis ücretleriyle satış listesine konan, ancak henüz herhangi bir kulüple resmi anlaşma sağlayamayan futbolcuların bedelsiz serbest kalmalarını istemeyen kulüpler, iki gün sonra belirlenen paraları federasyona ödemeye başlayacak. Federasyon, bonservis ücretlerinin yüzde yirmisinin 5’te biri olarak yatırılacak paraları futbolcu hesabında beklemeye alacak. 
     
Dört imza      NECMİ KEPÇETUTAN 

     DİYARBAKIRSPOR, Beşiktaşlı Fazlı, Murat Alaçayır, Ekrem ve Erzurumsporlu Ali Yılmaz ile dün Ankara’da ikişer yıllık sözleşme imzaladı. Asbaşkanı Ali İhsan Kaya, bugün de Beşiktaşlı Rahim, Erzurumsporlu Selçuk, Ergin ve Ömer ile de sözleşme imzalayacaklarını söyledi. 
     
Kürşat da imzaladı      ÇAYKUR Rizespor, 1 trilyon 300 milyar liraya satış listesine koyduğu Kürşat ile sözleşme imzaladı. Basın Sözcüsü Hasan Külünkoğlu, "Bu futbolcu boş mukavele imzaladı. Gelecek sezonda Kürşat gibi iyi bir oyuncuyu kadromuzda görecek olmamız bizi sevindirdi" diye konuştu. 
     
Samsun’da işlem tamam      SAMSUNSPOR, iç transferde Ercan, Göksel ve Hakkkı ile birer yıllık sözleşme yeniledi. Basın Sözcüsü Suat Çalık, İlhan, Tümer, Ali ve Baidoo’nun durumlarının belirsizliğini koruduğunu ifade etti. 
     
Hakan ETV’de      INTERLİ Hakan Şükür bugün ETV’de yayınlanan Spor Ekspres’e konuk olacak. Oğuz Dizer’in hazırlayıp, sunduğu program 21.00’de başlayacak. 
     



 SPOR 
























</TEXT>
</DOC>
