<DOC>
<DOCNO> 45239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun22.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya, düşen uçağın kara kutusunun bulunması için yardım istedi 
</HEADLINE>
<TEXT>

     Rusya, İsrail'den Rusya'ya giderken dün Karadeniz'de düşen Rus uçağının kara kutusunun bulunması için ABD, İsrail ve diğer ülkelerden yardım istedi. 
     Rusya Güvenlik Konseyi Sekreteri Vladimir Ruşaylo, düzenlediği basın toplantısında, kurtarma ekiplerinin, kazayla ilgili önemli ipuçları verecek kara kutuya, denizin derinliği nedeniyle ulaşamadığını belirtti. 
     Soruşturma ekibinin öncülüğünü yapan Ruşaylo, ''Bu tür derinlikte çalışma deneyimleri olan ABD, İsrail ve diğer ülkelerdeki meslektaşlarımızdan kara kutunun çıkarılmasının mümkün olup olmadığına ilişkin araştırma yapılmasında bize yardımcı olmalarını talep ediyoruz'' dedi. 
     Rusya, teörizm ile ilgili yasa uyarınca kazayla ilgili soruşturma başlatmıştı, ancak Amerikalı yetkililer Tupolev-154 tipi uçağın Ukrayna tatbikatı sırasında kazara füze ile düşürüldüğünü açıklamıştı. 
     Ukrayna ise bunun mümkün olmadığını bildirmişti. 
     






</TEXT>
</DOC>
