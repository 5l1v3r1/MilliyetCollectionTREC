<DOC>
<DOCNO> 39342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/yasam/yas01.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltında bana işkence yaptılar’ 
</HEADLINE>
<TEXT>

İşadamı Üzeyir Garih’in katil zanlısı olduğu açıklanıp serbest bırakılan 13 yaşındaki Fuat N. " Bu işi sen yaptın, doğruyu söyle yoksa kafanı kopartırız’ dediler. Beni soyup, tokatladılar" 
     NEZİH GÜROL - DİNÇER ŞEREF 

     İşadamı Üzeyir Garih’in katil zanlısı olarak gözaltına alındıktan sonra serbest bırakılan 13 yaşındaki Fuat N., emniyette işkence gördüğünü iddia ederek "Garih’i ilk kez o gün gördüm. Bana ve arkadaşım Yeşim’e 200 bin lira verdi" diye konuştu. 
     Baba Hasan N. de çalıştığı işyerinden kovulduğunu söyledi. Ancak daha sonra Hasan N.’nin tekrar işe çağrıldığı bildirildi. 
     
Suçlamaları reddetti      Çıkarıldığı Eyüp Cumhuriyet Savcılığı’nca önceki gece serbest bırakılan Fuat N., dün ifade vermek için adliyeye babası Hasan N. ve avukatı Zuhal Ünal ile birlikte geldi. Adli Tıp Kurumu Eyüp Şubesi’nden farik mümeyyiz iyiyi, kötüyü, eğriyi, doğruyu ayırt eden raporu aldıktan sonra soruşturmayı yürüten Cumhuriyet Savcısı Hasan Yılmaz’a yaklaşık 1 saat ifade veren Fuat N., suçlamaları kabul etmedi. 
     
Mezarlığa girmedim’      Adliye çıkışında Fuat N. şunları söyledi 
     "Otoparkın oradayken Tuğba adındaki bir kız, bana ve Yeşim adındaki arkadaşıma Üzeyir Garih’i göstererek, Her cumartesi günü buraya geliyor ve para dağıtıyor’ dedi. Bunun üzerine Yeşim’le yanına gittik. Bize 200’er bin lira para verdi. Ondan sonrasını bilmiyorum. Ben mezarlığa girmedim. Çünkü mezarlıkta başka çocuklar vardı, onun için oraya giremezdim." 
     
Bıçak bileylettim’      Garih’in yanından ayrıldıktan sonra Eyüp’te kokoreççilik yapan Ahmet Yıldırım adlı kişinin bileyletmek üzere kendisine bir bıçak ve para verdiğini belirten Fuat N. şöyle konuştu "Bu bıçağı bileylettikten sonra iade ettim. Daha sonra da lastikçilik yapan Tuncay’ın yanına gittim. Ama polisler geldi ve beni götürdüler." 
     
Ben Deli Fuat değilim’      Fuat N. sonraki gelişmeleri de şu sözlerle anlattı "Babamla birlikte emniyete götürdüler, burada bana tokat attılar, gözlerimi bağladılar ve yarım saat beni sorguladılar. Bu işi sen yaptın, doğruyu söyle, yoksa kafanı kopartırız’ dediler, ben de yemin ederek yapmadığımı, Deli Fuat’ın da ben olmadığımı söyledim. Daha sonra gözaltına alınan Hasan, Emrah ve Ördek adlı çocuklarla beni yüzleştirdiler. Bu kişiler de benim Deli Fuat olmadığımı söylediler." 
     Kameramanların görüntü almasına sinirlenerek gazetecilere saldıran baba Hasan N. de oğluna haksız suçlamalarda bulunanları dava edeceğini söyledi. 
     
Öldürmedim dedim ama..’      Bu gelişmelerin ardından evinde görüştüğümüz Fuat N., Garih’ten para aldıktan ve bıçağı bileylettikten sonra evine döndüğünü belirterek şunları anlattı 
     "Bir süre evde kaldıktan sonra televizyonda birinin öldürüldüğü haberini duydum. Bana ve arkadaşıma para veren adam olduğunu bilmiyordum. Evden çıkıp lastik tamircisi Tuncay ağabeyin yanına gittim, ona yardım ediyordum. Bir süre sonra babamla birlikte polisler geldi. Babama benim cep telefonu çaldığımı söylemişler. Vatan Emniyet Müdürlüğü’ne gittik. Burada bana Üzeyir Garih’i nasıl öldürdüğümü sordular. Ben de kimseyi öldürmediğimi, onu tanımadığımı söyledim." 
     
Hayalarımı sıktılar’      Hayalinde polislik mesleği olduğunu söyleyen Fuat N., "Üzerimde şortum kalıncaya kadar beni soydular, hayalarımı sıktılar ve cinayeti anlatmamı istediler. Bilmediğimi söyleyince beni çıplak halde klimalı soğuk bir odaya attılar. Çok üşüdüm ve korktum" dedi. 
     
Polis olmayacağım’      Gözaltındayken en çok annesini özlediğini ve onu çok merak ettiğini belirten Fuat N., "Annem hastaydı. Onun sağlığını düşündüm ona bir şey olabileceğinden korktum. Bir an önce polislerin elinden kurtulup onun yanında olmayı hayal ettim. Annemin iyi olduğunu gördükten sonra da doyasıya bisiklete bindim" diye konuştu. 
     İlerde polis olmayı çok istediğini belirten Fuat N., bu olaylardan sonra soğuduğunu belirterek, "Polislerin gerçek yüzünü gördükten sonra artık polis olmaktan vazgeçtim" dedi. 
     
Nasıl yaparım ’      Cinayete çok üzüldüğünü de ifade eden Fuat N., şunları söyledi "Benim bu cinayeti işlediğimi söylemeleri çok komik. Ben bu halimle birini nasıl öldürebilirim." 
     



 YAŞAM 


















</TEXT>
</DOC>
