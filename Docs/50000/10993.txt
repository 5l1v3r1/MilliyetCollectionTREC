<DOC>
<DOCNO> 10993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sondun12.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aliyev, Ankara'ya geldi 
</HEADLINE>
<TEXT>

     Azerbaycan Cumhurbaşkanı Haydar Aliyev, 5 günlük resmi ziyaret çerçevesinde Türkiye'ye geldi. 
     Özel bir uçakla Esenboğa Havaalanı'na saat 11.45 dolaylarında gelen Aliyev, Devlet Bakanı Abdulhaluk Mehmet Çay ve diğer yetkililer tarafından karşılandı. Haydar Aliyev, Ankara'daki temasları çerçevesinde bugün Anıtkabir'i ziyaretinin ardından Cumhurbaşkanı Ahmet Necdet Sezer ile biraraya gelecek. Çarşamba günü Ankara'dan ayrılarak İstanbul'a geçecek olan Aliyev, Cuma günü yeniden Ankara'ya dönerek, Ankara Üniversitesi'nin kendisine vereceği fahri doktora unvanını alacak. İki ülke heyetleri arasında yapılacak görüşmelerde, Türkiye-Azerbaycan ilişkilerinin tüm boyutlarıyla ele alınması ve özellikle de Yukarı Karabağ sorunu ile doğalgaz konusunu üzerinde durulması bekleniyor. 




</TEXT>
</DOC>
