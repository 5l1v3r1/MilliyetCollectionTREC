<DOC>
<DOCNO> 44541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sonspo08.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yüzler gülüyor.. 
</HEADLINE>
<TEXT>

     Birinci Süper Lig'de Kocaelispor'u yenerek çıkışını sürdüren Beşiktaş'ta, yüzler gülüyor. 
     Siyah-beyazlılar, izin yapmadan bu sabah Samsunspor maçı hazırlıklarına başlarken, futbolcuların son derece neşeli oldukları gözlendi. Fulya Tesisleri'nde gerçekleştirilen idmanda siyah-beyazlı futbolcular, hafif bir koşunun ardından, dar alanda çift kale maç yaptı. 
     Antrenman maçında kalelere Ahmet Yıldırım ve Tümer geçerken, bu futbolcuların yedikleri goller ve yaptıkları hareketler, takım arkadaşlarını bir hayli güldürdü. 
     Bu arada teknik direktör Christoph Daum'un yer almadığı ve antrenör Roland Koch'un yönettiği idmana, izinli olan Veit, Mehmet Aksu ile milli takım kampına giden kaleci Kjaer katılmadı. 
     A Milli Takım kampına katılacak olan Tayfur ve İlhan Mansız, koşu yapıp çift kale maça katılmazken, yine milli takıma gidecek olan Nihat ise idmanda yer almadı. 
     A Milli Takım'ın Moldova ile yapacağı Dünya Kupası Eleme Grubu maçı nedeniyle lige verilen arada, Beşiktaş 2 gün izin yapacak. 
     Siyah-beyazlılar, Samsunspor ile yapacakları erteleme maçının hazırlıklarını, 4 Ekim Perşembe gününden itibaren sürdürecek. 
     






</TEXT>
</DOC>
