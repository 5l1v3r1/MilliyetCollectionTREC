<DOC>
<DOCNO> 45106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sontur05.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay Emine Şenlikoğlu'nun cezasını onadı... 
</HEADLINE>
<TEXT>

     Yargıtay 8. Ceza Dairesi, yazar Emine Şenlikoğlu'na, ''halkı ırk, din, dil ve sınıf farkı gözeterek açıkca kin ve düşmanlığa tahrik ettiği'' gerekçesiyle verilen 1 yıl 8 aylık hapis cezasını onadı. 
     İzmir DGM'nin, Şenlikoğlu'nu TCK'nın 312. maddesinin ikinci fıkrasına göre verilen 1 yıl 8 ay hapis ve 152 milyon lira ağır para cezasına çarptırmasına ilişkin kararının temyiz incelemesi tamamlandı. 
     Yargıtay 8. Ceza Dairesi, İzmir DGM'nin verdiği kararı usül ve yasaya uygun bularak oybirliği ile onadı. 
     Şenlikoğlu'nun bundan sonra ''olağanüstü kanun'' yolu olarak bilinen ''karar düzeltme'' isteminde bulunabilecek. Ancak bu istemin öncelikle Yargıtay Cumhuriyet Başsavcılığı'nca kabul edilmesi gerekiyor. Şenlikoğlu, mahkumiyetine neden olan konuşmayı 15 Mayıs 2000'de yaptığı için 4616 sayılı Şartla Salıverilmeye Dava ve 
     Cezaların Ertelenmesine İlişkin Yasa'dan yararlanamıyor. 
     Yazar Emine Şenlikoğlu, 15 Mayıs 2000'de Manavgat'da yayın yapan Klas TV'de yaptığı konuşmada, ''Devlet bize üvey evlat muamelesi yapıyor. Başörtüsüyle uğraşıyor. Bugün Türkiye Cumhuriyeti şeriatı bize savaş açma hakkı vermiştir'' şeklinde sözleri üzerine hakkında dava açılmış ve İzmir DGM'ce 1 yıl 8 ay hapis ve 152 milyon lira ağır para cezasına çarptırmıştı. 
     






</TEXT>
</DOC>
