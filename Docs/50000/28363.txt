<DOC>
<DOCNO> 28363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/ekonomi/eko23.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı yatırımcıyı yıldırıyoruz 
</HEADLINE>
<TEXT>

     Yabancı Sermaye Koordinasyon Derneği YASED Genel Sekreteri Abdurrahman Arıman, son dönemde Türkiye’de yabancı sermaye karşıtı görüşlerin arttığını ve yabancı düşmanlığının başladığını söyledi. Markası, pazarı olan ve mal üreten kurumsallaşmış Türk şirketlerine yabancı fon şirketlerinin ilgisinin arttığını kaydeden Arıman, kriz koşullarında yabancı sermayenin hiç bir ülkede yatırıma yoğun ilgi göstermeyeceğine dikkat çekti. 
     Arıman şunları söyledi "Kriz koşullarında şirket değerlerinin düşmesiyle yabancı sermaye bu şirketleri ucuza alıyor şeklinde görüşler doğru değil. Yabancı sermayeyi küçük düşürüyorlar, aşağılıyorlar." 
     
     Hisse almak istiyorlar 
     Uluslararası finans şirketlerinin son dönemde Türkiye’de Tuborg, Dardanel, Çimentaş ve Ege Profil şirketlerinin hisselerini aldığını hatırlatan Arıman, yabancı şirketlere hisse satışında aracı olması için YASED’e başvuran binlerce firma bulunduğunu belirtti. Arıman, "Yabancı sermaye ise kriz ortamının dağılmasını bekliyor" dedi. 
     



 EKONOMİ 






























</TEXT>
</DOC>
