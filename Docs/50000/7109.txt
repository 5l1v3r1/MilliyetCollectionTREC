<DOC>
<DOCNO> 7109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/ekonomi/eko10.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Biletsiz uçak yolda 
</HEADLINE>
<TEXT>

     Havayolu şirketleri, uçak yolculuğu öncesinde bilet alma zorunluluğunu ortadan kaldırmak için hazırlık yapıyorlar. 
     Uluslararası Hava Taşımacılığı Örgütü IATA yolcu hizmetleri birimi yöneticisi Micheal Feldman’ın yaptığı açıklamaya göre büyük hava yolu şirketleri biletsiz yolculuk imkanı sağlayacak elektronik bir sistemin denemelerini yapıyor. 
     Son problemlerin gözden geçirildiğini belirten Fedman, çok yakında biletsiz yolculuğun hayal olmaktan çıkacağını söyledi. Sistemin havayolu sektöründe yıllık 1.5 milyar dolar civarında tasarruf yaratması bekleniyor. 
     Feldman, kağıttan bir biletin hava yolu şirketlerine maliyetinin 10 dolar olduğunu söyleyerek Iata üyesi şirketlerin yılda sadece bilet masrafları için ortalama 250 milyon dolarlık bir harcama yaptıklarını belirtti. 
     


 EKONOMİ 























</TEXT>
</DOC>
