<DOC>
<DOCNO> 38737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yasam/ayas.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkan kardeşlere iki yeni katil 
</HEADLINE>
<TEXT>

Balkan kardeşler davasında polis 'sürpriz katil adayları' yakaladı. Adaylardan biri genç kızları öldürmekten yargılanan Fikret Aydın'la aynı cezaevinde yatıyor... 
     ELVAN EZBER, ÖMER ERDEM İstanbul 

     Dört ay önce Bostancı’daki evlerinde öldürülen Ebru ve Işık Balkan kardeşlerin cinayetinde sürpriz bir gelişme yaşandı. 
     Beş sanığın yargılandığı dava sürerken polis, cinayetin gerçek faili olduğu öne sürülen Sacettin Yıldız’ı gözaltına aldı. Yapılan açıklamaya göre, Yıldız’ın bir de suç ortağı vardı. Adı, Seylan Çördük olan suç ortağı’nın bir ay önce gasp suçundan tutuklanarak cezaevine konduğu ortaya çıktı. 
     
Bu noktaya nasıl gelindi      Ebru Balkan 26 ile kız kardeşi Işık Balkan’ın 22 , 20 Mayıs’ta öldürülmesinin ardından polis, Fikret Aydın, Hasan Hüseyin Akdoğan, Faruk Çiftçi, Ahmet Kaplan Tan ve Tarkan Altınoluk’u yakalayarak adliyeye sevk etti. 
     Dava sürerken, polis, evden çalınan cep telefonları ile 200 doların peşine düştü. Kısa süre sonra cep telefonunun izine Antalya’da ulaşıldı. Gözaltına alınan bir kişi telefonu Sacettin Yıldız’dan aldığını söyledi. Bunun üzerine İstanbul’da izi bulunan Yıldız, Kadıköy’de gözaltına alındı. 
     Yapılan sorgunun ardından Yıldız’ın, cinayeti cezaevinde bulunan arkadaşı Seylan Çördük ile işlediğini itiraf ettiği belirtildi. Yıldız, ifadesinde şunları söyledi 
     "Kozyatağı’nda, patronluğunu Seylan Çördük’ün yaptığı bir temizlik şirketimiz vardı. Bizi arayan Ebru Balkan’ın evine temizliğe gittik. Bunlarda para çoktur’ düşüncesiyle bir plan yaptık. Daha önce halıyı almıştık. Kapıyı Halınızı getirdik’ diyerek açtırdık. İçeri girince ikisinin de el ve ayaklarını bağladıktan sonra, az miktarda para bulduk. Paranın yerini sorduk, söylemeyince biraz işkence yaptık. Ardından da Ebru’yu bıçakla, Işıl’ı da boğarak da öldürdük. Para ve cep telefonunu alıp kaçtık." 
     
Gasptan tutuklanmış      Çördük’ün peşine düşen polis, bir ay kadar önce gasp suçundan tutuklanarak cezaevine konulduğu belirledi. Yetkililer, iki kardeşin ölümünden sorumlu tutulan Fikret Aydın ile Paşakapısı Cezaevi’nde farklı koğuşlarda kalan Çördük’ün başka bir cezaevine gönderilmesini için talepte bulundular. 
     

</TEXT>
</DOC>
