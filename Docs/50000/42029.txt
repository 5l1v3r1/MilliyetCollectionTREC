<DOC>
<DOCNO> 42029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/astro/index.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlişkilere önem verin 
</HEADLINE>
<TEXT>

Sabah saatlerinde karşı karşıya gelen Venüs - Uranüs ilişkilerimize önem vermemiz gerektiğini gösteriyor. Ani tepkiler, aşırı heyecan, ilişkilerde kopma riski daha fazla var. Benzer şekilde Ay - Neptün açısı da ilişkilerimizde karmaşa yaşayabileceğimizi anlatmakta. Diğer yandan Aslan burcundaki Ay, gün boyunca yaratıcı girişimler, hevesimizi ve kararlılığımızı ortaya koyabilecek olumlu bir atmosfere işaret etmekte. Koç’lar bugün enerji dolular. Aşk hayatlarında da hareketlilik bekleyebilirler. Boğa’lar kontrolü elden bırakmamalılar. Ev ve iş yaşamlarına ait problemleri bir an önce çözmek isteyebilirler. İkizler’in meşguliyeti fazla. Yakın çevrelerinde olup bitenle ilgilenirken, kısa yolculuklar var. Yengeç’lerin duygusal konularda duyarlı oldukları ve alınganlık gösterebilecekleri bir gündeyiz. Hayata daha iyimser bakmayı öğrenmeliler. Aslan’lar burçlarına geçen Ay’la birlikte hayatlarında değişiklik yapmak istiyorlar ama sabah saatlerinde kolayca aldanabilirler. Başak’lar için kararsızlıklar söz konusu. Gün içinde iş ortamında yeteri kadar konsantre olamamaktan ve sağlık konularından şikayet edebilirler. Terazi’leri olumlu bir mizaç içinde görüyoruz. Verimli hareket edebilirler, arkadaşlarından destek bulabilirler. Günün ikinci yarısında daha yapıcı enerjiler olsa da ortaklaşa yapılan işlerde çatışma görebiliriz. Akrep’ler bu huzursuzluğu iş hayatlarında daha fazla gösterebilirler. Gergin bir gündeler. Yay’lar yeni deneyimlere açıklar. Bugün daha fazla risk almaya eğilimliler. Oğlak’ların duygusal paylaşımlarında daha özenli olması gerekmekte. Yanlış anlamalar ya da çatışmalar maddi durumlarını da kötü etkileyebilir. Kova’lar da kritik bir gündeler ve ilişkilerinde sert tutum takınarak istemedikleri durumlarla karşılaşabilirler. Balık’ların iş düzenlerine ve sağlıklarına dikkat etmeleri gerekiyor. Dikkatsizlik sonucu daha fazla hata yapabilirler. 

            Faks 287 74 37 
      







</TEXT>
</DOC>
