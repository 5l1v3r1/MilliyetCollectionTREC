<DOC>
<DOCNO> 5767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/tamer.html </URL>
<DATE> 2001/02/06/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Koç hangi ciroyla Fortune 200'e girer 
</HEADLINE>
<TEXT>

Uluslararası mali standartlara göre hesaplanmamış, konsolide edilmemiş ciro rakamını Fortune dikkate almaz 
     Koç Holding yetkilileri basını bilgilendirme toplantılarına son zamanlarda beni çağırmadıkları için grup hakkında ilk ağızdan değil, ancak "basın" aracılığıyla bilgilenebiliyorum. 
     Hafta sonu gazeteleri karıştırırken Koç Grubu'nun 2000 yılı cirosunun 11.7 milyar dolar olduğunu, bu yıl içinse 13.1 milyar dolarlık ciro hedefi koyduklarını öğrendim. 
     Dahası gazetelerden birinde Koç Topluluğu Yönetim Kurulu Başkan Vekili Temel Atay'ın "Hedefimiz 5 yıl sonra Fortune 200'e girmek" yollu bir demeci gözüme takıldı. 2005 yılı ciro hedefini 20 milyar dolar olarak koyan Atay, "Beş yılda bu ciroya ulaşmayı ve dünyanın ilk 200 şirketi arasına girmeyi hedefliyoruz" diyordu. 
     Bu açıklamayı okuyunca ister istemez "Net mi, brüt mü " diye sorma gereğini duydum kendi kendime. 
     Zira Koç Topluluğu yıllardan beri cirosunu konsolide etmeden açıklar. Küçük bir örnek vermek gerekirse Tofaş'ın, ürettiği otomobili Tofaş Oto'ya satışı da, Tofaş Oto'nun aynı otomobili tüketiciye satışı da 2 ayrı satış olarak kayda geçilir. Oysa satılan tek bir arabadır. 
     Koç Topluluğu yetkilileri, 1.5 yıl kadar önce basınla diyalog çerçevesinde düzenledikleri ilk toplantıda konsolide ciroyu da açıklamışlardı. Arşivimi karıştırdım 1998'de 12.6 milyar dolarlık ciro rakamı, konsolide edildiğinde 5.8 milyar dolara inmişti. Ben de hatta "Küresel oyuncu olma gereği doğunca, Koç da uluslararası mali standartlara uymaya başladı" diye yazmıştım. Ama şimdi bakıyorum eski tas, eski hamam Ciro rakamı da herhalde bilgilendirmekten çok piar... 
     Dün Koç Holding Endüstri ve Halkla İlişkiler Başkanı Tuğrul Kudatgobilik'in görüşlerine başvurdum ve 11.7 milyar dolarlık 2000 yılı cirosunun "kısmen konsolide" ciro olduğunu öğrendim. Kısmen konsolide ciro nasıl oluyor diye merak ediyorsanız Beyaz eşya grubu konsolide edilmiş, ama otomotiv grubu edilmemiş. Galiba "kısmen"den ziyade sadece "Arçelik" bölümü konsolide edilmiş bir ciro bu. Çünkü 1998'de 12.6 milyar dolarken 2000'de 11.7 milyar dolara inmiş. 
     Kudatgobilik'ten öğrendiğime göre konsolide edilmiş ciro ancak mart sonunda belli olurmuş. Herhalde 7 milyar dolar civarında çıkar. Ciroyu 5 yıl içinde 7 milyar dolardan 20 milyar dolara çıkartmak için de olsa olsa Telekom ya da THY benzeri şirket satın almaları lego tarzı büyümek gerekir. 
     
Turkport kapandı 19 bin abone ortada      Türkiye'nin ilk medya portalı Turkport'un kapanmasıyla, firmadan internet erişim hizmeti alanlar ortada kaldılar. 
     Escort'la Turkport'un ortaklaşa düzenlediği kampanyaya katılarak bilgisayar ve 3 yıl sınırsız internet erişim hakkı satın alan 18 bin kişi de günlerdir İnternete bağlanamıyorlar. Bütün işlerini ve haberleşmelerini internet üzerinden yürüttüklerini belirten Bursalı okurlarımız Suzan Lüleci ve Nursel Mavzer, "Elimiz - kolumuz bağlı oturuyoruz. Defalarca Escort'u aradığımız halde tatmin edici bir yanıt alabilmiş değiliz. Bize Etibank'tan aldırılan 3 yıl vadeli tüketici kredilerinin ödeme günü geldiğinde ise kimse gözümüzün yaşına bakmıyor" diye yakınıyorlar. 
     Arkadaşımız İlkay Özcan'ın sorularını yanıtlayan Escort'un kalite müdürü Burçak Erol, Turkport'un abone sayısını artırmak için yaptığı kampanyaya kendilerinin 18 bin adet bilgisayar verdiklerini, bu nedenle asıl muhatabın Turkport olduğunu söyleyerek topu karşı tarafa atıyor. Bu iş bu kadar basit değil tabii 
     Sabah Yayıncılık, ATV ve Fon'a devrediler Etibank gibi Turkport da Medya Holding çatısı altında yer alıyor. İlkay'ın sorularını yanıtlayan Medya Holding Elektronik Yayıncılık Genel Koordinatörü Selim Erbay, finansal sorunlar nedeniyle Turkport olarak vaadlerini tutamadıklarını kabul ediyor. e - kolay ve İxir'le görüşmelerin sürdüğünü ve abonelerin bu iki servis sağlayıcıdan birine devredileceğini belirten Erbay, "Toplam sayısı 19 bin 225 olan Turkport abonelerine yeni kullanıcı ismi ve şifre gönderilecek" diyor. 
     Umarız süre fazla uzamaz. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
