<DOC>
<DOCNO> 23335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yazar/gureli.html </URL>
<DATE> 2001/05/26/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Fırsat ve umut 
</HEADLINE>
<TEXT>

     Vaziyetten vazife ya da durumdan görev çıkaranları 28 Şubat'ta görmüştük. 
     Şimdi de krizden fırsat çıkarmalarını bekliyoruz. Hem de kimlerden Acayiptir krizi çıkaranlardan .. 
     Her kriz, fırsatları beraberinde getirirmiş .. 
     "Büyük dostluklar büyük kavgalardan sonra kurulur" gibisinden avuntu bir laf. 
     "Büyük nefretlerden büyük aşklar doğar" safsatasına benzer bir söz. 
     Bu krizden bir fırsat çıkacak ha 
     Çıkmasına çıkar da yıllarca doymaz aç gözlülükleri, arlanmaz yüzsüzlükleri ile Cumhuriyet döneminin en büyük krizine neden olan "kifayetsiz muhterisler" işin başında kaldıkça, krizden ya tavşan çıkar ya civciv 
     Herkes krizden fırsat çıkmasını beklerken, onlar krize neden olan hortumcuların, üçkağıtçıların pisliklerini örtmeye çalışıyorlar. 
     Pisliklerin üzerine giden ya da pislikleri içine sindiremeyen, ama ortaya çıkmaya da cesaret edemeyenlerin halleri ortada. Bütün ikballerini bu sisteme bağlayanlar suçluların telaşı içinde açıkça zorbalaşıyor, şirretleşiyor. Bu arada bir yandan şaibe altındakileri yargıya vermeyip, siyaseten "aklarken", öte yandan kendilerine destek bulmak umuduyla devlet olanaklarını peşkeş çekmekten geri durmuyorlar. 
     
Bir umut      Durumdan görev ya da krizden fırsat çıkarmak zor, ama olanaksız değil. En önemli umut bizce yargıda. Yargı bir silkinip de bağımsızlık bayrağını açar ve bu yolda usulüne uygun biçimde direnirse "fırsat"ın yolu açılabilir. Tabii ki, iddianameleri mahkemeden önce kamuoyu önünde tartışılır hale getirecek savcıların eline bırakmadan, oyunu kurallarına göre oynayarak. 
     Umudun başı ise Çankaya tepelerinde duruyor. 
     
Bir İhtimal      Umudun bir ayağı yargıda ise, öteki ayağı siyasette. Ama... Ah, yine bu kadrolar, siyasette değişimi gerçekleştirebilir mi 
     DSP değişim fırsatını kaçırdı. ANAP'ın yaklaşan kongresinde bu fırsatı kullanabilmesi kuşkulu. Meclis'teki öteki partilerde ise herhangi bir değişim kıpırtısı görülmüyor. 
     Şarkıdaki gibi, "bir ihtimal daha var"... O da Kemal Derviş - Celal Doğan ittifakıyla yeni bir oluşumun gerçekleştirilmesi olasılığı. 
     
Bir şiir      Haftayı sanal şairimiz Bulut'un "Bulutlu Şiir"iyle kapatıyoruz 
     "Tut tuttu tutundu çocuk buluta düşleri bulut oldu. Buldu yağmuru buldumcuk çocuk dudakları çatlamış toprak gibi. Yağmur yağmur buluttan düştü gözyaşı gibi düşleriyle koca çocuk." 
     
     







Polatlı sohbeti 


Enerji soruşturmaları 


Rahmi Bey’in pabucu 


Cart curt particiliğinden kurtulmak... 


Foto - finish 


Ödül ve ceza 


YÖK kaynıyor 


Fırsat ve umut 


Gübre ihalesi deyip geçmeyin 


Avrupalının istediği... 


Turizm atağı 


İnsani gelişmede sınıfta kaldık 


Bir haksızlık var 


Çaycı "eylülde seçim var" diyor 


</TEXT>
</DOC>
