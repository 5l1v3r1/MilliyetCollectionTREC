<DOC>
<DOCNO> 2368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/guncel/gun03.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet zinciri kırıldı 
</HEADLINE>
<TEXT>

Şişli bu kez rüşvetle sarsıldı. Trafik komiseri, "Topladığımız bahşişler, bu da sizin payınız" diyerek Emniyet Müdürü’ne 2.3 milyar vermeye kalkınca açığa alındı 
     NİHAT ALTINTAŞ, ÖMER ERDEM İstanbul 

     Canlı bombanın kanlı eylemine sahne olan Şişli İlçe Emniyet Müdürlüğü, bu kez rüşvet skandalıyla sarsıldı. İlçenin yeni Emniyet Müdürü Yaşar Şahin Güngör, göreve başladığının dördüncü günü makamına gelerek, "Topladığımız bahşiş, bu sizin payınız" diyerek bir tomar para uzatan başkomiseri açığa aldı. Güngör’ün şikayeti üzerine soruşturma başlatıldı. 
     Canlı bomba saldırısından bir gün sonra gerçekleşen atamalarla Beşiktaş İlçe Emniyet Müdürlüğü’nden Şişli İlçe Emniyet Müdürü Selçuk Tanrıverdi’nin yerine atanan Yaşar Şahin Güngör, geçen hafta görevine başladı. 
     Şişli İlçe Trafik Tescil Büro Amiri Başkomiser Mehmet Göçer, geçen cuma akşamı evrak imzalatmak üzere yeni müdür Güngör’in makamına çıktı. Göçer, evraklarla birlikte bir tomar parayı da Güngör’e uzattı. Güngör, paraları işaret ederek "Bu nedir " diye sorunca, Göçer de "Efendim, topladığımız bahşişler. Bu da sizin payınız" yanıtını verdi. 
     
Odasından kovdu      Bu sözlerle şaşıran Göçer, önce "Nereden çıktı bu Bunu kimlerden aldıysan götür ver" diyerek kovdu. Ardından adli memurları çağıran Güngör, Göçer’in kendisine teklif ettiği 2 milyar 300 milyon lira ve olay hakkında zabıt tutturdu. Durumu İstanbul Emniyet Müdürü Kazım Abanoz’a bildiren Güngör, Başkomiser Göçer hakkında da Şişli Cumhuriyet Savcılığı’na suç duyurusunda bulundu. Yürütülen çalışmalar sonucu Göçer açığa alındı. 
     25 yıllık meslek hayatında ilk kez böyle bir durumla karşılaştığını ifade eden Güngör, o anda ne yapacağını bile şaşırdığını söyledi. Kendisine, 10 milyonluk banknotlardan oluşan bir tomar para uzatıldığını, bunun bahsedildiği gibi zarf içinde de olmadığını dile getiren Güngör, "Bana topladığımız bahşişler’ diye söyleyince donup kaldım. Sonra bağırdım. Alıp götürmesini söyledim" dedi. 
     
Müfettişler görev başında      "Acaba deneniyor muyum " diye de düşündüğünü kaydeden Güngör, olayın artık müfettişlerce araştırılacağını dile getirdi. 
     Şişli İlçe Emniyet Müdürlüğü Trafik Tescil Büro Amirliği’ndeki soruşturmaya başlayan müfettişlerin, paranın nasıl ve kimlerce toplandığı gibi sorulara cevap arayacağı bildirildi. 
     Soruşturma kapsamında Şişli eski İlçe Emniyet Müdürü Selçuk Tanrıverdi’nin de ifadesine başvurulacağı belirtildi. 
     İstanbul Emniyet Müdürü Kazım Abanoz, rüşvetle ilgili müfettişlerin çalışmaya bugün başlayacağını belirterek, "Bu tür konularda kimsenin gözünün yaşına bakmam. Bu işlere bulaşanları teşkilatta istemiyorum" dedi. 
     


 GÜNCEL 














</TEXT>
</DOC>
