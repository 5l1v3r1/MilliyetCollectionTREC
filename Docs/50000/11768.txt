<DOC>
<DOCNO> 11768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/siyaset/siy04.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaten kemer sıkıyoruz’ 
</HEADLINE>
<TEXT>

Genelkurmay, askerin bütçeden aslan payını aldığı iddialarına cevap verdi Türk Silahlı Kuvvetleri 3 yıldır her alanda tasarruf yapmaktadır 
     ANKARA Milliyet 

     Ekonomik krizin ardından bütçenin aslan payını almasıyla gündeme gelen Genelkurmay Başkanlığı, bu iddiaların gerçeği yansıtmadığını, Türk Silahlı Kuvvetleri'nin TSK zaten son 3 yıldır her alanda tasarruf politikası uyguladığını bildirdi. 
     Genelkurmay Genel Sekreterliği'nden yapılan açıklamada, son günlerde bazı basın yayın organlarında ülkenin içinde bulunduğu ekonomik sıkıntıda, TSK'nın da üzerine düşeni yapması yolunda haber ve yorumlar yer aldığına işaret edildi. 
     
Dünyada 17’nci      Devlet bütçesinin yüzde 20'sine yakınının ordu tarafından kullanıldığı değerlendirmesinin gerçeği yansıtmadığını açıklayan Genelkurmay, TSK'nın, dünyanın en çok harcama yapan 3. büyük ordusu olmayıp, savunma harcamalarının yüksekliği bakımından Avrupa'da 6., dünyada ise 17. sırada yer aldığını kaydetti. 
     
Gizlilik bozuldu      Genelkurmay’ın yaptığı açıklamada, TSK'nın faaliyetlerini gizli tutma gereğine karşın kamuoyunun aydınlatılması amacıyla şu bilgilerin paylaşılmasının uygun görüldüğü kaydedildi 
     TSK ihtiyaçlarını, "küçülerek etkinleşme" prensibi çerçevesinde belirler. 
     TSK, geçen yıl personel hariç bütçe ödeneklerinin yüzde 10'unu, bu yıl ise yüzde 12'sini tasarruf etti. 
     MSB bütçesinin, devlet bütçesi içindeki payı16 yıllık dönemde yüzde 18'den, bu yıl yüzde 10.6 seviyesine indi. 
     Türkiye 16 NATO ülkesi arasında fert başına savunma harcaması yönünden 110 dolarla son sırada gelmektedir. 
     TSK, son yıllarda savunma Sanayii Destekleme Fonu gelirlerinin yüzde 17'sini oluşturan, "Akaryakıt Tüketim Vergisi payının kesilmesi ve OHAL kapsamında yapılan alımlar da dahil KDV oranının yüzde 17'ye çıkarılması"yla yurt içi alımlarda yüzde 34'lük bir kaynak kaybına uğramıştır. 
     


 SİYASET 














</TEXT>
</DOC>
