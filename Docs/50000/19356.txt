<DOC>
<DOCNO> 19356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/sondun06.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinlilere göre ufukta anlaşma görünmüyor 
</HEADLINE>
<TEXT>

     Filistin Parlamento Başkanı Ahmed Kureya, Filistinlilerin ateşkes önerisini kabul etiklerini, ancak İsrail tarafının itirazlarda bulunduğunu ve şu anda ufukta anlaşma görülmediğini söyledi. 
     Kureya, Mısır ve Ürdün'ün ateşkes planında İsrail'in değişiklik yapma girişimlerinden Filistinlilerin hayal kırıklığına uğradığını belirtti. 
     ABD'de plan üzerinde görüşmelerde bulunan İsrail Dışişleri Bakanı Şimon Perez bir anlaşma olasılığından bahsetti, ancak Kureya, tarafların bir anlaşmaya yakın görünmediğini bildirdi. 
     Kureya, ''Ne mutabakat ne de anlaşma söz konusu, ortada yalnızca İsrail'in reddettiği Mısır-Ürdün barış girişimi var'' dedi. Ahmet Kureya, İsrail ordusunun dün Gazze'deki operasyonunu da kınadı. Bu arada İsrail Başbakanı Ariel Şaron, Batı Şeria'daki bir Yahudi yerleşim birimini ziyaret etti ve şiddeti sona erdirme sözü verdi. Ancak Yahudi göçmenler, Şaron'un bu konuda yeterli çabayı göstermediğinden şikayet ettiler. 
     






</TEXT>
</DOC>
