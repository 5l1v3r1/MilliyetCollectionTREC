<DOC>
<DOCNO> 40382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yasam/ayas.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte kalbin en tatlı ilacı 
</HEADLINE>
<TEXT>

ABD’nin California Üniversitesi’nden bilim adamları, çikolatanın içinde bulunan bir maddenin, kalp sağlığını tatlı tatlı’ koruduğunu belirledi 
     DIŞ HABERLER SERVİSİ 

     Kilo yaptığı için insanların en zor Hayır’ diyebildiği yiyeceklerin başında gelen çikolatanın, kalp sağlığına son derece yararlı olduğu anlaşıldı. Konuyla ilgili araştırma ABD’de yapıldı. Ve sonuçta, çikolatanın içindeki flavonoid’ adlı kimyasal bileşimin, krize yol açan kan pıhtılaşmalarını önleyerek kalp sağlığını koruduğu ortaya çıkarıldı. 
     
25 gramı yetiyor      Araştırmayı yürüten California Üniversitesi’nde görevli gıda uzmanı Carl Keen, flavonoids’ açısından zengin çikolatanın, kalp ve damar sağlığı üzerinde olumlu etkileri olduğunu söyledi. Keen, araştırma kapsamında, gruplara ayrılan gönüllülerden bir kısmına flavonoid’ açısından zengin 25 gram çikolata, diğerlerine ekmek yedirildiğini, 6 saat sonra da söz konusu kişilerden kan örnekleri alındığını kaydetti. 
     
Kansere de bire bir      Kan örneklerine yapılan testler, çikolata yiyenlerde, kan pıhtılaşmasında önemli rol oynayan trombosit’ faaliyetinin önemli ölçüde düştüğünü, ekmek yiyenlerde ise bu tür bir değişiklik olmadığını ortaya koydu. Bunun, çikolatanın, kanın pıhtılaşarak damarları tıkamasını önlediğini gösterdiğine dikkat çeken bilim adamları, ayrıca çikolatanın, vücutta kanser yapıcı maddelerin zararını azaltan antioksidanların kapasitelerini de yükselttiğini kaydediyorlar. 
     



 YAŞAM 






















</TEXT>
</DOC>
