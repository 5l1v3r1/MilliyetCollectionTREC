<DOC>
<DOCNO> 4234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/soneko04.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı para değerlendirmesi belli oldu 
</HEADLINE>
<TEXT>

     Borsada rayici olmayan yabancı paralar ile bu paralarla olan senetli ve senetsiz alacak ve borçların değerlemesinde 2000 yılı sonu itibarıyla uygulanacak kurlar belirlendi. 
     Resmi Gazete'nin bugünkü sayısında yer alan Maliye Bakanlığı'nın Vergi Usul Kanunu Genel Tebliği'nde, değerleme günü itibarıyla Maliye Bakanlığı'nca kur ilan edilmediği durumlarda Merkez Bankası'nca tespit edilen kurların esas alınması gerektiği bildirildi. 
     Bu şekilde yapılacak değerlemelerde efektif cinsinden yabancı paralar için efektif alış kurunun bulunmaması halinde döviz alış kurunun döviz cinsinden yabancı paralar içinse döviz alış kurunun uygulanmasının tabi olduğu belirtildi. 
     Ancak vergi uygulamaları açısından bankaların 31 Aralık 2000 tarihi itibarıyle yapacakları değerleme sırasında bu tebliğ ile belirlenen kurlar yerine, Merkez Bankası'nca belirlenen esaslara uygun olarak tespit ettikleri ve fiilen uyguladıkları alış kurlarının esas alınması gerektiği kaydedildi. 
     




</TEXT>
</DOC>
