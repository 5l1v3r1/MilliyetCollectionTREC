<DOC>
<DOCNO> 40861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/guncel/agun.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bıçakta Garih’in kanı çıktı 
</HEADLINE>
<TEXT>
ZOR ÇÖZÜLDÜ 
Cinayetteki kördüğümü, ikinci inceleme çözdü. Ben öldürdüm diyen Yener Yermez'in gösterdiği suç aleti bıçakta parmak izi bulunamadı. Polisteki ilk incelemede bulunamayan kan ise ikinci incelemede çıktı 
     SERHAT ÜNAL İstanbul 

     İ şadamı Üzeyir Garih'i öldürdüğünü itiraf eden zanlı Yener Yermez'in mezarlığa gizlediği bıçakta parmak izinin olmadığı öğrenildi. Yermez'in Eyüp Sultan Mezarlığı'na gizlediği bıçakla ilgili olarak polis kriminal laboratuvarında yapılan inceleme tamamlandı. Emniyet Müdürlüğü yetkilileri, raporum "kişiye özel" ibaresiyle elden DGM Cumhuriyet Başsavcılığı'na gönderildiğini söyledi. 
     
     Adli Tıp'ta incelenecek 
     Bıçakla ilgili kesin sonuçlara ulaşılabilmesi için bıçağın Adli Tıp Kurumu'na gönderildiği, burada tekrar parmak ve kan izi incelemesi yapılacağı bildirildi. Bıçakla ilgili polis laboratuvarının yaptığı incelemede ise, parmak izine rastlanmadı. Bu durum poliste şok etkisi yarattı. Bıçak toprağa gömülürken, parmak izinin kaybolup kaybolmayacağı yönünde uzmanların bilgisine başvurulacağı bildirildi. Kan izi bulunmayan bıçakta yapılan ikinci ve çok hassas incelemede ise düğüm çözüldü. Toprağın izleri büyük ölçüde sildiği bıçakta, bulunan kan Üzeyir Garih'e ait çıktı. 
     
     Özdemir Savcılara sorun 
     Polis, bıçak incelemesiyle ilgili resmi açıklama yapmaktan da kaçındı. İstanbul Emniyet Müdür Vekili Hasan Özdemir, gazetecilerin "Polis kriminal laboratuvarında yapılan incelemede, kan ve parmak izi bulunmamış. Detaylı bilgi için bıçak Adli Tıp'a gönderilmiş. Savcılık kaynaklı bu bilgiler doğru mu " sorusu üzerine, "Her şeyin en iyisini savcılarımız bilir, gidin onlara sorun. Bizim konuşma yasağımız var" dedi. 
     
     Seyyar satıcı Gözüm iyi görmez 
     Bu arada katil zanlısı Yermez'in olayda kullandığı bıçağı satın aldığı bildirilen işportacı Halit Ali Özen, kendisinden bıçak alan kişileri hatırlayamadığını söyledi. Cinayet Büro Amirliği'ne getirilerek ifadesine başvurulan Halit Ali Özen, yıllardır Eyüp'te her cumartesi günü bıçak sattığını ve bileylediğini bildirdi. 
     Tanık sıfatıyla ifade veren Özen, "Ben yaşlıyım, gözlerim de iyi görmez. Bir saat önce bıçak sattığım kişiyi bile hatırlayamam. Ama 1 - 1.5 milyona bıçak sattığım doğru" dedi. Özen ifadesinin ardından emniyetten ayrıldı. 
     
Yanıt bekleyen sorular...      İHSAN YILMAZ İstanbul 

     1 - Peşinde 6 bin polis varken Yermez, otogarda elini kolunu sallayarak nasıl dolaştı, biletini aldı Otogardan çıkan otobüsler kontrol edilmedi mi 
     2 - Yermez, İstanbul - Eskişehir - Ankara - Kayseri güzerg hında sadece bir kez mi polis kontrolüne denk geldi Zanlı yolcu otobüsler ve otogarlarda aranmıyorsa nerede aranıyordu 
     3 - Yermez, Beşiktaş'ta sokak çocuklarıyla parklarda yattığını söyledi. Polis, parkları da mı aramadı 
     4 - Yermez'in bıçağı aldığını söylediği noktayla, cinayeti işlediği yer gidiş dönüş yaklaşık 20 dakika. Bu uzun bir süre değil mi Bir kişi, kendisine para vermedi diye bu kadar kızar mı, cebindeki son parayı bıçağa verir mi, o kadar yolu gelip adam öldürür mü 
     5 - Bıçağı satan kişi sorgulandı mı Sattığı bıçaklarla cinayette kullanılan bıçaklar uyuyor mu Polis bunun kontrolünü yaptı mı Yermez bıçağı gerçekten söylediği kişiden mi aldı 
     6 - En önemli ipucu olan bıçak yüzlerce polisin aramasına rağmen niye bulunamadı 
     7 - Bıçaktaki izler toprağa gömülürken silinebilir mi Parmak izinin olmaması ne anlama geliyor 
     8 - Mezarlıkta bir kadının kan izine rastlandı. Ama kanın kime ait olduğu bulunamadı. Polis bunu araştırıyor mu 
     9 - Adi olay denilen cinayet, niye örgütlü suçları soruşturan DGM Savcısı'na verildi Olayın içinde bir örgüt olduğunu düşündüren deliller mi var 
     10 - Yermez birilerinden yardım aldı mı Bu yönde ciddi kuşkular var. Poliste herhangi bir bulgu var mı 
     11 - Emniyette gözaltında tutulduktan sonra serbest bırakılan Pınar Konuşkan'ın ifadesi zorla mı alındı. Konuşkan polisten tokat yediğini söyledi Yakalanan ve katil ilan edilen Fuat N.’de polis hakkında işkence iddiasında bulunmuştu. Polis, gözaltına aldığı zanlıya senaryosunu mu kabul ettirmek istiyor 
     12 - Polis, Pınar Konuşkan'ın ilk ifadesinde cinayeti anlattığını, sonra çelişkili ifadeler verdiğini bildirdi. Pınar, serbest kalınca Milliyet'e, Yener'i tanımadığını, olayı TV'den duyduğunu söyledi. Bu çelişki neden 
     13 - Bu durumda ya polis gerçekten baskıyla ifade alıyor ya da Pınar'ın psikolojik sorunları var. Pınar'ın ruh sağlığının yerinde olup olmadığı araştırıldı mı Bir uzmana gösterildi mi 
     14 - Yermez, Pınar Konuşkan'ın yanında olmadığını söyledi. Rahatlıkla cinayet işleyen bir kişi, birkaç kez birlikte olduğu kişiyi niye korusun Konuşkan'ı gizlemekten bir menfaati mi var 
     
Uyuklamasa firariydi      Yermez, ifadesinde arama noktasına gelmeden otobüsten inmeyi planladığını ancak uyuyunca bu fırsatı kaçırdığını anlattı... 
     MUSTAFA BAKACAK Kayseri 

     Üzeyir Garih cinayetinin katil zanlısı Yener Yermez'in Ankara'dan otobüsle, babaocağına gelirken, Kayseri'ye 50 kilometre uzaklıktaki Nevşehir'in Kalaba beldesinde inmeyi ve bir kamyona binerek dayısı Ahmet Bayram'ın yanına gitmeyi tasarladığı belirlendi. 
     Sorgusu İstanbul'da süren Yermez'in ilk ifadesinde "Kayseri'de genelde yol kontrolü ve kimlik aramalarının Boğazköprü'de yapıldığını biliyordum. 5 saatlik yolculukta önce gazete okudum. Sonra içim geçti ve uyuyup kaldım. Otobüs durunca, gözümü açtım, inme imk nım kalmamıştı" dediği açıklandı. Yermez'in, arama noktasına gelmeden önce inmek istediğini belirten emniyet yetkilileri, şu bilgiyi verdi "Yener Yermez, bağevine giderek birkaç gün saklanmayı ve daha sonra teslim olmayı planladığını anlattı. Ancak otobüste klimanın verdiği serinlik nedeniyle uyuyakalınca, gözünü Boğazköprü'deki arama noktasında açmış. Önce inmiş olsaydı yakalanması birkaç gün gecikebilirdi" dedi. 
     



 GÜNCEL 






















</TEXT>
</DOC>
