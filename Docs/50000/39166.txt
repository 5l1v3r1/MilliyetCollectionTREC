<DOC>
<DOCNO> 39166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/spor/spo01.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal kaleci arıyor 
</HEADLINE>
<TEXT>

Siyah-Beyazlı yönetim, Teknik Direktör Daum’un yeni bir file bekçisi istemesi üzerine geçen yıl Erzurum’da forma giyen Koraç ile anlaştı 
     BİLAL MEŞE 

     BEŞİKTAŞ’A Danimarkalı Peter Kajer’in ardından yeni bir kaleci daha geliyor. Teknik Direktör Christoph Daum’un yeni bir kaleci istemesi üzerine yöneticiler harekete geçti. Geçen sezon Erzurumspor’da futbol oynayan Koraç’ı almak için girişimlere başlayan Siyah - Beyazlı yöneticiler, Boşnak kalecinin menajeri Saffet Sancaklı ile masaya oturdular ve anlaşmaya vardılar. 
     GÖRÜŞMELERİN olumlu geçtiği ve Koraç’ın birkaç gün içinde sözleşme imzalayacağı bildirildi. Alman hocanın, 36 yaşındaki Kjaer’in uzun lig maratonunda sakatlık problemiyle karşılaşabileceği endişesini taşıdığı, bu nedenle de yönetimden Fevzi’nin yanına iyi bir yedek kaleci alınmasını istediği ifade edildi. Koraç’ın da transfere sıcak baktığı bildirildi. 
     
Kartal’a iki gün izin      Beşiktaş Teknik Direktörü Christoph Daum, Slovakya ile oynanacak milli maç nedeniyle lige verilecek arada Siyah - Beyazlı futbolculara çarşamba gününe kadar izin verdi. Fulya’da dün sabah yapılan günün tek çalışmasına Almanya’ya giden Daum, futbolculardan milli takıma giden Kjaer, Khlestov ve Baya ile sakat Ahmet Dursun ve hasta Ümit katılmadı. 
     



 SPOR 



























</TEXT>
</DOC>
