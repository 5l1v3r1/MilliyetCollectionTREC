<DOC>
<DOCNO> 4647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sondun07.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetmen Steven Spielberg'e şövalyelik payesi verildi 
</HEADLINE>
<TEXT>

     İngiltere, ''sinemanın dahi çocuğu'' olarak nitelendirilen Amerikalı yönetmen Steven Spielberg'i şövalyelik payesiyle ödüllendirdi. 
     ''Jurassic Park'', ''Schindler'in Listesi'' gibi birçok filme imzasını atan Spielberg, uluslararası film endüstrisine yaptığı eşsiz ve önemli katkılardan dolayı Washington'daki İngiltere Büyükelçiliği'nde düzenlenen törende ödülünü aldı. 
     İngiltere'nin ABD Büyükelçisi Sir Christopher Meyer, törende yaptığı konuşmada, son 25 yılda İngiliz film endüstrisi üzerindeki büyük etkisi nedeniyle Spielberg'e bu ödülün verildiğini söyledi. Büyükelçi Meyer, ünlü yönetmenin kariyerinin küresel etkisi bulunduğunu belirterek, ''Ama İngiltere'deki etkisi daha göze çarpmaktadır. Spielberg, ülkelerimiz arasındaki kültürel ortaklığa örnek teşkil etmektedir. Bu tarihi ödülü, Majesteleri Kraliçe adına sunuyorum'' dedi. 
     
     




</TEXT>
</DOC>
