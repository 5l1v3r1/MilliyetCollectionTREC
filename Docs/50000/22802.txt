<DOC>
<DOCNO> 22802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sonspo06.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş deneme tahtasına döndü 
</HEADLINE>
<TEXT>

     Birinci Futbol Ligi'nde bu sezon başarısız sonuçlar alıp, şampiyonluk yarışından erken kopan, UEFA Kupası'na katılma şansını da zora sokan Beşiktaş, yeni sezon için transfer çalışmalarını sürdürürken, Fulya Tesisleri de adeta futbolcu deneme alanına döndü. 
     Siyah-beyazlılar, son iki haftada toplam 12 futbolcuyu Fulya Tesisleri'ne getirip, antrenmanlarda denedi. Ekonomik kriz nedeniyle transferlerde elinde bonservisi olan oyuncular arayan ve takas yoluyla transfer yapmayı düşünen Beşiktaş, 11 gurbetçi futbolcu, 1 de Yugoslav kaleciyi denemeye aldı. 
     Hollanda'nın Vitesse Arnheim takımının Yugoslav file bekçisi Dragoslav Jevric, dünkü idmanda denenirken, ''Kara kartallar''ın Almanya ve İngiltere'den İstanbul'a getirip denediği 11 gurbetçi futbolcu ise şöyle 
     Berkan, Evren, Okan, Volkan, Ramazan, Deniz, Tolga, Taner, Kadir, Ersan ve Ali. 






</TEXT>
</DOC>
