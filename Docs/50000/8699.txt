<DOC>
<DOCNO> 8699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/okur.html </URL>
<DATE> 2001/02/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Herkes paranın peşinde... 
</HEADLINE>
<TEXT>

     IMF için Türkiye'nin anlamı 
     Bir yığın rakam, bir yığın rasyo... 
     Oysa Türkiye, bizim içinde yaşadığımız gerçek... 
     Program diyorlar ya öyle basit değil... 
     Dünyada günde 7 trilyon dolar dönüyor. 
     Gelişmiş ülkeler, gelişmekte olan ülkeler diyoruz ya. 
     Sistem birbirine bağlı... 
     Bakın, yıl 1930. 
     Küçük bir Avusturya bankası yükümlülüklerini yerine getiremeyince neler oluyor neler... 
     Önce Almanya'daki bankalar krize giriyor, arkasından ABD'nin en önemli bankaları. 
     Sonrasını hatırlatmaya gerek var mı sanki 
     Adı "büyük kriz" işte... 
     Şimdi Türkiye çırpınıyor, sıkıntının adı "lira" sıkışıklığı. 
     Herkes paranın peşinde. Yakalayana aşk olsun. Bilesiniz, sadece TL yetmiyor sistemin dövize de ihtiyacı var. Bankalar, sanayiciler, üreticiler, aracı kurumlar, esnaf ve vatandaş olarak bizler paranın peşindeyiz. 
     Merkez Bankası diyor ki 
     "Ey Türk halkı, 30 milyar dolara yakın rezervimiz var. Sorun yok..." 
     Ama üç gündür Türk bankalarının bir bölümü yurtiçinde olduğu gibi yurtdışındaki yükümlülüklerini de yerine getiremiyor. 
     Kısacası sistem çalışmıyor. Gerçi perşembe gecesinden itibaren ödemeler sistemindeki kilitlenme çözülmeye başladı. Ama sıkışıklık öylesine yoğun ki. 
     Merkez Bankası'nın ortaya bir çıkıp açıklama yapması gerekmiyor mu 
     Ama olmuyor işte... 
     Kimse konuşmuyor ya, güven bunalımı dalga dalga yayılıyor. 
     En tehlikeli olanı da bu... 
     Dedikodunun biri bin para. 
     Eh, dedikodu da ağırlıklı olarak mali sektör kurumlarında. Yani bankalarda. 
     Çünkü sorun ödemeler sisteminde. Ödemeler sisteminin ortasında da bankalar oturuyor. 
     Sorarım size, "Bu dönem özel mi değil mi " 
     Elbette "çok özel..." 
     Peki, böylesine özel dönemlerde merkez bankalarının ilkelere bağlı kalacağım diye bir lüksü olabilir mi Olamaz 
     Çünkü mali kriz ortamlarında merkez bankalarının hedeflerin delinmemesi, programın ne olduğunun açıklanmaması gibi lüksü hiç mi hiç olamaz. Sonuçta son kredi mercii Merkez Bankası olduğuna göre yapılacak bir şey var mı 
     Bu kriz, bize neyi öğretti, biliyor musunuz 
     Bankaların devletin kolları arasında olması da çözüm değil. 
     Yurtiçi ve yurtdışı yükümlülüklerini yerine getirmekte zorlanıp işleri dara sokan bankalar belli, iki kamu bankası... 
     Sizin anlayacağınız eğer, bir özel sektör bankasında bu sorun yaşansaydı adres belliydi 
     Bankacılık Düzenleme ve Denetleme Kurumu. 
     Ama iş devlet bankalarına gelip dayanınca renk değişiyor. Oysa ayrıcalıkları ne 
     Gerçek şu kamu bankalarındaki kara delikler ürkütücü. 
     İşte yolsuzluk, hortumlama gibi isimlerle başlatılan "Kasırga" operasyonunda bu kez "kasırga" sistemi böyle etkiliyor. 
     Görüşümüz, kurumlar önemli. Çünkü binlerce insan çalışıyor. Sanayici göbekten bankaya bağlı. Kredi kullanmış. 
     Siyasetçiler, bürokratlar kapışıyor. 
     Kur çıpasına dayalı 17'nci programın yarattığı kırılganlığı bu gelişmeler artırınca söylenecek fazla bir söz kalmıyor. 
     Ama merkez bankalarının işlevleri, konumu daha bir önem kazanıyor. Biliyorsunuz, Hong Kong'da Merkez Bankası yok. Hani, "Free Banking" diyorlar ya... Merkez bankaları olmadan da yürüyen sistem... 
     Hatırlatmak istedik. 
     Herkes göreve... 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
