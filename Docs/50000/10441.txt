<DOC>
<DOCNO> 10441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/spor/aspo.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte destan 2 - 0 
</HEADLINE>
<TEXT>

Önce sahneye Hagi çıktı. Ustalığını kanıtlayan harika golle tribünleri ayağa kaldırdı. Ardından Jardel savunmayı dağıttı ve skoru noktaladı 
     GALATASARAY Teknik Direktörü Lucescu, "Büyük bir zafer kazandık. Onları orta sahada bitirdik ve presimizle boğduk" dedi. Rumen hoca, "Hagi ve Jardel gol vuruşlarını mükemmel yaptılar. Oyuncularım Türk futboluna damga vurdular. Takım ruhunu gösterdiler. Artık çeyrek finali düşünüyoruz. Sanırım son maçta Milan, Deportivo’yu yenip, çeyrek finali çıkar" yorumunu yaptı. 
     
Zaccheroni kahroldu      MİLAN Teknik Direktörü Zaccheroni, yenilgiye kahroldu. Zaccheroni, "Galatasaray geçen sene kazanmayı hak etmemişti ama bu kez oynadığı futbolla haklı bir galibiyet aldı. Kaleye şut çekmiyorlar ancak müthiş mücadele ediyorlar. Bizim daha çok mücadeleci olmamız gerekirken orta alanda çok top kaybettik. Emre ve Ümit’i durduramadık. Artık bizim için final niteliği taşıyan Deportivo maçını düşünüyoruz" ifadelerini kullandı. 
     
Hakan’dan taktik      GALATASARAY’dan İnter’e transfer olan Hakan Şükür, maç öncesi eski takım arkadaşlarını telefonla aradı, Milan’ın zayıf yönlerini anlattı. Hakan, İtalyan takımının oyuncuları hakkında bilgiler verdi, Galatasaray’ın nasıl oynaması gerektiğini söyledi. Hakan, "Kalbim sizlerle birlikte. İyi haberlerinizi bekliyorum" dedi. 
     
Ünlüler tribünde      MAÇI izleyenler arasında Ekonomiden Sorumlu Devlet Bakanı Kemal Derviş’in asistanı ve bakan Fikret Ünlü’nün kızı Oya Ünlü de yer aldı. Polis maç öncesinde stat çevresinde yoğun güvenlik önlemi alarak, içeriye davul ve tokmak sokmadı. 
     
İki fire verdik      SARI - Kırmızılı takım Milan’ı devirirken, iki de fire verdi. Dün sarı kart gören kaptan Bülent ve Okan, cezalı duruma düştü. İki futbolcu da Galatasaray’ın Paris Saint Germain ile oynayacağı maçta forma giyemeyecek. Bu arada aynı zamanda kasığından da sakatlanan Bülent’in bugün MR’ı çekilecek. 
     
İSTATİSTİK Galatasaray Milan 5 Kaleye atılan şut 3 5 Kaleyi bulan şut 1 21 Faul 30 2 Ofsayt 4 2 Korner 2      
     
Maçın Hakemi      Alkışlar Krug’a 
     KARŞILAŞMANIN hakemi Krug, mükemmel bir yönetim gösterdi. Yardımcıları Kurtertl ve Ehıng ile uyum içinde olan Alman hakem, pozisyonlara yakın olmaya çalıştı, hata yapmadı. Avantaj kurallarını eksiksiz uygulayan, ikili mücadelelerde isabetli kararlar veren Krug, alkışı da haketti. 
     
Deportivo mucizesi 4 - 3      ŞAMPİYONLAR Ligi B Grubu’ndaki diğer maçta Deportivo La Coruna, kendi sahasında Paris Saint Germain karşısında 3 - 0 yenik duruma düştüğü karşılaşmayı, son yarım saate sığdırdığı gollerle 4 - 3 kazanmayı bildi ve ikincilik şansını sürdürdü. Okocha ve Leroy’un 2 golleriyle üç farklı üstünlüğü yakalayan Paris Saint Germain’e Pandiani’nin üç golü ve Tristan ile karşılık veren Deportivo, zoru başardı. 
     
B GRUBU PUAN DURUMU TAKIMLAR O G B M A Y P Galatasaray 5 3 1 1 6 4 10 Deportivo 5 3 0 2 9 6 9 Milan 5 1 3 1 5 6 6 Paris SG 5 0 2 3 6 10 2      
KALAN MAÇLAR - 13 MART Milan-Deportivo, Paris SG-Galatasaray 

A GRUBU PUAN DURUMU TAKIMLAR O G B M A Y P Valencia 5 2 3 0 8 1 9 M.United. 5 2 3 0 7 3 9 Sturm Graz 5 2 0 3 4 10 6 Panathinaikos 5 0 2 3 3 8 2      
     Panathinaikos - M.United 1 - 1 
     Sturm Graz - Valencia 0 - 5 
KALAN MAÇLAR - 13 MART Valencia - Panathinaikos, Manchester Utd. - Sturm Graz 



 SPOR 






















</TEXT>
</DOC>
