<DOC>
<DOCNO> 12628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun14.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürültü savaşı Köşk’e taşındı 
</HEADLINE>
<TEXT>

     ANTALYA DHA 

     Antalya’nın tarihi Kaleiçi semtinde bar ve otel sahipleri ile konaklayanlar arasındaki "gürültü savaşı", Çankaya Köşkü’ne uzandı. Müşteriler, eğlence mekanlarında yüksek sesle sabahın erken saatlerine kadar müzik yapıldığını ve uyuyamadıklarını belirterek, Cumhurbaşkanlığı başta Başbakanlık, İçişleri Bakanlığı, Çevre Bakanlığı ve Antalya Valiliği’ne faks çekti. Emekli Albay Önder Önce öncülüğünde hazırlanan protesto faksında şöyle denildi "Güzel Antalyamız’ın tarihi ve turistik yerlerini gezmek, görmek ve dinlenmek için gelen yerli ve yabancı turistler, Kaleiçi’nde konaklamaktadır. Ne yazık ki, barların çevreyi rahatsız etmelerinden dolayı, tatillerini yarıda keserek Antalya’yı terketmişlerdir. Çevre kirliliği önlenemediği takdirde 2001 yılı turizm sezonu hüsranla sona erecektir. Çevreyi kirletenler hakkında gereken işlemin yapılmasını arz ederiz." 
     


 GÜNCEL 




























</TEXT>
</DOC>
