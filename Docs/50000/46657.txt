<DOC>
<DOCNO> 46657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yazar/guclu.html </URL>
<DATE> 2001/10/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK'ün yurtdışı eğitim fiyaskosu 
</HEADLINE>
<TEXT>

     Üniversite sınavına girenler bilir. Başvuru kılavuzunda Türkiye'deki üniversitelerin yanı sıra yabancı üniversite de yer alıyor. Adaylar, onları da tıpkı Türk üniversiteleri gibi tercih formuna yazıyor ve puanı yeterse kazanıyor. 
     Eskiden sadece KKTC üniversiteleri vardı. Sonra bu kervana Türk cumhuriyetleri ve Balkan ülkeleri de katıldı. Son birkaç yıldır da AB öğrenci değişim programları çerçevesinde Avrupa ülkeleri de kılavuzda yer almaya başladı. 
     Türkiye'de gençlerin geleceği, YÖK ve ÖSYM'nin iki dudağı arasında. Onlar ne derse o oluyor. Durum böyle olunca, yurtdışı eğitim olanaklarından devlet güvencesiyle yararlanmak isteyenler, tercihleri arasına yabancı ülkeleri de aldı. Ama gelinen nokta tam bir fiyasko. 
     Çok sayıda öğrenci, ellerinde İtalya, Bulgaristan ve Macaristan'daki üniversiteleri kazandı belgesi olmasına karşın sıkıntılı günler yaşıyor. Onları oraya yerleştiren ÖSYM. ÖSYM'ye direktif veren YÖK. YÖK'e söz konusu ülkelerle eğitim ve kültür antlaşması yapıldığını bildiren ise MEB ve Dışişleri Bakanlığı. Öğrenci ve veliler günlerdir bu kurumlar arasında sorunlarına çözüm üretecek bir devlet yetkilisi arıyor ama nafile. Gelinen son nokta Antlaşmalar bozuldu. Başınız çaresine bakın... 
     Bu arada yine YÖK tarafından yurtdışına gönderilen öğrencilerin diplomaları da kabul edilmiyor. Hem de YÖK tarafından. Anlayacağınız, siz siz olun dışarıya gitmeyi düşünüyorsanız, arada devlet de olsa, iyice garantiye almadan maceraya girmeyin .. 
     
Bu kafa mı üniversitelere yön verecek      Yüz binlerce öğrenci üniversite kapısında bekliyor. Rektörler de, parasızlık yüzünden kapımıza kilit vurma noktasına geldik diye demeçler veriyor. Böyle bir durumda üniversitelerin ellerindeki kaynakları en rasyonel şekilde değerlendirmeleri gerekmez mi 
     Ama gelin mevcut tabloya bir göz atmadan önce, Türkiye'de yükseköğretime kimlerin yön verdiğini bir hatırlayalım 
     TBMM, MEB, DPT, YÖK, ÖSYM ve rektörler. 
     Bu kurumlar ne için varlar 
     Ülkenin ihtiyaçları ve dünyadaki gelişmeler çerçevesinde yükseköğrenime yön vermek ve kaynakları en iyi şekilde değerlendirmek için. 
     Peki bu görevlerini yerine getiriyorlar mı 
     Kesinlikle hayır. 
     İşte yüzlerce örnekten biri 
     AB'ye girmek için can atarken okullarda Almanca ve Fransızca derslerini kaldırdık. Tek yabancı dil var o da İngilizce. Ne kadar öğretiliyor o ayrı bir konu. Ama üniversitelerin Alman ve Fransız edebiyatı bölümlerinin durumu tam içler acısı. Yıllardır bir ya da iki öğrenciyle öğretime devam edenler var. Bölümlerin çoğu bomboş. 
     Örneğin Almancaya bir bakalım Cumhuriyet Üniversitesi'nde 30 kontenjandan 29'u, Sakarya'da 30'un 25'i, Kırıkkale'de 30'un 20'si, Hacettepe'de 80'in 31'i, Ankara'da 40'ın 29'u boş. 
     Arapça bölümlerinde ise durum daha vahim. Tek öğrenci alamayanlar bile var. 
     Evet, bir yanda AB için dil bilen insan arayışı, öte yanda bomboş duran fakülteler. Bunun adı aymazlık değil de ne 
     Özetin özeti Eğitime çekidüzen vermeden Türkiye'yi kurtarmak mümkün değil .. 
     
     







Hangi İslam 


Dün ve bugün 


ABD, Atatürk modelini görmeli 


Saddam sonrasına ilişkin Ankara senaryosu 


Tanrı sınıyor 


Amerikan tıraşı 


YÖK'ün yurtdışı eğitim fiyaskosu 


Sadece savaş yok... 


Ebedi yalnızlığın panzehiri.. 


Teröristin silahı kimin malı 


Körfez zabıtları açıklansın 


Koalisyona Diyarbakır’dan mektup var 


Sizin duyduğunuz ve benim gördüğüm 


Küçüle küçüle küçücük kaldık 


</TEXT>
</DOC>
