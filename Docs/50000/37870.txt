<DOC>
<DOCNO> 37870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/spor/spo03.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel’i ver Baliç’i al 
</HEADLINE>
<TEXT>

İspanyol Real Madrid, Brezilyalı için sürpriz bir teklif yaptı, iki futbolcuyla birlikte 7 milyon dolar önerdi 
     Marsilya bekliyor 
     GALATASARAY, Marsilya’ya vermeyi kararlaştırdığı Jardel için Real Madrid’den sürpriz bir teklif aldı. İspanyol kulübü, Brezilyalı golcüye karşılık Baliç’le birlikte iki futbolcu ve 7 milyon dolar önerdi. Bu teklif karşısında yönetimin yine aklı karışırken, Jardel’in Marsilya’ya transferi de beklemeye alındı. Mario Jardel’in de Real Madrid’e gitmek istediği ifade edildi. 
     
     Cansun süre istedi 
     BAŞKAN Mehmet Cansun’un Marsilya Kulübü’ne haber göndererek, yarına kadar süre istediği bildirilirken, Fransızlar’ın Jardel’i imzaya çağırdığı belirtildi. Daha önce Marsilya’ya "Evet" diyen Jardel’in Real Madrid teklifi karşısında bundan vazgeçtiği öğrenildi. Jardel’in artık yılan hikayesine dönen transferinin bu hafta içinde biteceği bildirildi. 
     
Tam zamanında      Abdürrahim Albayrak, Popescu’nun Lecce’ye gitmesinin zamanlama açısından mükemmel olduğunu, kulüp olarak k r ettiklerini söyledi 
     GALATASARAY’IN futbol şubesi sorumlularından Abdürrahim Albayrak, "Popescu’yu tam zamanında sattık" diye konuştu. Albayrak, Popescu’nun Lecce’ye satılması ile birlikte kulübün toplam 2 milyon 800 bin dolar k r elde ettiğini söyledi. Abdürrahim Albayrak, Jardel’in de satılmasıyla bu rakamın yaklaşık 15 milyon doları bulacağını açıkladı. Yönetici Osman Güneri ise transfer için Levski Sofya maçını beklediklerini söyledi. 
     
     Kaset teklifi 
     ÜMİT Davala, müzikle amatör olarak ilgilendiğini ifade ederek, "Ancak, son zamanlarda sık sık kaset yapma teklifleri alıyorum ve ciddi ciddi düşünüyorum" dedi. Yıldız futbolcu, "www.umitdavala.com isimli kendi internet sitesinde şunları söyledi "Amatörce yaptığım rap besteleri var. Takımdaki arkadaşlarıma küçük konserler verip, kafalarını şişiriyorum. Müzik yapımcılarının da teklifleri de şaşırtıcı biçimde arttı." 
     
Popescu imza attı      GALATASARAY’da İtalya’nın Lecce takımına transfer olan Popescu, bugün İstanbul’dan ayrılıyor. Dün Lecceli yöneticilerle son kez görüşen Popescu resmi imzasını da attı. Galatasaray’da futbol oynamaktan onur duyduğunu söyleyen Popescu hayatının en güzel yıllarını Florya’da yaşadığını söyledi, "Kırgın gitmiyorum. Yöneticileri anlayışla karşılıyorum. Bizler gibi onlar da ellerinden geleni yaptılar" dedi. 
     



 SPOR 























</TEXT>
</DOC>
