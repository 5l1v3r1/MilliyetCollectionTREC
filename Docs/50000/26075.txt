<DOC>
<DOCNO> 26075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sondun16.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'te silahlı bir kişi lokantada dehşet saçtı 6 yaralı 
</HEADLINE>
<TEXT>

     Norveç'in başkenti Oslo'nın merkezindeki bir lokantada silahlı bir kişinin ateş açması sonucu 2'si ağır 6 kişi yaralandı. 
     Polis kaynakları, ''Baron ve Barones'' adlı lokantaya yerel saatle 03.00'te TSİ 04.00 gelen silahlı kişinin şarjörünü lokantada yemek yiyen müşterilerin üzerine boşalttıktan sonra kaçmayı başardığını belirttiler. Aynı kaynaklar, silahlı kişinin ateşi sonucunda boynundan yaralanan bir kişi ile 36 yaşındaki bir kadının durumunun ağır olduğunu kaydettiler. Saldırganın ateşinden kurtulmayı başaran lokanta müşterisi, ''Önce havai fişek patlatılıyor sandık. Ancak acı içinde çığlıklar atan insanların lokantadan çıkmaya başlamaları üzerine olan biteni anlayabildik'' dedi. Oslo polisinin, hangi amaçla ateş açtığı henüz bilinmeyen saldırganın yakalanması için operasyon başlattığı belirtiliyor. 







</TEXT>
</DOC>
