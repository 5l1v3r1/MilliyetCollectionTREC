<DOC>
<DOCNO> 18941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas07.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
'Neron' Hakan bulunamıyor 
</HEADLINE>
<TEXT>

Boşanmak isteyen eşinin üzerine benzin döküp yakan çılgın koca, saklandığı yerden h l tehdit telefonları açıyor 
     BAHRİ KARATAŞ DHA 

     İzmir'de geçen ocak ayında boşanmak isteyen eşinin üzerine benzin döküp yakan Hakan Selçuk Değer, tam anlamıyla sır oldu. 
     Bir şirkette muhasebeci olarak çalışan iki çocuk annesi Nevin Yelen, ikinci eşi Değer'den boşanmak için dava açtı. Boşanma davası sürerken çılgın koca Değer, eşini üzerine benzin dökerek ateşe verdi. Hastaneye kaldırılan talihsiz kadın, haftalar süren tedaviden sonra yaşama döndü. 
     Bu sırada 22 Şubat'ta mahkeme, sadece avukatların katıldığı duruşmada tarafları boşayıp, çocuğu da babasına verdi. 
     Hakkında gıyabi tutuklama kararı verilen ve halen kayıp olan Değer için, kasten adam öldürmek suçundan 24 yıl hapis cezası istemiyle açılan davanın ilk duruşması ise önceki gün görüldü. 
     
     Yüzü tanınmaz halde 
     Duruşmada yanık nedeniyle yüzü tanınmayacak hale gelen üniversite mezunu Nevin Yelen, yargıca olaydan önce çekilmiş fotoğraflarını verdi. Yelen, "Hayatımı kararttı. Boşanmamıza rağmen h l telefonla tehdit ediyor. Aynaya bakamaz oldum. O cezalandırılmalı. O yakalanmadığı sürece bana rahat yok" diye konuştu. 
     



 YAŞAM 




























</TEXT>
</DOC>
