<DOC>
<DOCNO> 6632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/siyaset/asiy.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
General pazarlığı 
</HEADLINE>
<TEXT>

Emekli Orgeneral Doğan Güreş'in 1994'te Çiller'e yazdığı bilgi notu, bu iki isim arasında geçen general pazarlığı’nı gözler önüne serdi 
     İSTANBUL Milliyet 

     Genelkurmay eski Başkanı emekli Orgeneral Doğan Güreş'in, dönemin Başbakanı Tansu Çiller'e gönderdiği bilgi notu, 1994 Temmuz'unda Hava ve Deniz Kuvvetleri Komutanları'nın görev süresinin uzatılması için yapılan pazarlıkların perde arkasını ortaya çıkardı. 
     
İlginç gerekçeler...      DYP Kilis Milletvekili Güreş'in görevden ayrılmadan kısa bir süre önce Çiller'e, Deniz Kuvvetleri Komutanı Oramiral Vural Bayazıt ile Hava Kuvvetleri Komutanı Orgeneral Halis Burhan'ın ordudaki görev sürelerinin uzatılması konusunda yazdığı bilgi notunu Milliyet ele geçirdi. Bu iki komutanın görev sürelerinin uzatılmasını isteyen Güreş'in, Çiller'i ikna etmek için ilginç gerekçeler de ileri sürdüğü anlaşıldı. 
     
'Zaman kaybedilemez'      Güreş, komutanların değişmesinin büyük bir komuta, kontrol ve karargah zaafiyeti doğuracağını savunarak, alttan yetişen komutanlara güvenmediğini vurguladı. "Alışma ve alıştırma ile zaman kaybedilemez" diyen Güreş'in gerekçelerinden biri de, orduda İngilizce bilen komutan kalmamasıydı. Güreş görüşlerini şöyle dile getirdi 
     
Gerginlik yarattı      "Genelkurmay başkanı yeni atandığında, ikinci başkanın görevde kalması kuralından hareketle Hava Kuvvetleri Komutanlığı yapacak orgeneral de kalmayacaktır." 1994’te Cumhurbaşkanı Demirel ile Çiller arasındaki yaşanan gerginliğin de bu belgeden kaynaklandığı belirtiliyor. 
     
Tak Şak Paşa      Güreş, görevi süresince Çiller'le çok iyi ilişkiler kurdu. Güreş, bir kere "Benim için bir hanım başbakandan talimat almak hiç sorun değil. O tak diye emrediyor, ben de şak diye yapıyorum" dedi. Bu sözlerden sonra Güreş'e Tak Şak Paşa lakabı takıldı. 
     
Erkaya'yı sinirli diye hiç istemedi’      O dönemde Güreş'in hedeflerinden birinin de Donanma Komutanı olan Oramiral Güven Erkaya olduğu iddiası ortaya atıldı. O dönemi iyi bilen Başbakanlığa yakın bir kaynak, konuyla ilgili soruları şöyle cevapladı 
     - Kuvvet komutanlarının görev süresi uzatılıyor. Uzatmanın nedeni nedir 
     "PKK'ya karşı mücadelede tecrübeli ekibin devam etmesi." 
     - Kara ve Hava Kuvvet komutanları için bu anlaşılır. Peki PKK mücadelesi, deniz de var mıydı 
     "Güreş'in hedeflerinden biri Erkaya'ydı. Güreş’in 'sinirli' diye Deniz Kuvvetleri Komutanı yapmak istemediği Erkaya, Donanma Komutanı idi. Bu bir çelişki. Zaten Erkaya'yı Kuvvet Komutanı yapmama isteklerini beceremediler." 
     


 SİYASET 














</TEXT>
</DOC>
