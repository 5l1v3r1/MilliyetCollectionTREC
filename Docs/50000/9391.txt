<DOC>
<DOCNO> 9391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sonspo03.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Yozgat yolcusu 
</HEADLINE>
<TEXT>

     Lig lideri Fenerbahçe, Yimpaş Yozgatspor ile yapacağı maçın hazırlaklıklarını bugünkü tek idmanla sürdürdü. 
     Teknik Direktör Mustafa Denizli yönetiminde, Samandıra Tesisleri'nde gerçekleştirilen idmanda milli takım kampında bulunan futbolcuların yanı sıra sakatlıkları süren Rapaiç, Serhat ve Johnson katılmayarak, tedavi oldu. 
     Rapaiç'in Yimpaş Yozgatspor maçında oynayamayacağı, Ogün, Rüştü, Serhat ve Johnson'un durumlarının ise maç öncesinde netlik kazanacağı bildirildi. Serhat'ın kardeşi Serkan'ın da izlediği idman maçında son haftaların formda oyuncusu Revivo 4 gol atarken, bandajlı eline top isabet eden Yusuf, bir süre tedavi gördü. Fenerbahçe, Yimpaş Yozgatspor maçı için yarın sabah uçakla Ankara'ya, oradan da karayoluyla Yozgat'a geçecek ve hazırlıklarını Yozgat'ta tamamlayacak. 




</TEXT>
</DOC>
