<DOC>
<DOCNO> 29633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yazar/akyol.html </URL>
<DATE> 2001/06/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Yöneten demokrasi 
</HEADLINE>
<TEXT>

     TELEKOM için 'Öksüz kontenjanı'ndan seçilen yöneticiler tam profesyonel nitelikte isimler... 'Partizan' demek haksızlık olur... Siyasi sempatileri olabilir ama görevin gerektirdiği niteliklere de sahipler... 
     Tekrar genel müdür seçilen İbrahim Hakkı Alptürk'ün yönetiminde Telekom'un k rını bir yılda ikiye katlamış olması, ciddi bir profesyonel başarı örneğidir. 
     Derviş ve Ecevit tarafından atanan öteki üyeler de kaliteli isimler. Telekom için gerçekten 'profesyonel' bir Yönetim Kurulu oluşturuldu. 
     Benim üzerinde durmak istediğim husus işin siyasi yönü... Enis Öksüz, satrancı iyi oynadı, istediğini sonuçlandırdı. DSP ve ANAP, hükümet içinde MHP ile bozuşmaktansa, MHP'yi tatmin edecek bir çözümü Derviş'e kabul ettirmeyi daha pratik buldular. Telekom krizini aştık 
     Aslında bu koalisyon nice krizler aştı Cumhurbaşkanlığı konusunda 5 5 krizi, Beyaz Enerji krizi, taban fiyatları krizi, tütün krizi... Hepsi aşıldı ama bu kadar kriz iyi değil 
     
     KOALİSYON hükümetlerinde "kriz yönetimi" kavramının gerektirdiği disiplin, sürat ve iç tutarlılık olmaz 
     Yapısal değişimi öngören, yani basit bir kemer sıkma politikasından daha zor ve kapsamlı olan "ekonomik program"ı hükümetin ne ölçüde uygulayabileceği konusundaki kuşkuların sebebi de bu... 
     İşte, ikide bir kriz çıkınca ikide bir dışarıdan "sakın ha parayı vermeyiz" diye kulağımızı çekiyorlar 
     Hem milli onurumuz bakımından fevkalade rencide edici, utandırıcı... 
     Hem "kendini yönetemeyen Türkiye" görüntüsü yüzünden ekonomik program gereken hızla yürümüyor, iç ve dış piyasalarda tam güven oluşmuyor, yatırımlar açılmıyor... 
     Türkiye, yüzde 40 civarında oy almış bir iktidarı sandıktan çıkaracak bir siyasi sisteme geçmedikçe, "yönetemeyen demokrasi"nin bu sorunları sürecektir. 
     
     ŞİMDİ hayalimizde Yarı Başkanlık gibi yeni bir siyasi sistem veya yeni bir siyasi partiyi kuralım En az yüzde 40 oy alacak 
     Hangi özelliklerdeki vatandaşlara hitap ederek yüzde 40 oy alınabilir 
     1950'lerde Menderes, 1965'te Demirel, 1977'de Ecevit, 1980'lerde Özal hangi farklılıkları bir çatı altında toplayarak yüzde 40, hatta sağda yüzde 50 oy almışlardı 
     MGK'nın siyaset üzerindeki vesayeti ve Anayasa Mahkemesi'nin siyasal katılmayı daraltan içtihatları sürdükçe, bir parti hangi kesimlere seslenerek "yüzde 40"ı toparlayabilir 
     Muhafazakar oyları alamayan bir sağ, kültürel farklılıkları temsil edemeyen bir sol olur mu 
     Temsil etmeden sisteme entegre edebilir misiniz 
     Büyük partiler içinde 'kanat' olabilecek 'alt kültür'ler ve sosyal kategoriler ayrı ayrı politize olur, sistem böyle parçalanır 
     Türkiye, demokrasinin 'temsil' işlevini genişletmeli... Aynı zamanda parçaları toparlayarak ve farklı seçmen katmanlarından büyük ortak politikalar çıkararak "yöneten demokrasi" ya da "iki kanatlı demokrasi" sistemlerinden birini gerçekleştirmek zorundadır. 
     
     







Yöneten demokrasi 


Bakan yanıtı... 


Krize altın anahtar 


Derviş tutkalına su katacak 


İnsanlık adına niye mi seviniyorum 


Kökler 


Küçük vedalar 


Sınıfta kalanların durumu 


Siyanür, altın ve aşk 


Dış etken olmasa... 


Banka testi 


"Republic of Turkey" üzerine... 


Lahey'deki suçlu Miloşeviç 


Rekabet gücünü çevreyle artırmak 


Güher ve Süher Pekinel festival’ için çaldı 


</TEXT>
</DOC>
