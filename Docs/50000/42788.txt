<DOC>
<DOCNO> 42788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun09.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanı Powell "İsrail operasyonda yer almayacak" 
</HEADLINE>
<TEXT>

     ABD Dışişleri Bakanı Colin Powell,geçen hafta ABD'ye düzenlenen terörist saldırılara misilleme olarak yapılacak askeri bir operasyonda İsrail'in rol almayacağını söyledi. 
     Powell, merkezi Katar'da bulunan El Cezire televizyonuna, terörist saldırılara misilleme yapılmasının sadece bir olasılık olduğunu belirterek, ''Ancak tüm ülkeler terörizmle mücadelede istihbarat yaparak ve topraklarını teröristlerden temizleyerek bize yardım edebilirler'' dedi. 
     ''Askeri gücün zamanı geldiğinde kullanılacağını'' kaydeden Powell, ''Başka ülkelerin yardımı olsa bile, bu birçok açıdan ABD'nin gücü olacaktır. İsrail'in bu tür bir operasyonda rol alacağını düşünmüyorum'' diye konuştu. Powell, ''teröristlere açılan savaşın, Arapları hedeflemediğini'' belirterek, ''Bu bir istihbarat savaşı, yasaların ve mali silahların kullanılmasıyla girişilecek bir mücadele'' dedi. İsrail'in, ABD'nin düzenleyeceği askeri bir operasyonda yer alması, ABD'nin, İsrail'in Filistinlilere karşı saldırılarını eleştiren Arap müttefikleri ile ilişkilerinin bozulmasına yol açacağı düşünülüyor. 







</TEXT>
</DOC>
