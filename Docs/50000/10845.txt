<DOC>
<DOCNO> 10845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yasam/yas08.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
13’lük canavarı polis durdurdu 
</HEADLINE>
<TEXT>
Böyle babadan böyle evlat 
Sürat yaparken yakalanan 13 yaşındaki oğluna üç yıldır arabasını veren babanın özrü de şöyle Benden iyi kullanıyor...’ 
     NEŞET KARADAĞ Adana DHA 

     Adı, Sezer Utku Aşan. Daha yaşı onüç ama babasının arabası altında, Adana sokaklarında sürat denemesine çıktı. Vatandaşlar gördükleri manzaraya önce inanamadılar, ardından polise Bir çocuk şehir içinde son sürat araba sürüyor’ diye ihbarda bulundular. 
     Hemen harekete geçen ekipler saatlerce süren aramalar sonunda küçük trafik canavarı’ Sezer’i sağa çekmeyi’ başardılar. Allahtan Sezer bir kazaya sebep olmamıştı. 
     
Cezayı ödeyip gitti      Kuyumculuk yapan babası Ziya Aşan ile birlikte adliyeye sevk edilen ilköğretim okulu öğrencisi Sezer Utku Aşan’a Küçük yaşta araç kullanmak’ suçundan 125 milyon lira ceza kesildi. Babasına verilen ceza ise, Küçük yaşta bir kişiye araç kullandırtmak’ suçundan 54 milyon lira idi. 
     Para cezası ödendikten sonra serbest kalan küçük trafik canavarı otomobil kullanmakta ısrarlıydı ve şunları söylüyordu "Araba kullanmayı çok seviyorum. Polis beni yakalayınca korktum. Bir daha şehir içinde sürmeyeceğim. Arabayı köyde kullanacağım." 
     Babasının söyledikleri ise Sezer’inkinden beterdi "Oğlum üç yıldır otomobil kullanıyor. Benden de iyi şoför. Ancak, yaşı küçük olduğu için suç. Bir daha direksiyon başına oturtmayacağım." 
     


 YAŞAM 




















</TEXT>
</DOC>
