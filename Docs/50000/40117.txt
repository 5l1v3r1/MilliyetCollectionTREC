<DOC>
<DOCNO> 40117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/yazar/zbirand.html </URL>
<DATE> 2001/09/02/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Ankara boş yere direniyor... 
</HEADLINE>
<TEXT>

     Ülkedeki genel güven eksikliği sorunu h l atlatılabilmiş değil. Toplum h l Ankara’ya güvenmiyor. Uygulanan politikaların arkasında ne kadar durduğunu bilmiyor. Daha doğrusu kuşku duyuyor. 
     Oysa bu koalisyon, şimdiye kadar kimsenin cesaret edemediği reformlar yaptı. Gözü kara şekilde, en beklenmedik yasalara imza attı. Bundan dolayı da, özellikle uluslararası camiadan alkış aldı. 
     Bu, işin uzun vadeli yönü. 
     Bir de kısa ve orta vadeli yönü var. 
     Kamuoyu acı çekiyor. 
     İşsiz sayısı giderek artıyor. 
     Sokaklar ve kahveler ümitsiz insanlarla dolu. 
     Krizin gerçek bedelini bu kesim ödüyor. 
     
     Pisasalar da h l tedirgin. Onlar da tam anlamıyla hareketlenebilmek için Ankara’ya bakıyorlar. 
     Acaba devlet kemer sıkacak mı, yoksa ilk fırsatta eski tas eski hamama mı dönecek 
     Beklenen, hükümetin kendi kemerini biraz daha sıkması. En önemli işareti de, kabine düzenlemesi ve yeni harcama kısıntıları olacak. 
     Yarın koalisyon ortakları kamuoyunun önüne çıkıp 
     "37 bakanlığın yarısını kapatıyoruz... Aylar önce söz verdiğimiz gibi, makam arabalarını satışa çıkarıyoruz... Başlanmamış tüm devlet bina projeleri durdurulmuş, lüks yapıların tahsisatı kesilmiştir..." dese, her şey ters yüz olur. 
     Güven kurulur. 
     İnsanların ümitleri kamçılanır. 
     Hükümete inanç artar. 
     Ülkenin işte böyle bir moral dopingine ihtiyacı var. 
     İşin garip yanı, ANAP veya DSP’lilerle konuştuğunuz zaman hemen hepsi, "Biz de bunu istiyoruz. Hatta liderler toplantısında önerdik, ancak MHP kabul etmiyor" yanıtını veriyor. 
     Acaba 
     Gerçekten Bahçeli mi reddediyor, yoksa diğerleri gönülsüzce mi hareket ediyorlar 
     Kim ne derse desin, Türkiye’nin böylesine dramatik sinyallere ihtiyacı var. Aksi halde bu sonbahar ve kışı kolay atlatamayız. 
     
Sınır kapıları usandırıyor...      Birçok gurbetçiden şikayet aldım. 
     Her yıl Türkiye’ye geliş ve dönüşlerinde aynı sıkıntıları yaşıyorlar. 
     Özellikle karayolu ile gelenler. 
     Bakın Üzeyir Çabuk ne diyor 
     "... 15.08.2001 tarihinde yıllık tatilimi bitirdim vedalaşıp İpsala’ya geldim. Bir de ne göreyim 7 km kuyruk. Peşim sira gelenler hariç o gün saat 00 45’te sıradayım yavaş yavaş ilerliyoruz. Ertesi gün 16.08.2001 saat 14 50’de işlemim bitti. Yunan tarafına geçtim ve çocuklarım bana neden bu kadar sıra bekledik diye sorduklarında ne diyeceğimi şaşırdım. Nedir bu bizlere yapılan işkence. Bizler bunu mu hak ediyoruz diye kendi kendime sorup duruyorum 21. yüzyılın Türkiye’si böyle mi olacaktı " 
     Gerçekten nedir bu insanların çileleri 
     Senede 1 ay izinlerini memleketlerinde geçirmek isteyen bu insanların giriş-çıkışlarını çabuklaştıracak bir yol bulunamaz mı acaba 
     
O zaman, siz de dolar almayın...      Türk Lirası’nı koruma kampanyasına Başbakan Bülent Ecevit’te katıldı. 
     Çok kimsenin garibine giden bir durumla karşı karşıyayız. 
     Yalım Eralp, HABER TÜRK’teki köşesinde değindi. Hükümet bir yandan dolar yerine Türk Lirası kullanılması kampanyasını destekliyor, öte yandan da yurt dışına çıkışlarda 50 dolar alıyor. Bu ne perhiz, bu ne lahana turşusu. Kampanyaya önce siz katılın ve bu gereksiz vergiyi TL bazında alın. Hastalık bundan kaynaklanıyor. Laf olsun diye, sloganlarla kampanyaya katılırsanız, toplum inanmaz. Güven duymaz. 
     
Kitap Köşesi      Kıbrıs’ın gizli kalmış bir yönü 
     50 yılı aşkın süredir Kıbrıs ile iç içe yaşıyoruz, ancak h l açılmamış ve gizli bırakılmış yönler var. 
     Bunların başında da, 1950’lerde Türkiye’nin desteği ile kurulan Türk Mukavemet Teşkilatı’nın TMT faaliyetleri gelir. 
     Kıbrıs konusunda iki kitap yazdığım için TMT’nin önemini ve o tarihlerde bir avuç insanın fedakarlığını çok iyi bilirim. 
     TMT konusunda şimdiye kadar derli toplu bir kitap yayınlanmamıştı. İsmail Tansu "Aslında Hiç Kimse Uyumuyordu" adlı kitabıyla bu boşluğu doldurdu. Kıbrıs tarihini merak edenler için son derece yararlı bir çalışma. TMT’nin nasıl kurulduğu, Rum baskısına nasıl direnildiği birinci elden anlatılıyor. 
     Tavsiye ederim. 
     
Yurttan Sesler      Erdoğan yapamadı 
     "... Tayyip Erdoğan son açıklamalarına rağmen kendini temize çıkaramadı. H l güven duyamıyorum. Yıllardır ANAP’a oy veriyordum ve önümüzdeki seçimlerde AK’a oy vermeyi planlıyordum. Şimdi korktum..." 
Hüsamettin AKGÜN-İstanbul 

     Haksızlık ediyorsunuz 
     "... Bu adam Tayyip Erdoğan İstanbul’a çok şey kazandırdı. Türkiye’ye de çok şey kazandıracaktı, ancak izin verilmiyor. Bu konuda en büyük suç medyanındır. Isıtıp ısıtıp aynı malları piyasaya sürüyorsunuz..." 
Ayşegül DOĞDAN-İstanbul 

     Değişemez 
     "... Ben insanların değişebileceğine inanmıyorum. Şimdiye kadar, Demirel başta herkesin değiştiği ileri sürülür. Oysa bakıyorum, kimse değişmemiş. O zaman Erdoğan neden değişmiş olsun Bu havayı medya basıyor. Sonra da değişmediğini yazıyorsunuz..." 







Bahçeli'nin tutumu 


Mavi yolculukta tatil kitapları 


Lüzumsuz bilgiler 


Sanıyorduk ki... 


Fuat kurtuldu ya diğerleri 


Özetle, vatandaş şaşkın, çaresiz... 


Reha Muhtar ile Erzurumlu... 


Anadolu kaplanı Gaziantep yaralı 


Sanatı kent kimliğiyle buluşturmak 


"Antep gelişiyor, hayat değişmiyor 


Bir cinayetin anatomisi 


Kriz dürümle aşılır mı 


Soyguncu fındıkçıların "gerçek hayat" 
hikayesi 


Cannes'lı Gazioğlu AKP'ye niye girdi... 


</TEXT>
</DOC>
