<DOC>
<DOCNO> 20953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/siyaset/siy03.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmada enerjik tayinler 
</HEADLINE>
<TEXT>

Mesut Yılmaz’ı hedef alan açıklamayı kaleme alan Jandarma Genel Sekreteri Kurmay Albay Semih Önen Hindistan’a askeri ataşe oldu 
     ANKARA Milliyet 

     ANAP lideri Mesut Yılmaz’ın "siyasi nitelikli" suçlamasını yaptığı soruşturma nedeniyle eleştiri oklarını yönelttiği Jandarma’daki rahatsızlık, bazı atama kararlarına yol açtı. Sıkıntı, Jandarma Genel Komutanlığı Kaçakçılık ve Organize Suçlar Daire Başkanı Kurmay Albay Aziz Ergen’in, Ankara DGM Savcısı Talat Şalk’la birlikte Sabah gazetesinin barına giderek tartışmaların odağına oturması üzerine büyüdü. 
     Deprem yaratan atamalar, Beyaz Enerji soruşturmasını yürüten Kurmay Albay Aziz Ergen’in, Kaçakçılık ve Organize Suçlarla Mücadele Daire Başkanlığı’ndan alınmasıyla başladı. Jandarma Okullar Komutanlığı Kurmay Başkanlığı’na atanan Ergen’in geçici görevlendirmeyle derhal Bakü’ye gönderilmesine karar verilmesi "sürgün gibi bir tasarruf" yorumlarına yol açtı. 
     
Genel Sekreter Hindistan’a      Tartışmaların ardından dikkat çeken diğer atama, ANAP lideri Mesut Yılmaz’ı hedef alan sert açıklamayı da kaleme alan Jandarma Genel Komutanlığı Genel Sekreterliği’nde yapıldı. Kurmay Albay Semih Önen Jandarma Genel Sekreterliği görevinden alındı. Bazı yetkililer ise Hindistan’a askeri ataşe olarak tayin edilen Önen’in görev değişikliğinin Beyaz Enerji operasyonuyla ilgili olmadığını öne sürdüler. Atama kararı iki ay önce alınan Önen’in bu süre içinde dil kursuna gittiği bilgisi verildi. Ancak bazı yetkililer ise Önen’in ataması için Yüksek Askeri Ş ra’nın beklenmediğine işaret ettiler. 
     Beyaz Enerji soruşturmasını yürüten Kurmay Albay Aziz Ergen’e soruşturmadan el çektiren Jandarma Genel Komutanı Orgeneral Aytaç Yalman, Beyaz Enerji Operasyonu’nun yürütülmesi görevini Ankara Jandarma Bölge Komutanı Tümg. Bekir Uğurlu’ya verdi. Jandarma Harek t Başkanlığı’na bağlı Kaçakçılık ve Organize Suçlarla Mücadele Dairesi’nin Beyaz Enerji soruşturmasının dışındaki görevlerine aynı şekilde devam edeceği öğrenildi. 
     
Yıldırım, Daire Başkanı      Bu arada Jandarma Genel Komutanlığı Kaçakçılık ve Organize Suçlarla Mücadele Daire Başkanı Ergen'in Bakü'ye tayin edilmesinin ardından yerine Hatay Jandarma Komutanı Albay Cengiz Yıdırım'ın getirileceği bildirildi. Bir süre Jandarma Genel Komutanlığı Kaçakçılık Şube Müdürü olarak görev yapan Albay Yıldırım, bu birimin daire başkanlığı olmasından sonra yeniden buranın başına getiriliyor. 
     



 SİYASET 


















</TEXT>
</DOC>
