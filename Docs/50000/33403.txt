<DOC>
<DOCNO> 33403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/siyaset/siy02.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ISMARLAMA İHALE 
</HEADLINE>
<TEXT>

Başmüfettiş Eren'e ifade veren İstanbul Büyükşehir Belediyesi’nin bir yetkilisi "Şartnameler öyle bir hazırlandı ki ihaleyi Albayraklar'dan başkasının kazanması mümkün değildi" dedi 
     TOLGA ŞARDAN Ankara 

     İçişleri Bakanı Rüştü Kazım Yücelen’in talimatıyla Albayrak şirketlerinin İstanbul Büyükşehir Belediyesi’nden aldığı ihaleleri mercek altına alan Mülkiye Başmüfettişi Candan Eren’e ifade veren İstanbul Belediye Başkanlığı’ndan bir yetkili, servis ihalesinin "Albayraklar"a özel hazırlandığını belirtti. 
     
     "İptal ettirdik ama..." 
     Yetkili, "Benim ve arkadaşlarımın içinde bulunduğu bir ihale ortamında belediye yetkilileri veya ihaleyi yapan belediye birimi yapmış olduğu ihaleye esas olan şartnameyi özellikle Albayrak veya Albayrak gibi firmaların menfaatine yönelik olarak hazırladı" dedi. 
     "Şartnamede adı geçen şirketin veya benzer şirketlerin özellikleri dikkate alınarak hazırlandığı için de bir başka şirketin ihaleye katılma imk nı ortadan kaldırılmıştır" diyen yetkili şu görüşleri dile getirdi 
     "Ben ve arkadaşlarım üzerlerine düşeni yaparak ihaleyi iptal ettirdik. Ancak duyduğumuz kadarı ile belediye birimleri yaptıkları ihalelerin çoğunda bu şekilde şartnameler hazırlayarak ihalelerin Albayrak veya Albayrak gibi firmaların alınmasına zemin hazırlıyorlarmış." 
     
Ağaç kampanyası vurgunu      İstanbul Belediye Başkanlığı’ndan üst düzey bir yetkili de belediyedeki "ağaç vurgunu"nu anlattı. Üst düzey yetkili, "200 bin ağaç kampanyası" ile ilgili olarak dikilen ağaçlardan 12 binine onay verildiğini, onay verilmeyenlerin büyük bir bölümünün 2 ayda kuruduğunu belirtti. 
     Üst düzey yetkili, İstanbul DGM Başsavcılığı’na gönderilen tevdi raporunda tanıklık yaparken şunları anlattı 
     "İlk partide gelen 350 - 400 civarındaki ağacın tamamı İtalya’da incelenen ve onay verilen ağaçlardandı. Bu ağaçların tamamı dikildi. İkinci partiden itibaren yine İtalya’da onay verilen ve verilmeyen ağaçlar karışık olarak gelmeye başladı. Genel Sekreter Yardımcısı Adem Baştürk’e, onay verilmeyen ağaçlardan geldiği, bunların dikilemeyeceği bildirildi. 
     
     Onaysız dikilen ağaçlar 
     Rapor hiç dikkate alınmadı ve onay verilmeyen ağaçlar da dikildi. Onay verilmeyen ağaçların büyük bir bölümü dikiminden 2 ay geçtikten sonra kurumaya başladı. Bunun üzerine Belediye Başkanı Tayyip Erdoğan kuruyan ağaçların halk görmeden söktürülmesini istedi. 
     



 SİYASET 














</TEXT>
</DOC>
