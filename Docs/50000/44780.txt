<DOC>
<DOCNO> 44780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/guncel/gun02.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni müttefik Rusya 
</HEADLINE>
<TEXT>

Afganistan’a harek t hazırlığında olan ABD’nin en büyük destekçilerinden biri Rusya. Moskova’dan Washington’a, Ladin’le ve saldırılarla ilgili istihbarat yağıyor 
     YASEMİN ÇONGAR Washington 

     ABD'nin, Usame bin Ladin, lideri olduğu El Kaide örgütü ve Taliban yönetimine karşı düzenleyeceği harek tta iki büyük destekçisi var. Bunlardan biri, harek ta fiilen kuvvet de kullanarak katılması beklenen İngiltere, ikincisi ise katkısı daha "görünmez" ancak "çok etkili" nitelik taşıyan Rusya. 
     Vladimir Putin yönetiminin ABD'ye sağladığı istihbarat desteği, 11 Eylül saldırılarının sorumlularının bulunmasında ve bin Ladin'e karşı planlanan operasyonda "anahtar" özellik taşıyor. 
     ABD'nin NATO'ya ve Pakistan'a sunduğu kanıtlar içinde Rus istihbaratından edinilmiş somut bilgiler var. Bunlar arasında, El Kaide üyelerinin saldırıların gidişatı ile ilgili olarak yaptıkları ve eylemlerden sorumlu olduklarını ele veren telefon görüşmelerinin kayıtları da bulunuyor. 
     
     Diplomatik destek 
     Ayrıca Rusya'nın, bin Ladin'in saklandığı yer konusunda da, Washington'a bilgi aktardığı yönünde haberler var. Moskova, Orta Asya Cumhuriyetleri'nin ABD'ye askeri kolaylıklar sağlaması için devreye girmesi, İran'ı ABD'nin Afganistan harek tına karşı çıkmaktan alıkoymaya çalışması ve Kuzey İttifakı'na desteğini artırması ile de Bush yönetimine ciddi diplomatik destek vermiş oldu. 
     ABD'li yetkililer, bu desteğin temelinde, Rusya'nın Çeçenistan kaynaklı terör ile Bin Ladin arasındaki bağlantıya ilişkin bilgilerinin bulunduğunu belirtiyor. Moskova ile Washington arasında şu anda devam eden askeri bilgi alışverişinin benzeri görülmemiş boyuta ulaştığı vurgulanıyor. 
     



 GÜNCEL 


















</TEXT>
</DOC>
