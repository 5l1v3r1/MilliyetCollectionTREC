<DOC>
<DOCNO> 20673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/yilmaz.html </URL>
<DATE> 2001/05/11/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Manolya operasyonu 
</HEADLINE>
<TEXT>

     MHP’nin geçtiğimiz dönem İstanbul Büyükşehir Belediye Başkanı Adayı Prof.Ahmet Vefik Alp’in Büyükdere’de 10 yıllık eski bir evi var. Bahçe içindeki köşkünü, belli ki parası oldukça yaptırıyor. Uluslararası ünvanlara sahip mimar Alp, çevreye duyarlı övünülecek bir evde oturmak istiyor. Ne var ki etrafında bu duyarlılığını paylaşacağı komşu sayısı çok fazla değil. Bunlardan biri evinin deniz manzarasını kapattığı için komşusunun bahçesindeki bir manolya ağacının dallarını yok ettiriyor. Bahçenin sahibi komşu gibi Alp de bu olaydan rahatsız oluyor. Alp araştırıyor ki, manolya ağacını budayan Ama ne budama komşu kaçak yapıda oturuyor. Ne yapsın Boğaz’da böyle bina sürüsüne bereket. Alp bahçesindeki manolya ağacı kesilen komşusunu teselli etmek için, "Sizin bahçeye çamlar diktireyim" diyor. Bu arada yaptırdığı evini parti arkadaşı Bayındırlık Bakanı Koray Aydın’a da göstermek istiyor. Çevre sakinleri manolya olayının ertesinde bakıyorlar ki Alp’in evinin önü polis kaynıyor, içeride de Koray Aydın. Büyükdere’de şimdi, "Bakan manolya operasyonu mu başlatıyor" esprisi yapılıyor. 
     
     Kaçak yapılar 
     Belli mi olur, İçişleri Bakanı Sadettin Tantan işin kokusunu almıştır, Boğaz’ı talan eden ünlü zenginlere bir manolya operasyonuna hazırlanıyordur bile. Ben yine de Tantan’ın önceliğinin Beyaz Enerji, Mavi Akım soruşturmaları olacağını düşünüyorum. Hele bir Genel Başkanı Yılmaz ile istifa krizine yol açan Turizm Bakanı Mumcu olayı çözülsün, asker - Yılmaz düellosunda Tantan’ın tarafı belirginleşsin... 
     
Yürekli ol’, kongre düzenle      Atatürk’ün emriyle başlatılan İzmir İktisat Kongresi’nin 5 - 8 Haziran tarihlerinde yapılması planlanan toplantısı, ekonomik kriz koşulları gerekçe gösterilerek, Başbakan Bülent Ecevit’in genelgesiyle iptal edildi. 
     1923, 1981 ve 1992 yıllarında düzenlenen İzmir İktisat Kongresi, aynı yıllarda ekonomi politikalarının yönünü ortaya koyuyordu. 
     
     2 trilyon ayrılmıştı 
     4.İzmir İktisat Kongresi için DPT’de heyecanlı bir kadro, 60 civarında uluslararası ünlü konuğa ulaşmaya çalıyordu. Bütçeden bu kongre için 2 trilyon lira ayrılmıştı. Son anda belirsiz bir tarihe erteleme ile karşılaştılar. 
     Kongre iptal edildiği gün, Yürekli Eğitim ve Danışmanlık şirketinin sahibi Ayşegül Yürekli ile 21 - 23 Mayıs tarihleri arasında düzenleyecekleri "Satış ve Marka" konulu konferans dizisi hazırlığını dinliyordum. Ünlü mimar Eren Talu’nun sahne dekorasyonunu hazırladığı 3 günlük kongreye gidiyor. 
     Devlet ekomonin tartışılmasını lüks görebiliyor ama özel sektör, cebinden 450 - 800 dolar gibi paralar ödeyip kongre kayıtları yaptırıyor. 
     Geçtiğimiz yıl Süleyman Demirel, Bülent Eczacıbaşı, Cem Boyner gibi ünlülerin katıldığı "Liderlik Konferansı" nı düzenleyen Yürekli, dikkatleri üzerine çekmeyi başarmıştı. 
     Niye bu paralar ödenip de kongre izleniyor diye bir fikir vermesi açısından, Türk özel sektör temsilcilerinin yanı sıra kongreye bildiri sunacak ünlülerden bir - iki örnek 
     Timothy McMabon - ABD’de üç kitabı satış rekorları kırdı. 25 yılı aşkın bir süre IBM gibi uluslararası kuruluşlarda satış deneyimi elde eden McMabon, Hoechst - Roussel, Apple Computer, New England Telefon, Emirates Chemicals gibi kuruluşlara danışmanlık hizmeti veriyor. Dünyanın önde gelen yayınlarından Fortune ve The Wall Street Journal’de de yazıları çıkıyor. 
     Sharon Drfw Morgen - Kitapları ABD’de satış rekorları kıran uluslararası bir girişimci, konuşmacı ve satış eğitimcisi. Satışlarını arttırdığı müşteriler arasında IBM, British Telecom, Kodak, General Electric, Merrill Lynch bulunuyor. 
     Jacobo Rodriguez - Ekonomist yazar uluslararası finansal krizler, borç afları, ekonomik reformlar konularındaki deneyimlerini aktaracak. 
     4.İİK’ni lüks bulan anlayışa bir noktada hak veriyorum. O da zaten bugün Türk kamuoyu için ekonomi zirvesinin tek konuşmacısı var, o da Kemal Derviş. Masrafa değer mi, adam her gün her yerde konuşuyor. Dinleyenden haber ver Derviş değil de, Dünya Bankası Başkanı veya İngiliz Telecom’un Başkanı gelse ne olur 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
