<DOC>
<DOCNO> 40142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/soneko08.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
1990'dan beri gurbetçilerden ekonomiye 42 milyar dolar katkı 
</HEADLINE>
<TEXT>

     Gurbetçiler 1990 yılından bugüne kadar ekonomiye, 42 milyar 208 milyon dolar katkı sağladı. 
     Gurbetçiler Türkiye'ye geçen yıl 4 milyar 603 milyon dolar gönderirken, bu yılın Ocak-Haziran döneminde gönderilen para 1 milyar 526 milyon dolar oldu. 
     Merkez Bankası verilerinden yapılan hesaplamaya göre, yurtdışında çalışan işçilerin Türkiye'ye gönderdiği döviz, 1990-2000 yılları arasında 40 milyar 682 milyon dolar, bu yılın ilk 6 ayında da 1 milyar 526 milyon dolar oldu. 
     Gurbetçilerin 1990 yılından bu yılın Ocak-Haziran dönemine kadar Türkiye'ye gönderdiği toplam döviz miktarı ise 42 milyar 208 milyon doları buldu. 
     Yurtdışında çalışan işçiler Türkiye'ye 1990 yılında 3 milyar 325 milyon dolar, 1991 yılında 2 milyar 901 milyon dolar, 1992 yılında 3 milyar 74 milyon dolar döviz gönderirken, bu rakam 1993 yılında 2 milyar 963 milyon dolar, 1994 yılında 2 milyar 664 milyon dolar, 1995 yılında 3 milyar 360 milyon dolar, 1996 yılında 3 milyar 590 milyon dolar olarak gerçekleşti. 
     Gurbetçilerin Türkiye ekonomisine katkısı 1997 yılında 4 milyar 229 milyon dolar olurken, bu rakam 1998 yılında 5 milyar 397 milyon dolar, 1999 yılında 4 milyar 576 milyon dolar, 2000 yılında ise 4 milyar 603 milyon dolar oldu. 
     Yurtdışında çalışan işçiler geçen yıl Ocak-Haziran döneminde Türkiye'ye 2 milyar 232 milyon dolar tutarında döviz gönderirken, bu yıl aynı dönemde 1 milyar 526 milyon dolar gönderdi. 
     
     
     
     






</TEXT>
</DOC>
