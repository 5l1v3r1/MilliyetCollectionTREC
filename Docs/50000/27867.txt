<DOC>
<DOCNO> 27867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sondun11.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'lı milletvekili konuştu...13 ay hapse mahkum oldu 
</HEADLINE>
<TEXT>

     İran'da bir milletvekili, mecliste yaptığı konuşma nedeniyle hapis cezasına çarptırıldı. 
     Nevruz gazetesinin haberine göre, Meclis Adalet Komisyonu Raportörü Muhammed Kazımi, Hamedan milletvekili Hüseyin Logmaniyan'ın İran yargı erkine hakaret ve iftira ile yalan yaymak suçlarından 13 ay hapis cezasına çarptırıldığını açıkladı. 
     Kazimi, Logmaniyan'ın kırbaç cezasına da çarptırıldığını, ancak bu cezanın 100 bin riyal 125 dolar para cezasına çevrildiğini söyledi, ancak başta verilen kırbaç cezasının miktarını açıklamadı. Kazımi, ''Logmaniyan temyiz mahkemesine başvurduğunda, hakim inşallah anayasaya ve meclis iç tüzüğüne göre milletvekillerinin konuşmalarından dolayı yargı dokunulmazlıkları bulunduğunu dikkate alır'' dedi. 
     Logmaniyan, geçen yıl 29 Ekim'de meclis oturumundan önce söz alarak yaptığı konuşmada basın mahkemesinin reformcu basına yönelik tutumunu eleştirmiş ve Yargı Erki'ni yasaları çiğnemekle suçlamıştı. 






</TEXT>
</DOC>
