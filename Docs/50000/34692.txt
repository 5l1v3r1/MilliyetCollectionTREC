<DOC>
<DOCNO> 34692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas02.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu gece kainat DANS EDECEK 
</HEADLINE>
<TEXT>

Bu gece saat 21.00’den itibaren, gökyüzündeki yıldızlar en parlak hallerinde olacak.. Ve milyonlarca yıl önceki halleriyle, bir ışık şöleni sunacaklar.. 
     ÖNAY YILMAZ İstanbul 

     Bu gece eğer kentin ışıklarından uzak bir yere giderseniz, başınızı gökyüzüne kaldırdığınızda, her biri bize en az birkaç milyon ışık yılı uzaklıktaki birbirinden ilginç takımyıldızların dansını izleyebilirsiniz. Çünkü astronomlara göre gökyüzü, bu gece saat 21.00’de gökatlasın en parlak yıldızlarıyla donanacak. Bu gece samanyolundaki gösteride, Kuzey Kutbu yönüne bakarsanız Kraliçe’ ve ondan biraz daha sönük Kral’ takımyıldızlarının milyonlarca yıl önceki hallerini’ net bir şekilde görebilirsiniz. 
     Onların daha kuzeybatısında Zürafa’, sağ tarafında Vaşak’, biraz aşağıda Büyük’ ve Küçük Ayı’ ile Ejderha’ takımyıldızları sizi bekliyor olacak.. 
     
     Şehir dışına çıkın 
     Kuzeydoğu yönünde de, taa 10. yüzyıldan beri gözlenen ve galaksimizin en çok yıldızını barındıran Andromeda Gökadası sizlere göz kırpacak. 
     Ve bunlar sadece birkaçı.. Burçlara adını veren birçok takımyıldız da, en parlak halleriyle bu gece 21.00’den itibaren unutulmaz bir şölen sunacaklar. 
     Ancak bu şöleni izlemek istiyorsanız ve İstanbul gibi büyük bir kentte iseniz, yapabileceğiniz tek şey kent dışına çıkmak. Çünkü büyük kentlerdeki özellikle de dikey ışık kirliliği’, gökyüzünün bu ışıl ışıl şölenini izlemenize engel oluyor. 
     
     Bu bitince, göktaşı yağmuru var 
     Bu nedenle örneğin kainatın dansını’ izlemek isteyen istanbullular’a Beykoz, Riva, Kilyos, Anadolufeneri, Rumelifeneri ve Çatalca gibi kentten uzak ve ışık kirliliği güçlü olmayan yerler öneriliyor. Gökyüzündeki bu parlaklık ve yıldız bolluğu yüzünden yine çok sayıda UFO’ ihbarları almaya hazırlanan astronomlar, bu geceki tarihi kainat şöleni’nin ardından, 12 Ağustos’a da hazırlanıyorlar. Çünkü bu tarihte de, istediğiniz kadar dilek tutmanızı sağlayacak, meteor yağmurları’ başlıyor.. 
     
Astrologlar Gökte gerginlik’ var      Astrologlar yıldız falcıları ise, gökteki bu kainat şöleninden çok, yıldızların insanoğlu ve Dünya üzerindeki etkisiyle ilgileiyor. Ve, bu hafta ile ağustos ayında gökyüzündeki yıldızların konumunu şöyle yorumluyorlar 
     R. Hakan Kırkoğlu Gökyüzünde ekonomik alanda kıt kaynaklara, gerginlik ve çatışmaya işaret eden bir açı oluşuyor. Satürn - Plüto karşıtlığı, yılın ikinci yarısında dünya genelinde çok rahat olmayan, tartışmaların artacağı bir dönemin işaretini vermekte. 
     Yasemin Boran Gökyüzünde gerilimli etkiler meydana geliyor. Gökyüzünün konumu ağustosun zor geçeceğine işaret etmekle birlikte yeni bir yapılanmanın oluşmasına da zemin hazırlayacak. Mesela Etna Yanardağı faaliyetlerini daha da artıracak. Ayrıca keşifler hızlanacak. 
     
Göğün en ünlü takımyıldızları..Astronomlara gökbilimci göre, gökyüzünde bu akşam gözleyebileceğiniz ünlü takımyıldızların özellikleri şöyle 
     Andromeda Dünya’ya 2.2 milyon ışık yılı uzaklıkta. Yani bizim şu anda gördüğümüz, yaklaşık 200 milyar yıldız içeren Andromeda Gökadası’nın 2.2 milyon yıl önceki hali. 10. yüzyıldan bu yana gözlendiği biliniyor. Astronomlar şeklini yatan uzun saçlı bir kadın görünümünde çizmişler. 
     Büyük ve Küçük Ayı Hiç batmayan, gökyüzünün en parlak ve cezve şekilleriyle’ tanınması kolay takımyıldızları. Yıldız sayıları bakımından zengin, Andromeda gökadasına benziyor. En çok bilinen yıldız grubu arasında. 
     Lir Çift çift’ olarak da bilinen bu yıldızlar, yaz gökyüzünün en popüler çift yıldızlarıdır. Ancak çifti bir dürbünle birbirinden ayırabilirsiniz. 
     Kral ve Kraliçe Hiç batmayan takımyıldızlardan. İkisi de Kutup Yıldızı’na yakın olduğundan, her mevsim gözlenebiliyor. Koltuk adı da verilen Kraliçe, w’ biçimiyle gökyüzünde kolayca bulunabilir. 
     
Neden hep hayvan ismi      Takımyıldızlara antik çağlardan bu yana gerek İslam bilginleri, gerekse Avrupalı astronomlar hayvan isimleri vermiş. Bunun nedeni ise, kağıt üzerine çizilen konumları’nın, hayvanlara benzetilmesi. Astronomlar, bunu daha basit bir şekilde açıklamak için, şu yolu öneriyor Dürbün veya teleskopunuzla gördüğünüz kümedeki yıldızların konumlarını, kalemle beyaz bir kağıda yerleştirin. Sonra bu yıldızları, çizgilerle birbirine birleştirin. Ortaya çıkan şekli bakalım çeşitli hayvanlara benzetebilecek misiniz ...’ 
     



 YAŞAM 
























</TEXT>
</DOC>
