<DOC>
<DOCNO> 15814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/ekonomi/eko14.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
En büyük kaynak İMAR AFFI 
</HEADLINE>
<TEXT>

     ANKARA Milliyet 

     Ekonomik program ve ek bütçenin en önemli finansman kaynağının imar affı olması kesinleşti. İkinci büyük kaynak ise bütçede tasarrufla sağlanacak. 
     Derviş ile Maliye Bakanı Sümer Oral, önceki gün, Merkez Bankası Lokali’nde gece geç saatlere kadar, programın en önemli ayaklarından birini oluşturacak ek bütçe üzerinde çalıştı. Ek bütçe büyüklüğünün ele alındığı çalışmada, gerekli finansmanın, çıkarılacak imar affı ile sağlanması konusunda görüşbirliğine varıldı. 
     Başta İstanbul, Ankara ve İzmir olmak üzere büyük kentlerdeki işgal altındaki Hazine arazileri üzerindeki binaların yasal sayılması belli bir bedel karşılığında yapılacak. Alınacak bedelden belediyelere de yüzde 25 pay verilecek. Bu yolla belediyelerin aldığı pay dışında 10 - 12 milyar dolar kaynak sağlanacak. Personel ve faiz dışındaki bütçe ödeneklerindeki artışların sınırlı tutulmasıyla sağlanacak kaynak ise 3 - 4 katrilyon lira olarak hesaplanıyor. 
     


 EKONOMİ 























</TEXT>
</DOC>
