<DOC>
<DOCNO> 2285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun11.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO Tıp Komitesi gizli oturumda Balkan sendromunu ele alıyor 
</HEADLINE>
<TEXT>

     NATO Tıp Komitesi'nin, zayıflatılmış uranyumlu silahların insan sağlığına etkilerinin ele alındığı gizli oturumu, Belçika'nın başkenti Brüksel'de başladı. 
     Belçika Silahlı Kuvvetleri Sözcüsü, 19 üye ülkenin askeri sağlık hizmetleri şeflerini biraraya getiren Tıp Komitesi toplantısının, Belçikalı General Roger Van Hoof başkanlığında bütün gün süreceğini açıkladı. 
     Sözcü, toplantının basına kapalı yapıldığını belirterek, yarın akşam saatlerinden önce basına bilgi verilmesinin mümkün olmadığını söyledi. 
     NATO'nun daha önceki açıklamalarında, Balkanlar'da görev yapan askerlerde görülen başta kan kanseri olmak üzere bazı sağlık şikayetlerinin, zayıflatılmış uranyumlu silahlardan kaynaklaran radyasyonla bir ilgisinin kanıtlanmadığı belirtilmişti. Avrupa kamuoyunda giderek artan ''Balkan Sendromu'' tartışmalarının ardından yapılan NATO açıklamasında, ''şeffaflık'' politikası izleneceği belirtilmiş, NATO'nun saklayacak birşeyi olmadığı açıklanmıştı. Dünya Sağlık Örgütü tarafından yapılan açıklamada ise, zayıflatılmış uranyumlu silahların kullanımının kan kanserine yol açtığının kesin olarak saptanmamasına rağmen, aydınlatılması gereken bazı noktaların varolduğu kaydedilmişti. 




</TEXT>
</DOC>
