<DOC>
<DOCNO> 21552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sondun16.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den İsrail Başbakanı'na eleştiri 
</HEADLINE>
<TEXT>

     Avrupa Birliği AB , İsrail yönetimini, Ortadoğu'da şiddete çözüm aramak yerine şiddeti daha da artırmakla eleştirdi. 
     AB Dönem Başkanı İsveç'in Dışişleri Bakanı Anna Lindh, yaptığı açıklamada, İsrail Başbakanı Ariel Şaron'un güvenliği artıracağı sözü verdiği için seçildiğini, ancak bunun yerine çatışmaların şiddetinin arttığını söyledi. 
     Açıklamada, Filistin yönetimi kontrolündeki topraklara girmek ve Lübnan'daki Suriye hedeflerine saldırmak için askeri çabaların yoğunlaştığı ve gerektiğinde savaşa hazırlık yapıldığı, güvenlik durumunun bozulduğu belirtildi. 
     Şiddetin diplomatik yollarla çözülmesi gerektiğini belirten ve İsrail'in yerleşim politikasını eleştiren Lindh'in açıklamasında, ''Yerleşim politikası uluslararası yasalara aykırı ve barış için ciddi bir engel teşkil ediyor. AB, İsrail'i yerleşim yerlerinden çekilmeye başlamaya çağırmıştı'' denildi. 






</TEXT>
</DOC>
