<DOC>
<DOCNO> 3221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yazar/heper.html </URL>
<DATE> 2001/01/21/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Bilimsel korku 
</HEADLINE>
<TEXT>

     İzmit Körfezi'nde ölen balıklar karaya vurdu. 
     Heyecanlanmamak mümkün mü 
     Çünkü bu durum deprem habercisi olarak algılanıyor. 
     Neyse ki incelendi ve sonunda balıkların ölümünün, dipteki birikimin meydana rüzgar ve akıntıyla getirdiği gazın yüzeye doğru çıkışına bağlandı. 
     Ama vatandaş hala tedirgin. 
     
Deprem devam eder mi      Bu da gösterdi ki vatandaş tetikte, gözü kulağı depremle ilgili, depremi çağrıştıran her türlü olayda çok duyarlı... 
     İzmit'te, Gölcük'te, Adapazarı'nda, Yalova'da yaşananlardan sonra nasıl olmasın ki 
     Üstelik Türkiye'de deprem konusunda güvenilir bilgi verecek, açıklama yapacak, yorumda bulunacak merci olmadığı için vatandaş deprem deyince daha da titiz, daha da şüpheci olabiliyor. 
     Bakın geçtiğimiz günlerde Kartal açıklarında İstanbul'u korkutan bir deprem oldu. 
     Merak edilen, sarsıntının devam edip etmeyeceği idi. 
     Bu deprem müstakil bir deprem miydi, öncü müydü, artçı mıydı 
     Bu konuya açıklık getirecek olanlar bilim adamlarıydı ama onlar yine her zaman yaptıklarını yaptılar ve vatandaşın kafasını daha da karıştırdılar. 
     
Bir soru, bin cevap      Prof. Dr. Aykut Barka "Artçıdır Bu, 17 Ağustos depreminin artçı şoklarından biri. Önceki artçılardan farkı yok. 17 Ağustos'un geriliminin stresi artırdığı yerde oldu." 
     Prof. Dr. Ahmet Ercan "Öncüdür Adalar dolayında gerilim olduğunu gösteren öncü bir deprem. Ancak 20 yıldan önce büyük sarsıntı sürpriz olur." 
     Yrd. Doç. Oğuz Gündoğdu "Ne artçı, ne öncü Tuzla'daki gibi ikincil kırıklarla ilgili bir deprem. Öncü nitelikleri görünmüyor. Artçı olması mümkün değil." 
     Prof. Dr. Cemal Şengör "Bilemeyiz. Bu normal bir depremdir. Ancak öncü mü artçı mı olduğunu bilmiyoruz. Deprem bu konuda bize telgraf mı gönderiyor " 
     Şimdi gelin çıkın işin içinden, vatandaş can derdinde, bilim adamları tartışma... 
     Halkın bu kadar hassas olduğu bir konuda bu kadar önemli bir olay karşısında anında konuşmak zorunluluğu mu var 
     Hayır. 
     Düşünüp, taşınıp ortak bir noktaya varıp tek ağızdan konuşmak daha doğru olmaz mı 
     Daha güvenilir olmaz mı 
     Bilime, bilim adamlarına daha da yakışmaz mı 
     
Ruh sağlığı tehlikede      Her kafadan bir laf çıkmasını önlemek için geçtiğimiz günlerde "Deprem Konseyi" kurulmuştu. 
     Çeşitli uzman kişiler, bilim adamları bu konseyin üyeleri olmuştu. 
     Ama anlaşılıyor ki bu konsey boşuna kurulmuş. 
     Vatandaşın kulağı konseyde iken o susuyor. 
     Durumun sakıncalarını psikologlar da vurguluyor. 
     Özcan Köknel, Suna Tanaltay ve Nusret Kaya özetle şunu söylüyorlar 
     "Zaten toplumsal ruh sağlığımız bozuk. Kimsenin birbirini tutmaz açıklamalarla felaket beklentisi ve panik yaratmaya hakkı yok." 
     Her kafadan bir ses çıkması son olsun, Deprem Konseyi artık olaya el koysun. 
     
     





Bir Çin öyküsü... 


Beyaz memur... 


Sıra İsmet Abi’nin damadına geldi mi 


Hoyratlık, acı ve sevgi üzerine... 


Kramponlu Jön Türk 


Hepimizin romanı 


Kütüphane kültürü 


Bilimsel korku 


Gazeteci-yazar Deniz Alkaya Tibet’in başşehri Hakkari’den bildiriyor 


"İnsan gibi insan"... 


Çöpler köyünden salma... 


Thilda'nın adası 


Sünnetçinin saati 


Vakıfbank'ın gücü emeklilere yetti 


Orman ve Ağaçlar 


Dersaadet hamal bölükleri 


Mesut Bey yetim gibi mi dolaşsın ’ 


</TEXT>
</DOC>
