<DOC>
<DOCNO> 35549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/yasam/yas06.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunlar da Yurdum sahtekarı’ 
</HEADLINE>
<TEXT>
Sahte antikalara milyar istediler 
Çarşıdan aldıkları tarihi eser kopyalarını gömüp, tarla sahibini dolandırmaya kalktılar 
     Azmi ATİLLA Adana DHA 

     Adana'nın Tufanbeyli İlçesi'nde, turistik eşya satıcılarından tanesini 20 milyon liraya aldıkları taklit antika eserlerle bir tarla sahibini dolandırmaya kalkışan 3 kişi son anda jandarma tarafından yakalandı. 
     Selahattin Akbaş 60 , oğlu İbrahim Akbaş 32 ve arkadaşları Fettah Tof 32 , aldıkları 4 taklit heykeli Hacı Özlü'nün tarlasına gömdü. Daha sonra Özlü ile ilişki kuran üç uyanık, 'Tarlanda çok değerli tarihi eserler bulduk. Gizli tutmamız lazım' diyerek toprak sahibini kandırdılar.. 
     
     Akrabaları son anda uyandı’ 
     Özlü'yü de yanlarına alıp, gömdükleri heykelciklerin bulunduğu yere götüren üç kafadar, 'sahte' tarihi eserleri çıkarıp, Özlü'ye bunların yaklaşık değerinin 7 trilyon lira olduğunu söylediler. 
     Ve eserlere müşteri bulmaya gideceklerini belirterek, yaptıkları iş karşılığı Özlü'den 2 milyar lira istediler. Bu sırada Hacı Özlü'nün yakınları jandarmaya haber verince, üç dolandırıcı yakalanıp sorgulanmaya başlandı. 
     
     
     



 YAŞAM 




















</TEXT>
</DOC>
