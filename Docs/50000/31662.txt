<DOC>
<DOCNO> 31662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sondun02.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Madonna adam öldürecek ama sahnede... 
</HEADLINE>
<TEXT>

     Amerikalı ünlü pop müzik şarkıcısı Madonna, bu ay sonunda New York'ta vereceği konserler sırasında rol gereği ''sahnede adam öldürecek''. 
     Madison Square Garden'da vereceği konserlere eklenen bir sahnede Madonna, eline silah alarak kendisine eşlik eden dansçılardan birini ''cansız yere serecek''. 
     Madonna'nın şovuna yapılan bu ekleme, Amerikalı silah karşıtlarının tepkisini çekti. Bu gruplar adına yapılan açıklamada, ''Söz konusu sahnenin şiddeti teşvik edici olduğu'' belirtildi. 
     Şovlarında sansasyon yaratacak sahnelerden kaçınmayan Madonna, bu konuda kendini savundu ve ''vurduğum adam kadınlara karşı kötü davrandığı için bu cezayı hak ediyor'' dedi. 
     Madonna, 8 yıldan bu yana ilk kez bu yıl dünya turnesine çıktı. İspanya'dan sonra İngiltere'ye geçen sanatçı halen bu ülkedeki konserlerini sürdürüyor. Madonna, buradan New York'a gelecek. Madonna'nın konserlerinin tüm biletleri şimdiden tükenmiş durumda. 
     
     
     







</TEXT>
</DOC>
