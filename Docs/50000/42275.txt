<DOC>
<DOCNO> 42275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/yasam/yas01.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin-İslami Cihad ortaklığı 
</HEADLINE>
<TEXT>

FBI, isimlerini açıkladığı teröristlerden 16’sının Ladin’le ilişkili olduğunu saptadı. Saldırıda Ladin’in El Kaide örgütünün, İslami Cihad’la işbirliği yaptığı da ortaya çıktı 
     YASEMİN ÇONGAR Washington 

     ABD güvenlik ve istihbarat birimlerinin operasyonu, salı günkü terörist saldırılara bizzat katılan 19 hava korsanının kimliği ve milliyetinin belirlenmesiyle yeni bir aşamaya geldi. 
     Üç uçakta 5’er, birinde de 4 korsanın yer aldığını bildiren Federal Soruşturma Bürosu FBI yetkilileri, korsanların milliyetlerini tek tek açıklamazken, bu korsanlardan 16’sının Afganistan’daki Suudi kökenli terörist Usame Bin Ladin’le ilişkili olduğu saptamasını basına aktardı. 
     Ancak Bin Ladin’in yalnız hareket etmediği ve lideri olduğu El Kaide adlı terör şebekesinin, özellikle Kuzey Afrika ve Körfez ülkelerinde bulunan bir dizi hücre örgütünü içerdiği ve başka örgütlerle işbirliğinde çalıştığı dile getirildi. 
     Bu kapsamda özellikle Mısır merkezli İslami Cihad örgütü ile Bin Ladin arasında, son terör saldırılarına yönelik yakın bir ortaklık bulunduğu kaydediliyor. 
     
     İşte teröristlerin isimleri 

</TEXT>
</DOC>
