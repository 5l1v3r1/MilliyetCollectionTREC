<DOC>
<DOCNO> 5504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/ekonomi/eko05.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhuriyet'in ilk k ğıt paralarına paha biçilemiyor 
</HEADLINE>
<TEXT>

     Kullanıldıkları dönemlerde enflasyona yenik düşerek tedavülden dolaşımdan kaldırılan eski paralar, günümüzde dolar üzerinden işlem görüyor. Eski kağıt paraların değeri tıpkı şarap gibi eskidikçe artıyor. 
     Bugüne kadar geçilen yedi emisyon döneminde çıkarılan ve tedavülden kaldırılmış kağıt paralar, 1 000 ile 3 bin 500 dolar arasında değişen değerlerden el değiştiriyor. Ancak en yüksek değer Cumhuriyet'in ilk yıllarında 1927'de İngiltere'de bastırılan birinci emisyon döneminine ait paralara biçiliyor. Örneğin bu döneme ait sarı renkli 500 lira minimum 3 bin 500 dolardan alıcı bulurken, çok temiz ve çil olanlarına değer biçilemiyor ve nadir ibaresi kullanılıyor. Yine İngiltere'de bastırılan ve 1939 yılında tedavülden çekilen 1000 lira için ise hiç bir değer tahmini yapılamıyor. 
     1939 - 1945 döneminde ABD'de bastılıralan ikinci emisyon dönemi paralarına ise 225 dolar ile 3 bin 500 dolar arasında değer biçiliyor.Ancak bu dönemdeki paralardan 1000 liranın çok temizi ve çil olanlarına yine değer biçilemiyor. 
     İçinde bulunduğumuz dönem olan yedinci emisyon dönemine ait paralara ise en çok 400 dolar kıymet biçiliyor. Bu dönemin en yüksek fiyatlı parası 400 dolardan alıcı bulan 50 bin lira. Dr. Rüştü Saraçoğlu ve Dr. Ercan Kumcu imzasını taşıyan 50 bin lirada hakim olarak yeşil renk kullanılmış ve kıymetini tamamen kaybedeceği tarih olarak 2009 yılı belirlenmiş. 
     


 EKONOMİ 





















</TEXT>
</DOC>
