<DOC>
<DOCNO> 31998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yasam/yas07.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Suyun büyülü dünyası... 
</HEADLINE>
<TEXT>

     Kuşadası’na 10 km uzaklıkta, Selçuk Ephesus Beach'te bir su cenneti Aqua Fantasy Resort. 2000 yazında hizmete giren bu tesiste, aynı anda 5 bin kişi eğlenip, su sporları yapabiliyor. 93 dönüm arazi üzerine kurulu parkın yapımını ABD'nin konusunda uzman en iyi üç firmasından biri olan NBGS International gerçekleştirmiş. Parkın ABD güvenlik kodlarıyla dizayn edildiğini kaydeden Aqua Fantasy Resort Genel Koordinatörü Aşkın Altıparmak, "36 cankurtaranla hizmet verdiğimiz tesiste asıl amacımız, kazaya müdahale etmek değil, kazanın olmamasını sağlamak" diyor. Parka girişte bir kez ücret ödedikten sonra, ortaçağın mistik görüntüsü kullanılarak yapılan şatolar, gözetleme kuleleri, 6 kaydıraklı korsan gemisi, 300 metre uzunluğunda tembel nehir, şelaleler, dalga havuzu ve dev jakuzide eğlenebilir, suda veya kumda voleybol oynayabilir ya da havuzun içindeki barda içeceğinizi yudumlayabilirsiniz. İlle de deniz derseniz, ona ulaşmak içinse 3 dakika yürümeniz yeterli. 
     



 YAŞAM 





















</TEXT>
</DOC>
