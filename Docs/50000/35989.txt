<DOC>
<DOCNO> 35989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/spor/spo03.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray’da çek k busu 
</HEADLINE>
<TEXT>

Vakıfbank’tan dört yıl önce alınan kredi karşılığında verilen 4 milyon dolarlık teminat, eski yöneticilerin ve kulübün başına dert açtı 
     HALİL ÖZER 

     SARI - Kırmızılı kulüpteki ekonomik dertlere bir yenisi daha eklendi. Vakıfbank’tan dört yıl önce alınan kredi karşılığı teminat için şahsi çeklerini veren Faruk Süren, Mehmet Cansun, Ali Dürüst, Osman Hattat ve Ateş Ünal Erzen, savcılık tehdidi ile karşı karşıya kaldı. Etibank’ın 4 milyon dolarlık teminat mektubu için 936’şar milyarlık şahsi çek kesen söz konusu yöneticiler, Telsim anlaşmasının da bozulmasıyla da zor durumda kaldı. 
     ETİBANK, Telsim anlaşmasının bozulması ve 4 milyon dolarlık teminat mektubunun Vakıfbank tarafından paraya çevrilmesiyle, beş yöneticiye ihtarname çekti. Etibank, çeklerinin karşılığının ödenmemesi halinde, arkalarının yazılacağı uyarısında bulundu. Eski yöneticiler, Mehmet Cansun’la hemen temasa geçtiler ve sorunun çözülmesini istediler. Yeni yönetimin, söz konusu para için Etibank ile pazarlığa oturması gerekiyor. 
     
Jardel saşkın      ERHAN TELLİ 

     BREZİLYALI futbolcu önceki gece yarısı geldiği İstanbul’da, MİLLİYET’e yaptığı açıklamada, "Artık ben de gideceğime inanmıyorum. Beni kimse istemiyor. Sanırım Galatasaray forması giymeye devam edeceğim" dedi. Marsilyalı yöneticilerle, yüz yüze görüşemediğini söyleyen Jardel, "Fransa’da neler olduğunu anlamadım. Bana Marsilya seni istiyor dediler, ama orada bizimle kimse görüşmedi" diye konuştu. 
     G.SARAYLI golcü, "Marsilya işinin olmayacağı, bir gece öncesinden belliydi. Yüzümü bile görmek istemediler" ifadesini kullandı. Jardel, "Bana üç kulüp daha seni istiyor dediler, ama inanmıyorum. Zaten ailemi Brezilya’ya yolladım" diye devam etti. Yönetim tarafından, gizli bir yere götürülen Jardel için perşembeye kadar gelişmelerin bekleneceği, teklif gelmediği takdirde, antrenmanlara çıkacağı öğrenildi. 
     
Hakan şoku      ŞAMPİYONLAR Ligi ikinci ön eleme turunda sakatlanan yıldız oyuncunun bugün takımdaki yerini alamayacağı öğrenildi. Hakan Ünsal’ın dün Özel Acıbadem Hastanesi’nde çekilen MR’ı sonucunda sağ ayak arka adalesinde gerilme ve ödem tesbit ettiklerini söyleyen Kulüp Doktoru Serhan Kurtulmuş, "Ağrıları sürüyor. Yine de son kararı Lucescu verecek" ifadesini kullandı. 
     
Sergen kadroda      G.SARAY, Levski Sofya maçı hazırlıklarını dün akşam yaptığı çalışmayla tamamladı. Lucescu, Diyarbakır maçında göz dolduran Sergen’i de maç kadrosuna aldı. Metin Oktay Tesisleri’nde kampa giren futbolcular, karşılaşma saatinde yine Florya’da idmana çıktı. Lucescu, bu antrenmanda golcüleri kanatlardan yapılan ortalarla çalıştırdı. 
     
Ön elemelerde de Aslan      AVRUPA’daki başarılarıyla alkışlanan Galatasaray, ön elemelerde de rakip tanımıyor. 7. kez Şampiyonlar Ligi’ne katılma arefesinde olan Cim - Bom, ön elemelerde yaptığı 16 maçta da yenilmezken 13 galibiyet, 3 beraberlik elde etti. Bu akşam Avrupa’da 158. maçına çıkacak olan Aslan, şimdiye kadar 60 galibiyet, 60 beraberlik aldı. 37 karşılaşma eşit tamamlandı. 208 gol atan Cim - Bom, 239 gol yedi. 
     



 SPOR 























</TEXT>
</DOC>
