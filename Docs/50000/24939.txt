<DOC>
<DOCNO> 24939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sondun14.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon trenlerinde "haremlik selamlık" 
</HEADLINE>
<TEXT>

     Japonya'da ulusal demiryolları şirketi,trenlerinde deneme amacıyla ''haremlik selamlık'' uygulamasına başlıyor. 
     Kadın yolcuların çok fazla tacize uğradığı Japonya'da JR East demiryolu şirketi, Tokyo bölgesinde trenlerde kadınlara birer vagon ayırmaya başlayacak. Deneme uygulaması, 2 Temmuz'da Şinşuku ve İkebukuro garlarından gece yarısından sonra kalkacak trenlerde başlayacak. Şirket sözcüsü, ''Bu deneme sonunda yolcuların tepkisine bakarak uygulamayı sürdürüp sürdürmemeye karar vereceğiz'' dedi. Uygulamanın ne kadar süreceği ise belirtilmedi. Özel demiryolu şirketi Keio Teito Electric Railway, geçen Mart'ta benzer bir uygulamaya başlamıştı. Sözcü, ''Keio'nun girişiminden sonra, bizim de aynı uygulamaya geçmemiz için çok sayıda talep geldi'' dedi. 







</TEXT>
</DOC>
