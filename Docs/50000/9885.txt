<DOC>
<DOCNO> 9885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/son/sontur12.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizel'den ilk açıklama, "Bazı insanlar kendi kadrolarını kuracaklar" 
</HEADLINE>
<TEXT>

     Bankacılık Düzenleme ve Denetleme Kurulu BDDK Başkanlığı görevinden bu sabah istifa eden Zekeriya Temizel, istifası ile ilgili olarak, ''bazı insanlara yeni görevler verildi. Bunlar kendi kadrolarını kuracaklar'' dedi. 
     Temizel, saat 16.00 sıralarında Türk Hava Yolları'na THY ait bir uçakla Münih'e geldi. Münih Havalimanı'nda eşi tarafından karşılanan Temizel, Bayram tatili amacıyla Münih'e geldiğini belirterek, ''bazı insanlara yeni görevler verildi. Bunlar kendi kadrolarını kuracaklar. Onlar da görevlerini yerine getireceklerdir. İstifamı ve nedenlerini yazılı olarak verdim'' diye konuştu. 
     Zekeriya Temizel, daha sonra eşinin kullandığı Münih yakınlarındaki Dachau kenti plakalı bir araçla havalimanından ayrıldı. 




</TEXT>
</DOC>
