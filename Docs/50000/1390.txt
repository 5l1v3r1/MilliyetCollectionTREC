<DOC>
<DOCNO> 1390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur11.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İlahiyat Fakültesi Dekanı'nı bıçaklayan saldırgan Gaziantep'te yakalandı 
</HEADLINE>
<TEXT>

     Marmara Üniversitesi İlahiyat Fakültesi Dekanı Prof. Dr. Zekeriya Beyaz'ı dün fakülte binasında bıçaklayarak yaralayan Halil Cihan adlı öğrenci Gaziantep'te yakalandı. 
     Gaziantep Valisi Erhan Tanju, düzenlediği basın toplantısında, Prof. Dr. Beyaz'a saldırıyı gerçekleştirdiği belirlenen aynı fakültenin 1-A sınıfı öğrencisi Halil Cihan'ın, ifadesinde, suçunu itiraf ettiğini söyledi. 
     Cihan'ın saldırıyı ''rambo'' diye tabir edilen bıçakla gerçekleştirdiğini ve bıçağı saldırı sonrasında olay yerine atıp kaçtığını söylediğini kaydeden Tanju, şöyle devam etti 
     ''Sanık olay sonrasında otobüsle memleketi olan Gaziantep'e geldiğinde saat 11.45 sıralarında Terörle Mücadele Şubesi ekiplerince yakalandı. Sorgusu devam eden sanık, İstanbul'dan gelecek ekibe teslim edilecek. Sanığın olay yerine attığını belirttiği bıçağın tarifi İstanbul'da polisin bulduğu bıçakla aynı özellikleri taşıyor." 
     




</TEXT>
</DOC>
