<DOC>
<DOCNO> 41061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/guncel/gun10.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İmalatçısı Bu bıçak büyük yara açmaz 
</HEADLINE>
<TEXT>

     TUNA ÇAM Bursa DHA 

     Üzeyir Garih cinayetinde kullanıldığı iddia edilen, üzerinde "Rahmi Paslanmaz Bursa" yazılı bıçağın imalatçısı Tuncay Demircan, meyve soymakta kullanılan bıçağın, vücutta büyük yaralar oluşturmayacağını söyledi. Demircan, bıçağın ekmek kesmek için bile uygun olmadığını ileri sürdü. 
     Garih'in öldürülmesinde katil zanlısı olarak yakalanan Yener Yermez'in, cinayeti işlediğini iddia ettiği ve Eyüp Mezarlığı'nda bulunan bıçağın Bursa'daki imalatçısı Demircan, babasının adını verdiği bıçağın cinayette kullanılmasına çok üzüldüğünü söyledi. Meyve soymak için çelikten ürettikleri bıçağın, Garih'in vücudunda belirlenen derin yaraları açmasının mümkün olmadığını belirten Demircan, şunları söyledi 
     "Bu bıçak meyve soymak, pasta kesmek için kullanılır. İnsan vücudunda, büyük veya derin yaralar açmaz. Bu bıçakla bu darbeler nasıl atılmış, hayret ediyorum. İmal ettiğim bıçağın böyle bir cinayette kullanılacağını bilseydim, o bıçağı yapmazdım" dedi. 
     



 GÜNCEL 






















</TEXT>
</DOC>
