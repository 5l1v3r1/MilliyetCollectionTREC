<DOC>
<DOCNO> 34862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/yasam/yas01.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zırhlıdan kaptıkaçtı 
</HEADLINE>
<TEXT>

Bir bankanın zırhlı aracına yüklenen 50 milyar lirayı arabayla yaklaşarak çalan dört kapkaççı kayıplara karıştı 
     ÖMER ERDEM İstanbul 

     Kozyatağı’nda bir banka şubesinin zırhlı aracına yüklenen 50 milyar lira, dört kapkaççı tarafından çalındı. 
     İnönü Caddesi üzerinde bulunan Yapı Kredi Bankası şubesinde dün saat 16.00’da 34 TA 4088 plakalı zırhlı araca para torbasını yüklemek isteyen Tacettin Kuş adlı görevli, arkasından hızla yaklaşan kırmızı renkli Fort Escort marka bir otomobil tarafından sıkıştırıldı. Kuş’un elindeki torbayı kapan dört kişi, otomobille olay yerinden hızla uzaklaştı. Rakam grubu 0952 olan otomobili, zırhlı araçla takip eden banka görevlileri, kapkaççıları TEM otoyolunda kaybetti. Polis, Kuş ve diğer banka görevlilerinin ifadeleri üzerine, eşkali belirlenen kapkaççıların yakalanması için çalışmalarını sürdürüyor. 
     



 YAŞAM 

























</TEXT>
</DOC>
