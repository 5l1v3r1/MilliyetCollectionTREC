<DOC>
<DOCNO> 26450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/soneko14.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 356.55 puan kayıpla 1. seansı 11,279.41 puandan tamamladı. 
     Hisse senetleri ortalama yüzde 3.06 oranında değer yitirdi. Borsa'da dün başlayan satışlar, günün ilk seansında da sürdü. Endeks, 11,660 seviyesindeki açılışın hemen ardından 11,700 seviyesini gördü. Ancak satışlar fazla gecikmedi ve hızlı satışlarla Endeks, 11,313 puana kadar gevşedi. Tepki alımlarıyla ilk bir saat 11,426 puanla geçildi. Piyasa, ikinci yarıda 11,500 seviyelerine toparlanmaya çalışsa da satışlar ağır bastı ve bu kez minimum 11,262 puan seviyesi görüldü. Ulusal-100 Endeks, seansı 11,279.41 puandan tamamlandı. 
     Kapanışta mali endeks 529.35 puanlık kayıpla 16,532.71 puana, sınai endeksi 214.35 puan kayıpla 8,467.12 puana, hizmet endeksi de 209.85 puan kayıpla 6,443.23 puana geriledi. Önceki kapanışa göre mali grup hisseler, ortalama yüzde 3.10, sınai grubu hisseler yüzde 2.47, hizmet grubu hisseler de yüzde 3.15 oranında değer yitirdi. 1. seansta işlem gören toplam 283 hisse senedinden 204'ü değer yitirdi. 42 hisse senedi değer kazanırken, 37 hissenin fiyatında ise değişiklik olmadı. Seansta, 163 trilyon 584 milyar 861 milyon liralık işlem hacmi oluştu. 1. seansta, Yapı Kredi Bankası, Garanti Bankası, Koç Holding, Sabancı Holding ve Akbank en yoğun işlem gören hisseler oldular. 
     

</TEXT>
</DOC>
