<DOC>
<DOCNO> 4243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/sontur02.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Buffalo Operasyonu'nda gözaltına alınan 7 bürokrat Adli Tıp'a geçirildi 
</HEADLINE>
<TEXT>

     Ankara Devlet Güvenlik Mahkemesi DGM tarafından başlatılan kaçak et soruşturması kapsamında Mersin'de gözaltına alınarak Ankara'ya getirilen 7 bürokrat, Adli Tıp Kurumu'nda sağlık kontrolünden geçirildi. 
     Alınan bilgiye göre, Organize Suçlarla Mücadele ve Mali Şube ekiplerince Mersin'de gözaltına alınanlar arasında Tarım ve Köyişleri Bakanlığı, Dış Ticaret Müsteşarlığı, Serbest Bölgeler Genel Müdürlüğü ve Gümrük Müsteşarlığı bürokratları bulunuyor. Operasyon kapsamında gözaltına alınanların sayısının 20'yi aştığı belirtildi. Mersin'de gözaltına alınan bürokratlardan 7'si, gece geç saatlerde Ankara'ya getirildi. 
     Bürokratlar, sabah saatlerinde Keçi"ren'deki Adli Tıp Kurumu'nda sağlık kontrolünden geçirildi. Bürokratlar, daha sonra sorgulanmak üzere Ankara İl Emniyet Müdürlüğü'ne götürüldü. Bürokratların, Emniyet Genel Müdürlüğü Kaçakçılık ve Organize Suçlar Daire Başkanlığı ekipleri ile Ankara Emniyet Müdürlüğü Kaçakçılık ve Organize Suçlar Şube Müdürlüğü ekipleri tarafından sorgulanacağı öğrenildi. 




</TEXT>
</DOC>
