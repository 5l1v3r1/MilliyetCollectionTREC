<DOC>
<DOCNO> 39005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/ekonomi/eko01.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksa tam kapasite 
</HEADLINE>
<TEXT>

Trikotaj, battaniye, halı, çorap gibi değişik ürünlerin hammaddesi olan elyafı üreten Aksa Akrilik Kimya'nın 2001 yılı 6 aylık performansı göz doldurdu 
     Songül HATISARU 

     Mayıs ayından bu yana tam kapasite çalışan Aksa Akrilik Kimya, 2001 yılı 6 aylıkta k rını 2.5 kat artırarak 14 trilyon liradan, 34 trilyon liraya çıkardı. Özellikle maliyetlerde iyileşme sağlayan şirketin maliyetleri 70 trilyondan 97 trilyona çıkmasına rağmen, net satışlar içindeki payı geçen yılın aynı dönemine göre yaklaşık 8 puan azaldı. Buna ilave olarak faaliyet giderlerinin de net satışlar içindeki payının geçen yıla göre yaklaşık 2 puan azalmasıyla yüksek k rlılık sağlandı. Bu da şirketin giderlerini ve maliyetlerini azaltarak kaynaklarını verimli kullandığını gösteriyor. Satışlarını dolar bazında yapan şirketin diğer faaliyet gelirlerinin kur farkının etkisiyle 8 trilyondan 28 trilyona yükseldiği görülüyor. 
     Yıl sonu ciro hedeflerinin 260 milyon dolar olduğunu açıklayan Aksa Akrilik Kimya'nın Genel Müdürü Selçuk Ergin, 100 milyon dolar ihracat hedeflediklerini ancak, 93 milyon dolarda kalınabileceğini söyledi. Kriz ortamında kapasite kullanımını artıran ender şirketlerden olduklarını söyleyen Ergin, "İhracat hamlesi yaptık. İhracattaki hamle bize tam kapasite kullanma şansını getirdi. Yüzde 25 olan ihracatın üretimdeki payını krizde yüzde 50'ye yükselttik" dedi. ihracattaki yüksek artış hızından dolayı, büyümeye yönelik 30 milyon dolarlık yeni yatırım planladıklarını söyleyen Ergin, yatırıma önümüzdeki yıl başlayabileceklerini söyledi. 
     Likit bir şirket olduklarını ve yüksek k rlılık oranıyla çalıştıklarını ifade eden Ergin, "Ancak üç ayda bir peşin vergi uygulaması esasında küçülmemize sebep oluyor. Şirketler eğer pazarlamayı biliyorlarsa, ürünlerine güveniyorlarsa yatırım yapmaları, büyümeleri lazım. Biz öyle yapıyoruz" şeklinde konuştu. 
     Ergin, yıllık 250 bin ton üretim kapasitesiyle dünyanın tek çatı altındaki en büyük entegre akrilik elyaf üreticisi olan Aksa'nın, yeni ürünü branda ipliği ile de dünyanın bu konudaki ilk dört firması arasında yer almayı hedeflediğini belirtti. 
     
     Yeni pazar ABD 
     ABD pazarına da ağırlık verdiklerini söyleyen Ergin, yeni ürünleri branda ipliğinin pazarlama çalışmalarının devam ettiğini önümüzdeki yıl hacimli satışlara başlayacaklarını söyledi. Branda ipliğinin katma değeri yüksek bir ürün olduğunu söyleyen Ergin, ürünün önümüzdeki yılın k rlılığına yüksek katkı sağlayacağını kaydetti. Reel sektörün toparlanabilmesi için önce mali sektörün yapılandırılması gerektiği görüşüne katıldığını söyleyen Ergin, "Ancak mali sektör kendini ahlaken de toplamalı. Bankalar işletmecilik yapmamalı" dedi. 
     



 EKONOMİ 













</TEXT>
</DOC>
