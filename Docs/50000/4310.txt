<DOC>
<DOCNO> 4310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/spor/spo08.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Okkan unutulmuyor 
</HEADLINE>
<TEXT>
DİYARBAKIR h l şokta 
     CENGİZ MALGIR 

     Transferleri göremedi 
     DİYARBAKIRSPOR, İl Emniyet Müdürü ve kulübün onursal başkanı Gaffar Okkan’ın şehit edilmesinin şokunu üzerinden atamadı. Futbolcular tarafından da çok sevilen Okkan, yaşamını kaybetmeden bir gün önce İstanbulspor’dan Engin ve Siirt Jetpaspor’dan Erkan’ın transferini sağlamıştı. Okkan, iki tecrübeli ismi takımında göremeden hain bir saldırıyla şehit düştü. 
     
     İstanbul’a geldiler 
     YÖNETİM, olayın futbolcuların psikolojisini alt üst etmesi üzerine, çareyi İstanbul Riva’da kamp yapmakta buldu. Kocaeli’de depremi yaşayan, üç gün önce gittiği Diyarbakır’da yine üzüntüyle karşılaşan Teknik Direktör Güvenç Kurtar, "Üç gün gözümüze uyku girmedi. Eşi benzeri olmayan insandı. Artık tek hedefimiz, onun bizi izlediğini düşünerek, 1. Lig için mücadele etmek" dedi. 
     
     Herkes çok üzgün 
     FENERBAHÇE’DE de forma giyen takımın tecrübeli ismi Kemalettin, "İnanamıyorum, şoktayım" diye konuştu. Emre, "Çok üzgünüz. Diyarbakır’a ayağımız gitmek istemiyor. Her zaman yanımızdaydı. Büyük kayıp" derken, yeni transfer Engin ise, "Sabah 04.00’te beni aradılar. Diyarbakır’a geldiğim zaman Gaffar Okkan ölmüştü" ifadesini kullandı. 
     


 SPOR 





























</TEXT>
</DOC>
