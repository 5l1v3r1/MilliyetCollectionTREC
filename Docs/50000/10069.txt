<DOC>
<DOCNO> 10069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yasam/yas04.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Siz de kurban olmayın 
</HEADLINE>
<TEXT>

Kurban Bayramı’nda çok et yemenin sakıncasına dikkat çeken uzmanlar uyarıyor "Etleri kızartarak ya da kavurarak değil, haşlayarak pişirin..." 
     LEYLA ATAMAN 

     NEREDEYSE üç öğün etin yendiği Kurban Bayramı’nda İç Hastalıkları Uzmanı Prof. Koptagel İlgün "Kurban bayramlarında hastane acillerine başvurular artıyor" diyor. Etin, protein ve yağ oranı yüksek bir besin olduğunu belirten İlgün, "Kalp ve şeker hastaları yağsız ve tuzsuz et tüketmeye dikkat etmeli. Her öğünde et yememeye özen göstermeli" diye konuşuyor. Bir de uyarısı var "İlla et yiyecekseniz, kavurarak ya da kızartarak değil, haşlayarak pişirin." 
     
     Kriz besiciyi vurdu 
     PROF. İlgün’ün kurban eti konusunda uyarılarına rağmen, hayvan satan besiciler de kurbanlık satamamaktan şik yetçi... Kurbanlık satmak için Muş’tan gelen Nuri Akşula, "Kriz bizi de vurdu. 50 nüfus bu hayvanların satışını gözlüyor. Arife günü bile yarısını satamadık" diye yakındı. 
     
     Bayram uyarıları Bayram'da eti ölçülü alın 
     Fazla et yiyip, hemen uyumaktan kaçının, kalp hastalarında ölüm dahil pek çok riski var. 
     İlla ki tatlı yiyecekseniz, hamur-kızartma tatlısı yerine sütlü tatlı yiyin. 
     Et yiyecekseniz kavurarak, kızartarak değil, haşlayarak pişirin. 
     Kolesterolünüz yüksekse kesinlikle sakatat yemeyin. 
     Temiz olmayan yerlerde kesilen etleri yemek bağırsak enfeksiyonu ve ishale neden olur. 
     Taze kesilen eti hemen tüketmekten kaçının, bir süre buzdolabında dinlendirin. 
     Et yiyorsanız, yanında tatlı ve hamur işi yemeyin 
     


 YAŞAM 

















</TEXT>
</DOC>
