<DOC>
<DOCNO> 28025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/tamer.html </URL>
<DATE> 2001/06/21/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
"Hayatta ortada durmak yok, ya ileri ya geri" 
</HEADLINE>
<TEXT>

     Haftalardır her yerde tekrarlanan bir cümle, önceki gün TÜSİAD'ın Sabancı Center'deki Yüksek İstişare Konseyi toplantısında da karşıma çıktı 
     "Bizim hanım Derviş'e bayılıyor " 
     Eski ABD Başkanı Bill Clinton'un AGİK Zirvesi nedeniyle Türkiye'de geçirdiği günlere benzer bir durum Abarttığımı sanmayın. Her yaştan ve her kesimden hanımların hayranlık duyması açısından Clinton ve Derviş'in popülaritesine değil erişmek, uzaktan yaklaşabilen bir üçüncü isim bile hatırlamıyorum son dönemde. 
     Derviş'in TÜSİAD'da yaptığı konuşma, dünkü gazetelerde çok geniş yer aldı, ama yine de önemli bazı nüanslar bana göre eksik kaldı. Derviş'in ağzından tamamlamak istiyorum 
     "Hayatın her noktasında olduğu gibi ekonomide de orta yerde durmak yok. Ya ileri gidiyorsunuz, ya da geri... Sanıyorum bu önümüzdeki aylarda çok iyiye gidebiliriz." Tersi olursa yandık M.T. 
     "Yurtdışında Türkiye'ye ilgi çok. Herkes orta vade için çok iyimser, ama 'Kısa vadeyi nasıl atlatacaksınız ' diye soruyorlar." 
     "Ben çeşitli ülkelerde birçok reformcu programlarda çalıştım. Gerekli reform yasalarını Parlamento'dan bu kadar hızla geçiren yok. Ama bu kadar ağır bunalım içinde olan da yoktu." 
     "Özel sektöre en fazla dönük toplum olan Amerika, aynı zamanda en güçlü devlete sahip olan ülkedir. ABD'de kamu, vergi toplamada olsun, savunmada olsun fevkalade etkindir. Geçmişin aksine bugün artık 'Ben özel sektörcüyüm, devlet gölge etmesin yeter' ya da 'Ben devletçiyim, özel sektörü istemem' demek mümkün değil. 21. Yüzyılın dünyasında güçlü devlet ve güçlü özel sektörün birarada varolmaları zorunlu." 
     "Türkiye'nin yılda 5 - 6 milyar dolar doğrudan yabancı sermaye alması gerek. Bunu başarırsak, büyümemiz 1 puan artar. Yüzde 6 ise 7'ye, yüzde 7 ise 8'e çekebiliriz." 
     
Derviş Ansen'e yargı yolunu hemen açar      Egebank'ın eski sahibi Murat Demirel'e ve şirketlerine Halk Bankası'ndan 159 milyon dolar usulsüz kredi açılmasıyla ilgili olarak önceki gün tutuklanan Halk Bankası Levent şubesi çalışanı Mualla Halistürk Savcılık'taki ifadesinde bakın neler demiş 
     "Murat Demirel'in şirketlerine kredi verilmesi konusundaki talimatları, bizzat Genel Müdür Yenal Ansen'den aldık. Kredi işlemlerinin tamamlanması konusunda bizi günde 10 kez arıyordu. Amerika'ya giderken dahi, sıradaki diğer kredi müşterilerinin işlemleri durdurularak, Demirel'le ilgili şirketlerin kredi işlemlerinin bir an önce sonuçlandırılmasını istiyordu. ... Gayri nakdi krediler bile Demirel'e nakit olarak ödendi." 
     Hal böyleyken 3 gündür Savcılık'ta gözetim altında tutulan Halk Bankası eski Genel Müdürü Yenal Ansen, prosedür gereği ifadesi bile alınamadan serbest bırakıldı. Ansen'in ifadesinin alınabilmesi için, Halk Bankası'nın şu anda bağlı bulunduğu Devlet Bakanı Kemal Derviş'in izni gerekiyor. 
     Ansen'in serbest bırakıldığı saatlerde Derviş, TÜSİAD Yüksek İstişare Konseyi'nin önceki gün Sabancı Holding'deki toplantısında "Kamu bankalarında usulsüzlük yapanlar ya da yetkilerini kötüye kullananlarla risk alanların birbirinden ayrılması gerek" diyordu. Kamu bankaları ortak Yönetim Kurulu Başkanı Vural Akışık'ın isteği üzerine verildiği anlaşılan, ancak TBMM'de milletvekillerinin tepkileri üzerine mecburen geri çektiği önergeyi savunuyordu hala. 
     Derviş'in fikriyle zikri bir olduğuna göre, bu izni derhal verecek demektir. İzin savsaklanırsa anlayın ki, Tantan'ın İçişleri Bakanlığı sırasında hükümet içinde Ansen'in hamiliğini yapanlar yine devrede. 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
