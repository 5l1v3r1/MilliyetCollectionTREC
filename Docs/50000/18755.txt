<DOC>
<DOCNO> 18755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/spor/spo11.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Boksta dev şölen      16. Uluslararası Ahmet Cömert Boks Turnuvası, 32 ülkeden 350’ye yakın sporcunun katılımıyla bugün başlayacak. Turnuvayla ilgili dün yapılan basın toplantısında, Uluslararası Boks Federasyonları Birliği AIBA Başkanı Anwar Chowdhry, Boks Federasyonu Başkanı Caner Doğaneli, İl Müdürü Vedat Bayram ile Atilla Cömert hazır bulundu. Ataköy Ahmet Cömert Salonu’nda 13.00 ve 19.00’daki müsabakalara giriş ücretsiz olacak. 
     
Kupa Eskişehir’e      HENTBOL Deplasmanlı Bayanlar Süper Ligi’nde şampiyonluk ipini Eskişehir Anadolu Üniversitesi göğüsledi. Aynı puana sahip olan TMO’yu 32 - 26 yenen Anadolu Üniversitesi, ilk kez kupayı müzesine götürdü. 
     
Kortta döküldük      TENİSTE Davis Kupası Avrupa - Afrika II. Grup’ta Türkiye, Yunanistan’a 5 - 0 mağlup oldu. ENKA Tesisleri’ndeki son gün müsabakalarında teklerde Esat Tanık, Vasileois Mazarakis’e 6 - 1, 6 - 4, Barış Ergün ise Solan Peppas’a 7 - 5, 7 - 6’lık setlerle yenildi. Milli Takım, Moldova’yı yenerse, kümede kalacak. 
     
Brisa zirvede      CUMHURBAŞKANLIĞI 37. Uluslararası Bisiklet Turu’nda genel bireysel klasmanda, Brisa’dan Mert Mutlu 23.42.30 ile birinci oldu. Takımlarda ise 70.53.18 ile Brisa ilk sırayı aldı. 
     
İTÜ şampiyon      BASKETBOL Erkekler İkinci Ligi Play-Off final maçında, Oyak Renault’u 70-66 yenen İTÜ şampiyon oldu. İlk yarıyı da 35-26 önde kapayan İTÜ kupasını Basketbol Federasyonu Başkanı Turgay Demirel’den aldı. 
     
Futbol zirvesi      CNN Türk’teki "Futbol Zirvesi"ne Fenerbahçe’nin eski futbolcularından Ercan Aktuna konuk edilecek. Spor Servisi Müdürü İhsan Topaloğlu ile Fatih Terim’in sunduğu program 22.00’de başlayacak. 
     



 SPOR 





























</TEXT>
</DOC>
