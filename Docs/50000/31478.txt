<DOC>
<DOCNO> 31478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/okur.html </URL>
<DATE> 2001/07/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Devlet - yatırımcı ilişkisi... 
</HEADLINE>
<TEXT>

     Ne Telekom krizi, ne IMF’nin vereceği 1.5 milyar dolarlık IMF kredisi... Piyasalar, bu noktada artık hiçbir şeyi takmıyor. Çok açık biçimde yaşanan sıkıntının adını koyalım, "güven" bunalımı. 
     Endeks, 9.469 puanda yüzde 5.76 değer kaybıyla günü tamamladı. Dolar, 1 milyon 315 bin liraya dayandı. 8 aylık bono ihalesinde faiz yüzde 95’e çıktı. 
     Bir gün Başbakan "ölüyor", bir gün "program çöküyor." Yahu, söylentilerle sistem gider mi Gitmez... Dedikoduyu yayanlar kim derseniz, iş bize değil SPK’ya düşer. Ancak bilmeniz gereken şu Borsanın en büyük aracı kurumunun sahibi ile en büyük spekülatörünün birleştiği ortak bir nokta var. "Sistem, dengesini yitirdi." 
     Artık yeni önlemler, radikal kararlar alınması gerekiyor. Dün, yabancılar satıyor söylentisiyle ikinci seans altüst oldu. Yabancıların toplam yatırımı için 4 ile 7 milyar dolar arasında bir rakamdan bahsediliyor. Bize göre bu miktar 3 milyar doları zor geçer. Gerisi bildiğiniz gibi, fırsatçı bıyıklı parası. Piyasaların sorunu emniyet süpabının olmayışı. Şimdiye kadar "oyuncularla yürüyen sistem", oyuncuların sığınaklı liman arayışıyla tıkandı. O halde işler nasıl yürüyecek Artık durmanın ve beklemenin sırası değil. Beşi bir yerde 5 banka Fon’a geçti, sistem rahatlayacak dendi. Bize göre rahatlamaz, rahatsızlık artar. 
     İşte bir örnek EGS Bank... 
     Çünkü EGS Grubu’nun 5 şirketi halka açık, İMKB’de işlem görüyor. Ve Takasbank kayıtlarına göre 91 bin 129 yatırımcı, EGS Dış Ticaret, EGS Finansal Kiralama, Egeser Giyim, EGS Holding ve EGS GYO ile ilgili haber bekliyor. 
     Ve İMKB cephesinde kimsenin üzerinde durmaya gerek görmediği bir sorun giderek büyüyor. Bugüne kadar el konulan ya da tasfiye sürecine girmiş kurumların iştiraki olan hisselerden bir tek Kristal Kola dışındaki tüm şirketlerin işlem sıraları kapalı bekliyor. Yatırımcı bu kez şirket riski değil, "sistem riskiyle" karşı karşıya... 
     Çünkü hem yüreği, hem cebi yanıyor. Üstelik yarın birilerinin çıkıp şu şirketlerin işlem sırasını kapatıyoruz demeyeceğinin garantisi var mı İMKB ve SPK’nın "Biz, bu riski üstlendik" diyebilme şansı yoktur, bilesiniz. Zaten dünyada böyle bir uygulamaya rastlamak mümkün değildir. 
     Dünyanın her tarafında reyting şirketleri vardır, bu müesseseler çalışır. 
     Onlar, bağımsız denetim şirketlerinden gelen raporları okur, izler, ek bilgi alır, bu bilgiler ışığında rapor yazar. Bu rapor göstergedir. Yatırımcı da, araştırmacı da buna bakar... 
     Reyting şirketleri diyoruz, hani, neredeler İş, bağımsız denetim şirketlerine kaldı. Onlar yeterli mi Eğer yeterli olsalardı bugün Fon’a geçen bakanlarla ilgili bilgilerimiz çok farklı olurdu... Artık doğru oturup doğru düşünme zamanı. Ne yapacaksanız yapın, bir an önce bu piyasayı kurumsal yatırımcıyla buluşturun. Teşvik mi vereceksiniz verin, gerekirse büyük oyunculara bu işin inceliğini anlatın ama yatırımcıyı sokağa, umutsuzluğa salmayın. Devlet - yatırımcı ilişkisini biran önce kurun. 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
