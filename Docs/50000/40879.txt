<DOC>
<DOCNO> 40879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/magazin/mag02.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveçli Ümitler kapıdan döndü 
</HEADLINE>
<TEXT>

     MAGAZİN SERVİSİ 

     İSTANBUL’UN gözde eğlence mekanı Laila’nın kapısından geri dönenler kervanına İsveç Ümit Milli Takımı futbolcuları da katıldı. Salı akşamı Türkiye Ümit Milli Takımı’na 4 - 1 yenilerek gruptaki birincilik ümitlerini tüketen İsveçli genç oyuncular, karşılaşmanın hemen ardından efkar dağıtmak için Laila’nın yolunu tuttu. Ancak İsveç’in Ümit Millileri, rezervasyon yaptırmadıkları için içeri alınmadı. İsveçli futbolcular ile Laila elemanları arasında uzun süreli tartışmayı da, Laila’cılar kazandı. Böylece Laila’ya giremeyeceklerini anlayan İsveç Ümit Milli Takımı’nın futbolcuları, bir sonraki gece rezervasyon yaptırıp gelmek üzere mekanın önünden ayrıldı. 
     



 MAGAZİN 
















</TEXT>
</DOC>
