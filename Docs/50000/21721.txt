<DOC>
<DOCNO> 21721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/cetiner.html </URL>
<DATE> 2001/05/17/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Acem kılıcı gibi siyasetçiler .. 
</HEADLINE>
<TEXT>

     Vatan Başyazarı Ahmet Emin Yalman ve eşi Rezzan Yalman ile yurt ilavelerini hazırlamak üzere 1952 otomobille geziye çıkmıştık... Zonguldak, Sinop, Samsun ve nihayet Çankırı'ya ulaştık ki, Cumhurbaşkanı Celal Bayar oradaymış... Öğlen yemeğinde Bayar'ın davetlisi olarak Çankırı Piyade Okulu'nda uzun bir masaya oturduk... Vali, kumandanlar, genç subaylar ilginç konuşmalara tanık olduk... Ahmet Emin Bey iki gün önce ziyaret ettiğimiz Karabük Demir Çelik Tesisleri'nin vaktiyle Zonguldak'ta kurulmasının verdiği ekonomik zararları, ağır nakliye masraflarını anlatıyordu... Hiç unutmuyorum Celal Bayar avurtlarını oynata oynata ve tek tek 
     - Emin Bey, Emin Bey dedi... Rahmetli Mareşal bu konuda çok diretti, izin vermedi. Askeri güvenlik bakımından Zonguldak'ta veya bir başka kıyı şehrinde kurulması tehlikelidir... Ya Rus donanması gelir de bu dev tesisi bombalarsa ihtimalini ileriye sürdü... 
     Çankırı'da Celal Bayar'ın ağzından bu gerçeği öğrendiğimiz yıllarda bile artık böyle bir stratejik tehlike ortadan kalkmıştı... II. Dünya Savaşı'nda uçaklar çeşitli uzun menzilli toplar, silahlar yüzlerce değil binlerce kilometre uzağı bile yakıp yıkabiliyordu .. 
     Nereden anımsadım bu olayı .. Gece gündüz kafamızdan çıkmayan Telekom'dan, güvenlik endişelerinden .. Düşündüm bugün öyle gelişmeler vardı ki, adam Bağdat'tan atıyor Tahran'ı vurabiliyordu... 18 - 20 bin metre yukarıdan uçakla veya uydularla şehirlerin, binaların ayrıntılı fotoğrafları çekilebiliyor, sesler dinlenebiliyordu... 
     Elbette, bu böyle oluyor diye yakamızı yabancıların ellerine kaptıracak değiliz, elbette kendi dünyamız, kendimize ait sırlarımız olacak ama gerçekleri de unutmamalı... Hesabımızı, kitabımızı yapıp çıkarlarımızı düşünmeliyiz .. 
     
Yorgundum unutmuşum      Yahu bu ne biçim iştir, eskiden de telefonlar dinlenirdi ama kimse farkına varmazdı, çarşaf çarşaf gazetelerde yayınlanmazdı .. İşi cılk hale getirenler ise Acem kılıcı gibi iki taraflı kesen sorunlu politikacılar ve bazı devlet adamları... Türk Silahlı Kuvvetleri büyük fedakarlıklar pahasına Doğu'da, Batı'da anarşiyi önledi, bir savaş kazandı... Fakat bu kez, huzur siyasetçilere batmış olacak şimdi ortalığı bulandırıp duruyorlar .. 
     Savcı Talat Şalk, ANAP, Mavi Akım'dan 50 milyon dolar rüşvet aldı diye duymuş... Bunu söylediği söylenen adamı çağırmış, dinlemiş, adam "ben böyle bir şey söylemedim" demiş .. Şalk buna rağmen 50 milyon rüşveti iddianamesine yazmış Savcıya soruyorlar nedir bu diye .. "Çıkartmam gerekirdi ama unutmuşum çok yorgundum" diye kendisini savunuyor... Böylesine büyük bir davada olur mu böyle unutkanlık Hem sahibini yaralar, hem de hukuku .. 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
