<DOC>
<DOCNO> 23127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yazar/tamer.html </URL>
<DATE> 2001/05/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dünya liginde Türkiye nerede 
</HEADLINE>
<TEXT>

Zorunlu askerlikte yüzde 83’le dünya birincisiyiz. Silah altındakilerin sadece yüzde 17’sini muvazzaf subay, astsubay ve erler oluşturuyor 
     4 - 5 günlük tatilden yeni dönmüşken ve Türkiye'nin ekonomik sorunlarına balıklama dalma fırsatını henüz bulamamışken, sizlere Londra'da satın aldığım istatistiklerle dolu bir kitaptan bölümler aktarmak istiyorum. 
     İngilizlerin pek muteber haftalık ekonomi dergisi The Economist'in "World in Figures 2001" adlı yayını 1999 - 2000, hatta bazen yerine göre mecburen 1998 verilerini içeriyor. En düşük ve en yüksek enflasyon oranlarından asker sayısına, çevre duyarlılığından trafik kazalarındaki ölü ve yaralı sayısına, kanser - kalp krizi ve tüberküloz gibi hastalıklara yakalanma oranından dış yardım ve dış borçlanmaya, tarım - sanayii ve hizmet sektöründeki üretimin boyutlarına, en genç ve en yaşlı nüfus sıralamasına ülkelerle ilgili hangi rakamı ararsanız var bu kitapçıkta. Ve bakıyorsunuz kimi tabloda Türkiye en tepelerde arz - ı endam ederken, kimisinde ise 80 - 90 ülke arasında en gerilerde... 
     Dünya liginde en tepede yer aldığımız tablo, asker sayımızla ilgili. Gerçi Türk ordusunun dünyanın en büyük ordularından biri olduğunu bilmiyor değiliz, ancak pek çok alanda en alt sıralarda yer aldıktan sonra sıra asker sayısına gelince 67,5 milyonluk nüfusumuza karşılık, 1 - 1,2 milyar nüfuslu Hindistan ve Çin'le ya da dünyanın süpergücü ABD ile boy ölçüşebilir bir askeri güce sahip olduğumuzu görmek yine de şaşırtıcı olabiliyor 
     
Asker sayısında dünya altıncısıyız Ülke Milyon Zorunlu ask. Çin 2 480 51 ABD 1 371 - Hindistan 1 173 - Rusya 1 004 33 G. Kore 672 24 Türkiye 639 83 Pakistan 587 - İran 546 46 Vietnam 484 - Mısır 450 71      
     
     En yüksek dış borçlanmayla ilgili tabloda da, asker sayısında olduğu gibi hakettiğimiz yeri almışız. Hatta IMF ve Dünya Bankası'ndan son dönemde aldığımız borçları da eklersek, gelecek yılki tabloda sıralamaya giren 46 ülke arasında daha üstlere terfi etmemiz bile imkan dahilinde. Dış borçlanmada yarıştığımız ülkeler, aslında askeri tablodakinden pek farklı değil Rusya, Çin, Hindistan, Güney Kore... Ama başkaları da var tabii. Brezilya, Arjantin ve Meksika gibi dış borç şampiyonluğunu yıllardır kimselere bırakmayan ABD'nin arka bahçelerine de dikkatinizi çekerim. 
     
En yüksek dış borçta dünya dokuzuncusuyuz Ülke Milyon Brezilya 232 Rusya 184 Meksika 160 Çin 155 Endonezya 147 Arjantin 144 G. Kore 139 Türkiye 102 Hindistan 98 Tayland 86 Filipinler 48 Polonya 48 Malezya 45 Venezuela 37 Şili 36      
     Biliyorsunuz, gelişmiş dünyada hatta gelişmekte olan ülkelerin bir çoğunda artık enflasyon falan kalmadı. Ama dünya klasmanında yarışma iddiasındaki Türkiye, 25 yıldır enflasyonla mücadele edip de enflasyonu yenmeyi başaramamış tek istisna. 1998 - 1999 Tüketici Fiyat Endeksi'ne göre hazırlanmış alttaki tabloda yer alan 60 ülkeden başa güreştiklerimiz ise maalesef, diğer tablolarda yer alanlardan bayağı farklı. 
     
En yüksek enflasyon Sıra Ülke Beyaz Rusya 294 Kongo 176 Laos 128 Tacikistan 88 Rusya 86 Türkmenistan 84 Angola 75 Özbekistan 72 Türkiye 65 Ekvator 52 Moldova 46 Romanya 46 Malawi 45 Kırgızistan 36 Sierra Leone 34      
     Gelelim trafik kazalarına... Son yıllardaki ilgi alanlarımdan biri olan trafikte de dünya liginde bizi mutlu edebilecek bir yerimiz yok maalesef. Trafik kazalarında yaralı sayısında 100 milyon araç km 47 ülke arasında 8. sırada yer alıyoruz. Bizden daha beterleri de var kuşkusuz Ama bakın hangi ülkeler Malavi, Ruanda, Kenya... 
     
Trafik kazalarında yaralananlar 1998 100 milyon araç km Ülke Yaralı Malavi 2 730 Ruanda 1 764 G. Kore 510 Kosta Rika 406 Kenya 363 Hindistan 333 Honduras 317 Türkiye 231 Mısır 222 Sri Lanka 205      
     
Büyük kentlerdeki sülfür dioksit Şehir mg m3 Tahran 209 Rio de Janeiro 129 İstanbul 120 Moskova 109 Pekin 90 Katoviçe 83 Tianşan 82 Mexico City 74 Kahire 69 Seul 44      
     
     Bugünkü moral bozma seansımızı İstanbul'da soluduğumuz zehirli havayla kapatabiliriz 10 milyonu aşkın nüfuslu, 2008 Olimpiyatları'na aday İstanbul'umuz, Tahran ve Rio de Janeiro'nun ardından sülfür dioksit emisyonu oranının dünyada en yüksek olduğu 3. büyük dünya kenti. Sıralamada yer alıp da ilk 10'a girmediği için tablomuzda yer almayan 20 kent arasında Bombay, Atina, ve Sofya da var. 
Devamı var      
     
     







Borazancılar 


Enerjide beyaz sayfa 


Kurdun yasası düşeni yemektir 


Erdal İnönü'nün yenilenme projesi, Derviş... 


Değişim paketi 


Öğrenci kurultayı 


"Acıtan" barış savaştan iyi... 


Buharlaşan para... 


Türkiye miyop, tedavisi belli 


TÜSİAD demokrasisi... 


Antep rüzgarı 


Dünya liginde Türkiye nerede 


Krizlerden ders almıyoruz 2 


Bayrampaşa toptancıları "dertli" 


Kimin ortaklığı var Gazın fiyatı nedir 


</TEXT>
</DOC>
