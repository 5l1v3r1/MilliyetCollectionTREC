<DOC>
<DOCNO> 27128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/guncel/gun02.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Konyalı Dünya Savaşı’ istemiyor 
</HEADLINE>
<TEXT>

Türk Silahlı Kuvvetleri’nin 18 Haziran’daki tatbikatına karşı eylem hazırlığı var. Bölgedeki 11 belde ve iki ilçe belediye başkanının yanısıra çok sayıda oda başkanı ve muhtarın katıldığı bir platform oluşturuldu 
     MESUT HASAN BENLİ ANKARA 

     Konya’nın Cihanbeyli, Taşpınar ve Altınekin ilçelerini kapsayan alanda 18 Haziran’da Türk Silahlı Kuvvetleri’nin TSK başlatacağı tatbikattan tedirgin olan bölge haltı, yerel yönetimlerle birlikte traktörlü eyleme hazırlanıyor. 
     Bölgedeki 11 belde ve iki ilçe belediye, çok sayıda yerel oda başkanı ve 40 köy muhtarının katılımıyla oluşturulacak bir platform da, tatbikat aleyhine mücadele edecek. Platformun mesajı, "Tatbikatın insan ve hayvanlar üzerinde olumsuz etki yaratacağı" mesajı olacak. 
     Tatbikat alanının Çevre Bakanlığı tarafından 2 Kasım 2000’de özel koruma altına alındığı öğrenildi. Tatbikat alanında yer alan Tersakan gölünde de 5 bin flamingo yaşadığı ve bunların olumsuz etkileneceğine dikkat çekildi. 
     Taşpınar bağımsız belde Başkanı Hacı Bingöl, "tatbikat nedeniyle hayvanlarımızı otlak alanlara çıkaramıyoruz" derken, Altınekinliler Derneği Başkanı ve Meram’ın FP’li Belediye Başkan Yardımcısı Ahmet Köseoğlu, yöre halkı olarak hiç bir resmi makamdan bilgi alamadıklarını belirterek şunları söyledi 
     "Bizdeki bilgi, sadece Milliyet’teki haber. Onun dışında herhangi bir bilgimiz yok. Yerel yöneticiler olarak bu durumdan son derece rahatsız. Bu tatbikatın durmasını istiyoruz ve demokratik çerçevede sonuna kadar mücadele edeceğiz. Yakında belediye ve oda başkanlarıyla bir plaform oluşturacağız. Ankara’ya sesimizi duyurmak için, gerekirse traktörlerimizle Ankara - Konya yolunu kapatmayı düşünüyoruz." 
     Cihanbeyli’nin CHP’li Belediye Başkanı Mevlüt Çivi de, tatbikat alanının özel koruma alanı olduğu konusunda Çevre Bakanlığı’na müracatta bulunduklarını kaydetti. Çivi, "Geçen yıl avlanmaya dahi yasaklanan bir alanın tatbikat alanı için açılmasını anlamlandıramadık" dedi. 
     Bu arada Taşpınar girişinde askerlerin barikat oluşturduğu ve tatbikat hazırlıkları nedeniyle ilçe girişlerinde kimlik kontrolü yapıldığı bildirildi. 
     
Dikkat Bomba uzmanı var      ERZURUM DHA 

     Jandarma Genel Komutanlığı’nın kuruluş yıldönümü nedeniyle açılan sergiyi gezen 9. Kolordu Komutanı Korgeneral İsmail Koçman’ın en çok robot gibi duran bomba uzmanıyla ilgilendi. Koçman battaniye yöntemiyle bombanın imha edilmesi ve mayın taramada yeni yöntemler hakkında da bilgi aldı. 
     
Halkı kontrol edemiyoruz’      Yöre belediye başkanları, dün Konya Valisi Ahmet Kayhan’ı ziyaret ederek, "Vatandaşlar çok tedirgin, halkın önüne geçemiyoruz. Çıkın, bir açıklama yapın" dedi. Kayhan da, kendisinin tatbikat hakkında çok bilgi sahibi olmadığını belirterek, "Halkın tedirginliğini gidermek için Başbakan’a ve Genelkurmay Başkanlığı’na yazı yazacağım" karşılığını verdi. 
     Tatbikata karşı çıkan belde başkanları şunlar 
     Karabağ DYP’li Mustafa Karaca 
     Oğuzeli FP’li Orbay Kaya 
     Taşpınar Bağımsız Hacı Bingöl 
     Günyüzü DYP’li Mehmet Yakıcı 
     Yapalı ANAP’lı Selçuk Koçyiğit 
     Gülyazı ANAP’lı Galip Yeşilırmak 
     Akıncılar FP’li Hasan Güler 
     Karapınar CHP’li Bülbül Okuyucu 
     Dedeler FP’li Mehmet Can 
     Yenicioba ANAP’lı Ali Kara 
     İnsuyu MHP’li A. Kadir Aydoğdu. 
     



 GÜNCEL 




















</TEXT>
</DOC>
