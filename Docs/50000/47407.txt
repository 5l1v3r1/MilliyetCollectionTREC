<DOC>
<DOCNO> 47407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sontur20.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da soygun yaptı, Türkiye'de yakalandı 
</HEADLINE>
<TEXT>

     Almanya'da, kullandığı, bankanın para taşıyan zırhlı kurye aracını, güvenlik görevlisini de etkisiz hale getirdikten sonra soyan Türk şoför, İzmir'de yakalandı.. 
     Alınan bilgiye göre, İnterpol'ün verdiği bilgiyi değerlendiren İzmir Emniyet Müdürlüğü Asayiş Şube Müdürlüğü'ne bağlı Gasp Büro Amirliği ekipleri, İtalya'dan İzmir Limanı'na gelen feribotta yaptığı aramada, GH-GY 966 plakalı otomobildeki ''Ayhan Balkaya'' sahte pasaportlu Halil Yurtsever'i 36 yakaladılar.. Yurtsever ile otonun sürücüsü Erdoğan Doğan da 35 gözaltına alındı. 
     Yurtsever ile Doğan'ın üzerlerinde bankaya ait çeşitli miktarlarda pesata, markı, dolar ve euro ele geçirildi. 
     Kendisini yakalayan polislere, önce, ''Parayı Türkiye'ye getirdim. 
     Bana neden böyle davranıyorsunuz '' diye çıkıştığı öğrenilen Yurtsever'in ifadesinde, Lıch kentinde 6 Eylül 2001'de, yönetimindeki para taşıyan aracı, önce güvenlik görevlisini iple bağlayarak etkisiz hale getirdikten sonra, 300 bin Alman Markı ile 1 milyon 206 bin EURO'yu aldığını, bir kısmını harcadığını anlattığı belirtildi. 
     Emniyet yetkilileri, Yurtsever hakkında Almanya'nın Gıessen Adli makamlarınca gıyabi tutuklama kararı bulunduğunu ifade ederek, işlemlerinin tamamlanmasının ardından bu ülkeye iade edileceğini belirttiler. Yetkililer, Yurtsever'in yanındaki Doğan'ın da sorgulandığını kaydettiler. 
     






</TEXT>
</DOC>
