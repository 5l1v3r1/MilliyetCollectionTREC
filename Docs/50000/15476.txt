<DOC>
<DOCNO> 15476 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/siyaset/siy03.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Merve, Türkiye’yi şik yet etti 
</HEADLINE>
<TEXT>

     SALİHA ÇOLAK Ankara 

     Parlamentolararası Birlik IPU tarafından Küba’nın başkenti Havana’da düzenlenen ve 140 ülkeden milletvekillerinin katıldığı ilkbahar toplantısı, milletvekilliği düşürülen Merve Kavakçı’nın şik yeti üzerine Türkiye tartışmasına sahne oldu. 
     Kavakçı, IPU toplantısına, "şik yetçi" olarak katıldı. 
     105. Genel Kurul’un komisyonlarından biri olan dünya çapında milletvekillerine yönelik insan hakkı ihlalleriyle ilgili çalışma yürüten İnsan Hakları Komisyonu Toplantısı "gizli" yapıldı. Kapalı toplantıya önce Kavakçı alındı. Türkiye’ye ilişkin şik yetini anlatan Kavakçı, "18 Nisan seçimlerinde FP’den İstanbul milletvekili seçildiğini, ancak başörtüsü nedeniyle tepki gördüğünü ve Meclis’ten hukuksuz bir şekilde ihraç edildiğini, Türkiye’nin bu yolla insan haklarına ilişkin evrensel hukuku çiğnediğini" öne sürdü. 
     Küba’ya hazırlıklı giden Türk grup adına DSP’li Ziya Aktaş, Kavakçı’dan sonra İnsan Hakları Komisyonu’na Türkiye’yi savundu. Aktaş, "Türkiye’de başka bir ülkenin vatandaşının milletvekili olmasının Anayasa ve yasalara aykırı olduğunu" vurguladı. 
     


 SİYASET 















</TEXT>
</DOC>
