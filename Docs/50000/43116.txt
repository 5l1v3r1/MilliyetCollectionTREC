<DOC>
<DOCNO> 43116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/guncel/gun00.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel savaşa özel kuvvet 
</HEADLINE>
<TEXT>

Hepsi subay ya da astsubay.. Birkaç dili rahatlıkla konuşuyorlar. Karadadenizde, havada savaş yetenekleri var. Onlar teröristlerin baş belaları... 
     MİLENYUM SAVAŞLARI - 2 
Hazırlayan Önay Yılmaz 

     ABD’ye yapılan saldırıyla terörizmin 21. yüzyılda da tüm şiddetiyle sürmesinin beklenmesi, dünya devletlerinin düzenli orduları dışında halen mevcut olan "özel kuvvetler"e ihtiyacı olduğunu bir kez daha gözler önüne serdi. 
     Özel kuvvetler, gerek ordu, gerekse ulusal güvenlik için vazgeçilmez bir kurum. Çatışmaların boyutu küçüldükçe, olaya "özel kuvvetleröle bir an önce müdahale etmenin önemi de kendiliğinden ortaya çıkıyor. Çünkü, çok iyi eğitilmiş küçük bir grup, bu tür çatışmalardan bazen yüzlerce askerden daha yararlı ve etkili olabiliyor. 
     Geçmiş yıllarda bazı eylemlerinin yasallığı büyük tartışmalara yol açmışsa da, son yıllardaki bazı gelişmeler, bu güçlerin önemini yeniden gündeme getirdi. Özel kuvvetler, Entebe baskınında, Panama’da General Noriega’nın yakalanmasında ve Körfez Savaşı’nda ortaya çıktılar. Fransız özel kuvvetlerinin gizli bir operasyonla "Çakal" adıyla bilinen terörist Carlos’u Sudan’da yakalayıp Paris’e, yine "Bordo Bereliler"in Abdullah Öcalan’ı Kenya’dan Türkiye’ye getirmeleri, "özel kuvvetler"in başarısının kanıtı ve vazgeçilmez olduklarının en iyi göstergeleriydi. 
     Özel kuvvetlerin elemanları, en mükemmel subay ve askerlerden seçiliyor, bu kişilerden hem fizik üstünlük, hem de entelektüel birikim isteniyor. Bu nedenle büyük bir çoğunluğu birkaç yabancı dili de çok iyi konuşuyor. Kimyasal - biyolojik her türlü koşulda savaşa göre eğitiliyorlar. 
     
Seçkin birlikler      Bordo Bereliler Türkiye 
     Türk Silahlı Kuvvetler Özel Kuvvetler Komutanlığı’na bağlı "Bordo Bereliler"in adı, PKK’nın ikinci adamı Şemdin Sakık’ın Kuzey Irak’ta bir operasyonla yakalanıp Türkiye’ye getirilmesiyle duyuldu. Şöhretlerinin zirvesine ise, Öcalan’ı Kenya’da yakalayıp Türkiye’ye getirmeleriyle çıktılar. 
     
     SEALS ve Delta Force ABD 
     Operasyonlarda SEALS ve Delta Force adlı iki özel güç kullanılıyor. SEALS, Deniz Kuvvetleri bünyesinden seçiliyor. SEALS, Vietnam’daki operasyonlarda hiç kayıp vermedi. Delta Force da son olarak Körfez Savaşı’nda Saddam Hüseyin’in ateşe vermekle tehdit ettiği petrol kuyularını güvenlik altına aldı. 
     
     GIS İtalya 
     İç terör ve mafyaya karşı ordu mensuplarından oluşturulan bir özel güç. Daha çok Kızıl Tugaylar ve mafyaya karşı kullanıldı. Bu güç "Carabinieri" İtalyan jandarması içinde başarılı askerlerden seçiliyor. 
     
     DGSE Fransa 
     Lejyon ve paraşüt birlikleriyle DGSE, özel kuvvetlerden. Sayıları 40 bin civarında. Körfez Savaşı’nda faaliyet gösteren Fransız özel kuvveti Jaubert ve Hubert Komandoları müttefiklerin beğenisini kazanmıştı. 
     
     Spetsnaz Rusya 
     Ordunun fizik açıdan en güçlü, en yetenekli askerleri alınıyor. Afganistan savaşında önemli görevler üstlendi. Rus mafyasına karşı da başarılı operasyonlar düzenliyorlar. 
     
     SAS İngiltere 
     Dünyanın en mükemmel özel kuvveti olarak kabul ediliyor. Kararlılık, tutarlılık, orjinal taktik ve anında strateji geliştirmenin en güzel örneklerinden birini oluşturuyor. Falkland Savaşı öncesi, turist gibi adaya gidip önemli bilgiler toplamışlardı. 
     
     GSG - 9 Almanya 
     "Yeşil Bereliler" olarak da anılıyor. Münih Olimpiyatları sırasında İsrailli sporcuların kurtarılmasının fiyaskoyla sonuçlanması üzerine 1972’de Mogadişu’ya yapılan baskında kendini kanıtladı. Rehin tutulan Lufthansa uçağı birkaç saniye içinde kurtarıldı. 
     
     Bilgi Savaşı 
     ABD Hava Kuvvetleri’ne göre bilgi savaşı, "düşmanın sahip olduğu bilgi ve onun fonksiyonlarını engellemek, imha etmek, bozmak ve kendi çıkarımız doğrultusunda kullanmak için yapılan hareketlerle, düşmanın bu faaliyetimize karşı önlem alınmasını engellemek ve benzeri harek ta karşı korunmak" olarak tanımlanıyor. Bunun içinde "Komutakontrol", "İstihbarat", "Elektronik", "Psikolojik", "Ekonomik bilgi", "Siber" savaşlar yer alıyor. Siber Savaş da kendi içinde ayrılıyor. Özel bilgiler açığa çıkarılarak kamuoyuna açıklanıyor veya bilgi kartlarına yanlış bilgiler giriliyor. Sistemin arızalı olduğu anlaşılmadan yanlış sonuç vermesi sağlanıyor. Savaş oluşmadan, taraflara ait bilgilerle savaşın bilgisayarda simüle edilerek oynanması ve sonucun o ülke aleyhinde gelişeceği izleniminin verilmesi gerçekleştiriliyor. 
     
İklimleri kontrol mümkün mü      ABD Savunma Bakanlığı, dünya liderliğini koruyabilmek amacıyla iklimi de kontrol altında tutmaya çalışıyor. Hava Kuvvetleri’nin hazırlattığı "Bir güç artırıcı olarak iklim" adlı raporda, iklimin nasıl kontrol altına alınacağı anlatılıyor. 
     Raporda, ABD’nin, Körfez ve Bosna savaşlarında meteorolojiyi kullanarak üstünlük sağlamaya çalıştığı, ancak birçok hava operasyonunun da, meteorolojik şartlar yüzünden kullanılamadığına dikkat çekiliyor. Meteorolojik oluşumlara müdahale ederek, 2025’te şunları yapmak mümkün olacak 
     Gelecekte, radarlara yakalanmayan pilotsuz casus uçakların atmosfere taşıyacağı maddelerle, kurak bölgelerde bile "yağmur" oluşturulabilecek. 
     Tohumlama - ısıtma yöntemiyle, havadan ve karadan müdahaleyle belirli bir bölge üzerindeki "sis" yok edilebilecek. Gelecekte bu işlem mikroviyole dalgaları ve lazer kullanımıyla çok daha kolaylaşacak tank ve kara kuvvetleri, askeri üs, ekipman ve operasyonların kamufle edilmesi için de ani ve yoğun sis oluşturulacak. 
     Tropikal bir fırtınanın açığa çıkardığı enerjinin 10 bin megatonluk bir hidrojen bombasına eşit olduğu düşünülürse, bir "fırtına yaratma" olanağı, askeri güçlerin elinde ve müthiş bir silaha dönüşecek. Bu silah, gelecekte, şimşek oluşturmak ve şimşeği seçilen hedeflere yönlendirmek boyutuna ulaşacak. 
     "Uzayın iklimi"nin kontrol altına alınmasıyla, düşman güçlerin haberleşme, radarla ve uzaydan izleme sistemlerini işlemez hale getirilecek. 
     "Sanal iklim" olayları yaratmak da savunma politikalarının bir parçası haline gelecek. Mikroskobik bilgisayar partikülleriyle, belirli bir bölgenin üzerinde yoğun bulutlar oluşturmak olası hale gelecek. Gerçek bulutlar gibi, düşmanın görüş alanını kapatabilecek. 
     
     Havanın önemi 
     İTÜ Meteoroloji Bölümü’nden Doç. Dr. Mikdat Kadıoğlu, "Çöl Fırtınası" harek tında meteorolojinin önemini şöyle anlattı 
     "ABD, Irak’ı bombalamak için havanın düzelmesini bekledi. İlk bombanın atılmasından 17 saat sonra, Irak ve Kuveyt’te son 14 yılda görülen en kötü hava şartları ortaya çıktı. Sis ve yağmurda lazer güdümlü füzeler kullanılamadığından pilotlar hedefi görerek vurmak zorundaydı. Irak, geceleyin ve havanın çok bulutlu olduğu akşamlar, İsrail ve S.Arabistan’a Scud füzeleriyle saldırıyordu. Müttefikler de, bu tür hava şartlarını belirleyerek sivilleri korumak ve füze rampalarını avlamak için planlar yapıyordu." 
     
Doç. Dr. Kemal Cılız Boğaziçi Üniversitesi ElektrikElektronik Mühendisliği Bölümü öğretim üyesi Savaşan bilgisayarlar’      Siber terör nedir 
     - Bilgi akışına bir şekilde müdahale edip, güvenlikle ilgili gizli olması gereken bilgilerin deşifre edilerek bunların daha fiziksel ortamlarda terör maksatlı aktivitelerde kullanılması. 
     
     Açabilir misiniz 
     - Bir ülkenin teknolojik altyapısına müdahale edebiliyorsanız, birtakım elektronik bilgisayar yöntemleriyle bu bilgileri deşifre ederek, istenmeyen birtakım terörist aktiviteler yaratabilirsiniz, bu işin askeri boyutu. Ulaşım anlamında bakarsanız, havayolu ve demiryolu trafiğinin koordinasyonuyla ilgili çok ciddi bilgi altapısı var, buna sızarsanız tamamen çökertmeniz mümkün. İşin terörist boyutu, bilginin deşifre edilmesinden sonra gündeme geliyor. 
     
     Bu konuda çalışmalar var mı 
     - ABD ve İngiltere’nin ortaklaşa yürüttüğü Echelon sistemi var. Dünya çapında istihbarat altyapısını kuruyorlar. Bu sistemin sadece ulusal güvenlikle ilgili mi, yoksa ticari amaçlarla mı kullanıldığı tartışılmıştı. 
     
     Yapan terörist gruplar olabilir mi 
     - ABD’nin kendi içinde ciddi birimler var. Hangi terörist grupların elinde bu tip teknoloji bilgi birikimi olduğunu tahmin etmek zor. Bu bir soru işareti. Gelişmiş teknoloji gerektirir. Daha çok ülke bazında yapılıyor olması daha mantıklı. 
     
     ABD’deki saldırıda kullanıldı mı 
     - Uçakların rotaları değiştirildi diye bazı görüşler ortaya atıldı. Uçakların öyle merkezi bir noktadan rotalarının değiştirilmesine imk n yok. Ama yine de bilgileri deşifre edip parolaları ele geçirmiş olmaları mümkün. 
     

</TEXT>
</DOC>
