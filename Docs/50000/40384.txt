<DOC>
<DOCNO> 40384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yasam/yas01.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sapık kocaya zehirli tuzak 
</HEADLINE>
<TEXT>

Kahramanmaraş'ta bir kadın, ablasıyla cinsel ilişki kurmak isteyen eşini, içkisine ve yediği köfteye tarım ilacı katarak sinsice öldürdü 
     KAHRAMANMARAŞ DHA 

     Kahramanmaraş'ın Kayabaşı Mahallesi Şehit Mustafa Aşık Sokak 7 no'lu evde önceki gün ölü bulunan Mehmet Karaman'ı 30 , eşinin zehirlediği anlaşıldı. 
     Emniyet Müdürlüğü'ne bağlı dedektifler, cesedin bulunmasının ardından yaptıkları araştırmada, Karaman'ın öldüğü sırada çıplak olduğu, ağzından ve burnundan köpükler geldiğinin görüldüğü şeklinde bilgiler edindi. Bunun üzerine ölümün zehirlenmeye bağlı olabileceği düşüncesiyle soruşturma derinleştirildi ve Karaman'ın evde bulunan eşi Emel Karaman 24 , baldızı Ünel U. 27 ile komşuları Aysel E. 37 gözaltına alındı. 
     Sanıkların sorgusu sonucu, Karaman'ın eşi tarafından öldürüldüğü anlaşıldı. Sanıkların ifadesine göre bir süre önce cezaevinden çıkan Mehmet Karaman'ın eşi ile arası açılmıştı. 
     
Komşuya aldırdı      Ve Emel Karaman, eşinin, olaydan bir gün önce, ablası Ünel U. ile ilişki kurmak istediğini söylemiş ve komşuları Aysel E.'ye 6 milyon lira vererek tarım ilacı aldırmıştı. Emel Karaman tarım ilacını eşinin içkisine ve yediği köfteye katmıştı. Sanıkların bu itiraflarının ardından polis, ölümün tarım ilacından kaynaklandığını evin çöpünde bulunan zehirli yemek artığı ve kalan zehri de bularak kesinleştirdi. 
     



 YAŞAM 






















</TEXT>
</DOC>
