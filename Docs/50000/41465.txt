<DOC>
<DOCNO> 41465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/astro/index.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce beklemeyi deneyin 
</HEADLINE>
<TEXT>

Akşam 18.09’da Yengeç burcuna geçecek olan Ay, bu saate kadar da boşlukta kalıyor. İkizler burcunda, boşlukta kalan Ay çok laf, az iş yaratabilir. Ay’ın boşlukta kaldığı saatlerde dikkatli olmalıyız zira sonuçsuz girişimler, belirsizlik ve karmaşa hakim olabilir. Günün ikinci yarısında ise duygusal açıdan daha yüklü bir atmosfer olacak. Koç’lar bugün çok iş yapabilirler ama akşama kadar kendilerinden emin olmayabilirler. Her habere inanmamalarında fayda var. Boğa için yapıcı bir gündeyiz. Kafalarında işleri somut hale getirebilmeleri akşam saatlerini alabilir. İkizler yine dikkat çekiyor ve istedikleri yönde ilerleyebiliyor ama harcamalarını da kontrol etmeliler. Yengeç’ler için gün önce belirsizlikler taşımakta ama akşam saatleri ile birlikte kendilerini koşturmaca içinde bulabilirler. Bugün onlara çok sataşmamak gerekli. Aslan’ların kafasında kırk tilki dolaşıyor ama bir türlü tatmin olamayabilirler. Akşam saatlerinde duygusal konularda hassaslar. Başak’lar iş ve ev arasında sıkışıp kalabilirler. Daha üretken olmak için cesaretlendirilmeye ihtiyaçları var. Terazi’ler günün ilk bölümünde rahatlar ama akşam saatlerinde daha önlemci olmaları lazım. İşle ilgili sorumluluklar ya da eve ait konularda aceleci davranmaları gerekebilir. Ay 21.00 civarında huzursuz bir açı yapmakta. Bu saatlerde hepimiz için sabırsızlık ve duygusal patlamalar söz konusu olabilir. Tartışmalar dikkat çekebilir. Akrep’ler duygusal konularda kararsızlar ama akşam keyifleri yerine gelebilir. Yay’lar için kararsız bir gün olabilir zira çok sayıda öneri arasında şaşırabilirler. Oğlak’lar önemli bir karar aşamasında ama akşama kadar sabırlı olmaları gerekiyor. Oğlak’lar bugün ilişkilerinde ektiklerini biçecekler. Kova ise havada uçuşan düşüncelerini somut hale getirmek için çok uğraşabilir. Aşkta keyifli olabilirler. Balık’ların da günün ilk yarısında pek rahat oldukları söylenemez. İkinci yarısında huzur bulabilecekler. 

            Faks 287 74 37 
      







</TEXT>
</DOC>
