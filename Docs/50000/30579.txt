<DOC>
<DOCNO> 30579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun03.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Susurluk’ta çete var’ 
</HEADLINE>
<TEXT>

Yargıtay Cumhuriyet Başsavcılığı, tebliğnamesini hazırladı. İstanbul DGM'nin verdiği hapis kararlarının onanmasını istedi 
     ANKARA Milliyet 

     Yargıtay Cumhuriyet Başsavcılığı, Susurluk'ta meydana gelen kaza sonrası ortaya çıkan ilişkilerin, "suç işlemek için oluşturulan çete" olduğu yönündeki kararın onanmasını istedi. Başsavcılık, İstanbul 6 No'lu DGM'nin verdiği kararın, aralarında Özel Harek t Dairesi eski Başkan Vekili İbrahim Şahin ve eski MİT'çi Korkut Eken'in de bulunduğu sanıklar tarafından yapılan temyiz başvurusu üzerine tebliğnamesini hazırlayarak Yargıtay 8. Ceza Dairesi'ne gönderdi. 
     Tebliğnamenin iletildiği 8. Ceza Dairesi, duruşma gününü 20 Eylül olarak belirledi. Daire DGM'nin kararını onarsa hüküm kesinleşmiş olacak. Kararın bozulması durumunda Başsavcılık itiraz hakkını kullanabilecek. Bu durumda dosya Yargıtay Ceza Genel Kurulu'na gidecek. 
     
     Cezalar üst sınırdan 
     İstanbul 6 No'lu DGM, yaklaşık dört yıl süren yargılama sonunda verdiği kararında, sanıkları "suç işlemek amacıyla çete oluşturmak ve bu çeteyi yönetmek" suçundan mahk m etmiş ve hiçbir indirim uygulamamıştı. 
     Susurluk sanıkları, Abdullah Çatlı'yı sakladıkları gerekçesiyle, istenen cezaya dayanak olan 296. madde erteleme kapsamı içinde olduğundan, bu suç nedeniyle mahk m olmamışlardı. 
     



 GÜNCEL 
























</TEXT>
</DOC>
