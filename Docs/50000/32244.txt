<DOC>
<DOCNO> 32244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/siyaset/siy03.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Nazi tartışması 
</HEADLINE>
<TEXT>

Yenilikçi Abdullah Gül, "Erbakan Nazi tipi liderdi" ifadesini kullanmadıklarını söyledi 
     Yenilikçi" kanadın önde gelen isimlerinden Kayseri Bağımsız Milletvekili Abdullah Gül, Milliyet’te dün yayımlanan röportajda, "Erbakan Nazi tipi liderdi" demediklerini belirterek, "Eski Başbakanımız, eski Genel Başkanımız Erbakan hakkında böyle bir ifadeyi kim kullanırsa kullansın onu öncelikle biz kınarız" dedi. 
     Gül, röportaj sırasında beraberindekilerin de Nazi tanımlamasını yapmadığını iddia ederek dün şu görüşleri dile getirdi "Bu tip ifade siyaset anlayışımızla ve üslubumuzla bağdaşmaz. Biz sohbetimizde Erbakan sözkonusu olduğunda eski başbakanımız olduğunu vurgulayıp kendisine olan saygımızı her zaman koruyacağımızı, buna özen gösterdiğimizi dile getirdik. Siyaset yaptığımız herkesin hukukunu korumanın ahlaki bir davranış olduğuna inanıyoruz." 
     Gül’ün yalanlamasına rağmen Şener, "Nazi tipi liderler" nitelemesinde bulunduğunu açıkladı. Bunu bir tek lider için değil, birçok lider ve siyaset tarzı için belirttiğini ifade eden Şener, "Nazi tipi deyimiyle geçmişte tek lider anlayışı olan partiler olduğunu dile getirdim. Bu genel olarak Türkiye’deki siyaset tarzıyla ilgiliydi" dedi. "Biz de yaşadık" sözlerinin hatırlatılması üzerine de Şener, "Ben genel kullandım" demekle yetindi. 
     
İşte kasette yer alan ifadeler      Gül ile birlikte Şener’in de soruları yanıtladığı röportajda Şener’in "Nazi" söylemi kasette şöyle yer aldı 
     - Geçmişin yanlışı neydi 
     Abdüllatif Şener Geçmişin doğrusu bugünün yanlışı olabilir. Bu noktayı siyaset anlayışındaki değişimle açıklamak gerektiği kanaatindeyim. Partilerin kurulduğu yıllar 1980 öncesi ve sonrası. O dönemdeki siyaset anlayışından etkilenmiş ve ona göre şekillenmiş partiler... İdeolojilerin h kim olduğu ve hatta 40 öncesi bazı anlayışları taşıyanlar var. Liderlik anlayışında bile. O anlayışı bugüne getirmiş partiler. Bir lider anlayışı var. Bir şahıs toplum adına konuşuyor ve düşünüyor. Toplum adına, parti adına bütün birimleri belirliyor. Bütün politikaları o iletiyor. Söylediği çözüm oluyor. O çözüm ve kararları tartışılmıyor. Bu aslında biraz da şeye bağlı. Telaffuz etmek doğru mu değil mi bilmiyorum ama Nazi’ tipi gülerek . Yani 40 öncesi lider anlayışına da uygun. DSP’de, MHP’de aynı şeyi görüyorsun. Bütün partilerde var. 
     - Siz de yaşadınız, ama değil mi 
     Şener Tabii yani. Yani yenilikçilik nerde derseniz işte bu değişen şartları. Toplum da değişti, toplum bu anlayışı aştı. 
     



 SİYASET 















</TEXT>
</DOC>
