<DOC>
<DOCNO> 44592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/guncel/gun01.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ege’de it dalaşı 
</HEADLINE>
<TEXT>

Türk ve Yunan uçakları uzun bir aradan sonra yeniden kapıştı. Dün savaş uçakları üç kez tehlikeli pozisyonlarda karşı karşıya geldi 
     YORGO KIRBAKİ Atina 

     Ege’de Türk ve Yunan savaş uçakları uzun bir aradan sonra ilk defa it dalaşına girdiler. Atina’da verilen haberlerde, dün Kuzey Ege’de 20 Türk savaş uçağının Yunanistan tarafından ulusal hava sahası olduğu iddia edilen 10 millik bölgeyi ihlal ettiği belirtildi. Yunan uçaklarının Türk savaş uçaklarını tespit ve taciz ettikleri 3 vakada ise 2 ülke savaş uçaklarının tehlikeli pozisyonlarda karşı karşıya geldikleri belirtildi. 
     Yunan tatbikatı "Parmenion"un Ege’de devam ettiği bir sırada it dalaşları yaşanırken, Yunan uçakları, Güney Kıbrıs’ta düzenlenen askeri geçit töreninde geçen yıl olduğu gibi bu yıl da Kıbrıs semalarında görünmedi. ABD, 11 Eylül’deki terör saldırısından sonra Yunan hükümetinden Kıbrıs’taki askeri geçit töreninde "düşük profil gösterilmesini" istemişti. "Kıbrıs Cumhuriyeti’nin ilanının 41. yıldönümü" törenine Yunanistan Savunma Bakanı Akis Çohacouplos katıldı. Törende ilk kez gösterilen 122 milimetrelik çok namlulu roket sistemleri ve 155 milimetrelik seyyar toplar da dikkati çekti. 
     
İt dalaşı Dog feight nedir      İki ülke savaş uçaklarının havada birbiriyle çok yakın mesafede yakınlaşarak çatışmaya ramak kalan birbiri ardı ani manevralarla yaptığı kovalamacaya "it dalaşı" deniliyor. 
     



 GÜNCEL 


















</TEXT>
</DOC>
