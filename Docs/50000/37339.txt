<DOC>
<DOCNO> 37339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/siyaset/siy03.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
MODACILAR sınıfta bıraktı 
</HEADLINE>
<TEXT>

Modacı Faruk Saraç’a göre, Erdoğan modernlikten uzak. Vural Gökçaylı’ya göre, Erdoğan bıyığını kesmeli. Bahar Korçan, Erdoğan giyiminde, renklerini ve çizgisini bulmalı’ diyor 
     Önay Yılmaz - ARTILARI EKSİLERİYLE Tayyip Erdoğan 3 

     Recep Tayyip Erdoğan’ı modacılara sorduk. Giyimini, uyumunu ve kullandığı renkleri değerlendirmelerini istedik. Modacı Faruk Saraç’a göre, Erdoğan modernliği yakalamaya çalışan, ancak yakalayamayan bir lider giyimde tamamen yanlış tercihler kullanıyor. Ekoseli bir gömleğin üzerine, rahatlıkla düz yerine desenli bir kravat takabiliyor. Saraç, "Eğer danışmanı olsaydı, yaz günü lacivert takım elbise, gömlek - kravat içinde dolaşmamasını önerir hafta sonları için de, özel spor kıyafetler önerirdi" diyor. 
     Clinton’ın kazanmasında, modacısının önemli rol oynadığını vurgulayan Saraç, bunu yıllardır anlatamadığından yakınarak, "Ama önemli bir başarı sağladım, Türk siyasetçisinin dolabından beyaz çorabı kaldırttım" diye ekliyor. 
     
     Eşinin yanında h kim yaka giymeli 
     Erdoğan’ın daha çağdaş görünmek istiyorsa, hem kendi fiziğine hem de ortaya koymak istediği yeni kimliğe daha uygun kıyafetler seçmesi gerektiğini belirten Saraç, şöyle devam ediyor 
     "Söylemleriyle, görünümü tezat oluşturuyor. Diğer taraftan, eşiyle birlikte yürürken giyeceği kıyafeti ayrı, kitlelere hitap ederken giyeceği kıyafeti ayrı seçmesi gerekiyor. Örneğin türbanlı eşinin yanında, kemik rengi bir takım içinde, yine kemik rengi h kim yakalı bir gömlek giymesi lazım. Ama öyle bir giysi seçince de, Ben bu giysiden hoşlanacak kitleye hitap ediyorum’ mesajı ortaya çıkabilir. Bu da tüm kitleye hitap etmek istediği için bir dezavantaj oluşturabilir." 
     
     Bıyığını kesmeli 
     Türkiye’deki liderlerin yabancı liderler gibi kendi stillerini yaratmaya özen göstermeleri gerektiğini vurgulayan modacı Vural Gökçaylı ise, "Kıyafetin önce beyinde hazırlanıp ondan sonra giyilmesi, hissederek taşınması lazım. Zoraki bir şey taşımak, her zaman eğreti duruyor. Bir insan zorla kravat takıyor ama inanmıyorsa, bu bir tür riyak rlıktır" diyor. Gökçaylı, Erdoğan’ın giyimini şöyle değerlendiriyor "Bıyığını kesmeli. Bıyıkla, itici oluyor, maço görüntü sergiliyor. Artık o derin kruvaze giysilerden de vazgeçip tek düğmeli, üç düğmeli, daha modern takımlar giymeli." 
     
     Beden dili avantajlı 
     Özlem Çakır Profesyonel İmaj ve İletişim Danışmanı "Fiziki görünüm açısından artıları çoğunlukta. Uzun boylu ve yapılı olması, gerek yüz yüze, gerek politik arenalarda konuşurken avantaj oluşturuyor. Yürüyüşüyle son derece dinamik, enerjik, iş bitirici bir görüntü sergiliyor. Güçlü bir el tokalaşması var. Göz teması kuvvetli, ama Derviş’inki kadar kuvvetli değil" 
     
Bıyığını kesmeli      FARUK SARAÇ Giyimde yanlış tercih kullanıyor. Ekose gömleğin üzerine, düz yerine desenli bir kravat takıyor. 
     VURAL AKÇAYLI Bıyıkla, maço görüntü sergiliyor. Derin kruvaze giysilerden de vazgeçip üç düğmeli modern takımlar giymeli. 
     BAHAR KORÇAN Modayı takip etmiyor, yardıma ihtiyacı var. Renklerini, çizgisini bulmalı. Kravatlarına dikkat etmeli. 
     TEKBİR GİYİM Erbakan gibi frapan kravat yerine, klasik kullanıyor. Eski İstanbul beyefendisi gibi giyiniyor. Olgun bir imaj veriyor. 
     
Tişört giymesi lazım      Modacı Bahar Korçan da, Erdoğan’ın giyimini hoş bulmuyor. "Bir sürü eksiği var. Giysi uymalı. Yüreği neyse, gömleği de o olmalı. Kitlelere ulaşacak biriyseniz, sadece gömlek, ceket değiştirmekle olmuyor" diyen Korçan’a göre, Erdoğan modayı yakından takip etmiyor, yardıma ihtiyacı var "Renklerini, çizgisini bulmalı, o eksik. Klasik, sıradan görüntüsü var. Kravatlarına dikkat etmeli. Renk konusunda daha çağdaş çizgiler taşıyabilir. Neo klasik dediğimiz bir tarz var, onu yakalamalı. Saç traşı, eller de önemli. Derviş, keyifli bir görüntü sergiliyor, spor giyiniyor, tişörtle bile görebiliyorsunuz. Tişörtle görmek çok önemli, o zaman halk çok daha rahat özdeşleşebilir." 
     
Öfkeleniyor      Cengiz Eren NLP uzmanı Kuran’ı bilmesinden dolayı, anlamlı cümleleri kolaylıkla sarf ediyor. Ancak, kritik zamanlarda, kendini kontrol edebilir gibi görünmüyor. Kolaylıkla manipüle edilebiliyor. Söylemlerinde, davranışlarında sert. Normal bir vatandaş onu çok kolay sinirlendirebilir, düşünmediği şeyleri söylemesine yol açabilir. Erdoğan, duygusal’. Duygusallar, kendilerine karşı gelindiğinde veya ortaya farklı veriler aktarıldığında, bundan etkilenir, tepki verirler. Böyle durumlarda, sert davranabilir ve bu bir lider için çok büyük bir dezavantaj. Kolaylıkla kırılma, parçalanma ve dağılmaya yol açabilir. 
     
     YARIN Kişisel donanımı, birikimi, başarı şansı 



 SİYASET 

















</TEXT>
</DOC>
