<DOC>
<DOCNO> 19894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/ekonomi/eko10.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Olasılık hesabı 
</HEADLINE>
<TEXT>

PORTFÖY YAŞAR ERDİNÇ 
     Devlet Bakanı Kemal Derviş, dün saat 15 00’da açıklamalar yaparak son gelişmeleri değerlendirdi. Burada dikkati çeken en önemli nokta, dışarıdan sağlanan finansmanın bir yardımcı unsur olması, fakat başarıya ulaşmak için elzem olan noktanın programın ödünsüz uygulanması konusudur. 
     IMF İcra Kurulu 15 Mayıs’ta toplanarak Türkiye’ye verilmesi düşünülen kaynağı karara bağlayacak. Bu toplantıdan önce Telekom ve bankacılık yasasının Meclis’ten geçmesi gerekiyor. Derviş’in açıklamalarına göre bu hafta başında bu yasalar Bakanlar Kurulu’nda imzalanarak Meclis’e gelmiş ve hafta ortasında Meclis’ten çıkmış olacak. 
     
Para yüzde 99 gelecek      Açıklamanın teknik noktalarını bir tarafa bırakırsak, bu hafta açıklanması beklenen detaylı ekonomik programın uygulanıp uygulanmayacağı konusu işin can alıcı noktasıdır. Şimdi bazı varsayımlar yapalım ve olasılıklar belirleyelim. 
     Bu hafta bankacılık yasası ve Telekom yasası Meclis’ten geçmiş olsun olasılık yüzde 99 . IMF İcra Kurulu Türkiye’ye verilecek yardımı 15 Mayıs’ta onaylamış olsun olasılık yüzde 99 . Mayıs ve haziran aylarında 6 milyar dolar kasamıza girmiş olsun olasılık yüzde 99 . Bundan sonra ne olacak Bu paralar geldikten sonra net bir şekilde bu paraların nerelerde ve ne için harcanacağı da ekonomik programın detaylarında açıklanacak. Herkesin bildiği gibi büyük kısmı bankacılık kesiminin reformunda kullanılacaktır. Bankacılığın sorunlarına çözüm bulunması ve bu sistemin güçlendirilmesi reel ekononomiyi ve büyümeyi uyarıcı olacak. Derviş’in de dediği gibi sosyal kesimlerin içinde bulunduğu zorluklar ancak büyüme ve üretimle aşılabilecektir. Yani şimdilik bu paraların devlet harcamalarını artırıcı maaş, ücret zammı vs.. gibi yerlerde 1 kuruşunu bile kullanamayacağız. 
     
Yanılmak istiyorum      Şimdi bir daha oturup düşünelim. Genlerimize işlemiş olan bir rehavet duygusu vardır. Hepimiz "Para geldi, iş bitti" diyebiliriz ve özellikle de siyasilerimizin hayat akışı ve düşünme sistematiği tekrar kriz öncesi vurdumduymazlığa dönüşüm yapabilir olasılık yüzde 90 . Derviş ısrarla "Asıl iş para geldikten sonra başlayacak ve ekonomik programa sıkı sıkıya sarılmalıyız" diyor. 
     Fakat ben size para geldikten sonra olacakları söyleyeyim. Program unutulacak, "Gelen paralardan nerelere ulufe dağıtabiliriz" konusunda siyasilerimiz ciddi kafa yoracak, Derviş’i yıpratma operasyonları başlayacak olasılık yüzde 90 . Bu idealist adamcağız da birgün "Lanet olsun" deyip çekip gidecek olasılık yüzde 60 ya da "Başladığım işi bitirmek için sonuna kadar savaşacağım" diyecek olasılık yüzde 40 . 
     Dilerim, siyasetçilerimiz beni kendi davranış biçimlerine ilişkin olasılıklarda ciddi biçimde terse getirirler ve yanıltırlar. 
     



 EKONOMİ 





















</TEXT>
</DOC>
