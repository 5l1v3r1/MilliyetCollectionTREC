<DOC>
<DOCNO> 1716 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sonspo07.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da stadlardaki şiddete önlem 
</HEADLINE>
<TEXT>

     İtalyan İçişleri Bakanı Enzo Bianco, ''Eğer, statlarda şiddet olayları devam ederse, ciddi olarak maçları seyircisiz oynatmayı düşünüyoruz'' dedi. 
     İtalya'da son haftalarda taraftarlar arasında çıkan olaylar endişe yaratırken, olay meclise kadar taşındı. Bir milletvekilinin ''Statlardaki şiddete karşı hükümet ne önlemler alıyor '' şeklindeki soru önergesine cevap veren İçişleri Bakanı Bianco, ''Statlardaki şiddetin önüne geçmek için güvenlik önelemlerini artırma yönünde de çalışmalar yapıyoruz. Ama eğer taraftarlar böyle devam ederse, şakamız yok statları taraftarlara kapatırız'' diye konuştu. Juventus-Fiorentina, Milan-İnter ve Lazio-Napoli arasında geçen hafta yapılan maçların öncesi ve sonrasında taraftarlar arasında olaylar çıkmış, 20 kişi yaralanmış, yaklaşık 30 kişi de gözaltına alınmıştı. 




</TEXT>
</DOC>
