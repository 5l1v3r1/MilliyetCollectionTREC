<DOC>
<DOCNO> 39947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yasam/yas00.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sokaklarda çok Pınar var.. 
</HEADLINE>
<TEXT>

Gencecik hayatı esrara, fuhuşa saplanmış Üzeyir Garih cinayeti sanığı Pınar Konuşkan, dünyada cehennemi yaşayan çocuklarımızdan sadece biri... Ve onların arasına, her gün yenileri ekleniyor.. 
     İSTANBUL Milliyet 

     Üzeyir Garih cinayetinin bir numaralı sanığı Pınar Konuşkan'ın yaşamı, bir başka acı gerçeği daha ortaya çıkardı. Annesini küçük yaşta kaybeden ve seks işçisi olarak çalışmaya başlayan Konuşkan sayesinde, İstanbul'da fuhuşa sürüklenen çocukların yaşadıkları tehlikeler de yeniden gündeme geldi. Mimar Sinan Üniversitesi Sosyoloji Bölüm Başkanı Prof. Dr. Esin Küntay ve Doç. Dr. Güliz Erginsoy tarafından 1998'de yapılan araştırmada, sadece İstanbul'da 500 çocuk fahişenin çalıştığı belirlendi. Çocuk sayılabilecek 30 genç kızla görüşülerek gerçekleştirilen araştırmada, İstanbul'daki fuhuş sektöründe 11 yaşındaki kız çocuklarının bile çalıştığı ortaya çıktı. 
     
     Onları aile bitiriyor 
     Araştırmaya göre çocukların fuhuş batağına itilmesindeki en önemli neden ailede çözülme, parçalanma ve ilgi yoksunluğu. 
     Çocukların yüzde 33'ünün anne ve babası boşanmış, yüzde 16'sının anne ve babası ayrı, yüzde 16'sının babası, yüzde 3'ünün hem anne hem babası ölmüş. Araştırma, bu durumdaki çocukların aile içinde şiddet ve cinsel taciz yaşadıklarını da ortaya koyuyor. Çocuklar genellikle bar, masaj salonları, özel evler, telefon ve otostop yoluyla müşterilerine ulaşıyor. 
     
     Durum içler acısı 
     İstanbul’da seks işçisi çocuklar Kadıköy, Moda, Bostancı, Maltepe, Polenezköy, Taksim, Galata, Dolapdere, Bakırköy, İstinye, Ataköy, Sefaköy, Çekmece, Kilyos, Belgrad Ormanları, Avcılar, Yenikapı, Merter ve Ayazağa'da çalışıyor ’. Birleşmiş Milletler’e göre ise, dünyada 2 milyon çocuk seks ticaretinde kullanılıyor. Bunlardan 200’er bini ABD ve Tayland, 100 bini Filipinler, 60 bini Tayvan, 42 bini Endonezya, 30 bini de Hindistan'da bulunuyor. 
     
Artık gizli bir cennetleri varDaha çocuk yaşta dayakla, tecavüzle hayatları kararan çocuklar için bir sığınma evi açıldı.. Adresi gizli bu evi ilk olarak Milliyet buldu.. 
     ASLI ÖKTENER İstanbul 

     Geceleri k buslarla uyanıyor, başından geçenleri anlatırken, 'Önce ağabeyim tecavüz etti, ardından da beni tanımadığım adamlarla yatmaya zorladı' diyor. 
     Bu sözler, geceleri 'Ağabeyim beni öldürecek, kurtarın' diye bağırarak uyanan 14 yaşındaki I.'ya ait. İstanbul'da cinsel istismara uğrayan ve ticari amaçlı sömürüye maruz kaldıkları tespit edilen kızlar, artık Sosyal Hizmetler İl Müdürlüğü'nce açılan çocukevinde koruma altına alınıyor. Burada rehabilitasyona tabi tutuluyor, her gün sivil kadın polis gözetiminde parklarda dolaştırılıyor, sinemaya ve eğlence yerlerine götürülüyor. 15 gün önce açılan ve yeri gizli tutulan evin ilk konukları, 14 - 16 yaşlarındaki beş kızla uzmanlar eşliğinde konuştuk. 
     
     Eve dönmek mi, asla ’ 
     Görünümleri yaşlarından küçük. İstedikleri çok basit 'Hep bu evde kalmak', 'Okula gitmek', 'Yeni oyuncaklarla oynamak', 'Doktor ya da polis olmak', istemedikleri tek şey ise, tekrar evlerine dönmek. 
     Hareketleri bir erkek çocuğunu andıran A. 15 , uzun süredir sokaklarda. Dokuz kardeşler. Anne ve babası yaşıyor. Sürekli şiddete maruz kaldıkları için, önce iki erkek kardeşi kaçıyor evden. Henüz altı yaşındayken, A. da kurtuluşu sokaklarda arıyor. 'Şu Beyoğlu'nda yatmadığım sokak yok' diyor. 
     Henüz 14 yaşındaki G. de, dört yıl içinde altı kez evden kaçmış. 
     Bunlardan birinde tecavüze uğramış. Erkek kardeşine de tecavüz edildiğini söylüyor. Beş yaşındaki kız kardeşini yanından hiç ayırmıyor, 'O benim herşeyim. Ölürse ben de yaşayamam' diye konuşuyor. 
     Sosyal Hizmetler İl Müdürü Kahraman Eroğlu da, '15 yataklı binada iki sosyal hizmet uzmanı, iki psikolog, doktor, öğretmen ve bir de kadın polis memuru var. Çocuklarla 24 saat ilgileniyorlar. Amacımız onları topluma yeniden kazandırabilmek, mümkünse ailelerine dönmelerini sağlamak. Ancak çocuk istemezse asla eve göndermeyeceğiz ve sorumlular hakkında suç duyurusunda bulunacağız.' 
     
     İşte kurtuluş numarası 
     Eroğlu'nun son isteği ise, cinsel sömürüye maruz kalan kız çocuklarının, 511 42 75 - 534 86 72 numaralı telefonlardan kendilerine ulaşması, hem de vakit geçirmeden... 
     



 YAŞAM 





















</TEXT>
</DOC>
