<DOC>
<DOCNO> 20955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/siyaset/siy05.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavak izlenmekten’ son anda kurtulmuş 
</HEADLINE>
<TEXT>

Adalet Bakanı Türk, ANAP Milletvekili Cavit Kavak hakkındaki DGM kararının dinleme değil, gözetleme ve izleme olduğunu belirtti 
     ERSAN ATAR Ankara 

     Beyaz Enerji soruşturması sırasında Ankara 2 No’lu DGM’nin, ANAP Milletvekili Cavit Kavak, Mustafa Mendilcioğlu ve Yasin Erdinç hakkında verdiği ancak daha sonra Kavak’ın isminin silindiği karar üzerindeki belirsizlik sürüyor. 
     Karardaki "mahkememiz yedek h kimliğine gönderilen evrak içeriğine göre, bu şahısların uzun süredir takip edildiği, telefonlarının izlenip dinlendiği ancak yeterli kanıtlara ulaşılamadığı anlaşılmakla" ifadesi, Kavak’ın daha önce dinlenip dinlenmediğini gündeme getirdi. DGM kaynakları bu konuda bir açıklama yapmaktan çekindi. 
     Adalet Bakanı Hikmet Sami Türk ise DGM’nin bu kararının dinleme değil, gözetleme ve izleme olduğunu belirtirken, "Bu karar, telefon dinlenilmesi değil, gizli izleme kararıdır. Bu karardaki Cavit Kavak ismi çıkarılmıştır, bir yanlışlık sonucu olmuştur" dedi. 
     Türk’ün dikkat çektiği izleme, Çıkar Amaçlı Suç Örgütleriyle Mücadele Yasası’nda "dinleme"den ayrı olarak tanımlanıyor. Yasadaki "gizli izleme" dinlemeden farklı olarak, "zanlıların mesken, ikametg h, işyeri ve kamuya açık yerlerdeki her türlü faaliyetlerinin teknik araçlarla gizli olarak gözetlenmesini, izlenmesini, ses ve görüntü kaydına alınması"nı düzenliyor. Buna göre DGM’nin kararından Kavak’ın ismi çıkarılmamış olsaydı, Meclis’teki odasına, evine dinleme cihazı veya kamera yerleştirilebilecek, dışarıdaki faaliyetleri kameraya alınabilecekti. 



 SİYASET 


















</TEXT>
</DOC>
