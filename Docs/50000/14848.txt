<DOC>
<DOCNO> 14848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/guncel/gun01.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Baklava krizine BAYAT ÇÖZÜM 
</HEADLINE>
<TEXT>

Güllüoğlu Baklavacısı’nın Atina’daki tanıtımı için gönderilen 30 kilo tatlı çalınınca, davetlilere bir şarküteriden bulunan iki kilo bayat baklava sunuldu 
     YORGO KIRBAKİ Atina 

     Güllüoğlu Baklavacısı’nın Atina’daki tanıtımında aksilikler birbirini izledi. Baklavaları getiren Yunan otobüsünün şoförü, Selanik’te inen ve adını hatırlamadığı bir yolcunun, tatlıları alıp gittiğini söyledi. Daveti düzenleyen İstanbullu Rumlar’dan Mimis Maridis, haberi alınca çılgına döndü. 
     
İki kilo bulabildiler      To Palio Katostari adlı tavernanın sahibi olan Mimis’in imdadına, Paleon Faliron semtinde şarküterisi olan Tarlabaşılı Apostol yetişti. Apostol, Mimis’e Türkiye’den getirttiği baklavalardan iki kilo gönderdi. Böylelikle davet iptal edilmedi ama... 
     
Herkes köfteye koştu      Gelen iki kilo baklava ne yazık ki bayattı. Baklava hem az hem de bayat olunca davetliler köfte, börek ve sandviçle avundular. Talihsiz bir organizasyonla Yunan halkına baklavayı tanıtan Mimis Maridis, ilk aşamada her gün 30 - 40 kilo baklava ithal edecek. 
     
Baklavanın iyisi nasıl anlaşılır      Davette konuştuğumuz Nadir Güllüoğlu baklavanın sırlarını şöyle açıkladı "Baklava yerken beş noktaya dikkat etmeli. Birincisi, altın sarısı renkte olmalı. İkincisi, çatalı batırdığınızda gelen ses önemli. Üçüncüzü koku. Baklava tereyağ ve fıstık kokmalı. Dördüncüsü damakta bıraktığı tat ve beşincisi mideyi rahatsız etmemesi". 
     


 GÜNCEL 






















</TEXT>
</DOC>
