<DOC>
<DOCNO> 21589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sonspo02.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Cansun "Federasyon stadlarda UEFA kurallarını uygulamalı" 
</HEADLINE>
<TEXT>

     Galatasaray Kulübü İkinci Başkanı Mehmet Cansun, Profesyonel Futbol Disiplin Kurulu'nun PDK , Galatasaray maçındaki olaylar nedeniyle Fenerbahçe'ye verdiği 2,5 milyar liralık para cezasını değerlendirerek, ''Futbol Federasyonu'nun, statlarda UEFA kurallarını uygulaması gerekir'' dedi. 
     Kararı, ''PFDK'nın takdiridir'' diye değerlendiren Cansun, bu işin düzgün yürümesini sağlamak için UEFA'nın kurallarının Türkiye'de de uygulanması gerektiğini söyledi. 
     Cansun, yarınki Kulüpler Birliği toplantısında bu konuyu gündeme getireceğini kaydederek, ''Geçmişte, bizim maçımızda yanan meşaleler yüzünden stadımız kapatıldı. Bu örnek olmuştu. Artık böyle şeyler yaşanmıyor. Bugünden itibaren bu olayın kurallarını oturtmalıyız. UEFA, bu tür şeylerde 2,5 milyar lira gibi cezalar vermiyor, canımıza okuyor'' diye konuştu. 
     Antrenmandan sonra futbolcu Fatih ile bir görüşme yaptığını da kaydeden Cansun, bu futbolcunun Galatasaray'da kalmak istediğini söyledi. 
     Birbirlerine tekliflerini ilettiklerini belirten Mehmet Cansun, ''Yarın telefonla düşüncemizi birbirimize ileteceğiz'' diye konuştu. 
     Cansun, Futbol Şubesi Genel Koordinatörü Cüneyt Tanman'ın istifasıyla ilgili olarak da Tanman ile görüşemediğini, bu konuyu yarın yapacakları yönetim kurulu toplantısında konuşacaklarını kaydetti. 







</TEXT>
</DOC>
