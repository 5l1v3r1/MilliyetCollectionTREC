<DOC>
<DOCNO> 39934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/spor/spo04.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer yine ava çıkıyor 
</HEADLINE>
<TEXT>

     GEÇEN sezon ülke ülke dolaşıp yedi transfere imza atan Trabzonspor Kulübü Başkanı Özkan Sümer, yeni yıldızlar keşfetmek için eylül ayı içinde Mali’de yapılacak 19 yaş altı futbol şampiyonasını izleyecek. Sümer’e, Dış İlişkiler Sorumlusu Ali Karahasan ve menajer Adnan Demir eşlik edecek. Özkan Sümer, "Bu araştırmalar içinde en kaliteli oyuncuları bulup, Trabzonspor’a katmaya çalışacağız. Çünkü ekonomisi güçlü Avrupa kulüpleriyle başka türlü başa çıkamayız" dedi. 
     
     Liman tartışması 
     BAŞKAN Özkan Sümer, Özelleştirme Yüksek Kurulu tarafından Trabzon Valiliği’ne devredilen Trabzon Limanı’na talip olduklarını açıkladı. Sümer, "Liman, Trabzonspor’un işi değil" şeklindeki tepkilere, "Trabzonspor’un esas görevi yeni gelir kaynakları yaratmaktır" dedi. Bu arada Trabzonspor, uçak bulamadığı için Kızılcahamam kampına pazar günü başlayacak. 
     



 SPOR 




























</TEXT>
</DOC>
