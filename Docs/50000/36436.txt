<DOC>
<DOCNO> 36436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sontur04.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Offf çok sıcak, bunalıyoruz... 
</HEADLINE>
<TEXT>

     Hafta başında yeni bir sıcak hava dalgasının etkisine giren Türkiye kavruluyor. 
     Hava sıcaklıkları güneyde gölgede 40 derecenin üzerine çıktı. İstanbul ve Ankara'da da sıcaklıklar öğle saatlerinde 40 dereceye yaklaşıyor. 
     Meteoroloji yetkilileri aşırı nem nedeniyle sıcaklıkların çok daha fazla hissedildiğini vurguluyor. 
     Haftasonunda da güneş tüm Türkiye'yi yakmaya devam edecek. Başta Antalya olmak üzere bütün büyük kentlerde hava sıcaklığında artışın süreceği belirtiliyor. 
     Uzmanlar haftasonunu deniz kıyısı yada havuzda geçirmek isteyenleri uyarıyor "Öğle saatlerinde güneşin altında kalmayın. Yaşlı ve çocuklar ile kalp, tansiyon hastalıkları bulunanlar da güneşten uzak dursun" 
     Önümüzdeki hafta serinleyecek 
     Yurdun büyük bir bölümünde etkili olan sıcak hava, pazar gününden itibaren özellikle kuzey batı kesimlerde yerini serin havaya bırakacak. 
     Devlet Meteoroloji İşleri Genel Müdürlüğü'nden yapılan meteorolojik uyarıya göre, mevsim normalleri üzerinde seyreden hava sıcaklığı, pazar günü Marmara'da, pazartesi günü Marmara bölgesine ilave olarak Karadeniz, İç Anadolu ile kuzey ve İç Ege'de 4-6 derece azalarak normallerine inecek. 
     Pazar günü Marmara'nın doğusu ve batı Karadeniz'de başlayacak yağışlar, pazartesi günü orta ve doğu Karadeniz bölgelerinde görülecek. 
     Önümüzdeki hafta boyunca hava sıcaklığının kuzey bölgelerde normalleri civarında, güney kesimlerde normallerinin 1- 3 derece üzerinde seyredeceği tahmin ediliyor. 
     

</TEXT>
</DOC>
