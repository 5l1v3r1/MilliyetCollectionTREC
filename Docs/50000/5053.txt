<DOC>
<DOCNO> 5053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/ekonomi/eko05.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Evim, 24 saat internete bağlı 
</HEADLINE>
<TEXT>

İtalyan firmalarının ortaklaşa hazırladıkları "internet ev" projesi bir hayali gerçeğe dönüştürdü 
     ŞULE YÜCEBIYIK Milano 

     Giyim ve dekorasyon modasının tartışılmaz lideri olan İtalyanlar, şimdi de "internet ev" modasını dünyaya tanıtıyorlar. Aralarında Merloni, Cisco Systems İtalia, Pirelli, Studio Partners gibi ünlü İtalyan markalarının bulunduğu bir grup şirket, internetin evlere nasıl adapte edileceğini göstermek amacıyla Milano'da eski bir apartmanın üçüncü katını "internet ev" haline getirdiler. 
     Evin en önemli özelliği, günün 24 saati internete bağlı olması. Altyapısında kullanılan teknoloji sayesinde, evdeki buzdolabından, TV'ye, klimadan, elektrik sistemine kadar her türlü elektronik eşya internete bağlı. 
     
     Dışarıdan kontrol 
     İnternet evin bazı özellikleri şunlar Mutfağında, marketten online yiyecek sipariş edip, internetten indirdiğiniz yemek tarifleni yine internete bağlı fırına yükleyerek yemek pişirebiliyorsunuz. Salonda bulunan dev ekran TV'den alışveriş, chat, video konferans yapabiliyor, e - maillerinizi okuyup, ofisteki işlerinizi takip edebiliyorsunuz. Evin her köşesinden dinlenebilen müziği, kendi zevkinize göre yine internetten indirdiğiniz MP3'lerden oluşturuyorsunuz. 
     Evinizi, dışarıda internet bağlantısı bulunan her yerden kontrol edebiliyorsunuz. 
     
     Giriş 
     Hırsız mı Çok komik Evim parmak izime kadar bana ait tüm verileri tanıyor. Ben yokken yabancı biri kapıyı zorlarsa, alarm çalıyor, kameralar fotoğrafını çekiyor. En önemlisi anında polise haber veriyor. 
     
     Dinlenme odası 
     Bırrrr, ev çok soğuk. İnternetle ısıyı 25 dereceye yükselttim. Jakuzinin suyunu da ısıttım. Banyoda, Vivaldi dinlemek de fena olmaz Adresi www.vivaldi.com'du değil mi 
     
     Çocuk odası 
     Çocuklar, ödevlerini interaktif olarak yapabiliyor, öğretmenleri ile video konferans vasıtasıyla konuşabiliyor. 
     
     Salon 
     TV'de ne var sorusu tarihe karıştı. İstediğim DVD'yi internetten sipariş edip anında seyredebiliyorum, ofisteki işleri takip edebiliyor, web cam vasıtasıyla yerimden kalkmadan kenti görebiliyorum. 
     
     Mutfak 
     Napoli usülü tavuk nasıl yapılır Kolay İnternetten, malzemeleri süpermarkete sipariş ederim, fırına online talimat veririm. 25 dakika sonra tavuk hazır. 
     
     Ofis 
     Evde çalışmak bir harika Birazdan patronumla video konferans yapıp, şirketin 2001 hedeflerini belirleyeceğiz. Daha sonra, web cam'le fabrikadaki işçileri denetleyeceğim. 
     


 EKONOMİ 


















</TEXT>
</DOC>
