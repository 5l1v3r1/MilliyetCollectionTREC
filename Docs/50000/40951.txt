<DOC>
<DOCNO> 40951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sondun21.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç'ten mahkemenin kendisine tayin ettiği avukatlara red... 
</HEADLINE>
<TEXT>

     Hollanda'nın Lahey kentinde eski Yugoslavya için kurulan uluslararası savaş suçları mahkemesinde yargılanan Yugoslavya'nın eski Devlet Başkanı Slobodan Miloşeviç, mahkemenin kendisine tayin ettiği 3 avukatı kabul etmedi. 
     Miloşeviç'in avukatı ve aile dostu Zdenko Tomanoviç, Associated Press'e yaptığı açıklamada, Miloşeviç'in, Lahey'de bir sonraki duruşması için yardım istemediğini ve kendisine tayin edilen avukatlarla görüşmeyeceğini söyledi. 
     Tomanoviç, Miloşeviç'in kendisini telefonla arayarak, ''Mahkemenin tayin ettiği avukatlardan hiçbirinin, ülkesini NATO ülkelerine karşı savunan Yugoslav liderine bir sonraki duruşmada yardım edemeyeceğini'' söylediğini bildirdi. Lahey'deki mahkeme, kendisini ''yasal olmamakla'' suçlayan ve bu yüzden avukat istemeyen Miloşeviç'in bir sonraki duruşmasına İngiliz avukat Steven Kay, Yugoslav avukat Branislav Tapuskoviç ve Hollandalı avukat Mischa Wladimiroff'un katılacağını açıklamıştı. 







</TEXT>
</DOC>
