<DOC>
<DOCNO> 22431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sontur05.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bingöl'de operasyon...5 PKK'lı ölü ele geçirildi 
</HEADLINE>
<TEXT>

     Güvenlik güçlerince Bingöl'de gerçekleştirilen operasyonda, terör örgütü PKK üyesi 5 terörist ölü ele geçirildi. Bir güvenlik görevlisi şehit oldu. 
     Olağanüstü Hal Bölge Valiliği'nden yapılan açıklamaya göre, güvenlik güçlerince dün Bingöl kırsalında sürdürülen arazi arama faaliyetleri sırasında, teröristlerin Kanas marka suikast silahla ateş açması sonucu bir güvenlik görevlisi şehit oldu. Olayın ardından gerçekleştirilen operasyon sırasında çıkan çatışmada, 5 terörist ölü olarak, suikast silahının da içinde bulunduğu çeşitli marka ve tipteki silahlarla birlikte ele geçirildi. Öte yandan, Diyarbakır, Mardin ve Van illerinde yapılan arama ve tarama faaliyetlerinde, terör örgütü PKK'ya ait olduğu belirlenen, 2 Kanas suikast silahı, 49 uzun namlulu silah, 7 adet RPG-7 roketatar, 44 rekotatar mermisi, 10 mayın, 13 fünye ile 2 el bombası ele geçirildi. Bölgede operasyonların devam ettiği bildirildi. 







</TEXT>
</DOC>
