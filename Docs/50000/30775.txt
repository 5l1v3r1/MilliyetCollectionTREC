<DOC>
<DOCNO> 30775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/guncel/gun10.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökdemir’in yeğenine mezarlıkta infaz 
</HEADLINE>
<TEXT>

     MEHMET TAŞÇIOĞLU Gaziantep DHA 

     DYP Erzurum Milletvekili Ayvaz Gökdemir’in Gaziantep’te lastik tamircisi olarak çalışan yeğeni Erdal Özkurt 28 başına iki kurşun sıkılarak öldürüldü. Gaziantep Asri Mezarlığı’na giden vatandaşların, mezarlık içerisinde kötü bir kokunun yayıldığını söylemesi üzerine görevliler araştırma başlattı. Aramalar sırasında mezarların arasına atılmış bir erkek cesediyle karşılaşılınca, polise haber verildi. Olay yerine gelen polis, cesedin Erdal Özkurt’a ait olduğunu belirledi. İncelemede, Erdal Özkurt’un DYP Erzurum Milletvekili Ayvaz Gökdemir’in yeneği olduğu da ortaya çıktı. 
     Görgü tanıkları, Erdal Özkurt’un geçen pazartesi günü tanımadıkları bir kişiyle çalıştığı işyerinden ayrıldığını bildirdi. Emniyet Müdürlüğü yetkilileri, olayın siyasi bir yönünün bulunmadığını, soruşturmada, gencin çevresine çok miktarda borcu olduğunun belirlendiğini kaydetti. 
     



 GÜNCEL 







cezasız kalmalı mı 









</TEXT>
</DOC>
