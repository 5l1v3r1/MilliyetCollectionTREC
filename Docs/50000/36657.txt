<DOC>
<DOCNO> 36657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/ekonomi/eko12.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Haber kanalları keşke müzik yayını da yapsa 
</HEADLINE>
<TEXT>

     Ankara Kulisi ZÜLFİKAR DOĞAN 

     İhracatta henüz somut bir şey yok. İhracat artıyor, ama zirvede değil. Bir şeyler yapıldığı, ya da destek atıldığı için değil. Şimdilik sadece "dalgalı kurun" dalgasıyla gidiyor ihracat. 
     Hafta içinde başkente ziyarette bulunan Türkiye İhracatçılar Meclisi’nin TİM "yeni, sempatik ve işin hamurundan gelen" Başkanı Oğuz Satıcı ve beraberindekiler, geçtiğimiz hafta Ankara’da Sanayi Bakanı Ahmet Kenan Tanrıkulu, Maliye Bakanı Sümer Oral, Devlet Bakanı Kemal Derviş ve Başbakan yardımcıları Mesut Yılmaz ve Devlet Bahçeli ile bir araya geldi. Son kapıları Bahçeli oldu. 
     Bahçeli, ihracata çok önem verdiklerini anlatıyor. Ama ağırlıklı konu medya ve siyasete kayıyor. 
     Bahçeli, haber kanallarının "haber ürettiklerini" bu yüzden de siyasette - ekonomide ortamın gerildiğini, kriz yaratıldığını savunuyor. 
     Bir keresinde "hiç konuşmadığı, ağzını bile açmayıp, dinlemeyi tercih ettiği" bir liderler zirvesinden sonra, kendisi söylemiş gibi haber bültenlerinde kendisine atfen verilenlere hayret ettiğini anlatıyor. 
     
     Zirveleri basına açsak mı ’ 
     Liderler zirvesi toplantılarının "basına açık olmasını" bile aklından geçirdiğini söylüyor ve sonunda ekliyor "Aslında NTV ve CNN Türk’ün müzik yayını da yapması lazım. Sadece haber verince, haber de olmayınca, haber verebilmek için her şeyi yapıyorlar, bazan da olmayan haberler üretiyorlar " 
     İhracatçıların başkent turu, kendilerinden daha dertli siyasetçileri dinledikten sonra sona eriyor. 
     
PPK’YA hoca’ aranıyor      Merkez Bankası Yasası’nda değişikle oluşturulan Para Politikaları Kurulu’nun PPK bankadan, Hazine’den ve ekonomi yönetiminden gelecek üyeleri yasada yazılı. Akademik unvanlı bir iktisatçı üye ise, Merkez Bankası Başkanı’nın önerisiyle, hükümet tarafından atanacak. 
     Başkan Süreyya Serdengeçti, belirlediği isimleri hükümete önerdi. Henüz atama çıkmadığı için kurul da enflasyon hedeflemesi öncesi çalışmalara başlayamıyor. Bugün yarın, akademisyen üyenin, yani bir "hocanın" atanması bekleniyor. 
     PPK’da, biraz IMF ve biraz da küreselleşme karşıtı, "dalgalı kura" muhalif bir hoca olur mu Konuştuğumuz bankacılar "iyi de olur" diyorlar. Bir muhalif ses, bir aykırı söz, tartışma düzeyini yükseltir, zihinleri açar. 
     
     İstanbul’dan da bir isim var 
     Ama müsaade edilir mi Sanmıyoruz. 
     Örneğin SBF’den Korkut Boratav, İstanbul İktisat’tan İzzettin Önder, ODTÜ’den Oktar Türel. Bilkent’den Erinç Yeldan, ya da Merih Celasun, Gazi’den Aziz Konukman. Bir de İstanbul’dan, "holding ve özel sektör bağlantısı olmayan, müşavirlik yapmayan, yönetim ya da icra kurulunda üyelik kabul etmeyen" bir "hocadan" bahsediliyor. Kim acaba 
     
TİM Mesaileri biz ödeyelim...      Maliye de masada, nerede ise üç - dört yıldan bu yana bekleyen KDV iadeleri, çözülmeyi bekleyen teminat mektupları var. Teminat mektupları yarım katrilyon, KDV iadeleri daha da fazla. Sadece bir memur imza atacak, ama eleman yokluğundan yakınılıyor. TİM’ciler, "Memurların mesai ücretlerini biz ödeyelim, üç - dört gün mesai yapıp, şu teminat mektuplarını çözsünler" önerisini getiriyorlar. 
     
Mesut Bey’den mesut ayrıldılar      Başbakan Yardımcısı Mesut Yılmaz, TİM heyetini "deneyimli ihracatçı" kardeşi Turgut Yılmaz ile birlikte dinliyor. Turgut Yılmaz, önerilerde bulunuyor, yol gösteriyor. 
     TİM’ciler Mesut Bey’in yanından "memnun ve mesut" ayrılıyor. 
     
     
TİM, TOBB’un yan kuruluşu mu ’      İhracatçılar Bakan Derviş’e de aynı şeyleri söylediler "İhracattaki artış, sizler bir şeyler yaptığınız, destek verdiğiniz için değil. Dalgalı kura geçişten ötürü. Şayet tedbir alınmazsa, ihracatta daha da ciddi darboğazlar olabilir." Bakan Derviş’in danışmanı Oya Ünlü, önce TİM’i, TOBB’un yan kuruluşu sanıyor, "Siz TOBB’un ihracat bölümüsünüz her halde" diyor. TİM, Ünlü’ye ve Bakan Derviş’e izah ediliyor. 
     



 EKONOMİ 


















</TEXT>
</DOC>
