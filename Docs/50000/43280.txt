<DOC>
<DOCNO> 43280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sontur23.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cavit Çağlar'da tümör şüphesi... 
</HEADLINE>
<TEXT>

     Tutuklu bulunduğu Kartal Özel Tip Kapalı Cezaevi'nde rahatsızlanarak dün hastaneye kaldırılan eski milletvekili ve işadamı Cavit Çağlar'ın bağırsağında tümör olup olmadığı araştırılıyor. 
     Çağlar'ın tedavi gördüğü Dr. Lütfi Kırdar Eğitim ve Araştırma Hastanesi 1. Dahiliye Klinik Şefi Dr. Ali Yayla, dün yüksek tansiyon şikayetiyle hastaneye getirilen Cavit Çağlar'ın tansiyonun bugün normal olduğunu söyledi. 
     Dr. Yayla, Çağlar'ın tansiyonun dün gece 19.00'a kadar yükseldiğini ve iğne yapılarak düşürüldüğünü ifade ederek, şunları kaydetti 
     ''Çağlar daha önce bir bağırsak ameliyatı geçirmiş ve bağırsaklarından tümör alınmış. Bize geldiğinde yüksek tansiyonun yanı sıra ishal durumu da vardı. Bir ayda 12-13 kiloya yakın kilo kaybetmiş. Bu durumlar da söz konusu olunca biz tekrar, bağırsaklarda tümöral bir durum olabilir mi, tümör tekrar nüksedebilir mi diye çeşitli tahliller yaptırdık. Bunlardan bazı tahliller bizim hastanemizde yapılamadığı için başka bir laboratuvara gönderdik. Bunların sonuçlarını bekliyoruz. Herhalde 3 gün içinde bir sonuç alabiliriz.'' Bu arada, Cavit Çağlar'ı hastanede bugün oğlu Mustafa Çağlar ile kızı Yeşim Hattat ziyaret etti. 







</TEXT>
</DOC>
