<DOC>
<DOCNO> 12614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun02.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
En ağır ceza itirafçı Bilgiç'e 
</HEADLINE>
<TEXT>
Yüksekova çetesine ceza yağdı 
Bir albay ve üç subayın da dahil olduğu 13 kişilik Yüksekova çetesinin davası sonuca bağlandı. Sanıklar 3 - 30 yıl arası hapis cezasına çarptırıldı 
     DİYARBAKIR DHA 

     Hakkari’nin Yüksekova ilçesinde ortaya çıkarılan ve aralarında biri albay üç subayla bir özel harekat mensubunun da yer aldığı 13 kişilik Yüksekova çetesi davasında karar çıktı. "Cürüm işlemek için teşekkül oluşturmak", "meskun mahalde bomba atmak", "otele roket atmak" ve "devlet araçlarıyla uyuşturucu ve silah ticareti yapmakötan yargılanan sanıklardan beşi, 3 yıl 8 ay ile 30 yıl arasında değişen hapis cezalarına çarptırıldı. 
     
4.5 yılda tamamlandı      1996’da açılan davanın dünkü duruşmasına sanıklar katılmadı. Mahkeme, karar vereceğini belirterek, iddia makamı ve avukatlardan son savunmalarını istedi. Müdahil Avukat Yaşar Altürk, sanıkların gıyaben tutuklanmalarını talep ederken sanık avukatları müvekkillerinin masum olduğunu savundu. Ancak PKK itirafçısı Kahraman Bilgiç 30 yıl, korucubaşı Kemal Ölmez 12 yıl 16 ay, olay tarihinde binbaşı olan Mehmet Emin Yurdakul 25 yıl 2 ay 6 gün, Özel Harekatçı Enver Çırak 3 yıl 8 ay 13 gün, üsteğmen Bülent Yetüt 7 yıl 4 ay 26 gün hapis cezasına çarptırıldı. 
     
Savcılığa suç duyurusu      Mahkeme ayrıca, sanıklardan Yüksekova eski Belediye Başkanı Ali İhsan Zeydan, eski albay Hasan Öztunç, Abdullah Ölmez, Oğuz Baygüneş, Kemal, İsmet ve Cemal Ölmez hakkında ruhsatsız silah, Hasan Öztunç hakkında da afyon sakızı bulundurmaktan suç duyurusunda bulunulmasına karar verdi. Sanıkların tümü, "Teşekkül halinde uyuşturucu ticareti yapmak" suçundan beraat ederken, sanıkların gıyaben tutuklanması kararlaştırıldı. 
     


 GÜNCEL 




























</TEXT>
</DOC>
