<DOC>
<DOCNO> 21145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun12.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de 'Esrar' bazı hastalıklarda tıbbi amaçlı kullanılacak 
</HEADLINE>
<TEXT>

     ''Esrar''ın, İngiltere'de bazı hastalıklarda tıbbi amaçla kullanımının iki yıl içinde yasal hale gelebileceği bildirildi. 
     Haşhaş özünün çıkarılarak sprey haline getirilmesiyle elde edilen ilacın, dil altına bir miktar sıkılmasıyla kanser ve romatizma gibi hastalıklarla mücadele eden kişilerin ağrı ve kas spazmı sorunlarının büyük ölçüde engellenebildiğini belirten uzmanlar, ilacın halen 70 İngiliz hasta üzerinde denendiğini kaydetti. 
     Kullanılan dozun son derece düşük olması sebebiyle hastaların esrar kullanıcılarının yaşadıkları bağımlılık sorununu yaşamadığına da dikkati çeken uzmanlar, ilacın yakında 2 bin hasta üzerinde deneneceğini ve sonuçlarının da en geç 2003 yılı sonuna kadar alınacağını belirtti. 
     İlaç üzerinde denemeler yapmasına izin verilen GW Pharmaceuticals adlı firma, hükümetten aldığı lisansla Güney İngiltere'de gizli tutulan bir yerde 40 bine yakın haşhaş bitkisini özel seralarda yetiştiriyor. 
     İlacın 2003 yılında onaylanarak yasal kullanıma girebileceğini düşünen şirket yöneticileri, andından seri üretime geçeceklerini bildirdi. 






</TEXT>
</DOC>
