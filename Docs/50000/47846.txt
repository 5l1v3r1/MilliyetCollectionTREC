<DOC>
<DOCNO> 47846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yasam/yas08.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu adama ters bakılır mı hiç 
</HEADLINE>
<TEXT>

Aftan çıkan katil, kendisine ters bakan adamı karısının gözü önünde öldürdü 
     İSMAİL AKDUMAN Samsun DHA 

     Akıl almaz cinayet iki ay önce Samsun’da meydana geldi. İki kişiyi öldürmek suçundan hükümlü olup aftan yaralanan Hakan Çiftçi 27 , her yerde kendisine ters baktığını söylediği Yakup Zigal’ı 50 kurşuna dizmişti. 
     İdam istemiyle yargılanan Çiftçi, önceki gün hakim karşısına çıktı. Zigal’ın kendisine küfür edip tokat attığını iddia eden Çiftçi, savunmasında şunları söyledi "Bana her yerde ters ters bakıyordu. Psikolojim bozuldu. O gün de aynı şekilde bakınca Niçin ters baktın’ dedim. Küfür edince de 6 el ateş ettim.’’ 
     Tanık olarak dinlenen Yakup Zigal’ın eşi Ayten Zigal ise "Hakan, kocamı, benim ve 4 çocuğumun gözü önünde öldürdü. Bu adam Yakup’umu yoktan yere vurdu. Asın bunu’’ diye feryat etti. Hakim, tanıkların dinlenmesi için duruşmayı ileri bir tarihe erteledi. 
     



 YAŞAM 















</TEXT>
</DOC>
