<DOC>
<DOCNO> 35652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/spor/spo04.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer devrimi 
</HEADLINE>
<TEXT>

     BORDO - Mavili kulübün Başkanı Özkan Sümer, bu sezon uyguladıkları transfer sisteminin Türkiye’de devrim niteliği taşıdığını savundu. Sümer, "Sadece yabancılara dolar üzerinden ödeme yapıyoruz. Bunun dışında tam bir adalet duygusu içinde hareket ettik. Yabancı transferin pahalı olduğu düşünülürdü. Bu geleneği de yıktık" dedi. 
     HİÇBİR zaman teknik adamın işine karışmadığını da ifade eden Başkan Özkan Sümer, şöyle devam etti "Benim gibi başkanla çalışmak Dünya’daki bütün teknik adamlar için büyük şans olurdu. Çünkü her türlü inisiyatifi veririm. İşine hiç karışmam. Çok zor bir teknik direktör olduğum için benimle çalışan yöneticiler de çok şanssızdı." 
     
     Ders zamanı 
     GENÇLERBİRLİĞİ maçındaki futboluyla "lige hazırım" mesajı veren Trabzonspor’un, 2. Lig A Kategorisi ekiplerinden Akçaabat Sebatspor’a 2 - 1 yenilmesi şaşkınlık yarattı. Bordo - Mavililer’in yorgun, isteksiz ve amaçsız görüntüsü Beşiktaş maçı öncesinde endişeye yol açtı. Teknik Direktör Sadi Tekelioğlu, "Olumsuz bir provaydı. Oyuncularımın ders çıkarması gerek" dedi. 
     
     Jarko döndü 
     TRABZONSPOR’da kendine kulüp bulamayan Jarko Serafimovski geri döndü. Yönetim ve teknik heyetle görüşen Makedon oyuncunun Ümit Takım’la çalışmalara çıkmasına izin verileceği bildirildi. Öte yandan Akçaabat Sebat maçında bileği dönen Brezilyalı Jarro’nun beş gün içinde hazır olacağı açıklandı. Trabzon, Beşiktaş maçı için bu akşam İstanbul’a gidip, Riva’da kampa girecek. 
     



 SPOR 


























</TEXT>
</DOC>
