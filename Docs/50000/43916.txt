<DOC>
<DOCNO> 43916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/astro/index.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Gökyüzünde bugün hava elementinin ağırlığı var. Hava zihinsel süreçler, iletişim ve hareketle yakından ilişkilidir. Kova burcundaki Ay düşüncelerimizde ilkeli olmak, kararlı ve net düşünebilmek yolunda olumlu koşullar yaratmakta. Bu konumdan İkizler, Terazi ve Kova fazlasıyla yararlanabilecek. Koç’lar arkadaşlarından alacağı desteğin keyfini sürebilir. Yeni hedefler onları daha iyimser kılacak ama Boğa’lar sıkı çalışma gününde. İşle ilgili konular ağır basarken, Boğa özel yaşamını ihmal etmek zorunda kalabilir, bugün çok dikkat çekebilirler. İkizler rahat ve endişesiz. Eğitim gibi zihinsel konularda yaratıcı olabilir. Alacakları haberler de sevindirici. Yengeç’ler yeni yatırımlardan k rlı çıkabilirler. Duygusal konularda gizleyici olmaktan kaçınmalılar. Aslan’lar ilişkilerinde yeni dengeler bulabilirler. Karşısındaki dinledikleri sürece şans onlardan yana. Başak’ların sıkı çalışma zamanı devam ediyor. Sağlıklarına biraz özen göstermeliler. Bu sabah Neptün’le birleşen Ay idealist konular ve yardımlaşma için güçlü motivasyonlar yaratmakta. Kararsız kalsak da bu hızla dağılacak. Terazi’ler verimli bir günde. Kafa ile kalp arasındaki hassas dengeyi iyi tutturan Terazi’ler bugün yaşamdan zevk alabilirler. Akrep’ler için aynı şeyi söyleyemiyoruz. Zira duygusal konularda çok daha hassaslar ve maalesef bunu ev hayatında öne çıkararak huzursuzluk gösterebilirler. Yay’ları fazlasıyla hareketli bir gün beklemekte. Yeni tanışmalar söz konusu olabilir. Oğlak’lar da parasal konularda yeni çıkış yolları bulabilirler. Kova’lar burçlarından geçen Ay sayesinde özel önem verdikleri konularda bir adım öne çıkabilirler. Balık’lar yine sessiz kalıp sezgilerini kullanabilirler. 

            Faks 287 74 37 
      







</TEXT>
</DOC>
