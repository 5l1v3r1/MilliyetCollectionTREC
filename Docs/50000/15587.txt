<DOC>
<DOCNO> 15587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sonspo11.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul antrenörü Aykut Kocaman "Zevkli maç olacak" 
</HEADLINE>
<TEXT>

     İstanbulspor Antrenörü Aykut Kocaman, yarın Galatasay ile yapacakları 23. hafta erteleme maçının son derece zevkli bir mücadele olacağına inandığını belirterek, ''İyi futbolumuzu Galatasaray karşısında da sahaya yansıtacağız'' dedi. 
     Antrenör Kocaman, Galatasaray gibi güçlü bir ekip karşısına cezalı ve sakat futbolcuları fazla bir ekip olarak çıkacaklarını dile getirerek, ''Her şeye rağmen, sahaya çıkacak 11'imiz var. Sezon başından beri şekillenen pozitif futbolumuzu ortaya koyacağız. Mücadeleci bir oyun sergiliyoruz. Galatasaray karşısında da aynı şeklide futbolumuzu oynayacağız'' diye konuştu. 
     Galatasaray maçının atmosferinin kendilerini ilgilendirmediğini de ifade eden Kocaman, bu karşılaşmanın kendileri için sadece bir lig mücadelesi olduğunu ve kendi oyunlarını sahaya yansıtacaklarını sözlerine ekledi. 




</TEXT>
</DOC>
