<DOC>
<DOCNO> 5733 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yasam/ayas.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Havada battaniye’ var 
</HEADLINE>
<TEXT>

Bilim adamlarına göre havaların çıldırmasının ve kışın ortasındaki ısının sebebi, kentlerin üzerini battaniye’ gibi kaplayan aşırı kirlilik 
     ÖNAY YILMAZ İstanbul 

     Havaların sürekli değişmesi, bir gün soğuk, bir gün sıcak yüzünü göstermesi, akla ilk olarak Ne oluyor bu havalara ’ sorusunu getiriyor. 
     Bbilim adamları ve meteoroloji uzmanları da, bu soruya yanıt arıyor. Ve onlara göre, havalardaki bu garipliklerin ve kış ortasında alışık olmadığımız ısının sebepleri arasında, sera gazlarının etkisi’ ve küresel ısınma, hiç de yabana atılmayacak bir yer kaplıyor. 
     
     Sıcaklık artıyor 
     Bu konudaki en kapsamlı araştırmalardan birini, İTÜ Uçak ve Uzay Bilimleri Fakültesi Meteoroloji Bölümü Öğretim Üyesi ve TMMOB Marmara Meteoroloji Bölge Temsilcisi Doç. Dr. Mikdat Kadıoğlu hazırladı. 
     Ozon ve İklim Değişikliğinin Türkiye’ye Olası Etkileri’ konulu araştırmada, Türkiye iklimindeki değişimler üzerine ilk bulgular saptandı. 
     Kadıoğlu’nun bulgularına göre, Türkiye genelinde, kış ve ilkbahar gibi ısınma ihtiyacının yüksek olduğu yılın soğuk yarısında, gündüz sıcaklıklarında artış eğilimi var. 
     
     Battaniye efekti’ 
     Bu küçük miktarlardaki ısınmada, atmosfere salınan kirleticiler ve şehirleşmenin neden olduğu ısı adaları’ gibi etkenler de rol oynuyor. 
     Yılın soğuk kısmında ısınma ihtiyacımızı karşılarken atmosfere saldığımız fosil yakıt atıkları, geceleri yeryüzeyinin soğumasını önleyen bir battaniye’ görevi görüyor. 
     İklim dengelerini alt üst eden bu durum, aşırı hava kirliliği yaşayan İstanbul gibi büyükkentlerde daha fazla oluyor. 
     
     Yağışlar hızla azalıyor 
     Aynı araştırmaya göre, özellikle ilkbaharda daha yaygın ve kuvvetli olmak üzere, Türkiye genelinde gece sıcaklıklarında da önemli artışlar gözleniyor. 
     Ayrıca birkaç ilimiz hariç, Türkiye genelindeki yağış miktarlarında önemli bir değişim var. Araştırma, Türkiye’nin aldığı yağışların azalma eğilimine girdiğini gösteriyor. 
     
     Tehlikeli ozon arttı, böyle oldu 
     Atmosferde artan sera etkisinin yarısından karbondioksit sorumlu tutuluyor. Yeryüzü ile atmosferin 15 km’lik yüksekliği arasındaki havanın oluşturduğu tabakadaki troposferik ozon tehlikeli ozon miktarı, Türkiye’nin yer aldığı orta enlemlerde, son 50 yılda iki kat artmış. Bu tabakanın oluşturduğu battaniye’, yarattığı baskı ile ısınan havanın üst katmanlara çıkmasını önlüyor. Böylece geceleri yer soğuyamıyor ve ısı giderek daha da artıyor. Sonuç da, haftasonu yaşandığı gibi, kış ortasında yaz... 
     
     Seller ve kuraklık geliyor 

</TEXT>
</DOC>
