<DOC>
<DOCNO> 48263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sontur18.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer ''Referanduma gerek kalmadan da çözülebilir'' 
</HEADLINE>
<TEXT>

     Cumhurbaşkanı Ahmet Necdet Sezer, Anayasa'nın 175. maddesinin 4. ve 5. fıkraları ile Anayasa değişikliklerinin halk oyuna sunulmasına ilişkin 3376 sayılı Yasa'nın 2. maddesinin, halk oylamasına sunulan Anayasa değişikliklerinin Resmi Gazete'de yayınlanması öngördüğünü belirterek, ''Bunun için bizim bir yazı yazmamıza gerek yok. Ama bunda bir duraksama varsa, bir kuşku varsa bunu gidermek için biz bunun yayımı için yazı da yazarız'' dedi. 
     Sezer, TBMM'nin Anayasa'nın 86. maddesinde uygun bir değişiklik yapması ve o değişikliğin referandumdan önce yayınlanması halinde ''referandumun konusu kalmayacağını'' düşündüğünü kaydetti. 
     Cumhurbaşkanı Ahmet Necdet Sezer, Hindistan'ın Ankara Büyükelçisi Shri Aloke Sen'i kabulünden önce gazetecilerin sorularını yanıtladı. 
     Sezer, bir gazetecinin, ''Hükümet, referandum maddesinin yayınlanmasıyla ilgili yazınızı bekliyor. Hükümete bir yazı göndermeyi düşünüyor musunuz Prosedür nedir '' sorusu üzerine, şunları söyledi 
     ''Anayasa değişikliğinin nasıl yapılacağını Anayasa'nın 175. 
     maddesi belirtiyor. Anayasa değişikliğinin kabul edilebilmesi için en az Meclis üye tam sayısının 3 5'i üyenin kabul etmesi gerekiyor. 
     3 5'le 2 3 arasındaki üye oyuyla kabul edilen Anayasa değişiklikleri 
     Cumhurbaşkanı tarafından Meclis'te tekrar görüşülmek üzere geri gönderilebileceği gibi, gönderilmiyorsa halk oyuna sunulması zorunlu. 
     2 3 üzerindeki oy çokluğuyla kabul edilen Anayasa 
     değişikliklerinde Cumhurbaşkanı bunu tekrar Meclis'e yeniden görüşülmek üzere gönderebileceği gibi halk oyuna da tümünü veya dilediği maddelerini sunabilir. 
     Zorunlu olarak halk oyuna sunulacak Anayasa değişiklikleri, Anayasa'nın 175. maddesinin 4. fıkrası bunun Resmi Gazete'de yayınlanacağını öngörüyor. Cumhurbaşkanı'nın uygun gördüğü ve onayladığı, yayımı için gönderdiği Anayasa değişikliklerinin de Resmi Gazete'de yayımlanmasını 175. maddenin 5. fıkrası öngörüyor. Anayasa değişikliklerinin halk oyuna sunulmasına ilişkin 3376 sayılı yasanın 2. maddesinde halk oylamasına sunulan Anayasa değişikliklerinin Resmi Gazete'de yayınlanması öngörülüyor. 
     Bunun için bizim bir yazı yazmamıza gerek yok. Ama bunda bir duraksama varsa, bir kuşku varsa bunu gidermek için biz bunun yayımı için yazı da yazarız.'' 
     
     Referandumun konusu kalmaz 

     Sezer, ''Referandumun ekonomik olarak bir külfet olacağı söyleniyor. Bu anlamda sizin kaygınız var mı '' sorusunu ise şöyle yanıtladı 
     ''Referanduma gerek kalmadan da bu çözülebilir. Önümüzde 120 günlük bir süreç olacak yayınlandıktan sonra. Bu süreç içinde TBMM 86. 
     maddede uygun bir değişiklik yaparsa o, referandumdan önce yayınlanır ve referandumun konusu kalmaz diye düşünüyorum.'' 
     






</TEXT>
</DOC>
