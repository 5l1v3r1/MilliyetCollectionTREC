<DOC>
<DOCNO> 28003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/spor/ykol.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğru söyleyeni... 
</HEADLINE>
<TEXT>

     DOĞAN KOLOĞLU 

     Avrupa Birliği’nin "futbolun ekonomik ticaretini" ön plana çıkaran tercihler önermesi, UEFA ile FIFA arasında büyük sorunlar yaratacak. Avrupa Topluluğu, FIFA, "Hukuk ve sosyal yapıya dönük kural koyamaz. Bunu biz oylarımızla belirleriz" diyerek rest çekiyor. Ayrıca "UEFA’nın hakimi 51 üye milli federasyonları veya onların milli lig yapıları değil, 3 - 4 büyük kulüptür" deniyor. Nitekim geçen yılki şampiyonlar liginde en az ödül 5.3 milyon İsviçre frangı iken şampiyon olan Real Madrid açık ara 44.9 milyon frang aldı. UEFA kupası finalini geçen yıl Avrupa’nın en borçlu iki kulübü Real Madrid ile Galatasaray oynayınca bu ayıba tedbir olarak "kulüplerin lisans olayını" mecburen ortaya attı. Avrupa Topluluğu, UEFA’dan daha politikti. Önce sansasyon yaratan bir kararla futbolcuları işçi statüsünde görüp, "Avrupa’da dolaşımları serbest olmalıdır" dediler. Adeta dünyadaki sporcuların bu avantajdan dolayı sempatisini topladılar. Bizde kültürsüzlük, salgın hastalık gibi. Futbolcuların büyük bir kısmı kulüplere hemen "Ben basar giderim" tehdidinde bulundular. Kimse "Neden futbolcular sendikası etkisiz " diye sormuyor. Çünkü cevabı kolay. Kulüpler kazandığından fazlasını harcıyor. Sendika olmayanı alamaz ki... Nitekim Galatasaray’ın borcu şu anda 154 trilyondur. Oysaki Fransa Spor Bakanı bayan Buffet, "kulüpler arası genç transferi ve ithal gençlerin sömürüsüne karşı engelleme" yaparak akıllı yolda olduğunu belgeledi. Aynı örnekte vatandaşlığa bilinçsizce alınan Galatasaray’ın Ganalısı Kingston askerlik çağı nedeniyle polis kapısını çalınca ilk uçakla memleketine kaçmadı mı Güler misiniz, ağlar mısınız 
     Amerika da akıllı. Transferde en zayıf takımlara yeni oyuncular öncelikle teklif edilip, dengeli lig kurulması amaçlanır. Kulüplerin bizdeki gibi saltanat yapısı yoktur, rekabet ayaktadır. Anadolu kulüpleri bu nedenle haklıdırlar. Ama devrimci değildirler. Futbol düşünürü Guy Roux "Emeği koruma ve işçileri ahlaklı olma örtüsü altında zenginleri servete boğuyorlar. Üstelik bunu futbol oyuncuları esirdir diye tanıtıyorlar. Ne biçim esarettir ki, ayda 3 milyon Fransız Frankı’na kontratlarını özgürce yapma imkanı ve aşağı yukarı istedikleri takıma gitme özelliğini istedikleri zaman kulüp değiştirerek yaratma olanakları varken, acaba onlara verilen çalışma şartları bir banka veya herhangi bir işçide var mı " diyor. Bu açıklama da doğru. Ama bir atasözü vardır "Doğruyu söyleyeni dokuz köyden kovarlar". 
     



 SPOR 

























</TEXT>
</DOC>
