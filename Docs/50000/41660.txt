<DOC>
<DOCNO> 41660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun06.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Havalimanlarında korkulu bekleyiş 
</HEADLINE>
<TEXT>
Dünyada kırmızı alarm 
     DIŞ HABERLER SERVİSİ 

     ABD’de terörist saldırıların ardından dünyanın birçok ülkesi üst düzey alarm durumuna geçti. 
     İNGİLTERE Borsa tatil oldu. Bütün havaalanlarında olağanüstü hal durumuna geçildi. Kabine "Kobra Operasyonu" adı verilen bir acil güvenlik toplantısı yaptı. Başta Buckingham Sarayı ve parlamento binası olmak üzere çeşitli devlet binaları özel koruma altına alındı. Bütün dış temsilciliklerinde üst düzey güvenlik durumuna geçildi. 
     FRANSA Kabine acil olarak toplandı. Ülkede özellikle ABD elçiliklerinin ve yapılarınn çevresindeki güvenlik önlemleri artırıldı. Ülkedeki asker, jandarma ve polis güçleri tek bir yönetim altında toplandı. 
     RUSYA İçişleri Bakanlığı ülkede ABD’deki saldırıların benzerlerinin meydana gelmesi olasılığına karşı tüm güçlerini alarma geçirdi. 
     İTALYA Amerikan ve İsrail diplomatik merkezleri, ABD askeri üsleri, kurumlar, okullar ve işyerleri saldırı olasıklarına karşı kontrol altına alındı. İtalyan havayolu şirketi Alitalia, Tel Aviv, Amman, Beyrut, Tahran olmak üzere tüm Ortadoğu uçuşlarını "sildiğini" açıkladı. 
     HOLLANDA Havaalanlarında güvenlik önlemleri artırıldı. Askeri amaçlı hizmet veren Maastricht ve Eindhoven havalanlarındaki güvenlik önlemlerinin en üst düzeye çıkarıldı. 
     NATO Brüksel’deki NATO merkezi ve Mons’taki müttefik güçler karargahında azami alarm durumuna geçildi. NATO merkezi girişinde bir panoda "Güvenlik Alarmı" ve yanına da askeri dilde azami alarm anlamına gelen "Delta" pankartı iliştirildi. 
     



 GÜNCEL 































</TEXT>
</DOC>
