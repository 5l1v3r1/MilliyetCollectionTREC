<DOC>
<DOCNO> 3649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/spor/spo06.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel fonu kesilecek 
</HEADLINE>
<TEXT>
SPORA SON DARBE 
     AYŞE YEŞİN 

     Özelleşirse, sarsacak 
     HÜKÜMET politikası gereği, Petrolofisi ve Telekom’un özelleştirilmesinin ardından, sıranın Tekel’e gelmesi, Türk sporunu derinden sarsacak. Yıllardır, genel bütçeden verilen ödeneğin dışında Tekel ürünlerinden kesilen paylar ile ayakta durmaya çalışan spor teşkilatı, fonların kaldırılması ve Tekel’in özelleştirilmesi ile eli kolu bağlı duruma gelecek. 
     
     Bütçenin iki misli 
     2000’de, genel bütçeden, 37 federasyonun bir sene boyunca müsabaka, eğitim, malzeme, kamp gibi her türlü faaliyeti için 2 trilyon 720 milyar lira ayrılmıştı. Ancak teşkilat, federasyonlar için 10 trilyon 55 milyarlık bütçeyi öngörünce geriye kalan 7 trilyon 335 milyarın, 4.5 trilyonu Tekel ürünlerinden aktarılan paydan elde edilmişti. 
     
     Bu yıl da alınacaktı 
     2001’de de, 39 federasyona bütçeden 4.5 trilyon lira ayrılmıştı. Spor teşkilatının, federasyonlar ile yaptığı bütçe görüşmeleri sonucunda öngörülen 14 trilyon 656 milyar lira nedeniyle, 10 trilyon liranın yine Tekel ürünlerinden gelmesi bekleniyordu. Bu nedenle Tekel’in özelleştirilmesiyle, Türk sporu son darbeyi de yiyecek. 
     


 SPOR 


































</TEXT>
</DOC>
