<DOC>
<DOCNO> 29249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/cankat.html </URL>
<DATE> 2001/06/28/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Muhtarda kaydı yok 
</HEADLINE>
<TEXT>

     Ankara’da, Çankaya Mahallesi’nin iki sevgilisi vardı Cumhurbaşkanı Ahmet Necdet Sezer ve Çankaya Mahallesi Muhtarı Handan Şemin. Şimdi onlara Kemal ve Cathy Derviş de katıldı. 
     Handan Hanım taa Kenan Evren zamanından beri, yani 21 yıldır Çankaya muhtarıdır. Rakipsizliği, kendisinin latife olarak söylediği gibi "rakiplerinin korkusundan" değil, herkesin onu çok sevmesinden... 
     Yeni bir eve taşınanların "Aile Beyannamesi" doldurup, muhtara kayıtlarını yaptırmaları gerekir ya, Handan Hanım "Cumhurbaşkanları taşınır taşınmaz bunu gönderir de, vatandaş ihmal eder. Demirel’in çıkışını verdim, Sezer’in kaydını yaptım" diyor. 
     Handan Hanım, geçenlerde, Pembe Köşk Sitesi’nin yöneticisi vasıtasıyla Kemal Bey’den randevu istedi. "Bari ben gelip formu doldurayım siz imza ediverin..." Ama henüz randevu alamadı. Kemal Bey, nazik bir üslupla, hiç vaktinin olmadığını, ilk fırsatta kendisini rica edeceğini bildirdi. 
     Yani, Dervişlerin henüz muhtarlıkta kaydı yok. 
     Demek sıra parti kurmaya gelmemiş. Yoksa kurucu üyelerden "fotoğraflı ikametg h ilmühaberi" isterler. 
     
BÜYÜKŞEHİR ÇALIŞIYOR      Salı günü "Pes doğrusu" diyerek, Rumelihisarüstü parkında sigara keyfi yapıp, yerdeki çöpleri seyreden belediye işçilerini anlatmıştım. Okurum Naci Bey "Asıl mizah yön gözünüzden kaçmış" diyor. 
     "Belediyenin temizlik işçilerinin giydiği tulumların sırtındaki yazıyı... Büyükşehir çalışıyor " 
     
Nik hta Mehter Marşı      Okurum Mustafa Yanık, Ankara Gençlik Parkı Nik h Salonu’na gitmiş. Yıllar sonra ilk defa, bir arkadaşının nik hı için. "İlk gözüme çarpan tepede asılı Osmanlı tuğrası ile kapısında mescit yazan bölüm oldu" diyor. Memuru, Faziletli idi Altındağ Belediye Başkanı adına, genç çifte "refahlı günler" diledikten sonra, nik hlarını kıymış. Cümbüş, yeni evlilerin tebrikleri kabul etmek için avluya çıkmasıyla başlamış. Salonun hoparlörlerinden bir müzik yükselmiş birden "Ceeeeddin deden, neeeeslin baban, hep kahraman Tüüürk milleti...". Yanık "Davetliler şaşırdı, Hayrola, cenke mi gidiyoruz ’ demeye başladılar", diyor. Mehter Marşı bitince bu sefer de Seher Türküleri başlamış... 
     Yanık kızmış, "Bu kafayla daha çok yasalara çarparlar" diyor. 
     Bence aptalca ve sadece komik. 
     
Yimpaş yolcuları      İhlas Grubu’nda bazı ilginç gelişmeler var. 
     Önce Türkiye gazetesinin Ankara Temsilcisi Sabahattin Önkibar ayrıldı. 
     Sonra TGRT Genel Yayın Yönetmeni Ali Baransel gitti. 
     Duyduğuma göre Türkiye gazetesinin Genel Yayın Yönetmeni Kenan Akın da ayrılmaya hazırlanıyormuş. 
     Derler ki, İhlas’çılar ve Türkiye’ciler, Yimpaş çatısı altında bir ulusal gazete çıkaracak. İnşallah, hadi bakalım 
     
Voltaire ve Ilıcak      Demokrasi kahramanı Nazlı Ilıcak için okuru H.Ç. "Nazlı Ilıcak Türkiye’nin Voltaire’idir. Çünkü o farklı düşünceler için kendini feda etmeye hazırdı" demiş. Nazlı Hanım bu lafı köşesinde yayımladı. 
     Evet, başı sıkışınca İsviçre’ye kaçsa da Voltaire "Söylediklerinize katılmıyorum, ama fikirlerinizi serbestçe ifade etmeniz için sonuna kadar mücadele ederim" demiştir. Aslında benzetme fena değil, ancak Voltaire Tanrı’ya inanır, ama dine, din adamlarına, dinin şahs ve siyas emellere alet edilmesine şiddetle karşıdır. Meşhur bir mason da olan Voltaire "Din insanları böler. Dogmaları kaldırın, kavga dövüş azalır, insanlar daha mutlu olur" diye yazmıştır. 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
