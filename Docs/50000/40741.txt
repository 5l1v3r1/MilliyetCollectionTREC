<DOC>
<DOCNO> 40741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/spor/spo03.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim’in Ümit kıyağı 
</HEADLINE>
<TEXT>

Milan’ın sezon sonu bedava almak istediği futbolcu için Teknik Direktör Terim, "ihtiyacım var" deyince, İtalyanlar, Galatasaray ile pazarlık masasına oturdu 
     HALİL ÖZER 

     Anlaşma sağlandı 
     GALATASARAY’IN eski hocası Fatih Terim bastırınca Milan yönetimi, bedava almak istediği Ümit Davala için masaya oturuyor. Sezon sonunda serbest kalacak olan milli futbolcunun "Sağ kanattaki oyuncularım sakat. Onu hemen istiyorum" sözleriyle bedava gelmesini engelleyen Terim, Galatasaray’a büyük kıyak yaptı. İki taraf arasında 6 milyon dolarda başlayan bonservis görüşmelerinin 4 milyon dolarda noktalandığı öğrenildi. 
     
     Okan-Hakan sırada 
     İKİNCİ Başkan Fatih Altaylı, "Artık bu iş bitti. Detaylar önümüzdeki günlerde belirlenecek" dedi. İtalyan Corriera Della Sport gazetesi ise Ümit’in yanı sıra Interli Okan ve Hakan’ın da Milan’ın gündeminde olduğunu yazdı. Gazete "Milan’da Türk pisti" yorumuyla verdiği haberde Terim’in eski talebelerini topladığını ifade etti. Öte yandan Galatasaray’ın, Bulgar Nefta Himik takımından Timnev ile temasa geçtiği bildirildi. 
     
Taffarel bastırıyor      BREZİLYALI kalecinin menajeri Frank Henuda, dün Florya’ya gelerek, Dış İlişkiler Sorumlusu Mete Razlıklı ile görüştü. Parma’da forma giyen Taffarel’in 500 bin dolarlık alacağını talep ettiği, ödenmemesi halinde UEFA’ya gideceğini ilettiği bildirildi. 
     



 SPOR 
























</TEXT>
</DOC>
