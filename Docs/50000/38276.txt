<DOC>
<DOCNO> 38276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sonspo20.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizlispor, Jardel ve Popescu'dan gelecek paraları bekliyor.. 
</HEADLINE>
<TEXT>

     Galatasaray'dan 3.5 milyon dolar alacağı olan Denizlispor, Jardel ve Popescu'nun satışlarından gelecek parayı bekliyor. 
     Denizlispor Asbaşkanı Cengiz Ayyavuz, düzenlediği basın toplantısında, Galatasaray maçını değerlendirdi. Galip gelebilecekleri bir maçtan şanssız bir şekilde yenilgiyle ayrıldıklarını belirten Ayyavuz, ''Muzaffer'in kırmızı kart görmesinin ardından yediğimiz gol, oyunumuzu olumsuz etkiledi. Kazanabileceğimiz bir maçı yenilgiyle kapattık'' dedi. 
     Galatasaray'dan alacakları konusuna da değinen Ayyavuz, ''Jardel'i Marsilya'ya, Popescu'yu Lecce'ye satan Galatasaray, bu transferden 12 milyon dolar dolayında gelir elde edecek. Dolayısıyla bize olan gecikmiş 1 milyon 100 bin dolar borcunu ödeyecek. Kalan borçlar ise taksitlendirilecek'' diye konuştu. 
     






</TEXT>
</DOC>
