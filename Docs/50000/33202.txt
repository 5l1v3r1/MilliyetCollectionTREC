<DOC>
<DOCNO> 33202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/theper.html </URL>
<DATE> 2001/07/21/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Afta eşitlik sağlandı mı 
</HEADLINE>
<TEXT>

     Anayasa Mahkemesi iki gün önceki kararı ile affın kapsamını genişletti. Bunun gerekçesi Anayasa'daki eşitlik ilkesidir. Peki, 23.04.1999'dan sonra işlenen suçlar için eşitlik ilkesi niye gözetilmedi 
     G. T. - İstanbul 
     
     Anayasa Mahkemesi'nin affın kapsamını genişleteceği belliydi. Benzer olay 1974 affında da yaşandı. Bu tarihte affın kapsamı Anayasa Mahkemesi'nin kararları ile geniş tutulmuştu. Yani gerekçe olarak görülen eşitlik ilkesi tam olarak uygulanmıştı. Bugün için aynı şeyi söyleyemeyeceğim. Bir kere ben affa karşıyım, bunu zaman zaman belirttim. Af suçluya hak verme, mağduru cezalandırmadır. Sonra kuvvetler ayrılığı prensibine aykırıdır. Yargının işine yasamanın müdahalesidir. Adı her ne kadar af olmasa bile bu yasa bir af yasasıdır. Olaya böyle baktığımda ve fikren affa karşı olmama rağmen makul bir gerekçesi olmadan 23.04.1999 gibi bir sınır tanınması da eşitliğe aykırıdır. Eşitlik ilkesinin göz ardı edilmesi bir yana toplumda, bazı kişilerin korunduğu, bazıların cezalandırıldığı gibi yanlış bir görüşe yol açacak niteliktedir. Bu son karar. 
     Neticeten, başka isimlerle de çıkmış olsa bu af büyük bir hata idi, madem oldu bugünkü uygulama ise ikinci bir hatadır. 23.04.1999'da ısrar ise eşitlik gerekçesinin ciddiyetini bertaraf etmiştir. 
     
     







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
