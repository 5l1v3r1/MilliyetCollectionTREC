<DOC>
<DOCNO> 39881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sontur22.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ilke imza attı, kadın teğmen Hava Harp Okulu birincisi oldu 
</HEADLINE>
<TEXT>

     Hava Harp Okulu'nun 47. dönem birincisi kadın pilot teğmen Özge Özel oldu. 
     Okul mezunları bugün Cumhurbaşkanı Ahmet Necdet Sezer'in katıldığı törenle diplomalarını aldılar. 
     Mezuniyet töreninde konuşan dönem birincisi 1981 İzmir doğumlu, Elektronik Mühendisliği bölümünden Hava Pilot Teğmen Özge Özel, mezun olmaktan duyduğu gururu dile getirerek, ''Bugüne kadar almış olduğumuz bütün eğitimlerin ve kazandığımız disiplin, inisiyatif ve görev anlayışının bize verdiği güvenle her güçlüğün üstesinden geleceğimizden kimsenin şüphesi olmasın'' dedi. 
     Teğmen Özel, konuşmasının ardından mezun olan teğmenlere and içirdi. Ardından da yaş kütüğüne 47. dönem uçak maketini çaktı. Törende daha sonra diploma törenine geçildi. 
     Dönem birincisi Özge Özel'e diplomasını Cumhurbaşkanı Ahmet Necdet Sezer, ikinci Sedat Ebcin'e TBMM Başkan Vekili Murat Sökmenoğlu, Üçüncü Şakir Tirsi'ye de Genelkurmay Başkanı Orgeneral Hüseyin Kıvrıkoğlu verdi. Orgeneral Kıvrıkoğlu, törene havacı üniformasıyla katıldı. 
     
     






</TEXT>
</DOC>
