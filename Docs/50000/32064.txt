<DOC>
<DOCNO> 32064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sontur11.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahnici "Bahçeli'nin, Derviş'i istemediği iddiaları spekülasyon" 
</HEADLINE>
<TEXT>

     MHP Gnel Başkan Yardımcısı Şevket Bülent Yahnici, ekonimide alınan tüm kararlar ve yürünen yolun, 57'nci hükümetin kararları sonucu olduğunu söyledi. 
     Beypazarı Kültür Kalkınma ve Dayanışma Vakfı, Türkiye-AB Derneği ve Beypazarı Belediye Başkanlığı'nca ortaklaşa düzenlenen, '''Türkiye-AB İlişkilerinde Son Gelişmeler'' konulu toplantıda, ekonomiden sorumlu Devlet Bakanı Kemal Derviş ile MHP arasında bazı sorunlar bulunduğu ve MHP yönetiminden Kemal Derviş'in görevini bırakmasını isteyenler bulunduğu yönündeki söylentileri yanıtlayan Yahnici, söylentilerin yalnızca spekülasyondan ibaret olduğunu belirtti. Yahnici, ''Ekonmik konularda hükümet, bir bütün olarak bir şeyler yapmaya çalışıyor. Ekonomide alınan tüm kararlar ve yürünen yol, 57'nci hükümetin kararları sonucudur'' diye konuştu. 
     Kapatılan FP'den ''Yenilikçiler'' olarak adlandırılan ve parti kurmayı planlayan gruba MHP'den şu ana kadar bir milletvekilinin katıldığının hatırlatılması ve bu sayının artıp artamayacağının sorulması üzerinede Yahnici, ''Yenilikçi'' gruba MHP'den daha fazla katılım olmasını beklemediğini, bu tarz kopmaların MHP'yi güçsüzleştirmeyeceğini kaydederek, ''Türk halkının MHP'nin içinde bulunduğu şartları çok iyi değerlendirdiğini düşünüyorum'' dedi. 
     Bülent Yahnici, HADEP içinde bir grubun yeni bir parti kurma girişimlerini de değerlendirerek, ''Anayasal çerçeve içerisinde siyasi parti kurmak herkesin hakkıdır. Seçimlerde halkın tercihi, takdiri ortaya çıkar. Yeni partiler, anayasa ve yasalar çerçevesi içinde kalacaklarsa kimsenin bir şey demeye hakkı yoktur'' diye konuştu. 
     Yahnici, ''Muhalefet önce siyasi partiler ve seçim yasasında değişiklik, sonra seçim diyor. Bu konudaki düşünceleriniz nelerdir '' şeklindeki soruya da, şu yanıtı verdi 
     ''Olabilir, her şey olabilir. Türkiye Anayasa değişikliği moduna geçti. Bu geri döndürülemez. Anayasa değişikliğinden sonra buna uygun kanunların da düzenlenmesi gerekir. Siyasi partiler ve seçim yasasıyla ilgili tartışmaların, seçimlere bir iki ay gibi kısa süre kala değil de, seçimlerden uzak noktada oturup ele alınması taraftarıyım.'' 






</TEXT>
</DOC>
