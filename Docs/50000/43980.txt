<DOC>
<DOCNO> 43980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yasam/yas07.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mao’ya tapanlara baskın... 
</HEADLINE>
<TEXT>

Çin’de köylülerin Mao’ya ibadet ettikleri tapınaklar kapatıldı, resim ve heykellerinin önünde tütsü yakılması yasaklandı 
     Çin'de komünizmin kurucusu ve dini bir figür gibi tapınılan Mao Zedong'un doğum yerine operasyon düzenlendi. 
     Adının açıklanmasını istemeyen yetkili, Mao'nun doğum yeri olan Hunan'a bağlı Shaoshan'da, köylülerin Mao'ya ibadet ettikleri tapınakların kapatıldığını bildirdi. Yetkili, tapınaklardaki mihraplarda Mao'nun resimlerinin ve heykellerinin bulunduğunu, heykellerden birinin bir metreden yüksek olduğunu kaydetti. 
     Shaoshan'daki mağazalar ve hediyelik eşya dükk nlarında satılan Mao'nun başında hale bulunan bir Budist aziz gibi tasvir edildiği binlerce mala da el konulduğu belirtildi. 
     
     Yıldönümü öncesi operasyon 
     Yetkililer, 1976'da ölen Mao'nun resim ve heykellerinin önünde tütsü yakılmasını da yasakladı. Operasyon, Mao'nun Çin Halk Cumhuriyeti'ni kurduğu gün olan 1 Ekim'deki yıldönümü çerçevesinde, Shaoshan'a yüz binlerce kişinin akın etmesi öncesinde yapıldı. 
     



 YAŞAM 



















</TEXT>
</DOC>
