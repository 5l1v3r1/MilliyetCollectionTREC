<DOC>
<DOCNO> 9094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/dunya/dun04.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
PARALAR GELİYOR 
</HEADLINE>
<TEXT>

Çerçeve Yönetmelik onaylandı 
     BRÜKSEL Milliyet 

     Avrupa Birliği’nin, tam üyeliğe giden süreçte Türkiye’ye yapacağı yardımların hukuksal temelini oluşturacak olan Çerçeve Yönetmelik, Brüksel’de toplanan AB Genel İşler Konseyi’nde onaylandı. Şubat ayı başında Avrupa Parlamentosu’nun yeşil ışık yaktığı belge, dünkü toplantıda "öncelikli konu" olarak ele alındı ve herhangi bir tartışma yaşanmaksızın tüm dışişleri bakanlarınca onaylandı. 
     Bu belgenin onaylanmış olması hem Türkiye’ye gelecek yardımların tek çatı altında toplanması hem de Katılım Ortaklığı Belgesi’nin resmiyet kazanmasının önündeki son prosedür işleminin gerçekleştirilmiş olması anlamına geliyor. 
     Çerçeve Yönetmelik’in onaylanmasıyla birlikte Türkiye’ye mali yardım olarak MEDA fonundan 127 milyon Euro, ekonomik ve sosyal kalkınma çerçevesinde 45 milyon Euro ve gümrük birliğine destek amacıyla 5 milyon Euro olmak üzere beş yıllık bir süre için her yıl 177 milyon Euro verilecek. 
     


 DÜNYA 













</TEXT>
</DOC>
