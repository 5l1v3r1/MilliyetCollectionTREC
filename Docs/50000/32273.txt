<DOC>
<DOCNO> 32273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yasam/yas05.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
En komik firar 
</HEADLINE>
<TEXT>

Kevin Pullum isimli mahk m, ünlü komedyen Eddie Murphy’nin fotoğrafını kullanarak hazırladığı sahte kimlikle cezaevinden elini kolunu sallayarak kaçtı 
     DIŞ HABERLER SERVİSİ 

     Amerikalı komedi yıldızı Eddie Murphy, filmlerine taş çıkartacak nitelikteki bir firar öyküsünde de başrol oyuncusu’ oldu. Kevin Jerome Pullum isimli mahk m, Los Angeles kentinde cinayete teşebbüsten suçlu bulunmasından sadece birkaç saat sonra, Eddie Murphy’nin Dr. Doolittle’ filminden alınan bir fotoğrafını kullanarak hazırladığı sahte kimlik kartıyla cezaevinden kaçmayı başardı. 
     
     İşte Oscar’lık firar 
     Duyanı şaşkına çeviren olay şöyle gelişti 31 yaşındaki Pullum, önceki gün çıkarıldığı mahkeme tarafından cinayete teşebbüsten suçlu bulununca kaçmaya karar verdi. Los Angeles Merkez Cezaevi’nde kalan Pullum, önce hücresinde sahte bir cezaevi görevlisi kimliği hazırladı. Kimliğe fotoğraf olarak da Eddie Murphy’nin Dr. Doolittle 2’ fiminde canlandırdığı karakterin bir dergiden kestiği fotoğrafını yerleştirdi. 
     
     Öyle rahat kaçtı ki... 
     Mahkemeden birkaç saat sonra hücresinden çıktı, mahk m elbisesini çıkartıp sivil kıyafetlerini giydi. Asansöre bindi, merkezi denetim alanını geçerek elini kolunu sallaya sallaya cezaevinden çıkıp kayıplara karıştı. 
     Pullum rolünü başarıyla oynadığı ve hiç kuşku uyandırmadığı için kapıdaki görevliler tutuklunun boynuna astığı kimlik kartına bakmaya dahi gerek görmedi. Pullum, asansörden çıkarken güvenlik kameraları tarafından da tespit edildi. Kevin Jerome Pullum tüm operasyonlara rağmen bulunamadı. 
     



 YAŞAM 





















</TEXT>
</DOC>
