<DOC>
<DOCNO> 10485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sondun10.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ETA Fransa'da patlayıcı madde çaldı 
</HEADLINE>
<TEXT>

     İspanya'daki ayrılıkçı ETA örgütüne bağlı militanlar, Fransa'nın güneyinde yer alan Grenoble kenti yakınlarında bulunan bir depodan 1.6 ton ağırlığında patlayıcı madde çaldılar. 
     Sayıları 5 ile 10 arasında olduğu tahmin edilen militanlar, patlayıcı deposununun bekçisini etkisiz hale getirdikten sonra, aldıkları patlayıcı ile birlikte kayıplara karıştılar. 
     ETA militanlarının, 1.6 ton ağırlığındaki patlayıcı madde ve 20 bin adet ateşleme fitilini iki kamyona yükleyerek kaçırdıkları bildirildi. 
     Öte yandan, Fransız Terör ile Mücadele Şubesi'nin, sürdürdüğü soruşturma sonucu, soygunla ilişkisi bulunduğu tahmin edilen bir ETA militanı yakalanarak gözaltına alındı. Yakalanan militanın otomobilinde bir tabanca, sahte kimlik belgeleri ve örgüte ait doküman ele geçirildi. 
     ETA militanları, 1999 yılında yine Fransa'daki bir depodan 8.3 ton ağırlığında patlayıcı madde çalmışlardı. 




</TEXT>
</DOC>
