<DOC>
<DOCNO> 5995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/ekonomi/eko05a.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizler yüksek seyrediyor 
</HEADLINE>
<TEXT>

Erçel, kasım sonrası artan risk priminin etkisiyle faiz oranlarının halen yüksek olduğunu belirtti 
     EKONOMİ SERVİSİ 

     Merkez Bankası Başkanı Gazi Erçel, kasım ayı sonrası hızla artan risk priminin etkisiyle birincil ve ikincil piyasada faiz oranlarının halen yüksek seviyelerde olduğunu gözlediklerini belirtti. Erçel, Net İç Varlıklar’da NİV gerçekleşen ile konulan üst limit arasındaki marjın bankaların tahminini zorlaştırdığı için yeni değerlerin uygulamaya konulduğunu belirtti. 
     Erçel, "Önümüzdeki Dönemde Para Politikası Uygulaması" adı altında yaptığı yazılı açıklamada, 5 Şubat 2001 tarihi itibarıyla Merkez Bankası döviz rezervlerinin 25.6 milyar dolara yükseldiğini, IMF’den sağlanan 1.4 milyar dolarlık ek rezerv kolaylığının hesaplara girmesiyle rezervlerin kriz öncesi düzeyine çıkacağını kaydetti. 
     Ocak sonunda eksi 316 trilyon lira düzeyinde gerçekleşen NİV’in hedef seviyenin çok altında olduğunu ifade eden Erçel, rezervlerin yükselmesi ve NİV’in hedefin altında olması nedeniyle faizlerin düşerek dar bir bantta hareket ettiğini açıkladı. 
     


 EKONOMİ 
















</TEXT>
</DOC>
