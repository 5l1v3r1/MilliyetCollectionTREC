<DOC>
<DOCNO> 46874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/dunya/dun01.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçaktaki konfetiyi şarbon sandılar 
</HEADLINE>
<TEXT>

United Airlines uçağında sağa sola saçılan konfetileri şarbon sanan yolcular, korkudan ecel terleri döktü... 
     ABD'den 80 yolcuyla havalanan United Airlines uçağında bir kişinin, havalandırma sistemine toz saçtığı yönündeki iddialar üzerine San Jose Havaalanı'nda biyolojik saldırı alarmı verildi. Acil iniş yapan uçak üç saat incelendi. İtfaiyecilerin uçaktan aldığı örnek FBI'ın alanda kurduğu çadırda incelendikten sonra tehlike olmadığı anlaşıldı. Olaydan sonra açıklama yapan FBI sözcüsü Andrew Black, toz sanılan maddenin bir tebrik kartından çıkan konfetiler olduğunu ve kazara saçıldığını söyledi. 
     
     Tuvalette şüpheli toz 
     Öte yandan, Washington'dan Londra'dan gelen, United Airlines'a ait uçağın tuvaletinde toz bulundu. Tuvaleti kullandığını belirlenen 17 yolcu, tek tek dezenfekte edildi. 
     



 DÜNYA 












</TEXT>
</DOC>
