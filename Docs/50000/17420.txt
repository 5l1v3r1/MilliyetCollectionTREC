<DOC>
<DOCNO> 17420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/sontur10.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan "İstifa etmem sözkonusu değil" 
</HEADLINE>
<TEXT>

     İçişleri Bakanı Sadettin Tantan, ANAP Genel Başkanı, Devlet Bakanı ve Başbakan Yardımcısı Mesut Yılmaz ile ''aralarında kavga olduğu'' ve ''istifa edeceği'' yolundaki iddialara karşılık, ''Böyle birşey asla söz konusu değildir'' dedi. 
     Tantan, ANAP Fatih İlçe Kongresi'nde yaptığı konuşmada, mücadelelerinden hiçbir gücün yıldıramayacağını belirterek, ''Genel başkanımızla aramızda 'bir kavga var' gibi birşeyler uygulamaya sokulmak ve 'bir istifa' söylemi hep gündeme getirilmiştir. Böyle birşey asla söz konusu değildir. Çünkü ben iradeyi sizden aldım'' dedi. 
     Milletin adına görev yaptığını belirten Tantan, şunları söyledi 
     ''Yeter ki sizin iradeniz, bizim üzerimizde devam etsin. Ümit ediyorum ki, parti disiplini içerisinde genel başkanımızdan milletvekilimize, il ve ilçe teşkilatlarına kadar dargınlık ve kırgınlıkları bir tarafa bırakarak, bir bütünlük, büyük bir heyecan içerisinde, bütün arzu ve isteklerimizi gerçek şekliyle halkımıza geri dönerek anlatırsak, bütün halkımızın isteklerini uygulamaya sokmamız için hiçbir engel bizi asla önleyemez.'' 
     
     




</TEXT>
</DOC>
