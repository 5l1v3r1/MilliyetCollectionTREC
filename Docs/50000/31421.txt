<DOC>
<DOCNO> 31421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/guncel/gun11.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Naile’ye üvey anne işkencesi 
</HEADLINE>
<TEXT>

     ŞAKİR AYDIN İstanbul 

     Çocuklara yönelik şiddet olaylarına bir yenisi daha eklendi. Gebze'de 6 yaşındaki Naile Çetin, üvey annesi tarafından feci şekilde dövüldü. Sekiz kaburgası kırılan ve akciğer zarında yırtık olan küçük kız ameliyat edilirken, cani anne, eşiyle birlikte gözaltına alındı. 
     Songül Çetin, dini nik hlı eşi Nezir Çetin'in ilk evliliğinden dünyaya gelen Naile'yi önceki akşam acımasızca dövdü. Songül Çetin, bir süre sonra eve gelen kocasına da, Naile'nin yüksekten düştüğünü söyledi. Songül ve Nezir Çetin tarafından Kartal Lütfi Kırdar Eğitim ve Araştırma Hastanesi'ne kaldırılan küçük kızı inceleyen doktorlar, çocuğun dövüldüğünü tespit ederek, durumu polise bildirdi. Bunun üzerine Çetin çifti gözaltına alındı. 
     Yoğun bakıma alınan, sekiz kaburgasının kırık olduğu, akciğer zarında da yırtılma meydana geldiği belirlenen küçük kız, dün öğle saatlerinde ameliyata alındı. 
     



 GÜNCEL 





















</TEXT>
</DOC>
