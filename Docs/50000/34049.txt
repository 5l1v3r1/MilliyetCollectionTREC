<DOC>
<DOCNO> 34049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/guncel/gun09.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
EĞİTİM DOSYASI 
</HEADLINE>
<TEXT>

İstanbul’un kayıt takvimi belirlendi...      İSTANBUL Milliyet 

     İstanbul’da yeni eğitim öğretim dönemi için kayıt takvimi belirlendi. 20 Ağustos’tan itibaren veli ve öğrencilerin kayıt maratonları başlıyor. Genel lise ve ilköğretim okullarının kayıtları 20 Ağustos’ta başlayacak ve 7 Eylül’e kadar devam edecek. Kura ile öğrenci alan Müfredat Laboratuvar Okullarının ön kayıtları 20 - 31 Ağustos tarihleri arasında yapılacak. 3 Eylül’de ise bu okullara girmeye hak kazanacak öğrenciler için kura çekimi olacak. 
     
Süper lise kayıtları ağustosta      Not ortalamasına göre öğrenci alan ve yabancı dil ağırlıklı eğitim vermesi nedeniyle gözde okullar arasında bulunan süper lise ön kayıtları, 27 - 31 Ağustos tarihleri arasında yapılacak. Adaylar 20 Ağustostan itibaren, süper liseler için formları şu okullardan alacaklar Büyükçekmece Lisesi, Küçükçekmece Lisesi, Bahçelievler Lisesi, Şehremini Lisesi, Gaziosmanpaşa Plevne Lisesi, Şişli Teknik ve Endüstri Meslek Lisesi, Üsküdar Lisesi, Fenerbahçe Lisesi, Pendik Lisesi, Beşiktaş Lisesi. 
     



 GÜNCEL 















</TEXT>
</DOC>
