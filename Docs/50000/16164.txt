<DOC>
<DOCNO> 16164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/guncel/agun.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenyurt’un ihya’ ettiği sülale... 
</HEADLINE>
<TEXT>

Gözaltındaki zanlılar rüşveti itiraf etti. Belediye Başkanı Çapan’ın malvarlığı araştırılıyor... 
     MUSTAFA BAKACAK, SERHAT OĞUZ İstanbul 

     Esenyurt Belediyesi’ndeki yolsuzluk soruşturmasında gözaltına alınan zanlılar ilk sorgularında rüşvet çarkını itiraf ettiler. İşadamlarından minibüsçülere kadar herkesten rüşvet alındığı iddia edildi. Kardeşlerinin yanı sıra, akrabalarını da ihya ettiği öne sürülen Belediye Başkanı Gürbüz Çapan’ın, görevi sırasında edindiği mal varlığı incelemeye alındı. 
     
Çetin Çapan teslim oldu      Çıkar amaçlı suç örgütü oluşturmak, ihalelere fesat karıştırmak suçlamasıyla başlatılan soruşturma kapsamında aranan Çetin Çapan’ın da teslim olmasıyla gözaltındakilerin sayısı 18’e yükseldi. Sorgu ve el konulan bir kamyon dolusu evrağın incelenmesi için İl Jandarma Alay Komutanlığı’nda özel bir ekip oluşturuldu. 
     
Meclis üyelerine sus payı      Bölgede fabrika kurmak isteyen işadamlarından 100 bin dolar civarında rüşvet alındığını itiraf ettikleri belirtilen zanlıların ifadelerinde, "Alınan rüşvetin bir bölümü meclis üyelerine dağıtılıyordu. Rüşvet vermek istemeyen işadamlarının arazisi de yeşil alan ilan ediliyordu" dedikleri öğrenildi. 
     
Çapan oğulları      Zeki Çapan Kardeşi Kars’ta öğrenci olaylarına karışınca tutuklandı. Köyde çobanlık yaparken, 1989 seçimleri sırasında ağabeyinin yanına geldi. Halen seçim uzmanı trilyoner işadamı. 
     Günay Çapan Kardeşi Almanya’da vergi sorunları nedeniyle aranırken Türkiye’ye geldi. Esenkent’in pencere-kapı işini üstlendi, termik santral kurdu. Doğa Holding’in fikir babası. 
     Cebbar Aksu Enişte Eski Kakaç Köyü muhtarı, şirketlerde önemli görevlerde bulunuyor. 
     Muzaffer Bulut Enişte İstanbul’da minibüs şöförüydü, şimdi hatlı minübüsleri var. 
     Ethem Çapan Kardeşi İlkokul mezunu. Doğa Holding ortağı. 
     Metin Çapan Kardeşi Almanya’da işçiydi. İstanbul’a geldi, termik santral bağlantı sistemleri ve su bedellerinin toplanmasıyla uğraşıyor. 
     Çetin Çapan Kardeşi Lise mezunu Çetin Çapan, Barış ve Erdem İnşaatlarının ortağı, termik santralin ortağı. 
     
Eliçe Bana bir şey almadıALİ EYÜBOĞLU 
     Jandarma tarafından arandığı iddia edilen şarkıcı Pınar Eliçe, avukatları ile birlikte bir basın toplantısı düzenledi. Malvarlığını üzerine geçirdiği öne sürülen eski sevgilisi Çetin Çapan’ın kendisine hediye bile almadığını söyleyen Eliçe, Beraberliğimiz süresince bana, adına hediye denirse o da Sevgililer Günü'nde bir aşk böceği aldı. Bir de balon" dedi. 
     


 GÜNCEL 


















</TEXT>
</DOC>
