<DOC>
<DOCNO> 41904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/yasam/ayas.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Boeing 757’nin asıl hedefi Beyaz Saray’dı 
</HEADLINE>
<TEXT>

Beyaz Saray Sözcüsü Başkan’ın uçağı da hedefler arasındaydı 
     DIŞ HABERLER SERVİSİ 

     Pentagon’a çarpan United Havayolları’na ait Boeing 757 tipi uçağın asıl hedefinin Beyaz Saray olduğu ileri sürüldü. 
     Washington Post gazetesi, 58 yolcu ve 6 mürettebat taşıyan uçağın uzun süre direkt olarak Beyaz Saray’a doğru uçtuğunu, ancak son anda keskin bir dönüş yaparak rotasını Pentagon’a çevirdiğini bildirdi. Haberini, adını açıklamayan kaynaklara dayandıran gazete, Boston’dan kalkan 77 sefer sayılı uçağın Beyaz Saray’a iyice yaklaştığı bir sırada aniden bir savaş jeti gibi, 270 derece dönüş yaparak yönünü Pentagon’a çevirdiğini yazdı. 
     Yine habere göre, pilot kabinindeki bir kişi, uçağın kimliğini, uçuş numarasını, hız ve yüksekliğini bildiren "transponder"ını kapattığını belirterek, bunun ancak profesyonel bir pilot tarafından yapılabileceği ifade edildi. 
     
     Savaş uçakları eskortluk yaptı 
     Beyaz Saray Sözcüsü Ari Fleischer, dün yaptığı açıklamada, Başkan George W. Bush’un saldırının meydana gelmesinden sonra Beyaz Saray’a gitmek yerine Nebraska’ya yönelmesinin ardındaki nedenin, başkanın ikametg hı ve uçağı Air Force One’ın Hava Kuvvetleri No 1 teröristlerce hedef seçildiğinin tespit edilmesi olduğunu bildirdi. CNN televizyonu da korsanlar tarafından ele geçirilmiş bir uçağın Başkan’ın uçağına havada çarpması ihtimalinin önlenmesi için Bush’u taşıyan Air Force One’ın Washington’a ABD Hava Kuvvetleri’ne bağlı savaş uçaklarının eskortunda döndüğü kaydedildi. 
     
Yolcuların kahramanlığıPittsburgh’da düşen Boeing’i direnen yolcular düşürmüş... 
     Pittsburgh’ta düşen uçağın, yolcularının Dünya Ticaret Merkezi’ne olanları öğrendikten sonra teröristleri engellemesi sonucu Washington’da vuracağı hedefine ulaşamadığı ileri sürülüyor. 
     
     Oylama yaptılar 
     CNN Televizyonu’nun haberine göre, bu uçaktaki yolculardan biri, teröristlerin, "Ölmeden önce evinizi arayın" sözleri üzerine, evini aradığında, Dünya Ticaret Merkezi’ne olanları öğrendi. Yolcu, bunun üzerine, uçaktaki diğer yolcular arasında, teröristlerin amacına ulaşmasını engelleme yönünde oylama yaptı. CNN’e göre, nasıl olsa ölmekten başka şans verilmeyen yolcular, uçağı kaçıran teröristleri engellemeyi başardılar, ancak yere çakılmaktan da kurtulamadılar. 
     
New York artık kül kokuyor      11 Eylül salı sabahı yaşananlar, bir k bus gibiydi... Saldırılar karşısında çevrelerine şaşkın, üzgün, meraklı ve kaygılı gözlerle bakan, yüreklerine acı oturan insanlar uykuya daldı... Uyandıklarında yaşadıklarının k bus olmadığını anlamaları uzun sürmedi... Keskin bir yanık ve kül kokusu sarmıştı ortalığı... İtfaiyeciler ve kurtarma ekipleri doldurmuştu sokakları... Dün New York’ta uyananların alıştıkları şehir ve insanlar yoktu artık... Yaşananlar gerçekti... 
     
     



 YAŞAM 


















</TEXT>
</DOC>
