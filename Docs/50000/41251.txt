<DOC>
<DOCNO> 41251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/yasam/yas03.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Isıtılmış taşlar vücuda hayat veriyor 
</HEADLINE>
<TEXT>
Ağrılarınızı taşlayın .. 
Uykusuzluk, bel, sırt ve baş ağrıları çekiyor, stresten şik yet ediyorsanız lav taşlarıyla yapılan sıcak taş terapisi’ tam size göre... 
     AYŞEGÜL AYDOĞAN İstanbul 

     Kronikleşmiş sıkıntılar, bel ve sırt ağrıları, uykusuzluk, regl sıkıntıları, dolaşım, sindirim, solunum sorunları, kas, kemik, eklem rahatsızlıkları, günlük yaşamın getirdiği yoğun stres... Isıtılmış lav taşları kullanılarak, ısının bedenin derinlerine işlemesini sağlayan sıcak taş terapisi’ tüm bunlara çare... 
     
Derin dinlenme sağlıyor’      Bildiğimiz masajlara pek benzemeyen, sıcak taşların vücudun çeşitli yerlerine konması ve masaj sırasında kullanılması yoluyla yapılan terapinin en önemli özelliği, uzman İpek Çaldemir’in deyimiyle derin dinlenmeyi’ sağlaması. 1.5 saat süren masaj sonunda kişi kendini bütün gece sağlıklı uyumuş gibi hissediyor. 
     Çaldemir, terapiden baştan ayağa arınmış hissedilerek çıkmanın sırrını şöyle açıklıyor 
     "Stres nedeniyle gece uykumuzda bile dinlenemiyoruz. Uygulamalarda derin dinlenme fazını yakalıyorum ve müşterilerim bedelerindeki ağrı, sızı ve sıkıntılarından kurtuluyor, dahası adeta şarj olarak buradan çıkıyor. Derin dinlenme, kişinin iyileşme gücünü de ortaya çıkarıyor." 
     
Her meslekten müşteri      Aromaterapi, refleksoloji, manuel lenf drenaj, Bach çiçek terapisi ve Çampisaj gibi diğer masaj ve rahatlama tekniklerini de uygulayan Çaldemir, müşterilerinin bir saat için hayattan kopabildiğini ifade ediyor. 
     Borsacı, bankacı gibi anormal stresli’ diye nitelediği meslek gruplarından emlakçılara, vitrin düzenlemecilere kadar pek çok müşterisi olduğunu belirten Çaldemir, "Komşu illerden, hatta depremzedelerden rahatlamak için gelenler var" diyor. 
     Sıcak taş terapisi’ 1.5 saat sürüyor ve tüm stresi bir anda alıp götürüyor. Ancak bu işlem 70 milyon liraya mal oluyor. 
     



 YAŞAM 














</TEXT>
</DOC>
