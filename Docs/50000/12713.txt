<DOC>
<DOCNO> 12713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sondun11.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırp Arnavut görüşmeleri başladı 
</HEADLINE>
<TEXT>

     Yugoslavya Koordinasyon Heyeti ile Preşova Vadisi'nde yaşayan Arnavutların temsilcileri arasındaki görüşmeler, Kosova-Sırbistan sınırında bulunan Merdare köyünde başladı. 
     Görüşmelerde, Preşova Vadisi'ndeki Arnavutların ileri sürdükleri sorunlara siyasi çözüm bulunmasına çalışılacak. Preşova Vadisi'ndeki Arnavutlar, daha fazla özerklikle yüksek eğitim ve yönetim organlarına daha fazla katılımda ısrar ediyor. Merdare'de başlayan görüşmelerin Makedonya'daki son durumun gölgesinde ve uluslararası topluluğun Arnavutların ortaya attığı sorunlarla ilgili son değerlendirmelerinin etkisinde geçeceği tahmin ediliyor. Preşova Vadisi'nde, Preşova, Medvece, Buyanovça Kurtuluş Ordusu UCPMB mensuplarıyla Sırbistan güvenlik güçleri arasındaki çatışmalar, uluslararası topluluğun arabuluculuğu sonucu iki hafta önce imzalanan ''ateşkes'' anlaşmasıyla sona ermişti. 




</TEXT>
</DOC>
