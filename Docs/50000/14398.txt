<DOC>
<DOCNO> 14398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sondun13.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan Başbakanı "Miloşeviç Sırbistan'da yargılanacak" 
</HEADLINE>
<TEXT>

     Sırbistan Başbakanı Zoran Cinciç, Yugoslavya'nın eski devlet başkanı Slobodan Miloşeviç'in Sırbistan'da yargılanacağını, bu konuda ''her türlü işbirliğine hazır olduklarını''söyledi. 
     İtalyan La Stampa gazetesine demeç veren Cinciç, ''Sorunlarımızı kendi içimizde çözmeye hakkımız olduğunu düşünüyorum. Dava, Sırbistan'da görülecek'' dedi. Cinciç, başka kanıtların toplanmasına ve davaya başka suçlamaların da dahil edilmesine hazır olduklarını kaydetti. Sırbistan'da geçen Eylül ayındaki seçimlerden zaferle çıkmaları halinde Miloşeviç ile karşı karşıya geleceklerini bildiklerini belirten Cinciç, Miloşeviç'in hemen seçimlerin ardından tutuklanmasının mümkün olmadığını kaydetti. Cinciç, ''yasalara saygı göstererek, görgü tanıklarını ve kanıtları biraraya getirmemiz gerekiyordu'' dedi. 




</TEXT>
</DOC>
