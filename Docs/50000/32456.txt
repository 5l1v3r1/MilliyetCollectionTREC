<DOC>
<DOCNO> 32456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas02.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hipodrom’da mezuniyet coskusu 
</HEADLINE>
<TEXT>

İstanbul Üniversitesi’nden mezun olan 11 bin öğrenci diplomalarını Veliefendi’de aldı 
     ESRA KURT İstanbul 

     VELİEFENDİ Hipodromu’nda bu kez herkes sevindi. İstanbul Üniversitesi’den 2000 -2001 öğretim yılında mezun olan 10 bin 939 öğrenci, dün keplerini havaya atarak okulu bitirmelerini kutladı. Zorlu maratonu tamamlayan 17 fakülte, 7 yüksek okul ve konservatuarıdan öğrenciler kortej oluşturup şeref tribününü selamladı. Ardından da hipodromdaki yerlerini aldı. Tören, Atatürk için bir dakikalık saygı duruşu ve İstiklal Marşı’yla başladı. 
     TÜRBAN üzerine kep giyen mezunların korteje alınmadığı görüldü. Türbanlı mezunlar, geçişi öğrenci aileleriyle birlikte tribünden izledi. Mezunları kutlayan Rektör Prof. Dr. Kemal Alemdaroğlu, öğrenci harçlarının artırılmasına her zaman karşı çıktığını belirterek, "Devlet üniversiteleri, halkın üniversitesidir" dedi. Daha sonra okul birincilerine diploma ve ödülleri verildi. Yemin töreninden sonra da 10 bini aşkın öğrenci, keplerini havaya atarak mezuniyeti kutladı. 
     



 YAŞAM 

























</TEXT>
</DOC>
