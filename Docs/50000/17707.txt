<DOC>
<DOCNO> 17707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sontur25.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava etkisini sürdürecek 
</HEADLINE>
<TEXT>

     Yağışlı hava, önümüzdeki üç gün içinde yurdun kuzey ve doğu kesimlerinde aralıklı olarak etkisini sürdürecek. 
     Devlet Meteoroloji İşleri Genel Müdürlüğü yetkililerinden alınan bilgiye göre, yarın, Marmara'nın güneyi, Kıyı Ege ve Batı Akdeniz dışında tüm yurtta yağış bekleniyor. Yağışlar yağmur ve yer yer sağanak şeklinde olacak. 
     25 Nisan Çarşamba günü, Karadeniz, İç Anadolu'nun kuzey ve doğusu ile Doğu ve Güneydoğu Anadolu bölgeleri yağışlı, diğer yerler ise parçalı ve az bulutlu geçecek. 26 Nisan Perşembe günü ise Karadeniz, İç Anadolu'nun kuzey ve doğusu, Doğu ve Güneydoğu Anadolu bölgeleri ile Doğu Akdeniz'de yağışlı bir hava görülecek. Hava sıcaklığının ise yarından itibaren yurdun batı bölgelerinde artarak, mevsim normallerine ulaşması bekleniyor. 




</TEXT>
</DOC>
