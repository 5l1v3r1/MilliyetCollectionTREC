<DOC>
<DOCNO> 31485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/zbirand.html </URL>
<DATE> 2001/07/11/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Durdurun artık yangını.. 
</HEADLINE>
<TEXT>

     Artık karar verdim. 
     Türkiye uzun yıllardır, cahil ve kasabalarının dışına çıkmamış, küçük insanlar tarafından yönetiliyor. 
     Hiçbiri kötü niyetli değil. Ancak özellikle son 50 yıldır bu ülkeye öylesine bir sistem oturttular ki, h l işin içinde çıkamıyoruz. 
     Son 8 aydır Kasım 2000’den bu yana yaşadıklarımız, bu sistem ve bu insanların tutumları nedeniyle, nasıl fakirleştiğimizin en açık göstergesidir. 
     Üstelik, yangın h l sürüyor ve bizler de sürekli olarak kaybediyoruz. 
     Telekom konusundaki inatlaşma ve siyasi rant elde etme çabası bu ülkeye çok pahalıya mal oldu. 
     Aylardır direndiler. Ancak her defasında da, IMF ne istediyse yaptılar. 
     Sonuç Bu direniş nedeniyle Türk lirası dolar karşısında yaklaşık yüzde 20 oranında ekstra değer kaybetti. 
     Son derece gereksizdi. Bizleri fakirleştirmekten başka hiçbir işe yaramadı. 
     Her direnişleri bu ülkeyi biraz daha hırpalıyor. 
     Radikal Gazetesi’nin hesabına göre, halkın kaybı 25 milyar dolar. 
     Bitmedi. 
     Bir de, banka sektörü var. 
     Aylardan beri bu sektörün tekrar rayına oturtulması gerektiği söyleniyor. IMF sürekli uyarıyor ve hem fon içindeki bankalar konusunda, hem de dışardaki hastalıklı bankalar için önlemler istiyordu. 
     Geç kalındı. 
     Sonuçta, 5 yeni bankanın da ceremesini ödeyeceğiz. 
     Türk halkının son 4 yılda iflas eden bankalardan dolayı ödemek zorunda kalacağı para miktarı da 30 milyar doları aştı. 
     Kızmayalım da, ne yapalım 
     Bu bankalara kim izin verdi 
     Liderlerimizin emriyle siyasi kadrolar. 
     Neden izin verdi 
     Kendi zenginini 
     yaratmak için... 
     Bugünkü faturayı kim ödüyor 
     Hiç ilgisi olmayan bizler... 
     İsyan etmeyelim de ne yapalım 
     
Yangın daha ne kadar sürecek      Ülkeyi saran yangın 8 aydır sürüyor. 
     Her gün bir ümitle kalkıyoruz. Ancak çok geçmeden yine hayal kırıklığına uğruyoruz. 
     Duracak dediğimiz gün, bir bakıyoruz yeni bir kriz. Yine dolar yükseliyor... 
     Yine borsa düşüyor. 
     Bu gidiş en kısa sürede durdurulamazsa, programa bağlanan ümitler de yok olacak ve ülke çok daha korkunç bir kriz girdabına düşecek. 
     Toplum bu durumdan kurtulabilmek için, koalisyona güvenmek istiyor. 
     Ancak koalisyon ortakları da, kendilerine güven duyulmaması için ellerinden geleni yapıyorlar. 
     Aynı zamanda da ülkeyi 3’üncü krize doğru iteliyorlar. Bir bölümü cahil olduğundan dolayı, ne yaptıklarını dahi bilemeden hareket ediyor. 
     Gidiş çok tehlikelidir. 
     Bir daha böyle bir krizle karşılaşır ve yine IMF ile sürtüşmeye girilirse, uçuruma düşeriz. 
     Koalisyon ortakları 1-2 ay susabilseler, sadece verdikleri sözleri yerine getirebilseler, yangın sönecek. 
     Bunu yapamadıkları taktirde, bugünkü liderlerin bir daha seçilme şansları da kalmaz. 
     Bıktık artık bu sistemden ve Türkiye’yi sürekli fakirleştiren liderlerden. 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
