<DOC>
<DOCNO> 25236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur20.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çanakkale'de 'Neden kanalizasyona çiş yaptın' tartışması 2 can aldı 
</HEADLINE>
<TEXT>

     Çanakkale'nin Bayramiç İlçesi'nde, kuzenler arasında ''kanalizasyona çiş yapma'' yüzünden çıkan tartışma, 2 kişinin ölümüne, 2 kişinin yaralanmasına neden oldu. 
     İlçeye bağlı Pıtıreli Köyü'nde, gece birlikte içki içen kuzenlerden Şenol Çelik 34 , tuvalet ihtiyacını, tuvalete gitmek yerine açıktaki kanalizasyonda giderdi. İbrahim Algül 36 , Şenol Çelik'in bu davranışına tepki gösterince aralarında tartışma çıktı. 
     Tartışmanın kavgaya dönüşmesi, çevrede bulunan köylülerce engellendi. Evine giden İbrahim Algül, pompalı tüfeğini alarak, teyzesinin ve kuzeninin oturduğu eve geldi ve kapıyı çaldı. 
     İbrahim Algül 36 , kapının açılmasıyla birlikte pompalı tüfeğini Şenol Çelik'in 34 üzerine doğrultarak ateşledi. Algül, kendisine engel olmaya çalışan teyzesi Saffet Çelik'e de 65 ateş etti. 
     Kanlar içinde yere serilen ana-oğul olay yerinde can verdi. Pompalı tüfekten çıkan saçmalardan Şenol Çelik'in eşi Şengül Çelik 30 ile kızı Gaye Çelik 3 yaralandı. 
     Olaydan sonra gözaltına alınan İbrahim Algül, çıkarıldığı mahkemede tutuklanarak, Bayramiç Kapalı Cezaevi'ne konuldu. 






</TEXT>
</DOC>
