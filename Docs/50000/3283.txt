<DOC>
<DOCNO> 3283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/guncel/gun01.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac Ailesi'nden gelen Catherina Cerrahoğlu KARAR LOBİLERİN ESERİ’ 
</HEADLINE>
<TEXT>
Fransız yengeden CHIRAC’a sitem 
Ermeni soykırımına ilişkin kararı çıkaran Fransız vekilleri, seçim kaygısı’ taşımakla suçlayan MHP'li Cerrahoğlu'nun eşi, Büyük hata yaptılar’ diyor 
     SALİHA ÇOLAK Ankara 

     Fransız Parlamentosu'nun Ermeni soykırımına ilişkin kararına, MHP Milletvekili İsmail Hakkı Cerrahoğlu'nun Chirac Ailesi’nden gelen eşi Catherina da tepki gösterdi. Baba tarafından Chirac’la akraba olan Catherina Cerrahoğlu, ikili ilişkilerin gerginleşmesine üzüldüğünü söyledi. Ankara'da çocuklara at binmeyi öğreten Cerrahoğlu, soykırım kararıyla ilgili düşüncelerini anlatırken, kararın ardındaki hesaplara dikkat çekti. 
     
     "Haksızlık yapıldı" 
     Kendi ülkesinin demokrasi anlayışını eleştiren Cerrahoğlu, kararla Türklere haksızlık yapıldığını vurguladı. Fransa'da 15 yıl yaşayan eşi ile okulunda tanışarak evlenen Catherina Cerrahoğlu, ailesinin bir Türk'e kız vermekten rahatsız olmadığını, anne ve babasının eşini çok sevdiğini ancak Fransa'da Türklere karşı genel bir ön yargı olduğunu söyledi. 
     
     Fransızlar'ın gözüyle... 
     Soykırım kararı konusunda seçim hesabıyla hareket eden Fransız siyasetçileri suçlayan Cerrahoğlu, sözlerini şöyle sürdürdü "Fransa'da lobiler çok etkili. Milletvekilleri seçimleri düşünüyorlar. İnsanlar gözünü medyadan ayırmıyor. Orada ne verilirse ona inanıyorlar. Yönlendiriliyorlar. Fransa'daki çarşaflı Türkler de onların kafasında ürkütücü bir Türkiye imajı yaratıyor. Ancak gelip görünce gerçeği anlıyorlar." 
     
     Fransa'ya tepkimiz MGK'da şekillenecek 
     Fransa'ya uygulanacak yaptırımlar Cumhurbaşkanı Sezer başkanlığında toplanacak Milli Güvenlik Kurulu'nda karara bağlanacak. Çankaya Köşkü'nde Başbakan, Başbakan yardımcıları, İçişleri ile Milli Savunma bakanları, Genelkurmay Başkanı, kuvvet komutanları ve üst düzey bürokratların katılımıyla bugün yapılacak toplantıda Fransa'ya uygulanabilecek yaptırımlar konuşulacak. 
     
     


 GÜNCEL 

















</TEXT>
</DOC>
