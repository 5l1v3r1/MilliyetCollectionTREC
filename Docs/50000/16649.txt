<DOC>
<DOCNO> 16649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/guncel/gun14.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Kayseri’de 100 bin lira 5 milyon lira yapıldı 
     Kayseri’de polis, sahte para basımında yeni bir yöntemi ortaya çıkardı. 100 bin liralık banknotları 5 milyon liraya çeviren Muzaffer E, Kazım Y, Tayyar T, Talat T, Ahmet T. ve Lokman A. yakalanarak gözaltına alındı. Sanıklar, 100 bin liralık banknotları tinerle sildiklerini, daha sonra bilgisayarda üzerlerine 5 milyon liranın küçültülmüş kalıbıyla baskı yaptıklarını söylediler. Zanlıların evlerinde yapılan aramada 56 adet sahte 5 milyon lira ve para basımında kullanılan bilgisayar harddiski ele geçirildi. 
     
     180 kaçağı Yunanistan diye Çeşme’ye bıraktılar 
     İzmir’in Çeşme ilçesi Alaçatı beldesinde Jandarma Kıyı Kontrol ve Mücadele Tim Komutanlığı’nın operasyonuyla Pakistan, Afganistan, Filistin, Irak, İran, Hindistan, Fas ve Bangladeş uyruklu 180 kişi yakalandı. Avrupa yerine Türk kıyılarına çıkarılan kaçakların, insan tacirlerine kişi başına 2 bin dolar ödediği belirlendi. Macera dolu bir gemi yolculuğu yaptıklarını söyleyen kaçaklar, "İki gün aç - susuz bıraktılar. Sonra da Fırtına var, Atina yerine Yunan kıyılarına geldik’ deyip Türkiye’de indirdiler" diye konuştu. 
     
     Urfi Çetinkaya da Kartal’a nakledildi 
SEMRA PELEK İstanbul 
     Matador Operasyonu"nda yakalanan Urfi Çetinkaya, tutuklu bulunduğu Nevşehir Cezaevi’nden Kartal Özel Tip Cezaevi’ne nakledildi. "Uyuşturucu imal ve ihraç etmeköten yargılandığı İstanbul DGM’-ye dün bacaklarındaki rahatsızlık nedeniyle cezaevine ait bir ambulansla gelen Çetinkaya, tekerlekli sandalye kullandı. Hakkında 420 yıl ağır hapis cezası istenen Çetinkaya, avukatlarının Adalet Bakanlığı’na yaptığı başvurunun kabul edilmesi üzerine Kartal Cezaevi’ne götürüldü. 
     
     Veli Göçer hakkında gıyabi tutuklama kararı 
     Marmara depreminde, inşa ettiği binaların yıkılması sonucu 195 kişinin ölümüyle ilgili olarak açılan davada Veli Göçer hakkında gıyabi tutuklama kararı verildi. Müdahil avukatlar, "Duruşmalara gelirken trafik canavarıyla karşılaşıyoruz. Dava Yalova’ya alınsın" dedi. Konya 2.Ağır Ceza Mahkemesi’ndeki duruşmada Veli Göçer’in tutuklanmasına, davanın nakli konusuna Yargıtay içtihatları izin vermediğinden nakil talebinin reddedilmesine, İstanbul Teknik Üniversitesi’nden ek bir bilirkişi raporu istenmesine karar verilerek duruşma ertelendi. 
     
     Bayrampaşa Cezaevi’nde 6 cep ve 4 telsiz bulundu 
İSTANBUL Milliyet 
     Bayrampaşa Cezaevi’nde altı cep telefonu, dört telsiz telefon ve bu cihazlara ait aksamlarla çeşitli suç unsurları ele geçirildi. Alınan bilgiye göre 12, 13, 14, 15, 16 ve 17. koğuşlarda iki şiş, sekiz telefon, beş simkart, 31 şarjlı pil, beş cep telefonu bataryası, bir cep telefonu kulaklığı, iki şifre kartı, 40 gram esrar, örgütsel içerikli bir kitap ve oyun kağıdı bulundu. Adli Bölüm D-1, D-2 ve D-4 koğuşlarına dışarıdan atılan paketlerden de iki cep telefonu, üç şarj cihazı ve bir cep telefonu bataryası çıktığı bildirildi. 
     
     Dünya Sağlık Örgütü AIDS, veremi hortlattı 
CENEVRE ANKA 
     Son yıllarda yeniden hortlayan vereme yakalanan kişilerin tedavi görmemesi halinde ölüm riskinin yüksek olduğu uyarısı yapıldı. Sadece gelişmekte olan ülkelerde yılda iki milyon kişinin verem hastalığından öldügüne işaret eden Dünya Sağlık Örgütü WHO , AIDS’in etkisiyle de veremin yeniden ciddi bir sorun haline geldiğini vurguladı. Vereme karşı mücadelenin başarılı olabilmesi için hastalığın erken teşhis edilmesi gerektiğine işaret eden WHO, tedavi olmayan hastaların yarısına yakın bir bölümünün öldüğüne dikkat çekti. 
     
     Prof. Dr. Demirsoy İnsan ömrü 250 yıla çıkacak 
     Hacettepe Üniversitesi öğretim üyesi Prof. Dr. Ali Demirsoy, insan ömrünün 30 - 40 yıl sonra 250 yıla uzayacağını öne sürdü. Kadıköy Belediyesi Kültür ve Sanat Merkezi’nde "Genetik Kopyalama" konferansı veren Demirsoy, yaşlanan insanların kromozomlarında telomer’ kromozomları çeken iplik kısalması ve bunun sonucunda da ölüm meydana geldiğini anlatarak, "Telomerleri kısalan bir insan, gidip telomerlerini uzattırabilecek. Böylece ömrü 250 yıla kadar uzayabilecek" dedi. 
     


 GÜNCEL 

























</TEXT>
</DOC>
