<DOC>
<DOCNO> 21015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/soneko06.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Derviş Hazine'de çalışıyor 
</HEADLINE>
<TEXT>

     Devlet Bakanı Kemal Derviş, çalışmalarını Hazine Müsteşarlığı'nda sürdürüyor. 
     Hazine Müsteşarlığı'nda bürokratlarla biraraya gelen Bakan Derviş'in, en son ekonomik gelişmeler ile toplu iş sözleşmesi konusunda Hazine uzmanlarının yaptığı çalışmaları ele aldığı belirtiliyor. 
     Bakan Derviş'in, Hazine'deki toplantıda, 15 Mayıs Salı günü yapılması beklenen IMF İcra Direktörleri Kurulu toplantısını ve bu toplantının ardından Türkiye'ye verilecek olan kredi ile bu kredinin kullanılacağı alanlar üzerinde de durduğu öğrenildi. 
     Niyet Mektubu'nun geçen hafta IMF gönderildiğini hatırlatan yetkililer, İcra Direktörleri'nin bunu okuduklarını, ayrıca ön koşul olan bankacılık ve Telekom yasalarına ilişkin düzenlemelerin de gerçekleştirildiğini kaydediyorlar. 
     IMF'nin, Türkiye'nin Niyet Mektubu'nu onaylamasının ardından, yaklaşık 3.9 milyar dolarlık bir krediyi derhal serbest bırakacağı ifade ediliyor. 
     Diğer kredi dilimleri ise IMF tarafından performans kriterlerinin tutturulmasının ardından serbest bırakılacak. 
     
     
     






</TEXT>
</DOC>
