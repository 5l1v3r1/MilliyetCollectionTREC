<DOC>
<DOCNO> 27851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/kohen.html </URL>
<DATE> 2001/06/20/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Irak'la sağırlar diyaloğu 
</HEADLINE>
<TEXT>

     Irak "Artık hiçbir şekilde yaptırım kabul etmem bunlara 'akıllı' dense de etmem" diye ısrar ediyor ve uyarıyor "BM Güvenlik Konseyi'nden böyle bir karar çıkarsa, kimseye petrol satmam. Hatta komşularıma da..." 
     Uluslararası camia ne diyor Doğrusu Batı'dan da, Doğu'dan da karışık sesler geliyor. Rusya, Çin, hatta Fransa artık yaptırımlara inanmıyor. Ellerinde olsa başarısız ambargoya bizzat son verecekler. 
     Ama ABD, İngiltere, BM aracılığı ile dayatıyor. Onlara ve Güvenlik Konseyi'ne sunulan tasarıya göre yaptırımlar sulandırılmış biçimde de olsa, mutlaka devam etmeli. Bu şekilde Irak halkı değil, ama Saddam yönetimi cezalandırılmalı, baskı altında tutulmalı... 
     
     HAFTALARDIR bu "sağırlar diyaloğu" devam ediyor. 
     İngilizler, Fransa ve Türkiye gibi müttefiklerinin telkinleri ile, Güvenlik Konseyi'ne sundukları tasarıyı biraz daha yumuşatma çabasında. Ama Irak pozisyonunda ısrarlı. Hatta "komşuları"na karşı tavrında, sert. BM'deki Irak delegasyonu önceki gün Türkiye'nin de aralarında bulunduğu komşulara yeniden bir tehdit savurdu "Yaptırımları kabul ederseniz, sizinle bütün alışverişi keseriz..." 
     Oysa, Dışişleri Müsteşarı Faruk Loğoğlu'nun ay başında Bağdat'a yaptığı ziyaretten sonra, Irak'ın artık Türkiye'ye karşı böyle bir tavır almayacağı - ve böyle bir dil kullanmayacağı - ümit edilmişti. Bu durumda, Bağdat'ta yapılan son Türk - Irak görüşmesinde, "aynı sağırlar diyaloğu kategorisine mi giriliyor" sorusu akla geliyor... 
     Şimdilik - Irak'ın Musul - İskenderun petrol boru hattı vanasını kapatmasına rağmen - "sınır alışverişi", yani karayolu araçları ile mal karşılığı petrol ticareti devam ediyor. 
     Ama Güvenlik Konseyi yaptırım kararı alır ve Bağdat şimdi dile getirdiği tehdidi uygularsa, bu da kesilmiş olacak. Bağdat'taki görüşmede üzerinde mutabık kalınan "ikinci Habur kapısı" projesi de askıya alınacak... 
     
     ASLINDA Türkiye'de - daha birçok ülke gibi - yaptırımlara hatta "akıllı" cinsine pek inanmıyor. Üstelik kendisi de bundan fazlası ile zarar görüyor. 
     Ankara bir yandan Batılı dostlarından bu görüşünün dikkate alınmasını ve tasarladıkları yeni "yaptırım rejimi"nin Türkiye'nin çıkarlarını daha da zarara sokmamasını istiyor öte yandan da Irak'a daha anlayışlı ve esnek davranmasını tavsiye ediyor. 
     Durum ay sonunda Güvenlik Konseyi'nin "akıllı yaptırımlar" konusunda alacağı kararla belli olacak. 
     Peki, Konsey böyle bir karar alırsa ve Irak "komşularla alışveriş kesilir" tehdidini uygulamaya koyarsa ne olacak 
     İşin içindeki bir Türk yetkilisinin buna yanıtı şöyle "Biz Konsey'in kararını kabul etmiyoruz ve buna uymayacağız diyemeyiz. Türkiye yaptırımlara hep uymuştur." 
     Ya Irak'ın uyarıları Ankara'nın umudu "sert söyleme rağmen", Irak yöneticilerinin yeni bir durum değerlendirmesi yapıp böyle zorlamalara ve zıtlaşmalara gitmeyeceği yönündedir... 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
