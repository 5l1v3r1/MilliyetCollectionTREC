<DOC>
<DOCNO> 17766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/spor/spo01.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Komando eğitimi 
</HEADLINE>
<TEXT>

Daum, yeni sezon için ağır bir program hazırladı 
     KARTAL YİĞİT 

     BEŞİKTAŞ Teknik Direktörü Christoph Daum, düğmeye bastı ve yeni sezonun kamp programını tamamladı. Yönetimden transfer için kaynak bulamadığı ve bu yüzden ayrılacağı ileri sürülen Alman hoca, iddiaların aksine önümüzdeki yılın çalışmalarını şimdiden bitirdi. Sezonu 25 Haziran’da açacak futbolcuları tam bir komando eğitimi bekliyor. 
     SİYAH - Beyazlı takım, 5 Temmuz’a kadar İstanbul’da günde üç antrenman yapacak. Çalışmaların ilki sabah 08.00’de Belgrad Ormanı’nda, ikincisi 11.00’de, üçüncüsü de 18.00’de olacak. Daum’un daha önceki dönemde yaptırdığı gibi futbolcular sabah 07.00’de işbaşı yapacak ve Fulya’da tam gün mesaisi uygulanacak. 
     
Koch ucuz kurtuldu      DAUM’un yardımcısı Koch’un Swiss Otel’i basan Çeçen direnişçilerin elinden bir gün farkla kurtulduğu ortaya çıktı. Geldiğinden beri bu otelde kalan Koch’un, cumartesi gecesi ailesi ile yeni evine taşınması, şans eseri baskından kurtulmasına neden oldu. Alman çalıştırıcı "Tek sevincim oradaki insanlara bir zararın gelmemesi. Bu olayı duyunca şoke oldum" diye konuştu. 
     
Nouma ortada kaldı      BEŞİKTAŞ’tan sezon sonunda ayrılmayı düşünen ve kendisine takım arayan Pascal Nouma şimdilik umduğunu bulumadı. Fransız futbolcunun menajeri PSG ve Marsilya kulüpleri ile yaptığı görüşmelerden olumlu sonuç alamadı. İki kulüp de hırçınlığı nedeniyle Nouma’yı istemediklerini belirttiler. 
     
Paralar medyadan      KOCAELİSPOR maçı hazırlıklarına çift antrenmanla başlayan Beşiktaşlı futbolcular, sabah Belgrad Ormanı’nda kros çalışması yaptılar. Resmi tatil olması nedeniyle ormanda piknikçilerle karşılaşan Siyah - Beyazlı takımda Nouma yine ilginç şakalar yaptı. Belgrad Ormanı’na girişte antrenörlerin yanlarına para almaması nedeniyle 25 milyonluk giriş ücretini bir medya mensubu ödedi. 
     
Minikler galip      BEŞİKTAŞLI futbolcular, 23 Nisan nedeniyle dün akşamki antrenman öncesi Beşiktaş Koleji’nin öğrencileriyle çift kale maç yaptılar. Karşılaşmayı minikler 3 - 0 kazanırken, kolej takımında oynayan Menajer Sinan Engin’in oğlu Oğulcan maskot oldu. Bu arada sabah Belgrad Ormanı’na girişte antrenörlerin yanlarına para almaması nedeniyle 25 milyonluk giriş ücretini bir medya mensubu ödedi. 
     



 SPOR 



























</TEXT>
</DOC>
