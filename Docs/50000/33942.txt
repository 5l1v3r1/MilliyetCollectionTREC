<DOC>
<DOCNO> 33942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yazar/pulur.html </URL>
<DATE> 2001/07/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mizah üzerine... 
</HEADLINE>
<TEXT>

     DAVE Barry, Amerika'nın "Pulitzer Ödüllü" mizah yazarıdır. "Katmerli Bela" kitabı için, Stephen King "O kadar güldüm ki, sandalyeden yuvarlandım" der. Bu kitap Türkçeye Belkıs Çorakçı Dişbudak tarafından çevrildi, sanırız biz de söz ettik. 
     
     DAVE Barry, geçen hafta bir yazısında, Amerika'daki eğitim sisteminin kalitesiz adamlar yetiştirdiğini, söyleyerek şöyle demiş 
     "Amerika'daki suç işleyenler, akıl almaz ahmaklıklarla suç pazarına hakim oluyorlar. İnsanın neredeyse 'Ah Alcopan neredesin ' diyeceği geliyor." 
     Barry, daha kaliteli suçlu yetiştirmek için okullara yardım edilmesini, bunun için bir kampanya açılmasını, para gönderilmesini, böylece kaliteli suçlular yetiştirilerek Amerikan eğitiminin başarısının kanıtlanacağını belirtiyor, yardım için banka hesap numarası veriyor. 
     Bu hesap numarasının kendisine ait olduğunu da eklemeyi ihmal etmiyor 
     
     CÜNEYT E. Koryürek, bu yazıyı okuduktan sonra "Bizim okulların, neden Amerikan okullarından çok daha kaliteli olduğunu anladım" diyor. Radikal, 18.07.2001 
     Nedenmiş 
     Bizim okullar neden Amerikan okullarından daha kaliteliymiş, neden eğitim daha başarılıymış .. 
     Koryürek'e göre şundan 
     "Öyle ya, bugün haklarında soruşturma yapılan veya hapishane hücrelerinde zaman öldüren ve milyonlarca doları nasıl iç ettiklerinin hesabını vermek zahmetine katlanan, hemen hepsinin ülkenin en güzide okullarında okuyan ve hatta hatta, Batı'nın en tanınmış üniversitelerinden doktora diploması ile dönenler olduğunu bilmiyor muyuz " 
     Mizah nedir, hiciv nedir, yergi nedir diye soranlara bu iki yaklaşımı öneririz. 
     Biri, "Bizim eğitim sistemimiz kötü, zira kaliteli suçlu yetiştiremiyoruz " diyor, diğeri "Türk eğitim sisteminin kalitesini, yetiştirdiği suçlularla" kanıtlıyor 
     İster "kara" deyin ister "ak" deyin, mizah bu 
     
     BİR mizah örneğine de geçenlerde televizyonda rastladık... 
     "Bir Yudum İnsan"ı hazırlayan Nebil Özgentürk'ün konuğu "Huysuz Virjin" namıyla maruf Seyfi Dursunoğlu... 
     Nebil Özgentürk programın sonuna doğru, lafı eşcinsellere getirdi, tutturdu 
     "Sizi eşcinseller seyreder mi " 
     "Sizi seyredenler arasında, eşcinseller olursa ne yaparsınız " 
     "Eşcinsellerin, size tepkisi oluyor mu " 
     Bu ve buna benzer soruları, Seyfi Dursunoğlu olanca nezaketi ve dikkatiyle savuşturdu... 
     Lakin Nebil Özgentürk "Tanıdığınız kaç eşcinsel var " deyince, Seyfi Dursunoğlu, "Huysuz Virjinliğini" yaptı 
     "Herkesin tanıdığı birkaç eşcinsel vardır " dedi, bir an durdu ve patlattı 
     "İnsan, karşısına geçip, konuştuğu her adamın eşcinsel olup olmadığını bilemez ki, anlayamaz ki " 
     Ekranda sadece "Huysuz Virjin"in hınzır tebessümü vardı. 
     Nebil Özgentürk yerinden kalktı, Seyfi Dursunoğlu'nun elini sıktı. 
     İşte mizah buydu, mizaha saygı da buydu... 
     
     







Sansür bayramı 


Derviş yemekleri 


Tayyip'e soru sormak günah mı .. 


Kira yasası zaten çökmüştü 


Dalgalı istikrarlı 


Yoksulların gözleri 


Bravo komşuya 


"Beşi bir yerde" 


Hortumcuya gün doğdu, yaşasın adalet... 


Mizah üzerine... 


Pişkinsüt fezlekesi 


Uğur Mumcu’dan Soy - sop kredileri’ 


Uygulanacak kanun farklı 


TL ile fazla oynanırsa "dolar"a kaçar 


Mavisine, beyazına, nalına, mıhına 


</TEXT>
</DOC>
