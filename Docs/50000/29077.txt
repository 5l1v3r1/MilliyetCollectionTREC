<DOC>
<DOCNO> 29077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yazar/pulur.html </URL>
<DATE> 2001/06/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Herkes kör, alem sersem 
</HEADLINE>
<TEXT>

     PAZAR günleri yazdığımız "Kıssadan hisse"leri, bazı okurlarımız, bulmaca çözer gibi yorumlarlar, sorarlar 
     "Bu, o mu " 
     Bazıları ise kendilerine göre birine yakıştırırlar 
     "Bu, şuna benziyor " 
     Geçtiğimiz pazar yazdıklarımızdan birini, çok şükür bilmeyen hiç olmadı, herkes tam isabet 
     "Recep Tayyip Erdoğan değil mi " 
     
     HANİ adam sokakta düşüyor da, arkasından gelen biri onu yerden kaldırıyor da, düşen adam "Size nasıl teşekkür ederim " diye sorunca, "Partime oy verin yeter " deyince de "Yoooo o kadar uzun boylu değil, ben yere kıçüstü düştüm kıçımı vurdum, kafamı vurmadım " diyordu ya 
     İşte bu fıkranın kıssadan hissesini, herkes Tayyip Erdoğan'a fatura etmiş... 
     
     DOĞRUDUR 
     Lakin, bizim verdiğimiz ipucunu da yabana atmayın 
     Türkiye'de hangi politikacı "Demokrasi bizim için araçtır, amaç değildir " dedi ki 
     Bu ipucu Tayyip Erdoğan'ı tanıtmaya yeter de artar bile 
     "Demokrasi bizim için araçtır, amaç değildir " diyen o 
     Belediye başkanı olur olmaz, kaldırım kenarlarındaki sarı veya beyaz trafik çizgilerini yeşile boyatan, ya da boyatılmasına göz yuman o 
     Çelik Gülersoy gibi bir insanın elleriyle mezbeleden, mamureye dönen yerlere el koyan, Çamlıca tepesini köy kahvesine çeviren o 
     Belediyeye ait eğlence yerlerinde, içkiyi yasaklayan o 
     Başka yer yokmuş gibi, Taksim Meydanı'na cami dikmek isteyen o 
     Kendisini "İstanbul'un imamı" ilan edip "Elhamdülillah şeriatçıyım... Referansımız islamdır " diyen o 
     Bale sanatını "ahlaksızlık" diye niteleyip, belediye bütçesinden bir kuruş vermeyeceğini söyleyen o 
     
     ŞİMDİ de kalkmış "Ben eski Tayyip değilim " diyormuş... 
     "Zamanın şartlarına uydum " diyormuş... 
     "Laikliği benimsiyorum " diyormuş... 
     "Türkiye'yi kucaklayacağım " diyormuş... 
     Bari oldu olacak "Kemalist Atatürkçüyüm " deyip, bir de Onuncu Yıl Marşı" okusun da tamam olsun 
     
     GEÇİN beyim, geçin 
     Siz ki şiir okumaya çok meraklısınızdır, Ziya Paşa'nın Terkib - i Bend'inden şu iki mısrayı da acaba bilir misiniz 
     "En ummadığın keşfeder esrar - ı derunun 
     Sen herkesi kör, alemi sersem mi sanırsın " 
     Bir de, çoğu döneğin sığındığı iskeleye halat atıyor 
     "Ben artık değiştim " 
     Dün şeriatçı, buğün laik, yarın ne olacaksınız, belli değil. 
     Önemli olan bu... 
     
     Sevsinler, bir de eski askerlerle konuşup "uslandım" mesajı veriyormuş... 
     Madem, eski askerlerle konuşmaya bu kadar meraklısınız, size biz de bir adres verelim 
     Emekli Orgeneral Çevik Bir Paşa'yla da konuşsanıza 
     
     Hem ne oldu sizin miğferlerinize, kubbeler artık miğferleriniz değil mi 
     Ya süngülerinize ne oldu Artık minareler süngünüz değil mi 
     Yoksa kubbeniz mi çöktü, süngünüz mü düştü 
     
     AÇIKLAMA - Cumhurbaşkanlığı Genel Sekreter Yardımcısı Bülent Serim, Cumhurbaşkanlığı'na tahsis edilen "GAP" uçağının üzerinde "Republic of Turkey" yazısının bulunmadığını bildirdi. 
     
     







Derviş ve Özal 


Parti küçük.. 


Anayasa değişikliği 


Olacağı buydu 


Yolsuzluk yılanının başını ezmek için... 


Verilip de unutulan sözler 


Dövize faiz freni 


Onlarda yasak var, ama... 


Fazilet’in başını yakan sıkmabaş ve 
diğerleri... 


Oyun planı 


Kumar lobisi, yalanlar ve gerçekler 


Herkes kör, alem sersem 


1998'de ihale nasıl veriliyordu öğrenin 


Burası Almanya değil 


CHP FP'liler partilerini arıyor 


Geçene 2 milyon, geçmeyene 4 milyon 


</TEXT>
</DOC>
