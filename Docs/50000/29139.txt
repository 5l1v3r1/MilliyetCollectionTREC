<DOC>
<DOCNO> 29139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sonspo15.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Galatasaray'dan Ahmet ve Mehmet Aksu ile imzaladı 
</HEADLINE>
<TEXT>

     Dış transfer çalışmalarını sürdüren Beşiktaş, Galatasaray'dan Ahmet Yıldırım ve Mehmet Aksu ile 3'er yıllık sözleşme imzaladı. 
     Teknik Direktör Christoph Daum'un yeni sezonda takımda görmek istemediğini Ayhan Akman'a karşılık, sarı-kırmızılı kulüpten artı 500 bin dolarla birlikte alınan her 2 futbolcu da, Akaretler'deki kulüp binasında düzenlenen törenle, kendilerini 3'er yıllığına siyah-beyazlı renklere bağlayan sözleşmeyi imzaladılar. 
     İmza törenine, kulüp asbaşkanı Yıldırım Demirören ile yönetim kurulu üyesi Fikret Orman ve siyah-beyazlı takımın menajeri Sinan Engin katıldı. 
     1993-94 sezonunda İzmirspor'dan Fenerbahçe'ye transfer olan Ahmet Yıldırım, sarı-lacivertli takımda teknik direktör Holger Osieck tarafından beğenilmeyerek, hiçbir resmi maç oynamadan Ankaragücü'ne verildi. Başkent ekibinde sergilediği oyunla göze giren Ahmet Yıldırım, daha sonra İstanbulspor'a, oradan da Galatasaray'a transfer oldu. 
     Sarı-kırmızılı takımda 2 sezon forma giyen 27 yaşındaki futbolcu, savunma ve orta alanda görev yapıyor. 
     Geçen sezon Malatyaspor'da kiralık olarak forma giyen forvet oyuncusu Mehmet Aksu ise 21 yaşında. 






</TEXT>
</DOC>
