<DOC>
<DOCNO> 27213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/son/sonspo06.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe iç transferde hedefine ulaştı 
</HEADLINE>
<TEXT>

     Birinci Futbol Ligi'nde 2000-2001 sezonunun şampiyonu Fenerbahçe, iç transferde hedefine ulaştı. 
     Sarı-lacivertliler, anlaşma sağlanamayan Celil Sağır dışında, şampiyon kadrodan fire vermedi. Şampiyon kadroda yer alan ve sözleşmeleri biten kaptan Ogün Temizkanoğlu, Rüştü Reçber, Abdullah Ercan, Yusuf Şimşek, Misko Mirkoviç ve Uche Alozia Okechukwu ile yeniden mukavele yapan Fenerbahçe, Johnson ile de anlaşmaya vardı. Satış listesinde yer alan Ganalı futbolcunun da İstanbul'a dönüşünde sözleşme yenileyeceği açıklandı. 
     İç transferde hedefine ulaşan Fenerbahçe, dış transfere de hızlı girdi. 
     Sarı-lacivertliler kesin anlaşmaya vardıkları Gençlerbirliğili Ümit Özat ve Siirt Jet-Pa Spor'lu Ceyhun ile gelecek hafta başında resmi sözleşme imzalayacak. 
     Gençlerbirliğili futbolcunun 18 Haziran Pazartesi saat 11.00'de, Siirt Jet-Pa Sporlu futbolcunun ise 19 Haziran Salı günü saat 11.00'de Fenerbahçe Kulübü'nde sözleşme imzalayacaklarını açıklandı. 
     
     






</TEXT>
</DOC>
