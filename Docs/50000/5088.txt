<DOC>
<DOCNO> 5088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/siyaset/siy04.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumrukçu sayısı dörde çıktı 
</HEADLINE>
<TEXT>

Meclis'te ölümle noktalanan kavganın fotoğrafları incelendiğinde Fevzi Şıhanlıoğlu'na vuranların iki kişiyle sınırlı olmadığı görülüyor 
     ANKARA Milliyet 

     Şıhanlıoğlu'nun, olay anında MHP'li Cahit Tekelioğlu ile Mehmet Kundakçı dışındaki MHP'lilerle de yumruklaştığı ortaya çıktı. Kavga anını kare kare gösteren fotoğraflarda, Şıhanlıoğlu'nun yavaş yavaş kavganın ortasına ilerlediği ve Tekelioğlu ile yumruklaşıken MHP'li İsmail Çevik'e doğru yöneldiği görüldü. 
     
Başını öne eğmiş ama...      Tekelioğlu, ikinci mücadele sırasında da önde duran Osmaniye Milletvekili Birol Büyüköztürk ve İzmir Milletvekili Yusuf Kırkpınar ile karşı karşıya geldi. Fotoğraf karelerinde, Şıhanlıoğlu'nun, Kırkpınar ve Büyüköztürk ile girdiği kavgada aldığı darbeler nedeniyle zor durumda kaldığı, darbelerden korunmak için başını öne eğdiği saptandı. Kırkpınar'ın buna karşın Şıhanlıoğlu'na müdahale etmeyi sürdürmesi ise dikkat çekti. 
     
'Görüntümü bulamazsınız'      Kavga sırasında Şıhanlıoğlu ile yumruklaştıkları görülen Büyüköztürk ve Kırkpınar kavga anını şöyle anlattı 
     BİROL BÜYÜKÖZTÜRK Engellemeye çalışıyordum. Elimle bir yandan iterken bir yandan sırtımla arkamdakilere yaslanıp durdurmaya çalışıyordum. İki DYP milletvekili bana vurmak için ellerini kaldırdılar. 
     YUSUF KIRKPINAR Ahmet Çakar ve Turhan İmamoğlu ile kol kola girip yüzümüz Başbakan'a dönük baraj oluşturduk. Hem iktidardan hem muhalefetten çabalarım için teşekkür edenler oldu. Bir ara arkamdan birisi tekme attı. Kim olduğunu bile görmedim. Yumruk atarken görüntüm yoktur. Elim şamar atıyor şeklindedir. 
     


 SİYASET 













</TEXT>
</DOC>
