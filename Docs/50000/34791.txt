<DOC>
<DOCNO> 34791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sontur10.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
RP'nin Fransız avukatı "Türkiye'de demokrasi işlemiyor" 
</HEADLINE>
<TEXT>

     Anayasa Mahkemesi tarafından kapatılan Refah Partisi'nin RP Fransız avukatı Laurent Hinckel, Avrupa İnsan Hakları Mahkemesi'nin bugün açıkladığı kararı eleştirdi. 
     Konuyla ilgili sorularını yanıtlayan Hinckel, AİHM'nin bu kararı verirken, ''Türkiye'de demokrasinin işlemediğini görmezlikten geldiğini'' ileri sürdü. 
     Fransız avukat, Türkiye'de gerçek bir muhalefetin olmamasının demokrasinin eksikliğinin en önemli göstergesi olduğunu öne sürdü. 
     Türkiye'nin Avrupa Birliği'ne AB tam üyeliğinin zor olacağını iddia eden Hinckel, mahkemenin, Hıristiyan demokrat partilerin Batılı sistemlerde kendilerine nasıl yer edindiğini görmemezlikten geldiğini söyledi. 
     RP'nin halkın oylarıyla iktidara geldiğini kaydeden Fransız avukat, parti yöneticilerinin yıllar önce yaptıkları konuşmaların parti kapatılmasıyla ilgili davada gerekçe gösterilmesinin adil olmadığını da iddia etti. 
     AİHM, Anayasa Mahkemesi tarafından kapatılan Refah Partisi yöneticilerinin yaptığı şikayet başvurusunda, Türkiye'yi haklı bulmuştu. 
     
     







</TEXT>
</DOC>
