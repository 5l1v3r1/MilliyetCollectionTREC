<DOC>
<DOCNO> 30896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sontur11.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da Afrikalı alarmı...150 kişi gözaltında 
</HEADLINE>
<TEXT>

     İstanbul Emniyet Müdürlüğü'nün düzenlediği bir operasyonda, durumları şüpheli veya seyyar satıcılık yapan Afrika kökenli yaklaşık 150 kişi gözlem altına alındı. 
     İstanbul Emniyet Müdürlüğü'ne bağlı Asayiş Şube ve Yabancılar Şube Müdürlüğü ekipleri, Çevik Kuvvet Şube Müdürlüğü'nden ekiplerin takviyesi ile bu sabah 07.00 sıralarında 24 saat sürecek bir operasyon başlattı. 
     Başta Beyoğlu ve Eminönü ilçeleri olmak üzere il genelinde şüpheli görülen veya seyyar satıcılık yapan Afrika kökenli yabancılara yönelik uygulamalarda, şu ana kadar 150 kişi gözlem altına alındı. 
     Bu kişilerden büyük bir bölümünün pasaportlarının bulunmadığı yada vizesinin olmadığı belirlendi. 
     Çantaları ve yanlarındaki 3 canlı tavuk ile polis otobüsleriyle Vatan Caddesi'ndeki Emniyet Müdürlüğü'ne getirilen bu kişiler hakkındaki incelemeler sürüyor. 
     Öte yandan, İstanbul Emniyet Müdürlüğü'ne bağlı tüm birimlerin, bu gece 22.00-01.00 saatleri arasında ''Önleme 34 Huzur A Planı'' ve sabahın ilk saatlerinde de eğlence yerlerine yönelik uygulamalar düzenleyeceği bildirildi. 






</TEXT>
</DOC>
