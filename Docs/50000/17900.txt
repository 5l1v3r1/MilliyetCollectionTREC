<DOC>
<DOCNO> 17900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/ekonomi/eko07.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
McCann- Erickson, Birleşik Reklamcılar’ı bünyesine kattı 
</HEADLINE>
<TEXT>

     Dünya reklam devi McCann-Erickson, Birleşik Reklamcılar’ı bünyesine kattı. Coca Cola’nın reklamcısı olarak tanınan, McCann - Erickson ile Birleşik Reklamcılar AŞ arasında yapılan anlaşmaya göre, her iki şirketin kadroları ve müşteri portföyleri birleştirildi. Birleşik Reklamcılar’ın Teşvikiye’deki merkezi, yeni faaliyet merkezi olarak belirlendi. McCann-Erickson ismiyle faaliyet gösterecek ajansın başkanlığı’nı İzmir Tolga yürütecek. 
     
     Reklamın en büyüğü 
     İzmir Tolga, konuyla ilgili açıklamasında "Birleşik Reklamcılar artık fatura kesmeyecek. Birleşik Reklamcılar’ın ben ve diğer iki ortağı Ergin Özden ve Fatih Uzgören, önümüzdeki üç yıl boyunca, belirli usullerle ajansın ederi saptanarak, belirli bir para alacağız. Üç yıl sonra ise yeniden konuşulacak" dedi. 
     McCann-Erickson, 127 ülkede ofisleri olan global bir reklam şirketi. 2000’de 17.8 milyar dolar ciro gerçekleştirdi. Türkiye’de 1995’te faaliyete geçen şirket son üç yıldır Türkiye reklam piyasasından en büyük payı aldı. 2000 yılı Türkiye cirosu da 330 milyon dolar olarak gerçekleşti. 
     



 EKONOMİ 


















</TEXT>
</DOC>
