<DOC>
<DOCNO> 2524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/siyaset/siy03.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
FP kendine nişan aldı 
</HEADLINE>
<TEXT>

"Beyaz Enerji" 1997'ye uzanınca Refahyol ihaleleri de incelemeye alındı. Meclis'e araştırma önergesi veren FP belki de Kutan'ı vurdu 
     ZÜLFİKAR DOĞAN AYDIN HASAN Ankara 

     Beyaz Enerji Operasyonu"nda 1997'den bu yana yapılan tüm ihalelerin kapsama alınmasıyla, FP Genel Başkanı Recai Kutan'ın Enerji ve Tabii Kaynaklar Bakanlığı görevini yürüttüğü Refahyol dönemindeki ihaleler de incelenmeye başlandı. Araştırma önergesi veren FP'nin ise bu sayede "kendisini vurduğu" dile getirildi. 
     Refahyol’a ilişkin iddialar şöyle 
     "BATI"YA İHALESİZ SANTRAL Akkuyu Nükleer Santralı'nın Refahyol döneminde ihalesiz olarak Fransızlar'a verilmesi. 
     KUTAN'IN DÜNÜRÜ ENERJİCİ Kutan'ın dünürü Zeki Çelik'in ortak, Hasan Kalyoncu'nun sahibi olduğu Kalyoncu Holding'in elektrik ithalatıyla ilgili imzaladığı sözleşmeler de ihbarlar sonucu soruşturma kapsamına alındı. Kalyon İnşaat da, "fahiş fiyat" iddialarına karşın, İngiliz Catego ile TEAŞ sözleşmesini imzaladı. 
     TEAŞ MÜDÜRÜ TANIDIK Catego - Kalyon grubuyla sözleşme imzalandığı dönemde TEAŞ Genel Müdürü, Kalyoncu Holding'de koordinatörlük yaparken Refahyol iktidarının bu göreve getirdiği Afif Demirkıran'dı. 
     EN BÜYÜK İHALE DE İNCELEMEDE İstanbul Boğaz Atlama Enerji Nakil hattı ihalesiyle ilgili olarak da ihbarda bulunulduğu, ihalenin, son sırada yer alan ve en pahalı durumdaki gruba verildiği dile getirildi. 
     GİDER AYAK AVANS Refahyol'un Enerji Bakanı Kutan'ın, iptal edilmesi gündeme gelen Doğu Beyazıt - Erzurum Doğalgaz Hattı ihalesini gider ayak imzalayarak, Fernas - STFA konsorsiyumuna avans ödettirdiği belirtildi. 
     1.8 KATRİLYONU RİSKE ATTILAR Mavi Akım Projesi'yle deniz altından hat geçişine Türkiye ortak edilerek 2.7 milyar dolarlık 1.8 katrilyon lira bir riske girecekti. Gerçekleşmedi. 
     


 SİYASET 




















</TEXT>
</DOC>
