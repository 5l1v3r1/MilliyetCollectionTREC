<DOC>
<DOCNO> 45191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/spor/spo15.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Ronaldo’ya ikinci darbe      INTER ve Brezilya Milli Takımı’nın yıldız futbolcusu Ronaldo, sakatlığından dolayı sponsorlarını da yitirme tehlikesiyle karşı karşıya kaldı. Nike’ın sözleşmede bulunan "en fazla iki yıl sahalardan uzak kalma" koşulunu yürürlüğe sokabileceği kaydedildi. 
     
Sergi iki ay yok      FENERBAHÇE’NİN rakiplerinden Barcelona’da Sergi Barjuan’ın sağ baldırındaki sakatlık nedeniyle iki ay sahalardan uzak kalacağı açıklandı. Barcelona’nın önceki akşam 3 - 0 kazandığı Real Mallorca maçında sakatlanan ünlü oyuncu sahayı sedye ile terketmişti. 
     
Maldini bırakıyor      İTALYA Milli Takımı’nın emektar kaptanı Paolo Maldini, 2002 Dünya Kupası sonrası milli formaya veda edeceğini açıkladı. Alman Milli Takımı’nda ise golcü Bierhoff, kaptanlık görevini başka bir oyuncunun yapmasını isteyerek bundan böyle sahaya kaptan olarak çıkmayacağını bildirdi. 
     
Aybaba’dan gözdağı      GAZİANTEP’İN yeni teknik direktörü Samet Aybaba futbolculara ilk uyarısını yaparak, "Hazır olan formayı kapar" dedi. Takıma takviye yapılıp, yapılmayacağı konusunda kararı daha sonra vereceğini belirten Aybaba, "Benim felsefeme göre kim hazırsa o oynar. Ümit takımdan gelen oyunculara da şans verebilirim" diye konuştu. 
     
Aria’dan yemek      FENERBAHÇE, Galatasaray ve Beşiktaş’ın forma reklamını satın alan Aria dün gece üç büyük kulüp yöneticilerine kaynaşma yemeği verdi. Yemeğe Fenerbahçe adına Mahmut Uslu, Ali Yıldırım ve Sadettin Saran, Galatasaray adına ise Sinan Kalpakçıoğlu ile Turgay Vardar katıldı. Üç büyük kulübe teşekkür eden Aria Genel Müdürü Giuseppe Farina, "Türkiye’nin devlerine sponsor olduğumuz için gururluyuz. Biz onlardan memnunuz, onlar da bizdenödedi. 
     
Bilenser’den yeşil ışık      BURSASPOR eski başkanı Erdoğan Bilenser, yönetime mahkeme kararıyla kayyum atanmasının ardından, bazı yöneticilerin kırıldıklarını belirterek, "Arkadaşlarımı ikna edersen, kongrede yeniden aday oluruz" dedi. Yönetime mahkeme tarafından kayyum olarak atanan Av.Yahya Şimşek, kongrenin 21 Ekim’de yapılacağını açıkladı. 
     
TMOK’ta genel kurul      TÜRKİYE Milli Olimpiyat Komitesi’nin olağan genel kurul toplantısı, yarın yapılacak. Olimpiyatevi Turgut Atakol Salonu’nda gerçekleştirilecek olan genel kurul toplantısı saat 10.00’da başlayacak. 
     



 SPOR 
























</TEXT>
</DOC>
