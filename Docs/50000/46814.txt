<DOC>
<DOCNO> 46814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sondun02.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin'den İngiliz ve Amerikan hedeflerini vurma tehdidi 
</HEADLINE>
<TEXT>

     Usame Bin Ladin'in El Kaide örgütü, ABD liderliğinde Afganistan'da düzenlenen operasyonlara misilleme olarak Amerikan ve İngiliz hedeflerini vurma sözü verdi. 
     El Kaide sözcüsü Ebu Geyt, Katar'ın El Cezire televizyonunda yayınlanan açıklamasında, Amerikalılar ve İngilizlere, özellikle Müslümanlara, çocuklara ve ''Amerikan siyasetine karşı çıkan herkese'', ''uçağa binmemeleri ve yüksek binalarda yaşamamaları'' uyarısında bulundu. 
     Sözcü Ebu Geyt, El Kaide'nin, ABD ve İngiltere'den Arap Yarımadası'nı terketmelerini istediğini, aksi halde ''ayaklarının altındaki toprağın yanacağını'' söyledi. 
     ''Binlerce genç Müslüman, uçakların intihar uçaklarının 
     fırtınasında ölmek için can atıyor'' yönündeki açıklamasını ciddiye almadığı gerekçesiyle ABD Dışişleri Bakanı Colin Powell'ı yeren Ebu Geyt, ''Allah istediği müddetçe, ABD, Afganistan'dan yenilgiyle ayrılmadıkça, ABD ve İngiltere, Filistin'deki Yahudiler'e desteğini çekmediği sürece ve Irak halkı üzerindeki ambargoyu kaldırmadıkça fırtınalar, özellikle de bu uçakların fırtınası hiçbir zaman dinmeyecek'' dedi. Ebu Geyt, ABD Başkanı George Bush ve babasıyla eski Başkan Bill Clinton, İsrail Başbakanı Ariel Şaron ve İngiltere Başbakanı Tony Blair'i, milyonlarca Müslüman'a karşı işledikleri ''korkunç uygulamalar ve en kötü suçlardan'' ötürü tehdit etti ve cezadan kaçamayacaklarını belirtti. Geyt, ''Milyonlarca Müslüman erkek, kadın ve çocuk, hiçbir suç işlemedikleri halde öldürüldü. Bu kişilerin kanları yerde kalmayacak'' dedi. 
     






</TEXT>
</DOC>
