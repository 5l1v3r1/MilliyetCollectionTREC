<DOC>
<DOCNO> 14567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/yazar/yilmaz.html </URL>
<DATE> 2001/04/04/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
İrticaya karşı bilişim 
</HEADLINE>
<TEXT>

     Eczacıbaşı Holding Başkan Yardımcısı ve Bilişim Vakfı Başkanı Faruk Eczacıbaşı’nın yeni teknojiye ilgisi nereden kaynaklanıyor 
     Cumhurbaşkanı Ahmet Necdet Sezer’in Genel Sekreteri Kemal Nehrozoğlu’nun Kocaeli Valisi olduğu dönemde, Faruk Eczacıbaşı da Gebze Organize Sanayi Bölgesi’nin Başkanı. O dönemde aralarında yerel sorunların çözümüne dönük bir işbirliği doğuyor. Sanayicilerin çevreye saygılı, topluma katkı sağlayan projelere girmesine önayak olup, Türkiye’nin irtica sorunu ile uğraştığı bir dönemde "bilgi toplumu" felsefesinin mimarlığına soyunuyorlar. İkili İsrail’e yeni ekonominin alt yapısını incelemek üzere gittiği geziden çok etkileniyor ve Bilişim Vakfı fikrini geliştiriyor. Yeni teknolojilerin su, elektrik gibi toplum mimarlığında önemli bir alt yapı unsuru olduğunu tesbit ederek faaliyetlerine başlayan Bilişim Vakfı’nın, üç de milletvekili üyesi oluyor. Tınaz Titiz, Ziya Aktaş ve Emrehan Halıcı... 
     
Korktuğu soru geldi      Bakanlar Kurulu Kararı ile hazırlanan "GAP 2010 Entegre Planı ve Uygulama Programı" sona geldiğinde, bir eksik olduğunu farkedilip, son dakikada yeni teknelojilerin alt yapısı ile ilgili bir rapor hazınlanması için konunun uzmanı Bilişim Vakfı’na başvuruldu.. Vakıf bu raporu sunmak için üç ayda bir yaptığı yönetim kurulu toplantısının sonuncusunu geçtiğimiz hafta GAP’ta gerçekleştirdi. Gezinin üç durağı vardı Şanlıurfa, Mardin ve Diyarbakır... 
     Yolculuk Atatürk Havalimanı’nda başladı. 36 kişilik bir heyetle yola çıkan Bilişim Vakfı Başkanı Faruk Eczacıbaşı ile gezinin ilk sohbet anı, Ankara Esenboğa Havalimanı’nda Urfa uçağını bekleme süresine denk geldi 
     "Bölgeye gitmiş miydiniz " 
     Yanaklarındaki kızarıklığın giderek artmasına parelel bir ritimle, Eczacıbaşı’nın verdiği yanıt "Eşim ilkokulu Erçiş’te Van’ın ilçesi okudu..." Asker kızı olan eşi Füsun Eczacıbaşı’nın okuduğu yerin, sorunun cevabı olmadığını bildiğinden, "En korktuğum soru buydu" açıklamasıyla şaşkınlığımızı giderdi. Böylece, özgeçmişte yer almayan ancak özel kişilere ait bir yeteneğin ürünü olarak ortaya çıkan, "espri gücü" ile karşı karşıya olduğumuzun ilk işaretini almış olduk. 
     
Mardin’e dönüş      Mardin’de bir polis ile konuşuyorum. Ev kirasını Alman Markı ile ödüyorlarmış. Mardin evlerinin turizme açılmasıyla, yeni yerleşim alanları gelişiyor. Mardinliler bunları da 300 - 350 marka kiraya veriyorlar. Oya gibi işlenmiş ünlü Mardin evlerinin satış fiyatı da 1 milyon dolara kadar çıkıyor. Alıcıları ise İstanbul’dan dönüş yapan evin eski sahipleri Mardinli Süryaniler... Şu anda 60 bin nüfuslu Mardin’de yalnızca 150 aile kadarlar. Hal böyle olunca Mardin Süryani Patriği de Şam’a taşınmış durumda. 
     
Bilişıh’ Başkan      Bilişim Vakfı’nın Başkanı Faruk Eczacıbaşı’na gezide birlikte olduğumuz üyeler, "Bilişıh" adını taktıklarında, kafasında poşi vardı. Eczacıbaşı Hindistan’da bundan 20 yıl önce belirlenen gelişim stratejisine bir örnek veriyor 
     "12 saat farkını ve ucuz işgücünü değerlendirip, akşam vizite sonuçlarını Amerika’dan gönderen doktora, sabah Hindistan’dan hazırlanan raporu ulaştırıyorlar." 
     
     





Gecikmeden... 


Günün olayı 


Derviş sıkıntısı 


17 yamalı lastik 


Ağzınızla kuş tutsanız bile... 


Makro Mikro Tarih 


Yeşil pasaport 


Kriz fırsat olabilir... 


Aşk aynaya yapıştırılmış sakız mıdır 


Yolunu değiştirmeyen adam 


Yolsuzluğun bürokrat ve siyasi ayağının anahtarı 1 


Demokratik sol kültür ve bedel 


Krizin ilacı sinema 


"Önce kelam vardı" 


Bankalar düzelmeden ekonomi düzelemeyecek 


İrticaya karşı bilişim 


</TEXT>
</DOC>
