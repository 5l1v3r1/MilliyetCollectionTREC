<DOC>
<DOCNO> 41250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/yasam/yas02.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
AL SANA AF 
</HEADLINE>
<TEXT>
Babaya acımamış taksiciye acır mı 
Üç kuruş için taksi şoförünü öldüren katil, babasını bıçaklamak ve gasp suçundan 7 yıl ceza alıp aftan yararlanan biri çıktı... 
     SEFA KARAHASAN DHA 

     20 gün önce, Giresun'un Bulancak ilçesinde taksi şoförü olarak çalışan Ayhan Özkaya 23 , gece aracına binen Ferdi Hendik 22 ile duraktan ayrıldıktan sonra dönmedi. 
     Gece boyu kendisinden haber alınamayan Özkaya'nın cesedi bir gün sonra bulundu. Özkaya'nın boğazı iki ayrı yerden kesilmiş ve başına taşla vurularak öldürülmüştü. Ayrıca Özkaya'nın cep telefonuyla teybi de çalınmıştı. 
     Soruşturma sonucu cinayeti Hendik'in işlediği anlaşıldı. Ancak Hendik ortalıkta yoktu. Nihayet dört gün önce Gebze'deki akrabalarının yanında olduğu ihbarını alan jandarma harekete geçti. Perşembe günü Gebze jandarmasıyla birlikte düzenlenen operasyonla Hendik yakalandı ve Bulancak'a getirildi. 
     
Teybi sattı      Hendik, ilk ifadesinde, o gece uyuşturucu hap aldığını, cinayeti hatırlamadığını, araçtan çaldığı teybi sattığını, cep telefonundaki kartı çıkarıp yeni kart takarak kullandığını itiraf etti. 
     Ferdi Hendik'in, üç yıl önce babasını bıçaklamak ve gasp suçlarından yedi yıl ceza alıp hapse girdiği, ancak Şartla Salıverme Yasası'ndan yararlanıp tahliye olduğu ortaya çıktı. 
     



 YAŞAM 














</TEXT>
</DOC>
