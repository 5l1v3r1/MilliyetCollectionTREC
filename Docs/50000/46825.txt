<DOC>
<DOCNO> 46825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sondun13.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kandahar yeniden vuruldu 
</HEADLINE>
<TEXT>

     Amerikan ordusu, Afganistan'daki Taliban rejiminin kalesi olarak görülen Kandahar kentini bu sabah yeniden ateş altına aldı. 
     Kandaharlılardan telefonla alınan bilgiye göre, gece boyunca Amerikan bombardımanı altında inleyen kent, TSİ 08.30 sularında yeniden bombardımanla sarsılmaya başladı. 
     AFP muhabirinin telefon ettiği bir Kandaharlı, ''Bombardıman yeniden başladı. Sanırım bu kez Amerikalılara İngilizler de katılıyor'' dedi. 
     Bu arada, kimliğini açıklamayan bir Taliban yetkilisi, dün geceki akınlarda Kandahar'a yaklaşık 4 km mesafedeki Cedid kışlasının vurulduğunu söyledi. 
     Yetkili, bombardıman olurken üste Taliban kuvvetleri bulunup bulunmadığına açıklık getirmedi. 
     Taliban yetkilisi, Kandahar havaalanı ve civar dağlardaki hedeflerin Amerikan akınlarında ateş altına alındığını da söyledi. 
     






</TEXT>
</DOC>
