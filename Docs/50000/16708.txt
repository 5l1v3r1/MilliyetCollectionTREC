<DOC>
<DOCNO> 16708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yazar/akyol.html </URL>
<DATE> 2001/04/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Özal ve Derviş 
</HEADLINE>
<TEXT>

     KEMAL Derviş'in açıkladığı program, Turgut Özal'dan sonraki en radikal ekonomik reform programıdır. 
     Özal'ın başarısı dışa açılma ve piyasa ekonomisine geçiş reformlarıydı. "Devletin küçültülmesi" başarılamamış, aksine, "devlet" yani kamu kesimi özellikle 1992'den sonra fil gibi büyüyüp kaynakları yutmuştu. 
     Derviş'in basın toplantısında gösterdiği grafikte açıkça belliydi Devlet bankalarının "görev zararı" 1992'de sıfır iken, 2000 yılında milli gelirimizin yüzde 12'sini yutmuştu Şişirilmiş kadro, KİT zararlarına para Ekonomik olmayan taban fiyatlarına para Genç emeklilere para .. Ve dağlar gibi borç tabii 
     Derviş de 1990'dan itibaren bütün hükümetlerin popülist politikalarla kamu zararlarını taşınamaz hale getirdiğini söyledi zaten. 
     Bunun kökleri, ünlü Zonguldak grevine kadar gider 
     
     1990'LARIN başında bu kötü gidişi görenler vardı. Özal diyordu ki 
     "Şimdi Türkiye yeniden koalisyonlara girmiş durumda... Uzlaşması zaten az olan bir ülkede, hem koalisyon partileri, hem muhalefet, temel meselelerde uzlaşıp, kavga etmeyecekler .. Ben bu işin zorluğunu görüyorum " 
     Devam ediyordu Özal 
     "Bir istikamet verdik ülkeye, büyük ölçüde oturttuk. Ülkede döviz sıkıntısı yok, döviz sıkıntısından doğan bunalımlar, askeri müdahale tehditleri yok. Ama şimdi yeni bir iktidar koalisyon var, erken emeklilikle, hep Merkez Bankası'nı kullanarak bu dengeleri bozarsa, ekonomiyi rotasından çıkartırsa işin sonu yine felakete gider..." Mehmet Barlas, Turgut Özal'ın Anıları, Sabah Kitapları, sf. 140 
     Maalesef öyle oldu Derviş'in grafiğindeki "görev zararları" çizgisi böyle oluştu 
     O çizgide neler yok ki Koalisyon kavgaları, parti kurultayları, erken seçimler... Şişirilmiş kadrolar Siyasi taban fiyatları Genç emekliler Artan borçlar, çıldıran faizler... 1994 Nisan krizi... 2000 Kasım krizi... Ve son 2001 Şubat krizi, daha doğrusu felaketi 
     
     DERVİŞ'İN önündeki iş, kamu kesimini küçülterek bu zarar kapılarını kapatmaktır Özal da dışa açılma ve piyasa ekonomisine geçişin ardından, artık sıranın devletin küçültülmesine geldiğini söylüyordu. 
     Türkiye 10 - 15 yıl gecikerek, tarihi fırsatları kaçırarak, krizin zorlamasıyla şimdi "devletin küçültülmesi" reformlarına yöneliyor bu işin patronu ise Kemal Derviş... 
     Özal, Derviş'e DPT Müsteşarlığı'nı önermiş, Yusuf Özal bu konuyu Derviş'le konuşmuştu. Özal bir ara Derviş'i Merkez Bankası Başkanlığı'na getirmeyi de düşünmüştü... 
     Nasip, Derviş'in "ikinci büyük değişim"in, yani devletin ekonomide küçültülmesinin mimarı olmasıymış. 
     Bugün Özal'ın vefat yıldönümü, rahmetle anıyorum... 
     Derviş'e de başarılar diliyorum. Derviş başarılı olursa devlet ekonomide küçülecek, ekmeğimiz büyüyecektir. Toplumda demokrasi talebi de güçlenecektir. 
     Üstelik Derviş başarılı olursa, solu toparlayabilir iyi de olur... Sağın da aklı başına gelir zamanla... 
     
     





Özal ve Derviş 


Derviş sevabı 


Derviş'e davet 


Polisin güveni 


Futbol sadece futbol değildir 


İlk 100 gün 


Futbol ve politika 


Köy enstitüleri 


Dış destek cepte mi 


Hesaplaşma dönemi 


Yolsuzluk reçetesi 


Çin mönüsü 


Kamuda tasarruf dediğin böyle olur 


Ceza vermekten korkuyoruz 


Yabancıların "raporu" kötü ama "niyeti" iyi 


</TEXT>
</DOC>
