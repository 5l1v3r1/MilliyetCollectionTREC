<DOC>
<DOCNO> 49237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/theper.html </URL>
<DATE> 2001/10/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Mesken olarak kalsın 
</HEADLINE>
<TEXT>

Apartmanımızın mesken olan dairelerini bazı kat malikleri şirketlere büro olarak kiraladı. Biz de büroların geleni gideni çok olduğu, apartmanda daha çok tahribata neden olduğu gerekçesi ile işyerlerinin avansını yüksek tuttuk. Uzun zamandır böyle giderken şimdi yeni gelen bir şirket buna karşı çıktı, yaptığımız yasaya aykırı mı 
N. M. - İstanbul 

     Sizin probleminiz başka türlü hallolmalı. Bir şirket bir meskeni "büro" adı altında kullanamaz. Büro vasfı farklıdır. Bir şirketin merkezi veya şubesi asla büro olarak kabul olunmaz. Bir şirket her durumda ticari bir işletmedir ve meskenlerde iştigal edemez. Siz onun kalabalığı, tozu, pisliği ile uğraşıp bir miktar fazla avans alana kadar şirketlerin tahliyesi sureti ile eski hale getirme talebinde bulunsanız çok daha isabetli davranmış olursunuz. Meskenlerin içine işyerlerinin girmesi büyük problemler yaşatır. Her işyeri, yasanın izin verdiği "büro" değildir. Olaya bu açıdan bakın. 
     Şayet halihazır durumda işletme projesi ile kabul edilmiş ödeme tarzı varsa geçerlidir, ancak işletme projesine itiraz mümkündür ve yeni işyeri komşunuz bu itiraz hakkını kullanmış. İtirazı sonucu konu kat malikleri kuruluna gidebilir ve belki de kat malikleri kurulu kararına karşı mahkemeye başvurulacaktır. Siz ise apartman için avans toplamakta güçlük yaşayacaksınız. Bırakın mesken mesken olarak kalsın. 
     
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
