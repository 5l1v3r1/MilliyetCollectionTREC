<DOC>
<DOCNO> 33316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yazar/guclu.html </URL>
<DATE> 2001/07/22/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Tercih sıralaması yaparken 
</HEADLINE>
<TEXT>

     Evet sonuçları öğrendiniz, arkadaşlarınızla kıyasladınız, şimdi sıra geldi tercihlerinizi nasıl yapacağınıza. Aslında pek çoğunuz kararınızı verdiniz gibi gözükse de, asıl kritik günler şimdi başlıyor. Ne zaman ki tercih kılavuzunu önünüze koyup, gerçek anlamda bir arayış içerisine girdiniz, işte o zaman konun önemini fark ediyorsunuz. 
     Hayatınızın belki de en önemli kararı için önünüzde sayılı günler var. Doluya koysanız olmuyor, boşa koysanız olmuyor. Ama sonuçta bir liste hazırlayıp vereceksiniz ve pek çoğunuzun dikkatsizce doldurduğu bu liste sizin yaşamınıza yön verecek. 
     Sınav açıklandığında, bilgisayar beni hiç istemediğim yere yerleştirdi yakınmasını sıkça duyarsınız. Aslında bilgisayarın kendi başına yaptığı bir şey yok. Siz nereleri yazdıysanız onlardan birine yerleştiriyor. Adaylar genelde, ilk 10 tercihten sonrasını, kendi tabirleriyle sallıyorlar. Yani nasıl olsa sıra gelmez diye öylesine yazıyorlar. Ve on binlercesi sonuçta gidip kesinlikle öğrenim görmeyeceği ya da kerhen okuyacağı bölümlerden birine giriyor. Sonuç Mutsuz bir öğrencilik dönemi ve ardından işkenceye dönüşen bir meslek yaşamı. Ve tabii ömür boyu süren mutsuzluk... 
     Cuma günü, hiçbir sınırlama olmadığında seçeceğiniz mesleğin ne olabileceği konusunda biraz beyin jimnastiği yapmanızı önermiştik. Şimdi ise gelin size en uygun meslek olarak belirlediğiniz bu alternatifleri bir bir ele alalım 
     Seçtiğiniz mesleğin öncelikle mezun olduğunuz alanla ilgisi olması gerekiyor. Çünkü alan dışı bir tercihi kazanma oranı neredeyse hiç yok. 
     Bugün için size cazip gelecek bu meslek, on yıl sonra da aynı oranda ilginizi çekecek mi 
     Çalışma koşullarından iş bulmaya, yaratıcı kişiliğinizi ortaya koymadan sağlayacağı kazanca kadar her şeyi düşündünüz mü 
     İlle de ailenizin bulunduğu il diye bir yanlışa düşmeyin. Anadolu'nun pek çok yerinde çok iyi üniversiteler var. Ailenizin bulunduğu ildeki istemediğiniz bir bölüme girmektense, farklı bir ilde istediğiniz bölümde öğrenim görmelisiniz. Dört, beş yıl çok çabuk geçer. Hemen bir yıl sonra yatay geçişle istediğiniz bir üniversiteye geçmeniz de mümkün. Tabii eğer gerekli koşulları yerine getirirseniz. 
     Tercih yaparken eğer koşullarınız uygunsa özel üniversiteleri de dikkate almanızda yarar var. Bir yatırım gibi düşünün. Farklı bir ile gidip harcayacağınız para ve hayata bir yıl geç atılmakla kaybedecekleriniz. Ya da dershane için gözden çıkardıklarınız. En önemlisi de moral Hepsini dikkate alarak yapacağınz bir hesap önünüze farklı alternatifler çıkarabilir. 
     Anne babalara bu noktada düşen görev çocuklarını kendi istekleri doğrultusunda yönlendirmek değil, onun kendisini ve düşündüğü meslekleri daha iyi tanımasına yardımcı olmaktır. 
     Özetin özeti. Sıralamanın teknik ayrıntılarına önümüzdeki günlerde gireceğiz. Önemli olan temel kararlar. Bugünü bu konuya ayırın ve size mutlu, başarılı, bol kazançlı bir yaşam sağlayacak meslek arayışı için girin... 
     
     







Sultan Bahşiş 


Ponzi tipi kısır döngü 


Tayyip'le ilgili soru işaretleri 


Aslan Başkan 


İngilizlerin Monika'sı 


Tercih sıralaması yaparken 


Fransız diplomat haklı çıktı 


Küresel ütopyanın sonu mu 


Zamanı yönetmede taş mı önemli, mıcır ve kum mu 


Süre iki yıldır 


Beklenen ne 


Küreselleşme tuhaf bir dünya yaratıyor 


Turizmin kaymağını yabancılar yiyor 


Jet - Pa milletvekili yenilikçi olursa... 


</TEXT>
</DOC>
