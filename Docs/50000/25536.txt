<DOC>
<DOCNO> 25536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yazar/okur.html </URL>
<DATE> 2001/06/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Arsa satışı 
</HEADLINE>
<TEXT>

     Yıl 1998...ANAP, Demokratik Sol Parti ve Demokratik Türkiye Partisi iktidarda... 
     Anasol - D hükümeti için günler zor geçiyor. 
     Kamuoyunun gündeminde Türk Ticaret Bankası’nın satışına ilişkin haberler var. 
     Dedikodular dalga dalga yayılıyor. 
     Ve 1 Eylül 1998 günü Sarıyer Tapu Sicil Müdürü Osman Atay, "tapu sicil müdürlüklerince düzenlenen resmi senet"i imzalıyor. 
     Alıcı Raif Zihnali... 
     Satıcı Nezahat Berna Yılmaz... 
     Ancak arada vekalet edenler var. 
     Berna Yılmaz’ın vekaletini Mustafa Erhan Özkan, Raif Zihnali’nin vekaletini Mustafa Tugay üstlenmiş. 
     Zihnali, vekaletini Çeşme’den düzenleyerek vermiş... 
     Satışa konu olan arsa Zekeriyaköy’de Kule civarı denilen yer. Kat irtifaklı, 1149 nolu arsanın dubleks mekana ayrılmış 3059 metrekarelik payı... 
     
Bu Zihnali hangi Zihnali      Ve tamı tamına 144 milyar 910 milyon 500 bin liraya satmışlar. 
     O günkü kurla arsanın satışının karşılığı 525 bin dolar... 
     Dolar, 31 Ağustos’ta 230 bin 580 lira... 
     Şimdi diyeceksiniz ki "Ne var bunda, herkes herkese satış yapabilir..." 
     Çok haklısınız... 
     Ama bizim derdimiz başka. Acaba bu Raif Zihnali hangi Raif Zihnali 
     Biliyorsunuz, bir Raif Zihnali var. Kamu ve sektör bankaları için gerçek bir para baronu... 
     Para buluyor, komisyon alıyor, kapı aralıyor. Aracı kurumlara yabancı yatırımcının yolunu açıyor. 
     
Berna Yılmaz için k rlı alışveriş      Ve o dönem, gerçek bir güç simsarı olarak reytingi yüksek, gücü çok fazla bir komisyoncu olarak ortada dolaşıyor. Aynı zamanda Murat Demirel’in satın aldığı Egebank’ta yönetim kurulu üyesi olarak oturuyor. 
     Acaba 525 bin doları arsaya yatıran Raif Zihnali kim 
     Üstelik arsa Zekeriyaköy’de ve o bölge çok fazla prim yapıyor. 
     Ama inşaatı yapılmış arsalar bile en fazla 250 bin dolara alıcı buluyor. 
     Berna Yılmaz açısından k rlı bir alışveriş olduğu kesin. 
     Ama bu kadar parayı bir arsaya yatıran Raif Zihnali’ye ne demeli, bilmiyoruz. 
     Ve, 1998 yılı eylül ayı siyasi atmosferini bir kez daha hatırlatalım. 
     Meclis’te mal varlığı soruşturması var. Hem DYP Genel Başkanı Tansu Çiller hem de ANAP Genel Başkanı Mesut Yılmaz için. 
     İşin ucunda Yüce Divan korkusu var, politikacılar dikkatli... 
     Mesut Yılmaz, 30 Eylül 1998 günü Başbakan olarak mal bildiriminde bulunuyor. 
     Beyazıt’ta işhanı, Suadiye’de daire, Bodrum’da ev, Ankara’da arsa, Tempra marka özel oto, külçe altın, muhtelif mücevherat, Delta Deri Giyim’de hisse, Ziraat Bankası’nda 20 bin dolar, TEB’de 92.565 dolar ve Tekstilbank Maltepe Şubesi’nde 525 bin dolar... 
     Tekstilbank Maltepe Şubesi’ndeki dolarlar, arsa satışından gelen para... 
     Şimdi biraz durup soluklanıyoruz. 
     Ve elimize ulaşan bu belgedeki Raif Zihnali’yi aramaya devam ediyoruz. Çünkü bizim bildiğimiz Raif Zihnali, çok değil bir yıl sonra Egebank soruşturmasından dolayı aranan ve bir türlü bulunamayan güç simsarı. Şimdi herkes kendisini kırmızı bültenle arıyor. 
     H l kayıp 
     Sonra, Ziraat, Halkbank ve Emlakbank ilişkileri gündeme geliyor. 
     İki şirketi Maddox ve Tancot’ta durum ne bilmiyoruz. 
     Ne tesadüf değil mi İsim benzerliği mi, yoksa sadece basit bir alışveriş mi 
     Araştırmak bizim işimiz... 
     Açıklamak da iki tarafa düşüyor. 
     Haksız mıyız 
     
     







İran'a dikkat 


Niyet beyanı 


İpler neden koptu 


Edeb intiharı engelledi 


Yolsuzlukla mücadelede inandırıcı olmak... 


Eşler ve çocuklar medyatik olunca 


Nurcanım'ın zaferi 


Anlaşma henüz yok... 


Arsa satışı 


Despot kurtarıcılığı 


İstifa 


Tütün Yasası son şeklini alırken... 


Utanç verici 


Bayburt 


Fotoğrafın kareleri tamamlanıyor 


</TEXT>
</DOC>
