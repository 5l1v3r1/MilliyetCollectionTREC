<DOC>
<DOCNO> 1595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/guncel/gun01.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da izinsiz yürüyen 1528 polis gruplar halinde yargılanacak 
</HEADLINE>
<TEXT>
Bilmeden yürüdük’ 
Savcı, yasadışı eylem yapan polislerin beş yıl hapsini istiyor 
     NEZİH GÜROL İstanbul 

     Gaziosmanpaşa'da iki meslektaşlarının şehit edildiği saldırıdan sonra izinsiz yürüyüş yapan bin 528 Çevik Kuvvet polisinden, ifadeleri alınan ilk 50 kişilik grup hakkında, beşer yıla kadar hapis cezası istemiyle dava açıldı. İlk grupta yer alan 27 polisin, yürüyüşe "bilmeden" katıldıklarını söyledikleri belirtildi. 
     Fatih Cumhuriyet Savcısı Mustafa Ayaz'ın açtığı davanın iddianamesinde, memurların amirlerinin konuşmalarını ıslık ve yuhalamayla engellemeye çalıştıkları ifade edildi. Gruplar halinde Valiliğe yürüyen polislerin attıkları sloganlara ve silahlarını kaldırarak "Bu devletin ayıbı" diye bağırmalarına yer verilen iddianamede, polislerin, Emniyet Müdürü Abanoz'u da yuhaladıkları dile getirildi. 
     
1528 polis davalık      Dava açılan ilk grupta, açığa alınan 69 polisin bulunmadığı, eyleme, olay günü izinli ve raporlu olanlarla görev yerlerini terketmeyen 264 polis dışındaki bin 528 polisin katıldığı belirtildi. Bunların gruplar halinde Fatih Adliyesi'ne gelerek soruşturma kapsamında görevlendirilen altı savcıya ifade verme işlemleri sürerken, haklarındaki soruşturma tamamlanan polislere, yine gruplar halinde kamu davası açılacağı öğrenildi. 
     


 GÜNCEL 
















</TEXT>
</DOC>
