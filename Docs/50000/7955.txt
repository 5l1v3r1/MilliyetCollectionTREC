<DOC>
<DOCNO> 7955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/spor/spo03.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SKANDAL 
</HEADLINE>
<TEXT>

Tunus bayrağı astılar 
     GALATASARAY’I, Coruna’da konuk eden Maria Pıta Oteli’nin, Sarı - Kırmızılı takımı temsil için kapıya astığı bayrak büyük tepki topladı. Otel yetkilileri Şampiyonlar Ligi bayrağı ve İspanya bayrağının bulunduğu yere, Türk bayrağı yerine, Tunus bayrağını astılar. Galatasaraylı yöneticilerin uyarısı üzerine otel yetkilileri özür dileyerek, hatayı hemen düzelteceklerini bildirdiler. 
     
HAVADA PANİKGalatasaray’ı taşıyan uçak türbülansa girdi, futbolcular büyük korku yaşadı 
     GALATASARAY kafilesini, İspanya’ya götüren uçakta büyük korku ve panik yaşandı. İstanbul’dan havalandıktan kısa süre sonra şiddetli bir türbülansa giren uçak, ürkütücü biçimde sallanmaya başladı. Bu arada birçok futbolcu ve yolcunun çığlıklar attığı gözlendi. 
     SARI - KIRMIZILI ekibi taşıyan uçağın pilotu, türbülanstan kurtulmak için 10 bin metreden, 8 bin metreye kadar indi. Ancak uçağın sallantıdan kurtulmasından sonra özellikle hostesler, futbolcuları sakinleştirmek için yoğun çaba harcadılar. 
     DEPORTİVO maçı öncesi böylesine korku yaşayan futbolcuların moralinin bir hayli bozulduğu görüldü. Uçuş korkusu bulunan ve eşini de yanına alan Suat uzun süre kendine gelemedi. Diğer futbolcuların da uçak alana inince rahatladığı belirtildi. Bu arada Türkler’e 3 bin bilet ayrıldığı ancak bin biletin satıldığı bildirildi. 
     
Lucescu sıkıntılı      LUCESCU, beş futbolcunun eksikliği nedeniyle sıkıntıya girdi. Rumen hoca, sezon başından bu yana hiçbir resmi maçta takıma almadığı Ufuk’un yanı sıra son haftalarda yedek kulübesine bile giremeyen Marcio’yu da kadroya dahil etti. Lucescu, Ümit, Hasan Şaş ve Emre’nin yoklukları nedeniyle Okan ve Suat’ı orta sahada sakat sakat oynatmayı planlıyor. Ayrıca ilerde Hagi ile Jardel’i birlikte oynatmayı düşünen Rumen hoca, Ahmet’e şans vermezse, Jardel’i tek forvet olarak sahaya sürecek. 
     


 SPOR 




























</TEXT>
</DOC>
