<DOC>
<DOCNO> 27630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/spor/spo15.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Yıldızlar döküldü      FUTBOL yıldızlarının meziyetlerini ölçmek için Pepsi Cola tarafından düzenlenen "yetenek yarışması"nda Mısır ve Vietnam’dan isimsiz futbolcular ilk iki sırayı aldı. Top hakimiyeti, top sürme, pas atma, çalım ve şut gibi yeteneklerin sınandığı yarışmada David Beckham, Rivaldo, Roberto Carlos, Veron gibi yıldızlar dökülürken, Mısır’ın Zamalek takımından Hazım İmam 111 puanla birinci, Vietnam Ordu Takımı oyuncusu Nguyen Hong Son ikinci oldu. Beckham ancak üçüncülüğü elde edebildi. 
     
Serbestte iki sınav      AKDENİZ Oyunları ve Dünya Şampiyonası’na hazırlanan Serbest Güreş Milli Takımı aday kadrosu, Dağıstan ve Almanya’da iki turnuvaya katılacak. Dağıstan’da Mevlana Kulaç, Harun Doğan, Mehmet Yozgat, Ömer Çubukçu, Gökhan Yavaşer, Fahrettin Özata, Ali Özen, Taşkın Özkale, Kaşif Şakiroğlu ve Aydın Polatçı, Almanya’da ise Tevfik Odabaş, Erhan Bakır, Arif Kama, Yüksel Şanlı, Hakkı Ceylan, Serhat Balcı, Fatih Çakıroğlu, Tolga Topçu mücadele edecek. 
     



 SPOR 


























</TEXT>
</DOC>
