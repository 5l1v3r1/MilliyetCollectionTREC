<DOC>
<DOCNO> 40933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sondun03.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Che'nin ünlü günlüğü film oluyor 
</HEADLINE>
<TEXT>

     Efsanevi gerilla lideri Ernesto Che Guevera'nın Güney Amerika kıtasında yaptığı seyahat boyunca tuttuğu günlük, Brezilyalı yapımcı Walter Salles ile yapımcı ve yönetmen Robert Redford tarafından beyaz perdeye taşınıyor. 
     58. Uluslararası Venedik Film Festivali'ne Arnavut yazar İsmail Kadare'nin romanından uyarlanan ''Abril despedaçado'' adlı filmiyle katılan Walter Salles, doktor olmaya karar veren genç Arjantinli Ernesto Guevera'nın Güney Amerika'daki bu seyahati sırasında ''gerçek 
     yolunu'' bulduğunu belirtti. Salles, Che'nin günlüğünü konu alan filminde ''mümkün olan tek yolun Batı kapitalizmi olmadığını göstermeyi umduğunu'' kaydetti. İtalyan sinemacı Ettore Scola'nın katkıda bulunacağı projede, Bolivya'da öldürülen ve Küba devriminin öncü isimlerinden olan karizmatik lideri kimin canlandıracağına henüz karar verilmediği belirtildi. 
     






</TEXT>
</DOC>
