<DOC>
<DOCNO> 14372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yazar/akyol.html </URL>
<DATE> 2001/04/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasi güven 
</HEADLINE>
<TEXT>

     KEMAL Derviş'in başkanlığındaki toplantılara ve son YPK toplantısına katılan bir bürokratla konuşuyorum. Bir konuya dikkatimi çekiyor 
     - Bürokrasi çok az konuşuyor, farkında mısın 
     Gerçekten ekonomik bürokrasinin tepesindekiler hiç konuşmuyorlar genel prensipler üzerinde bile konuşmuyorlar. 
     Bunu bilerek yapıyorlar 
     - TV'lere çıkmıyoruz, basına demeç vermiyoruz. Çünkü bir dil sürçmemiz bile ekonomi yönetimine güveni daha da sarsabilir, ekonomiyi olumsuz etkileyebilir. 
     Sadece Kemal Derviş 'gerektiği kadar' konuşuyor. 
     Ekonomik büyüklüklerin nisan ortasında netleşmesi bekleniyor. Üzerinde konuşulan rakamlar da var. Ama bunları resmen açıklamıyorlar, "en ufak bir fark güveni sarsabilir" diye... 
     
     KRİZDEN önce bu seneki milli gelirimizin 200 milyar dolar olacağı hesaplanıyordu şimdi öngörülen rakam, 176 milyar dolar .. 
     Mal ve hizmet üretiminde 26 milyar dolar azalma olacak yani O kadar küçülme, fakirleşme demektir bu 
     Yıllardan beri ekonomide yapılması gereken reformlar yapılmadığı için... 
     Reform yapamayan, devlet ve hükümet olarak verdiği sözlere kuşkuyla bakılan bir ülke olduk Çünkü en azından on yıldır Türkiye, reform yapacak iç disipline ve dört yıllık ömre sahip tek hükümet çıkaramadı 
     Siyasette teker teker kaliteli insanlar var elbette... Ama siyaset sınıfımızda "toplam kalite"nin düştüğü de bellidir. 
     Siyaset biliminin tespit ettiği bir gerçektir ki, on yılda bir partileri kapatırsanız, siyasi kurumlaşmanın evrimi aşiret düzeyinde kalır 
     Siyasi ve ekonomik mekanizmaların böyle kağşayıp sağlıklı işleyemez hale geldiği sistemlerde yolsuzluk yapılabilecek 'boşluk'lar da büyür 
     Çünkü böyle sistemlerde iktidarlar da, muhalefetler de, yönetimler de, denetimler de zayıftır. 
     Güven sorununun temelinde de bu yönetemeyen ve denetleyemeyen yapı vardır. 
     
     EKONOMİ yönetiminde sağlanmış gözüken disiplini sürdürerek, gereken yasaları çıkararak, yanlış siyasi demeçlerden sakınarak bugünkü krizden çıkabiliriz... 
     Ama bugünkü parçalanmış "yönetemeyen" siyaseti devam ettirmek, çok daha büyük ekonomik, hatta çok vahim sosyal krizlere yol açabilir. 
     Türkiye'nin önünde hem çağın dinamizmini sağlamak hem AB üyeliği sürecini iyi yürütmek için, büyük yapısal reformlar gerektiren kritik işler vardır 
     Ekonominin sağlıklı bir yapıya kavuşturulması için kamunun küçültülmesi şarttır, bu birçok kimsenin çıkarının kesilmesi demektir 
     Yönetimde işlerlik ve denetimi artırmak için, rejimin sivilleşmesi, idari ademi merkeziyete geçilmesi, hükümet ve parlamento kurumlarının güçlendirilmesi gerekmektedir. Bu da "merkez"deki kudret sahiplerinin gücünün sınırlanması anlamına gelir. 
     Güvensizliğin nelere mal olduğunu şu kriz tecrübesiyle gördüğümüze göre, artık Türkiye'de demokrasinin ülkeyi muktedir bir şekilde yönetmesini ve denetlemesini sağlayacak siyasi reformları da düşünmeliyiz. 
     
     





Siyasi güven 


Avukat havuzu 


Tasarruf... 


Böyle olur bizde turizm dediğin 


Kriz yönetimi güven aşılayabilecek mi .. 


Güney Kore dersleri 


Kortta bir bakan 


Şiir ziyafeti 


Hesap verme zamanı 


Seyirci kalmayın 


Tuz kokarsa, hukuk ilaç olur 


Gençlik ateşi 


Moratoryum mu 


Memleketin li menfaatini’ düşünen yok 


</TEXT>
</DOC>
