<DOC>
<DOCNO> 37021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yasam/yas11.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıl payı kurtuluş 
</HEADLINE>
<TEXT>

Otomobiliyle sulama kanalına uçan müteahhit, son anda açık camdan dışarı çıkmayı başardı... 
     NEŞET KARADAĞ DHA 

     Müteahhit Mehmet Azizoğlu 50 , işlettiği kum ocağına gitmek için dün 01 UV 523 plakalı otomobiliyle yola çıktı. Mavi Bulvar'daki Adana Koop konutları yakınlarına gelmişti ki, aniden önüne bir kamyon fırladı. Kamyona çarpmamak için sert bir fren yapan müteahhit Azizoğlu, aracın kontrolünü kaybetti. 
     Savrulan otomobil, yolun yanında bulunan 3 metre derinlikteki sulama kanalına uçtu. Otomobil sulara gömülürken Azizoğlu, son bir hamleyle otomobilin açık olan camından mucize eseri dışarı fırladı ve yüzerek kıyıya çıktı. 
     
     Daha ömrüm varmış’ 
     Kıyıya vardığında uzun süre olayın şokunu üzerinden atamayan müteahhit Azizoğlu yakınlarına sarılarak uzun sürede ağladı. 
     Çevredeki gençler kanala dalarak sulara gömülen otomobilin içindeki çantasını kurtarırlarken Azizoğlu da şaşkın gözlerle olan biteni anlamaya çalışıyordu. 
     Ve sonunda çağrılan kurtarıcı otomobili çekerek sudan çıkardı. 
     Yaşadığı için kendisini şanslı sayan Mehmet Azizoğlu, şunları söyledi "İyi ki pencereyi açık bırakmışım. Ya kapalı olsaydı. Demek daha yaşayacak günüm varmış." 
     



 YAŞAM 
























</TEXT>
</DOC>
