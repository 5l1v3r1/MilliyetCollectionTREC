<DOC>
<DOCNO> 5849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/siyaset/siy04.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
4 eski bakan zan altında 
</HEADLINE>
<TEXT>

Başbakan gümrüklerdeki usülsüz atamaları Meclis'e havale etti 
     ANKARA Milliyet 

     Başbakan Bülent Ecevit, Teftiş Kurulu'nun gümrüklere usülsüz atamalar yaptığı yönündeki raporu üzerine 4 eski Bakan hakkında Meclis soruşturması istedi. 
     Başbakan Bülent Ecevit, TBMM Başkanlığı'na gönderdiği tezkerede, DYP-SHP, DYP-CHP, ANASOL-D, REFAHYOL ve ANAYOL hükümetlerinin gümrüklerden sorumlu Devlet bakanları, Aykon Doğan, Ayfer Yılmaz, Rıfat Serdaroğlu ve Yaman Törüner hakkında gümrük müdürlüklerine yaptıkları atamalara ilişkin Teftiş Kurulu Raporları doğrultusunda Anayasa'nın 100. maddesi uyarınca gerekli işlemlerin yapılmasını istedi. 
     Başbakanlık Tezkeresinde, Gümrük Müsteşarlığı ile ilgili atamalarda usülsüzlük belirlenen Teftiş Kurulu raporları hakkında bilgi verildi. Teftiş Kurulu'nun, Serdaroğlu'nun Bakanlığı döneminde, Sinop Gümrük Muhafaza Başmüdürü Nail Cemiloğlu, Mersin Gümrük Muhafaza Başmüdürü Ali Akıcı, Ankara Gümrük Muhafaza Başmüdürü Cemal Karahan ve Hakkari Gümrük Muhafaza Başmüdürü Muzaffer Uygar'ı kurallara aykırı olarak atayarak, "Taktir yetkisini kötüye kullandığı" yönündeki raporu doğrultusunda yargılanabilmesi için Meclis Soruşturması gerektiği bildirildi. 
     Aykon Doğan, Yaman Törüner ve Ayfer Yılmaz hakkında da yer değiştirmelerde ve atamalarda Yer Değiştirme Kurulu Kararı gerektiği halde doğrudan atama ya da Kurul kararı olduğu halde usülüne uygun olmayan atama yaptıkları gerekçesiyle soruşturma istendi. 
     


 SİYASET 


















</TEXT>
</DOC>
