<DOC>
<DOCNO> 48804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sonspo06.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ümit Karan, "Gol orucu"nda... 
</HEADLINE>
<TEXT>

     Galatasaray'ın yeni golcüsü Ümit Karan, son oynadığı 7 resmi maçta fileleri havalandıramazken, çekerek ''gol orucunu'' sürdürdü. 
     Gençlerbirliği'nden büyük umutlarla transfer edilen ve sezona çok iyi başlayan Ümit Karan, özellikle Avrupa Şampiyonlar Ligi ön eleme maçları, gruplarda SS Lazio ve PSV Eindhoven maçlarında attığı gollerle dikkat çekti. 
     PSV Eindhoven maçının 68. dakikasında takımının tek golünü atan Ümit Karan, SS Lazio ile dün yapılan maç da dahil olmak üzere bu andan itibaren oynadığı toplam 396 dakikada golle buluşamadı. 
     Fenerbahçe maçına dek takımının en tehlikeli forvet oyuncusu olan Ümit Karan'a, bu maçtan sonra adeta nazar değdi. Fenerbahçe maçını boş geçen oyuncu, bu maçtan sonra yaptığı 6 karşılaşmada da fileleri havalandıramadı. 
     Ümit, son 7 maçın yalnızca 2'sinde ilk 11'de sahaya çıkamazken, teknik direktör Mircea Lucescu, 5 maçta da bu futbolcuyu oyundan alarak, 90 dakika sahada kalmasına izin vermedi. 
     Birinci Süper Lig ve Avrupa kupalarında 14 maçta toplam 801 dakika forma giyen milli futbolcunun toplam 6 golü bulunuyor. 
     






</TEXT>
</DOC>
