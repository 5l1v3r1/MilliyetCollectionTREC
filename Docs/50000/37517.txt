<DOC>
<DOCNO> 37517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/guncel/gun08.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
5 5’le tarafsızlık tehlikeye girer mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Türkiye Cumhuriyeti’nde Mustafa Kemal Atatürk 15, İsmet İnönü 12, Celal Bayar 10, Cemal Gürsel 6, Cevdet Sunay 7, Fahri Korutürk 7, Kenan Evren 7, Turgut Özal 4, Süleyman Demirel 7 yıl Cumhurbaşkanlığı yaptı. 10. Cumhurbaşkanı Ahmet Necdet Sezer ise cumhurbaşkanlığı gibi bir makamda oturan kişinin, kendisini seçenlere karşı borçlu hissetmemesi için sürenin uzatılmaması gerektiğine inanıyor ve Anaya- sa değişikliği paketinde cumhurbaşkanının görev süresinin 5 5 olarak uzatılması yönündeki öneriye sıcak bakmıyor. 
     
     İsmet Sezgin DTP Genel Başkanı 
Tarafsızlığı etkilemez      Bir cumhurbaşkanının iki kez üst üste seçilmesi, neden siyasi tarafsızlığını tehlikeye soksun Cumhurbaşkanlığı makamı, zaten tarafsız bir makamdır. Bu makamı işgal eden kişiler de tarafsızlığını koruyacak niteliktelerdir. Sayın Cumhurbaşkanı’nın kendisinden endişeleri mi var ki, ikinci beş yılı garantilemiş olmak için, birinci yılda ödün verecek Cumhurbaşkanlığı makamına gelmiş bir kişinin, ödünsüz bu görevi yapacağına inanıyorum. Cumhurbaşkanlarının ikinci beş yılda da kalmaları, eğer halka yarar sağlayacaksa, niçin olmasın Tekrar seçilmesi için ödün vermesine gerek yok. 
     
     Prof. Dr. Fazıl Sağlam 
Tarafsızlığına gölge düşer      Cumhurbaşkanının iki kez üst üste seçilme isteği, tarafsızlığı dolaylı bir biçimde etkileyebilir. İkinci kez seçilme isteği nedeniyle, buna uygun davranış içerisine girebilir. Halbuki bir kere seçilen, daha bağımsız olur. Çünkü, yeniden seçilme gibi bir problemi yoktur. Onun için daha rahat, daha bağımsız hareket eder. Yedi yıl olması doğrudur. Beş yıla indirmek ve iki kez üst üste olmasını sağlamak, tarafsızlığına gölge düşürebilir. Cumhurbaşkanının görev süresini uzatmak amacıyla yapıldı, şimdi tam tersine cumhurbaşkanının görev süresini kısaltmak istiyorlar. Dolayısıyla, bu çok da masumane bir öneri değil. 
     
     Prof. Dr. Erdoğan Teziç 
Sezer’e katılıyorum      Sayın Cumhurbaşkanı’nın beyanatına olduğu gibi katılıyorum. Cumhurbaşkanının hem istikrarı sağlamak, hem de tarafsızlığını koruması açısından, bir dönem seçilmesi bir teminattır. İki dönem olursa, bu makam tarafsızlığını yitirmeye başlar. Süreyi beşe de indirmeye gerek yok. Şimdiki yedi yıllık görev süresi bittikten sonra, ancak uygulamaya konur. Süresi yedi yıl olarak kalmalı, bir dönem de yeter olmalıdır. Ayrıca cumhurbaşkanının yetki ve görevleri, bugün Anayasa’da öncelikle görüşülecek konular arasında yer almamalıdır. Çünkü hem partilerin uzlaşmaya varması çok zordur, hem de Anayasa değişikliğine ilişkin görüşmeler tıkanabilir. 
     



 GÜNCEL 














</TEXT>
</DOC>
