<DOC>
<DOCNO> 2634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sonspo08.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Federasyon ihale şartnamesine ek yaptı 
</HEADLINE>
<TEXT>

     Futbol Federasyonu bugün bir açıklama yaparak, 11 Ocak 2001 tarihli ihale şartnamesine ek yaptığını belirtti. 
     Federasyondan yapılan yazılı açıklamaya göre, ihale şartnamesine yapılan ek şöyle 
     ''İhale sözleşme konu hakkın kapsamı, Türkiye Profesyonel 1. Lig maçlarının, canlı veya bant yayını hakkı ile haber amaçlı görüntülerin diğer yayıncılara sunulması görev ve hakkıdır. Kulüplerin kendi müsabakaları üzerindeki sair görsel hakları mahfuzdur. 
     Ancak kulüpler, yayıncının sözleşme konusu haklarını ihlal mahiyetindeki davranışlarından kaçınmakla yükümlüdür. WEP, WAP ve sözleşme süresince gelişecek sair iletişim teknolojilerin kullanımı, şartname sözleşme konusu maçların görüntülerinin, canlı veya banttan iletişimi ile sınırlıdır. Bu hak yayıncıya, kulüplerin kendi maçlarına ait görüntülerini kullanma haklarını men yetkisi vermez.'' Açıklamada, eklerin ihale şartnamesinin 4. paragraf ve devamı olarak, aynı şartanemenin eki olan sözleşmenin madde 2 konu başlıklı bölümüne 5. paragraf ve devamı olarak eklendiği kaydedildi. 




</TEXT>
</DOC>
