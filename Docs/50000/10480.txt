<DOC>
<DOCNO> 10480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sondun04.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'de Barak görevi Şaron'a devretti 
</HEADLINE>
<TEXT>

     İsrail'de yeni hükümetin kurulmasıyla başbakanlık görevi sona eren Ehud Barak, görevini Ariel Şaron'a devretti. 
     Kudüs'teki Başbakanlık binasında bu sabah düzenlenen devir teslim töreninin ''dostane'' bir havada yapıldığı belirtildi. 
     Knesset'te dün gece ulusal birlik hükümetine güvenoyu alan Şaron'un, Barak'a çalışmalarından dolayı teşekkür ettiği ve kendisini kabinede savunma bakanı olarak görmek istediğini hatırlattığı kaydedildi. 
     Şaron'un Barak'a, ''Kabinede savunma bakanı olmamanızdan üzüntü duyuyorum, bundan böyle bu ülkeye sade bir vatandaş olarak hizmet edeceğinizi açıklamıştınız, ben de gerektiğinde yardımınıza başvurmakta tereddüt etmeyeceğim'' dediği belirtildi. 




</TEXT>
</DOC>
