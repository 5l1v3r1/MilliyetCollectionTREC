<DOC>
<DOCNO> 20423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/ekonomi/eko09a.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük yatırımcı için çözüm yok 
</HEADLINE>
<TEXT>

     ANKARA Milliyet 

     Bankacılık Denetleme ve Düzenleme Kurulu BDDK Başkanı Engin Akçakoca, Tasarruf Mevduatı Sigorta Fonu’ndaki bankaların zararının 12 milyar dolar olduğunu söyledi. 
     Fon’daki bankaların devir tarihi itibarıyla zararlarının 4.4 katrilyon lira olduğunu belirten Akçakoca, dolar değeri itibarıyla bu rakamın 10.1 milyar doları bulduğunu kaydetti. 
     Akçakoca, 30 Nisan itibarıyla bu rakamın 12.4 katrilyon, yani 10.6 milyar dolar olduğunu söyledi. Fondaki bankaların öz kaynak açığının 5 katrilyon olduğunu ifade eden Akçakoca, bugüne kadar verilen paranın ise 6.5 katrilyon lira ve 2.5 milyar dolar olduğunu, bu paraların dolar karşılığının ise 12 milyar düzeyinde bulunduğunu ifade etti. 
     Akçakoca, fona devredilen bankalarla ilgili küçük yatırımcıların durumu konusunda da "Küçük ortaklarla ilgili şu anda yapılacak bir şey yoktur. Onlar tercihlerini borsada yatırım yapmak şeklinde kullandıkları için sonuçlarına da bu şekilde katlanmak mecburiyetindedirler bu aşamada" dedi. 
     



 EKONOMİ 



















</TEXT>
</DOC>
