<DOC>
<DOCNO> 36902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sonspo17.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Villars'la çarşamba günü sözleşme imzalayacak 
</HEADLINE>
<TEXT>

     Trabzonspor'un bugün imza attırmayı düşündüğü Ganalı oyuncusu Patrick Villars'ın, bordo-mavili kulüple 15 Ağustos Çarşamba günü sözleşme imzalayacağı bildirildi. 
     Kulüp Dış İlişkiler Sorumlusu Kerim Kalafatoğlu, Ganalı futbolcunun 18 yaşından küçük olduğunu ve bu nedenle gereken veli izin belgesinin henüz ülkesinden gelmediğini belirterek, ''Villars ile Çarşamba günü sözleşme imzalayacağız'' dedi. Sözleşme imzalamamasına rağmen Ganalı oyuncu, Karadeniz Teknik Üniversitesi KTÜ Farabi Hastanesi'ne giderek, sağlık kontrolünden geçti. Öte yandan, Trabzon'dan Beşiktaş maçı öncesi ayrılarak Ankara'ya giden Cafer, bugün bordo-mavili kulübe geldi. Cafer'in transferinin birkaç gün içinde netlik kazanacağı bildirildi. 







</TEXT>
</DOC>
