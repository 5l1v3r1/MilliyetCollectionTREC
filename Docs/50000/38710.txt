<DOC>
<DOCNO> 38710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/siyaset/asiy.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam bildiğini okudu 
</HEADLINE>
<TEXT>

RP İl Başkanı olduğu dönemde yaptığı olay’ konuşmanın savunmasını yapan Tayyip Erdoğan o tarz’ üslubunu soğuk savaşa’ bağladı 
     İHSAN YILMAZ, MEHMET DEMİRKAYA İstanbul 

     Yargıtay Cumhuriyet Başsavcısı Sabih Kanadoğlu’nun, genel başkanlık görevine kısıtlama ve partiden ihracını istediği AK Parti Genel Başkanı Recep Tayyip Erdoğan, RP İl Başkanı olduğu dönemde yaptığı bir konuşmayı içeren kasetle ilgili iddiaları yanıtlarken, bu tarz konuşmasının nedeninin "soğuk savaş dönemi siyaset anlayışı" olduğunu söyledi. 
     Değişmeyi erdem saydığını belirten Erdoğan, "Değişimden kastedilen, bir takım oligarşik güç odaklarının taleplerine uygun hale gelmekse, böyle bir değişim bizim yanımıza kesinlikle uğramayacak" dedi. 
     Kalyon Otel’de dün bir basın toplantısı düzenleyen Erdoğan, yayınlanan konuşmayla ilgili daha önce soruşturma geçirdiğini ve hukuki bir sonuç çıkmayacağını savunarak, "Bu tip taciz atışlarını bekliyorduk ama itiraf etmeliyim ki, bu kadar aceleci davranılması bizim için de süpriz oldu" dedi. 
     "Değiştiniz mi, ne kadar değiştiniz" gibi sorular sorulduğunu hatırlatan Erdoğan şöyle konuştu 
     "Hayatın öğrettiklerinin gerektirdiği bir gelişimin neticesi olarak ben de bir çok insan gibi kendimi değişime açık tutuyorum. Tecrübelerinden ders çıkarma erdemine sahip insanlar gibi ben de değişmeyi erdem sayıyorum. Bu anlamda değişime açık olmayı ömrümün son nefesine kadar sürdürmeyi diliyorum. Fakat bize değiştiniz mi’ diye soranların değişimden anladıklarının bu olduğu yolunda kuşkularım var. Hatta bu soruları soran kimilerinin, değişimi değil yıllar öncesinde çakılıp kalmayı arzu ettiklerini görüyorum. Vize verme hakkını kendinde görenler var. AK Parti mensupları olarak, Anayasamız ve seçmenlerin teveccühü dışında hiç bir makamdan vize alınması gereğine inanmıyoruz." 
     Erdoğan, kasetteki konuşmanın gerekçesini de şöyle anlattı 
     
     Soğuk savaşın yaptığı 
     "Dünkü söylediğimizde doğru unsurlar olduğu gibi, bugün yanlış bulduğumuz kanaatler de var. Geçmişte yaptığımız konuşmalar, dünyada uzun yıllar hüküm sürmüş soğuk savaş şartlarına bağlı şekillenmiş bir siyaset anlayışının etkisi altındaydı. Soğuk savaş şartlarında, iki kutuplu bir dünya üzerinde bütün siyasi ortamları etkilemiş olan kutuplaşmacı siyaset anlayışı, ulusal ve yerel siyasetleri de etkilemişti. Bizim o günkü siyasi üslubumuz da, doğal olarak bu kutuplaşmanın etkisi altında biçimlenmişti." 
     "Demokrasi, vatanımızın bölünmez bütünlüğü, cumhuriyetimizin temel nitelikleri, üzerinde asla pazarlık kabul edemeyeceğimiz usullerdir" diyen Erdoğan, siyaset yapmasıyla ilgili de herhangi bir kısıtlamanın olmadığını söyledi. Kadın kurucu üyelerin olmasında yasal bir sakınca bulunmadığını savunan Erdoğan, "Anayasa Mahkemesi kararını beklemeden görevi bırakmayı düşünüyor musunuz " sorunu da, "Herhangi bir yasal engel olmadıktan sonra bu uzun soluklu yolculuğu sonuna kadar devam ettireceğiz" diye yanıtladı. 
     
     Tuhaf bir basın toplantısı... 
Yeni düşmanı oligarşi      Tayyip Erdoğan’ın basın toplantısına gazetecilerin ilgisi çok büyüktü. Sadece gazetecilerin mi Nerden haber aldıkları bilinmez, tüm AK partililer salonu hınca hınç doldurmuştu. Hatta basın toplantısında gazetecilerle yer kavgasına tutuşup, protokol uygulamaya kalktılar. Basın toplantısı tam bir gövde gösterisine dönüştürülmüştü. Parti tam kadro orada. Yanlızca türbanlı kurucular hariç. 
     Erdoğan’ın konuşması sık sık çoşkulu alkışlar, "bravo" sesleriyle kesildi. Konuşmanın sonunda sıra soru sormaya geldi. Ne o, eline mikrofonu alan gazeteciye cevaplar, Erdoğan’dan önce partililer tarafından yetiştirildi. Sorular beğenilmedi, hatta gazetecilere alaycı bakışlar yöneltildi. 
     
     Beş soru sınırı 
     Erdoğan da bu rüzgara kendini kaptırmış "oligarşik güç odaklarından" neyi kastettiğini soran gazeteciye alaycı bir dille, "Siz basın mensubu olarak bunu bilemezseniz..." diye yanıt verdi. Birçok gazeteci 5 soruyla sınırlandırdığı için Erdoğan’a sorusunu soramadı. 
     Diğer notlara gelirsek Erdoğan, siyah bir takım, beyaz gömlek ve kırmızı beyaz desenli kravatıyla Başkanlık Divanı’yla birlikte oturdu. Gülümsemeye çalışmasına rağmen gergin olduğu her halinden belliydi. 
     Partililer arasında, siyasetten yasaklanan eski FP Milletvekili Nazlı Ilıcak’ın eşi Emin Şirin de vardı. Şirin de sık sık alkışlarla Erdoğan’a destek verdi. Erdoğan, konuşmasını metinden okudu. 
     Eski konuşmasının sorumluluğunu soğuk savaş döneminin siyaset anlayışına bağlayan Erdoğan’ın dikkatinden birşey kaçmıştı. Kendi iddiasına göre konuşma 1992 yılındaydı. Ama sorumluluğu yüklediği kutuplaşma 1980’li yılların sonlarında bitmiş, değişim rüzgarı çoktan başlamıştı. 1992’de ise ortada kutuplaşma diye birşey kalmamıştı. 
     Erdoğan, suçlamalarda bulunurken ve kendini savunurken "oligarşik güç odakları" diye bir düşman yarattı. Erdoğan’ın, bundan ne demek istediği pek anlaşılamadı, bu konudaki soruya da yanıt vermedi. Ancak "oligarşik güç odakları" cümlesini kamuoyu birçok kez duydu. Ancak Erdoğan’ın değil, DHKP - C gibi sol örgütler ile PKK’lı Abdullah Öcalan’ın ağzından. Erdoğan da, konuşmasında onların söylemini kullandı. 
     
İşte Tayyip portresi      ASLI ÖKTENER İstanbul 

     Renk bilimci Yahya Üstel, Yüz Okuma Uzmanı Mehmet Auf, Psikiyatr Prof. Dr. Sedat Özkan, dün basın toplantısı yapan AK Parti Lideri Tayyip Erdoğan'ı değerlendirdi. Uzmanlara göre Erdoğan, umursamaz ve alaycıydı. 
     
     Renk Bilimci Metin Yahya Üstel 
Egoizmi yansıtıyor’      "Giysilerinde renk seçimiyle olumlu enerji salgılamadığını görüyoruz. Takım elbisesi siyahtı. Bu, nihai sonu, olumsuzluk, kötülük, fenalık, bencil, ezicilik, yokedicilik, hegomanya, ilke ve prensipleri hayata geçirme doğrultusunda her türlü ilkeyi kullanabilmeyi ve egoistliği ifade ediyor. Saç kesimi çok klasik ciddi ve otoriterdi. Gömleği somon beyazdı. Bu doğruluğu, temizliği, dürüstlüğü anlatmaya çalışırken iç bünyede saklılığı gizliliği, sinsiliği, agresifliği ve egoizmi yansıtıyor. Beyazla doğruluk, dürüstlük, saflık, iyi niyetliliği anlatırken, kırmızı ile de atak, cesur, önde, güçlü ve ileriyim, mesajları vermekteydi." 
     
     Yüz okuma uzmanı Mehmet Auf 
Umursamaz ve alaycı’      Özellikle Erdoğan’ı destekleyenlerce doldurulmuş, küçük bir ortam seçilmiş. Avantajlı başladı. Basın toplantısından çok partililere yapılan konuşma şekline dönüştü. Beden dilini genelde açık tuttu, çok sık kulanmadı çünkü yazılı bir metinden çalışıyordu. Beraberiz, biriz’ derken ellerini kavuşturdu. Samimiyetini göstereceği zaman elini kalbine koydu. Soruları umursamıyorum, aynı zamanda da bunu yapanlara karşı hafif alaycı bakıyorum tarzında yanıtladı. Müsaade etmeyeceğiz’ derken, masaya hafif bir yumruk geldi. Burada tehditkarlık vardı. Mimikleri umursamaz ve alaycıydı. Daha çok ses tonunu kullandı, iletişim değil, ileti kurdu." 
     
     Psikiyatr Prof. Dr. Sedat Özkan 
Kimlik arayışında’      "Gerek Tayyip, gerekse temsil etme iddiasında olduğu toplumsal katmanlar çelişkileri ile birlikte yeni bir kimlik arayışı içindeler. Bu kendi temel söylemini koruyarak, daha demokratik, daha uzlaşmacı, gerçekçi muhattap alınabilir, kendini aşma, daha gerçekçi ve çağdaşça bir arayış. Beyninin bir tarafında inandığı değerler, diğerinde değişen ve gelişen dünyanın ve ülkemizin somut koşullarına uyum sağlama arasında gidiş gelişler var. Dışlanmak istemiyor." 
     
Soramadığım sorular      İHSAN YILMAZ 

     Erdoğan sınırlı sayıda gazeteciye söz hakkı tanıdığı için hazırladığımız soruları sorma imkanı bulamadık. İşte soramadıklarım 

</TEXT>
</DOC>
