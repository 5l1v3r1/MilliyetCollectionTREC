<DOC>
<DOCNO> 8010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/soneko04.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç - Bryce bilişim ortaklığı 
</HEADLINE>
<TEXT>

     Koç Grubu ile Hollandalı John Bryce Training B.V., bilgisayar ve bilişim teknolojileri konusunda eğitim faaliyetlerinde bulunmak amacıyla ortaklığa gitti.İki ortaklığın İstanbul'da kurduğu şirkete "Koç Bryce Teknoloji Eğitim Hizmetleri A.Ş." adı verildi. Şirketin, teknik, mesleki ve akademik kurslar ile uzaktan erişim faaliyetleri de dahil olmak üzere, Türkiye'de bilgisayar ve bilişim konusunda öğretim, eğitim ve danışmanlık hizmetleri vereceği bildirildi.Şirkette iki ortaklık da eşit oranda paya sahip oldu. 
     Şirketin 396 milyar liralık sermayesinde John Bryce Training B.V. 198 milyar, KoçSistem Bilgi ve İletişim Hizmetleri 158 milyar 398 milyon, İdea İnceleme Danışmanlık 39.6 milyar, Koç.Net Haberleşme Teknoloji ve İletişim Hizmetleri ile GVZ Ses Tanıma Teknolojileri 1'er milyon liralık pay edindi. Şirketin yönetim kurulu üyeliklerine Eytan Bernard Mucznik, Ziv Katriel Mandel, Yalçın İpbüken ile Levent Kızıltan seçildi. Yönetim kurulu üyelerinin ilk genel kurul toplantısına kadar görev yapacağı bildirildi. 




</TEXT>
</DOC>
