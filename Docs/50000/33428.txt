<DOC>
<DOCNO> 33428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/yas03a.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ordu kültürü vitrine çıkıyor 
</HEADLINE>
<TEXT>

Karadeniz artık sadece fındık, çay ve tütünle değil, el emeği göz nuru eserleriyle de tanınacak. Ordulu Mürsel Engin’in kurduğu müze, Karadenizli sanatçıyı Türk insanına tanıtacak 
     ALİ EYÜBOĞLU Ordu 

     ŞİMDİYE kadar Karadeniz deyince akla hamsi, fındık, çay, tütün, son dönemlerde de "Nurcanım" gibi şarkılar geliyordu. Ancak artık Karadeniz insanının el emeği, göz nuruyla hazırladığı otantik eserler, kültür birikimi de vitrine çıkıyor. Yıllardır inşaat malzemeleri sattığı üç katlı işyerini müzeye dönüştürme kararı alan Ordulu Mürsel Engin, "Ordu Sanatevi sadece Ordu’nun değil, tüm Karadeniz’in kültürüne vitrin olacak. Servetimi bunun için harcarım" diyor. 
     
Talay’ı da davet edecek      "GÖZ Nuru El Emeği Ordu Sanatevi"nin açılışına Kültür Bakanı İstemihan Talay’ı da davet edeceğini belirten Engin, şunları söylüyor "80 yaşındaki Sabri Gözükan, fındık dalından yaptığı orijinal sepetlerle Türkiye’ye iki kez ödül getirdi. Ama bundan kimsenin haberi yok. Mahalli saz sanatçısı Cihan Usta, köy evinin ahırında en iyi minyatür saz yapıyor. Bu sanatkarları ve yaptıkları eserleri önce Türkiye’ye, sonra da dünyaya tanıtacağız." 
     



 YAŞAM 




















</TEXT>
</DOC>
