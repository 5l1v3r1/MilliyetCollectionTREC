<DOC>
<DOCNO> 23515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/yazar/sazak.html </URL>
<DATE> 2001/05/27/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Şifo'ya veda 
</HEADLINE>
<TEXT>

     Fenerbahçe şampiyonu olduğu ligin son maçları, kep giyen öğrencilerin "veda seremonisi" gibiydi. 
     Coşku ve hüzün bir arada yaşandı. 
     Galatasaray'ın UEFA şampiyonu "rüya takımı" Ali Sami Yen'e son kez çıktı Rumen yıldız Hagi futbol yaşamını noktaladı. 
     Beşiktaş'ın Şifo'su Mehmet Özdilek de yeşil sahalara veda ediyor. Efsane kaptanın jübilesinden söz etmeden önce taraftarı olduğumuz kulübün bu yıl ki "sefaleti"ne değinelim. 
     Şampiyonluk umuduyla girilen ligi Beşiktaş fiyaskoyla bitirdi. 16 yıl sonra BJK, Avrupa kupalarında oynayamayacak UEFA'ya alkışlarla Gaziantepspor gidiyor. 
     Hazindir. 16 yıllık Seba dönemine "şampiyonluk" iddiasıyla son veren Bilgili yönetimi, 2000 - 2001 sezonunda Beşiktaş'ı enkaz haline getirdi. Çöküş sadece ligdeki sıralamadan kaynaklanmıyor 60 milyon dolarlık borçla iflasın eşiğine gelen kulübün geleceği de tehlikede. Ekonomik krize rağmen umudunu "halka arz"dan gelecek 85 milyon dolara bağlayan yönetimin hayalciliği nedeniyle kasa tamtakır. Avrupa Şampiyonlar Ligi'ne katılmayınca "başarıyı da satamazsınız", geriye ne kalıyor, transferden başı dönmüş, jübilesi gelmiş Sergen'e "kurtarıcı" diye sarılmak 
     Kokain özürlü Daum'la başlayan etik çöküntüyü, ilkesiz adımların izlemesi çok doğal. Bir yılda 3 antrenör, "yolgeçen hanı" bir takım, sokağa atılan milyonlarca dolar... Nouma gibi antrenmanda sahaya işeyen, seneye ne yapacağı meçhul "baş belası" bir oyuncu. Ve sezon ortasında "neşter vuracağım" diye ortaya çıkıp takımı çökerten yönetim. 
     Sahi, "Başaramazsak beni İnönü'ye asın" diyen Serdar Bilgili 2001 sezonu için taraftardan özür dileyecek mi 
     Beşiktaş yönetiminin ciddi bir "özeleştiri"ye ihtiyacı yok mu Geçmişin tecrübelerine, "Beşiktaş'ı Beşiktaş yapan değerlere" sırt çeviren, kimseyi dinlemeyen "ben merkezci" kafanın böyle giderse önümüzdeki yılları da "riske" sokacağı görülmüyor mu 
     Zaten yönetim, sezona doğru bir başlangıç yapamazsa marttaki kongreyi çıkaramaz. Bu defa yönetim gider 
     Yine de haksızlık etmeyelim, Beşiktaş hiç değilse Fener ve Galatasaray'ın taraftarına yaşattığı "son 90 dakika stresini" bizlere çektirmedi. Kaptan Sanlı'nın deyimiyle "çilemiz" erken bitti 
     Yeni şampiyonu selamlarken Mehmet Özdilek'i alkışlarla uğurluyoruz. Kaptan, Beşiktaş'a yakışır bir jübileyle, tüm geliri Türkiye Eğitim Gönüllüleri Vakfı'nın "1 Milyon Çocuk" kampanyasına bağışlanacak şekilde 28 Temmuz'da İnönü'de son kez forma giyecek. 
     Emekli ikramiyesini çocukların eğitime sunmak ne güzel. 
     Şifo Mehmet, cömertliğiyle Pele çıktı. 
     Güle güle kaptan. 
     
     







Türk kimliği 


Derviş ve Çakan 


Ayıplar Haftası 


Tebrikler Fener, teşekkürler Cimbom, Aslan Hagi... 


Renkler müziği 


O gün bugündür 


Yeni bir kriz mi 


Geleceği görmek 


Amerika’dan yengem geldi, evde bir bayram havası 


Avrupa gününü bilir... 


Şifo'ya veda 


Eğitimde Afrika klasmanındayız 


Nataşa’nın sorunu "kriz" değil "polis" 


Botaş’ın bir de Selçuk Yahşi’si var 


</TEXT>
</DOC>
