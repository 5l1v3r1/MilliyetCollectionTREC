<DOC>
<DOCNO> 23459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/guncel/gun06.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Bey’in marifetleri 
</HEADLINE>
<TEXT>

Fındık ihracatçısı Karayel’in sahibi Hasan Karayel’in şirketini bekçi, şoför ve işçisine devrettiği ortaya çıktı 
     İHSAN YILMAZ İstanbul 

     Halk Bankası’ndan sahte belgelerle aldığı 11 milyon doları ödemeyince küs olduğu oğlu Mete Karayel tarafından ihbar edilen işadamı Hasan Karayel’in, faaliyetteki şirketini, yanında çalıştırdığı şoför, bekçi ve işçiye devrettiği ortaya çıktı. Karayel, oğullarıyla birlikte sahip olduğu ve beyan sermayesi 250 milyar lira olan Karayel Dış Ticaret’in 2000 yılındaki genel kurulunda, şirket hisselerini işçi Bayram Cömert, bekçi Ümit Cömert ve şoför M. Ali Akkoç’a devretti. İstanbul Ticaret Odası’nın kayıtlarına da şirket sahibi olarak bu kişiler geçti. 
     
Milliyet’i toplattı      GİRESUN DHA 

     Giresun’da eski adı Karayel Gıda olan KARDAL Co Fındık Fabrikası’nın sahibi Hasan Karayel, kendisiyle ilgili dün Milliyet gazetesinde yayınlanan bir haber nedeniyle şehir genelindeki tüm gazeteleri adamlarına satın aldırttı. Karayel’in bir diğer oğlu Ali Karayel ise olayla ilgili konuşmak istemediğini söyledi. 
     



 GÜNCEL 



















</TEXT>
</DOC>
