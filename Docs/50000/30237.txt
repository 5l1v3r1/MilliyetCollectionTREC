<DOC>
<DOCNO> 30237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yasam/yas02.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Anlaşılan çakıl öldüğüyle kaldı 
</HEADLINE>
<TEXT>

Çakıl’ın sahibi THY aleyhine dava açma konusunda kararsız. Biz acil inerdik’ diyen yabancı uçak şirketleri ise tazminat konusunda genel merkez bilir’ diyor... 
     SİNAN TOROS, SERHAT OĞUZ İstanbul 

     THY’nin New York - İstanbul seferini yapan uçağın kargo bölümünde donarak öldüğü iddia edilen Saint Bernard cinsi Çakıl’ adlı köpekle ilgili tartışma sürüyor. 
     Çakıl’ın sahibi Seda Ekizoğlu, THY aleyhine dava açma konusunda kararsız kalırken, köpeğini otopsi yapılmadan Florya’ya gömdükten sonra Ankara’ya ailesinin yanına döndü. 
     Yabancı uçak şirketleri de benzeri durumlarda, pilotların acil iniş yaparak hayvanın hayatının kurtarılmaya çalışılacağını belirttiler. 
     
Hemen inişe geçeriz’      Evcil havyanları, genellikle uçakların kuyruk altındaki özel bölümde taşıdıklarını kaydeden Delta Havayolları Türkiye Satış Müdürü Ayşe Ülgen, şunları söyledi "Hayvanların bulunduğu bölümde ısı ve oksijen durumu ayarlanır. Pilot, bir problem olduğu zaman müdahale eder. Gerekirse uçağı acil inişe geçirerek, hayvanın hayatını kurtarmaya çalışır. Ancak hayvanın ölmesi halinde mağduriyetin nasıl giderileceği ABD’deki genel merkeze danışılarak belirlenir." 
     
Başımıza hiç gelmedi’      Yaz aylarındaki hava sıcaklığını göz önünde bulunduran Delta Havayolları, kargolarda uzun süreli beklemelerin hayvanı olumsuz etkilemesini önlemek için, 15 Mayıs - 15 Eylül tarihleri arasında evcil hayvan taşımama kararı da almış. 
     Swissair kargo yetkilileri de, evcil hayvanların kuyruk bölümündeki üç metreküplük alana konulduğunu, bölümün ısı ve oksijen ölçülerinin pilot tarafından kontrol edildiğini söylediler. Swissair uçaklarının da hayvanın sağlığının tehlikeye girdiği durumlarda acil iniş yapabileceğini belirten yetkililer, şimdiye kadar böyle bir durum yaşanmadığını söylediler. 
     
Biz de yerine köpek verirdik’      Türkiye Özel Sektör Havacılık İşletmeleri Derneği İkinci Başkanı Şehabettin Bollukçu ise bütün havayollarının evcil hayvanları ortak uluslararası standartlarda kargoyla taşıdığını belirterek şunları söyledi "THY Airbus uçakları son derece moderndir. Başımıza böyle bir şey gelseydi bizde mağdura köpek alırdık" dedi. 
     



 YAŞAM 






















</TEXT>
</DOC>
