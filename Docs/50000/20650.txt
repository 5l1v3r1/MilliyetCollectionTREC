<DOC>
<DOCNO> 20650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yasam/yas05.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cin Ali’ imajı yeniledi 
</HEADLINE>
<TEXT>

O da zamana uydu. Saç uzattı yetmedi boyattı. Hatta radyoyu atıp eve renkli televizyon bile aldı... 
     ASLI ÖKTENER İstanbul 

     BBaba bana top al. Koş Cin Ali, koş Bu topu al. Pat Pat oyna." İşte, bu 'fişlerle' okumaya ilk başladığımızda 'elimizden tutan' Cin Ali tiplemesi çoğumuzun aklından silinmedi. 
     Ama, 33 yıldır hayatımızda olan bu ünlü 'çöp adam' da imaj değiştirmeye karar verdi. Artık onun da belirgin bir yüzü, siyah saçları, ponponlu şapkası, kulağında çiçeği, papyonu ve fiyonklu ayakkabıları var. Evlerinde ise artık radyo yerine televizyon bulunuyor. İsmini İpek Matbaası sahibi Ali İpek'ten alan 'Cin Ali', öğretmen Rasim Kaygusuz tarafından 1968 yılında yazıldı çizildi. Kitap öylesine ilgi gördü ki, bir 'Cin Ali Yayınevi'i kuruldu. Cin Ali, topu tutu, topacını çevirdi, karagözlü kuzusunu sevdi, oyuncaklarıyla oynadı. Okula başladı, kırmızı kurdela aldı. Çocuk bahçesine gitti, sirkte berber fili izledi. 
     
     Ortalık taklit doldu 
     Yaratıcısı Rasim Kaygusuz, 1989'da ölürken, eskiden çöp adamdan ibaret olan Cin Ali, çizer Mustafa Delioğlu tarafından renklendirildi. Ve Cin Ali'nin telif hakkı, 1992'de Artım Yayınevi Dağıtım'a geçti. Bu arada 12 de taklidi sürüldü piyasaya. 
     Bunun üzerine şirket çağa ayak uydurması ve taklitlerinin önüne geçmesi için Cin Ali'nin renklerinde ve giysilerinde ufak tefek değişiklikler yaptı. Yani ünlü 'yerli çizgi kahraman', çocuklara hoş görünmek ve taklitlerini bertaraf etmek aynı zamanda da çağa ayak uydurmak için imajını tazeledi. 
     Rasim Kaygusuz'un kızı Nevin Apaydın, 10 bölümden oluşan Cin Ali serisinin, yılda 30 bin baskı yaptığını belirtiyor. "Piyasaya Cin Ali'nin renkli ve birinci hamur kağıda baskılı taklitleri çıkınca bis de imajı değiştirdik" diyen Apaydın, bir de söz veriyor "Bir klasik olan Cin Ali'nin çizgilerinde ve öyküsünde artık değişiklik yapılmayacak..." 
     
     Milenyumdan Önce CİN ALİ 
     Zaman değişti E tabi Cin Ali de değişti. Yaşı büyümediyse de zamana ayak uydurup kendine biraz çeki düzen verdi. Gerçi yine Cin’ gibi ama artık kılığı kıyafeti eski çöp’ haliyle karşılaştırıldığında moda katologlarından çıkmış gibi... 
     
     Cin Ali’ tazminat peşinde... 
     Nevin Apaydın, Turkcell'in bir kampanyasında 'Cin Ali' resimlerinin izinsiz olarak kopya edildiğini iddia ederek şöyle konuştu "Bizden izin istemediler. Bunun üzerine telif hakkı davası açtık. Maddi tutarı önemli olmayan dava tam iki yıldır sürüyor." 
     



 YAŞAM 





















</TEXT>
</DOC>
