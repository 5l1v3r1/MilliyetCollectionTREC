<DOC>
<DOCNO> 16872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/soneko09.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ah şu faiz borcumuz olmasa neler yapardık...Liste için tıklayın 
</HEADLINE>
<TEXT>

     Dokuz Eylül Üniversitesi DEÜ İktisadi İdari Bilimler Fakültesi İktisat Bölümü Öğretim Üyesi Yard. Doç. Yaşar Uysal, Türkiye'nin son 20 yılda 426.7 milyar dolar anapara ve faiz ödemesi yaptığını söyledi. 
     Her devletin faiz gideri bulunduğuna işaret eden Yaşar Uysal, Türkiye'nin de faiz ödemesinin doğal olduğunu ifade ederek, ''Ancak dünya genelinde gerek içerden, gerekse dışarıdan Türkiye kadar yüksek reel faizlerle borçlanan ve dolayısıyla kamusal kaynakları bu kadar amaç dışı kullanan başka bir ülke bulmak güçtür'' diye konuştu. 
     Neler yapılabilirdi 
     Türkiye'nin 20 yılda ödediği faiz gelirleriyle nelerin yapılabileceğini farklı örneklerle anlatan Uysal, şunları kaydetti 
     ''Bu parayla 5 nükleer santral, Keban barajı büyüklüğünde 20 baraj, 500 et entegre tesisi, Aliağa'daki ile eşdeğer büyüklükte 5 petro-kimya kompleksi, 5 rafineri, 10 bin adet okul, 1000 hastane, 500 adet 5 yıldızlı otel, 50 adet İzmir metrosu büyüklüğünde metro yapabilir, kalan parayla da 1000 adet savaş uçağı, 15 milyon adet bilgisayar alabilir ve 5 milyon öğrenciye de 1 yıl burs verebilirdi.'' 




</TEXT>
</DOC>
