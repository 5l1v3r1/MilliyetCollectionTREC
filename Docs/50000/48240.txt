<DOC>
<DOCNO> 48240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo22.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız basını "Terim birkaç haftayı sakin geçirecek..." 
</HEADLINE>
<TEXT>

     Fransa'da yayınlanan spor gazetesi L'Equipe, Milan'ın İnter'i 4-2'lik skorla yenmesinden sonra, Türk teknik direktör Fatih Terim'in birkaç haftayı sakin geçireceğini yazdı. 
     ''Milan, İnter'i ikinci yarıda sildi süpürdü'' başlığı ile verilen haberde, son haftalarda sıkıntılı günler geçiren Terim'in, bu galibiyet sonrası gelecek haftalar kafasını dinleme olanağı bulacağı belirtildi. 
     Gazete, Terim'in maç sonrası, ''Bu galibiyet benden çok oyuncuların zaferi, hücum futbolunu hedef alan felsefeme her zaman sadığım'' açıklamasına yer verdi. 
     Fransız gazetesi, Milan'ın altı dakikaya sığdırdığı üç golle üstünlüğü ele geçirdiğini ve İnter'in namağlup unvanına son verdiğini kaydetti. 
     Gazete, bu yenilgiyle İnter'in liderlik ve önemli rakipleriyle arasındaki farkı açma şansını da kaçırdığını bildirdi. 
     L'Equipe, İnzaghi'nin, ''Bu galibiyetle, son haftalardaki polemiklere de son verdik, güçlü olduğumuz zaman, her şey çok basit ve yenemeyeceğimiz takım yok'' açıklamalarına da geniş yer ayırdı. 
     






</TEXT>
</DOC>
