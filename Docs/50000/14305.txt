<DOC>
<DOCNO> 14305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/guncel/agun.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinç Bilgin tutuklanmadan önce kendini savundu, newline Etibank’ın yöneticilerini suçladı 
</HEADLINE>
<TEXT>
Sorumlu olan Şükrü’dür’ 
Bilgin, Etibank’ın zarara uğratılmasıyla ilgili olarak şunları söyledi "Ben bankacı değil gazeteciyim. Bankayı profesyoneller yönetti. Sorumluluk da onlara aittir." 
     NİHAT ALTINTAŞ, SEMRA PELEK İstanbul 

     Tasarruf Mevduatı Sigorta Fonu'na devredilen Etibank ile ilgili yürütülen soruşturma kapsamında gözaltına alınan, bankanın eski sahibi Dinç Bilgin'in polise verdiği ifadesinde, "Bankacı değil, gazeteciyim" dediği öğrenildi. Bilgin'in ayrıca Etibank'ın zarara uğratılmasıyla ilgili eski genel müdürü Şükrü Karahasanoğlu'nu sorumlu tuttuğu bildirildi. 
     Mali Şube Müdürlüğü'nce geçtiğimiz cuma akşamı gözaltına alınan ve haftasonunu sorguda geçiren Dinç Bilgin, bankanın eski yönetim kurulu üyesi olan oğlu Önay Bilgin ile birlikte bankanın eski genel müdür ve yönetim kurulu üyesi İsmail Hakkı Karakaya'nın polisteki işlemleri tamamlandı. 
     Dinç Bilgin'in polisteki ifadesinde, "Ben bankacı değil, gazeteciyim. Bankacılıktan anlamıyorum demiyorum. Bankanın başında profesyonel yöneticiler var. Zarara uğrattılarsa onlar uğrattılar." dediği öğrenildi. 
     Tutuklanarak cezaevine gönderildi 
     Dinç Bilgin, İstanbul 6 No'lu DGM Yedek Hakimliği'ndeki sorgusundan sonra tutuklanarak cezaevine konuldu. Bilgin'in "zimmet", "dolandırıcılık" ve "cürüm işlemek amacıyla teşekkül oluşturmak" suçlarından tutuklandığı bildirildi. 
     
Yoğun DGM trafiği      Bilgin, oğlu ve Karakaya, dün saat 08.45'te, İstanbul DGM Cumhuriyet Başsavcılığı'na getirildi. 
     Basın mensuplarının görüntü almasına fırsat vermeden savcılık kapısına yaklaştırılan minibüsten indirilerek binaya alındılar. 
     Dinç Bilgin, oğlu ve Karakaya sağlık kontrolünden geçirildikten sonra sorguya alındı. 
     DGM Cumhuriyet Savcısı Ercan Cengiz tarafından sorgulanan Dinç Bilgin, "zimmet", "dolandırıcılık" ve "cürüm işlemek amacıyla teşekkül oluşturmak" suçlarından tutuklanma talebiyle, Nöbetçi 6 No'lu DGM Yedek Hakimliği'ne gönderildi. 
     Cengiz, Önay Bilgin ve Karakaya'yı ise, mahkemeye sevklerine gerek görmeden serbest bıraktı. 
     Aynı kapsamda gözlem altına alınan bankanın eski Yönetim Kurulu üyesi Mustafa Çağlar'ın sorgusuna ise Mali Şube Müdürlüğü'nde devam ediliyor. 
     


 GÜNCEL 



















</TEXT>
</DOC>
