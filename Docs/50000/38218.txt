<DOC>
<DOCNO> 38218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yazar/ozkan.html </URL>
<DATE> 2001/08/21/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Ulusal güvenlik ve MGK toplantısı 
</HEADLINE>
<TEXT>

     Türkiye nefesini tuttu "ulusal güvenlik " tartışmalarını izliyor. Bütün gözler bugün Ankara'da yapılacak MGK toplantısına çevrilmiş durumda. Gerçi MGK'nın toplantı gündeminde bu konu yok. Ama konunun ruhu ve tarafları toplantı odasında olacak. Üstelik gündem kağıtlarının altında bir de "Gündem dışı konuşmalar" başlıklı bir bölüm yazılı. Ulusal güvenlik konusundaki tezler bugün toplanacak MGK'da ele alınırsa konuşmalar bu bölümde yapılacak. 
     Konuyu kim, nasıl sunacak Asker üyeler mi Onlar konu açılmazsa konuşmayacakları izlenimini veriyorlar. Yoksa hükümetin ortakları kendi aralarında mı bu tartışma için de birbirlerine yanıt verecekler. Çünkü Yılmaz ile diğer ortaklar bu konuda anlaşmazlık içindeler. Tablo bazı konularda Mesut Yılmaz'ın hem sivil, hem asker desteğinin az olacağını gösteriyor. Ortada Mesut Yılmaz ve arkadaşları ile asker ve diğer koalisyon ortaklarının uzlaşamadığı bir tartışma paketi duruyor. Bu paketin içinde Anayasa değişiklikleri var. 
     
Yılmaz Konuşulursa iyi olur      Mesut Yılmaz dün bana, bu konunun MGK'da ele alınmasını istediğini söyledi. Ama MGK gündeminde bu konuyla ilgili bir sunum yok. Gündem dışı konuşmalar bölümünde ne olacak . Mesut Yılmaz'ın gündemli bölümde bu konunun tartışılmasını isteyeceği gibi bir izlenimim olmadı. Kendisine konuyu ısrarla gündeme getirip getirmeyeceğini sordum, "Konuşulmasının iyi olacağını" söyledi. Konuşmamızdan çıkardığım kanaat, gündem dışı bölümde konu açılırsa Yılmaz konuşacak. Ama bu ne getirir, ne götürür kestirmek güç. Örneğin Yılmaz konuyu açsa bile askerler ve diğer üyeler yanıt vermezse konu tartışılmamış olacak. Asker üyelerin yanıt vermesi durumunda, yanıtlarının dozu çok önemli. Bir de bakarsınız askere bile gerek kalmadan hükümetin diğer ortakları Yılmaz'a yanıt verirler. 
     Yılmaz'a göre Anayasa değişikliği paketi Meclis'te görüşülmeden önce son kez bütün tarafların bir masa etrafında toplandığı MGK'da konuyu ele almak önemli. Ben konunun toplantıda, gündemli olmayan bölümlerde bile zor konuşulacağını sanıyorum. Konuşulduğunda da öyle tartışma, kavga beklemiyorum. 
     
Değişim Türkiye için      Peki ama bu değişim Türkiye'de ne için yapılacak Yani AB bizi bu Anayasa değişikliklerini harfiyen yerine getirdiğimizde tam üye olarak alacak mı Bana göre almayacak. Ama bu değişiklikler Türkiye'nin olmazsa olmaz değişiklikleri. Bu nedenle de AB tartışması bence işin sosu. Biz bu değişimleri kendi insanlarımız ve yapılanmamız için gerçekleştirmek durumundayız. AB ağzımızla kuş tutsak da ki böyle bir durumumuz hiç olmadı bana göre bizi tam üye olarak almayacak. Almamasının nedenleri arasında sadece siyasal yapımızdaki, ekonomik yapımızdaki etkenlerin bulunmadığı apaçık ortada. Öyle olsa Portekiz, İspanya, Yunanistan, Bulgaristan örnekleri olmazdı. 
     Türkiye yeni dengeler içinde sıkışırken yakalandığı ekonomik kriz yüzünden olaylara soğukkanlı bakmayı unutmamalı. Türkiye'nin en soğukkanlı olduğu yerlerden biri MGK toplantıları. Kaç kez savaşın eşiğinden dönüldü bu toplantılarda Türkiye'nin geleceği düşünülerek. Irak, İran, Yunanistan ile savaş kapıda iken, MGK'nın soğukkanlı tutumu bunları önledi. Pek çok doğru karar alındı. Şimdi siviller ile askerlerin, siviller ile sivillerin orta yerde duran bu tartışmayı soğukkanlı olarak ele alıp sonuçlandıracakları yer yine MGK'dır. 
     
     







Ulusal güvenlik ve AB 


Bostancıoğlu’nun koltuğu sarsıldı 


Ata’yı kopyalasınlar 


Tevbih günü 


TIR'da dış politika 


Ulusal güvenlik ve MGK toplantısı 


Onlar artık üniversite şehri olmak istiyor... 


Depremin vurduğu gençlik 


Krizin uğramadığı kent 


Ölçü üretim ve istihdam 


İşte at işte meydan 


Dost acı söyler 


</TEXT>
</DOC>
