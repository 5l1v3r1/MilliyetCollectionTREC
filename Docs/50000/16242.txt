<DOC>
<DOCNO> 16242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yazar/cankat.html </URL>
<DATE> 2001/04/14/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Tilki Nuri 
</HEADLINE>
<TEXT>

     Siirt Valisi Nuri Okutan, valiliğine ait 8 makam aracından 5’inin satılmasını emretti. 
     Vali Okutan, baktı ki vatan için kemer sıkmak gerekiyor, örnek ve öncü olayım, dedi. Makam aracını attı, yürüyerek halkın içine daldı. 
     Tabii yerel basın da "Örnek Vali"sini alkışa tuttu. Ne var ki, kimsenin "araçları satın" emrinden haberi yoktu. Valiye o Mercedes’leri Jeep’leri alan Köylere Hizmet Birliği talimattan habersiz valiliğin ilgili birimi de öyle... 
     Eh, Özel Kalem de "Bilgimiz yok" deyince, anlaşılda ki ne satış vardır, ne de satış emri. 
     Tufaya gelmiş olmak ağırına giden yerel basın, küçük bir araştırma yaptı. 
     Vali Bey’in Mülkiye’deki lakabının "Tilki Nuri" olduğu ortaya çıktı. 
     Nuri Bey daha önce Tilki olan soyadını sonradan "Okutan" olarak değiştirmiş. 
     Tilki Nuri adamı işte böyle okutur 
     
Sevimli şik yet      Turkcell Müşteri Hizmetleri’ne gönderilen bir şik yet mektubunun kopyası elime geçti. 
     "Ankara... köyünde oturuyorum. Çifçilikle uğraşıyorum veya tarımla. 15.1.2001 tarihinde ... nolu telefonu aldım. Aldığım bayi benden kart parası 7.500 Türk Lirası aldı. Ayreten 30.000 hat parası aldı. Toplam 7.500 Tele. Beni kandırdılar. Ayreten benim köyde 30-40 km arası, çekmiyor. İki sefer deneme yaptılar. Benim telefonumun iptal edilmesini dosyamın işlemden kaldırılmasını saygılarımla arz ederim. 
     Bir de siz gönderdiniz 30.800 bin lira. Bana yazık değil mi. Telefon çalışmayınca ben ne yapacağım fakir halimle. Turkcell bayisi... veya ...yaptı bana. Saygılarımla arz ederim." 
     İsmin ve imzanın altında bir küçük not 
     "Benim telefonun markası eski model... Çekmiyor. Benim de yenisini almaya gücüm yetmiyor." 
     Turkcell eminim gereğini yapmıştır. 
     Bu kadar saf ve masum bir dilekçeye yürek mi dayanır 
     
Yerini ve zamanını bilmek      İstanbul’un iki caddesi vardır ki başkaları varsa ben bilmiyorum gece yarısından sonra trafiği kilitlenir. Biri Ortaköy’de Muallim Naci Caddesi, diğeri Taksim’de Sıraselviler. 
     Beyoğlu Belediyesi, gecenin saat 2’sinde 3’ünde, işte bu trafiği arap saçına dönmüş Sıraselviler Caddesi’nde niye çöp toplar Zaten yan yana iki arabanın zor geçtiği o sözüm ona caddeye, koskoca çöp kamyonunu niye salar 
     Hadi çöpçüler, gecenin ayazında boğaz tokluğuna el alemin çöpünü toplarken, barlarda diskoteklerde para harcayanlara, lüks arabalara tepki gösterir, işi ağırdan alırlar, diyelim... Ben de olsam, herhalde, aynı şeyi yapardım. 
     Ya Beyoğlu Belediyesi’nin hesabı nedir 
     Faziletli belediye bir tür "engelleme" mi yapıyor dersiniz 
     
Beterin beteri      İki aile büyüğümüz balkonda tavla oynarken konuşuyordu 
     Yahu, tüpgaz, deterjan kuyruklarında rezil olduğumuz Birinci Ecevit Hükümeti zamanı mıydı, İkinci Hükümet zamanı mı 
     Diğeri, bir fıkrayla cevap verdi 
     "Komünizm yıllarında Polonyalı kadın, kasap dükk nına girmiş 
     Merhaba Bonfile bulunur mu 
     Ne Bonfile mi Hayır yok 
     Peki kontrfile var mı 
     Kontrfile de yok... 
     O halde biftek, pirzola filan da kalmadı... 
     Maalesef 
     Kadının arkasından bakmış kasap 
     Bu yaşta, bu hafıza Baksana, neleri hatırlıyor..." 
     
     





Sistemin iflası 


Kimyasal durum 


Yılmaz Revizyonu erteledik 


Tilki Nuri 


Bir öğrenci sordu 'Değişim bu kadar zor mu ' 


Fillerin son yemeği 


Bakan körler 


2. üç ay başladı 


Söylemle eylem 


Moral için iyi... 


Yatırımcıya adres... 


İktisat ve mizah 


Reform dalgası 


Ziraat'te görev zararı nasıl oluştu 


Suçlar önlenemez 


Beyaz, "kuzu" oldu 


</TEXT>
</DOC>
