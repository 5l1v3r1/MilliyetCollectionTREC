<DOC>
<DOCNO> 21080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/guncel/gun01.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da hüzünlü anneler günü 
</HEADLINE>
<TEXT>

     PERVİN METİN İstanbul 

     "Son anneler gününde bana altın bilezik hediye etmişti. Ondan kalan tek hatırayı, hiç kolumdan çıkarmadım." Oğlunu Batman’daki bir çatışmada kaybeden şehit annesi Cahide Demirci’nin ağzından dökülen bu iki cümle, yanındaki anneleri bir anda hıçkırıklara boğdu. Hepsi, ağız birliği etmişçesine, "Yavrularımızı ziyarete geliyoruz. Bunun ne acı olduğunu bilir misiniz " diyor. Onlar Edirnekapı Şehitliği’nde kaybettikleri çocukları için gözyaşı döken anneler... Tamam Yalçın 68 yaşında. Güçlükle yürüyebilse de, her anneler gününde, Hakk ri’de şehit düşen oğlunun mezarını ziyaret ediyor ve "En son bana bir çamaşır makinesi almıştı. Onu kaybetmemizin üzerinden beş yıl geçti ama acım bir türlü dinmek bilmiyor" diye konuşuyor. 
     Oğlunun ölümünden sonra kimsenin, Anneler Günü’nü kutlamadığını söyleyen Gürbüz Yıldırım ise, "Her gün benim ağlama günüm. Gerisini boş ver" diyor. 
     



 GÜNCEL 










</TEXT>
</DOC>
