<DOC>
<DOCNO> 41674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/magazin/amag.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkları sadece görüntüymüş’ 
</HEADLINE>
<TEXT>

Didem Taslan’dan ünlü aktörü kızdıracak açıklama Kadir’le aramızda bir şey olmadı. Elele görüntüler, gazeteciler ısrar edince ortaya çıktı... 
     BİRSEN ALTUNTAŞ 

     Bir dönem mankenler, fiziklerini kullanarak televizyon dizilerini işgal altına almıştı. Manken Didem Taslan da, o modaya uyarak, yıllarca podyumla dizi oyunculuğunu bir arada yürütenler arasındaydı. 
     Ancak tam dokuz yıldır mankenlik yapan Didem Taslan’ın en çok haberi yapılan 100 ünlüden biri olmasını sağlayan şey, ne mankenliği, ne de dizi oyunculuğu oldu. Taslan, kısa süre önce Türk sinemasının usta oyuncusu Kadir İnanır’la oynadığı gönül oyunu’ sayesinde, bir anda magazin gündeminin baş konusu halini aldı. Bu sanal aşk’ hikayesini, onun ağzından dinledik 
     
     O benim elimi tuttu’ 
Kadir İnanır’ın ekrana birlikte çıkıp mutluluk pozu verdiği ilk kadınsınız. Ancak ilişkiniz kısa sürdü. Neden 
     İnanır’la aramızda bir şey olmadı ki konuşayım. O benim çok değer verdiğim bir dostum. Üstelik tanışıklığımız bu yaz başlamadı ki, 4 yıldır tanışıyoruz. 
     
Nasıl yani El ele, kol kola görüntüler aldatmaca mıydı 
     Ben Bodrum’a ailemle tatil yapmak için gittim. Kadir Bey’i ziyaret ettiğimde gazeteciler görüntü almak için ısrar edince bu durum ortaya çıktı. Üstelik ekranda yayınlanan o görüntülerdeki yüz ifademe hiç dikkat ettiniz mi, ne kadar mutlu bir kadın yüzü vardı. Benim elimi bir çekişim vardı, bu yayınlanmadı mesela. Ayrıca kolumu Kadir Bey tutuyordu, ben değil. O pozları isteyerek vermedim. Ortada bir ilişki olmadığı halde medya bu durumu abarttı. 
     
Ama Kadir Bey, evliliğe varabilecek ileriye dönük bir ilişkiden bahsetti. 
     Ne evliliği Kadir İnanır, açık açık Ben Didem’le evleneceğim’ demedi ki.. 
     
Peki evliliğe bakış açınız ne, kendinize bir zaman sınırı koydunuz mu 
     Anne - babamın dışında ailemde evliliğini noktalayan insan sayısı fazla. Bu nedenle ben de evlenmeden önce karşımdaki insanı çok iyi tanımak isterim. Bu da uzun bir zaman anlamına gelir, ama kimbilir, belki de yarın sürpriz yapıp evlenebilirim. Ama asla evde oturacak kadın değilim. Bu da sorun yaratıyor, çünkü Türkiye’de mesleğimizi kabul edip evlilik sürdürecek erkek pek yok. 
     
     Evlenirim ama onunla değil’ 
Bu durumda sürpriz yapıp evleneceğiniz kişi İnanır olamaz. 
     Olamaz. 
     
İnanır’la adınız anılırken, 1995’te, İnanır’ın şimdi kanlı bıçaklı olduğu Çelik’le aşk yaşadığınız ortaya çıktı. Bu durum Kadir Bey ile dostluğunuzu etkiledi mi 
     Hayır, niye etkilesin Ben Çelik’le de aşk yaşamadım. Birlikte çekilen fotoğraf da, mesleğe ilk başladığım dönemdeydi. Yemek için aynı masayı paylaşmıştık. Onun dışında aramızda hiçbir şey yaşanmadı. 
     
     Buket motivasyonuna baksın’ 
Bu arada Çelik’in İnanır ile motivasyon yüzünden davalı olduğu Buket Saygı da, Kadir Bey ile samimiyetinizi eleştirdi. 
     Buket, o çok mutlu ilişkisini yaşamaya devam etsin. Kendisi motive edilirken, konuyla alakası olmayan kişilere laf söylemesin, gereksiz konuşmasın. 
     
Sinemada birlikte rol almak istediğiniz aktör kim 
     En çok Cüneyt Arkın’ın filmlerini beğeniyorum. 
     
Ya Kadir İnanır’ın filmleri 
     Onlar da güzel elbette. Ama keşke 60’lı, 70’li yıllarda onunla kamera karşısına geçebilseydim. 
     



 MAGAZİN 










</TEXT>
</DOC>
