<DOC>
<DOCNO> 14301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/ekonomi/eko10.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ev sahipleri 25 artışı uygulamadı 
</HEADLINE>
<TEXT>

     Türkiye’de geçen yıl 674 trilyon 948 milyar liralık kira geliri elde edildi. Kira beyannameleri, ev sahiplerinin yüzde 25’lik kira zammına uymadığını da gözler önüne serdi. 
     Gelirler Genel Müdürlüğü’nden edinilen bilgiye göre, 1999 yılı kira gelirleri için 2000 yılı Ocak ayında 281 bin 967 beyanname verilirken, bu rakam 2001 yılı Ocak ayında 313 bin 261 olarak gerçekleşti. Beyanname sayısında bir önceki yıla göre yüzde 11.1’lik artış oldu. 2000 yılı Ocak ayında verilen kira gelir beyannamelerinde mükellefler, 339 trilyon 820 milyar 590 milyon liralık gelir bildiriminde bulunurken, bu yılki beyannamelerde gelir toplamı 674 trilyon 948 milyar 404 milyon lira olarak belirlendi. Beyan edilen kira gelirlerindeki artış yüzde 98.62 oldu. Beyan edilen rakamlar sonucunda, 2000’de 81 trilyon 591 milyar 394 milyon lira kira vergisi ödeyen mükellefler, bu yıl 183 trilyon 368 milyar 578 milyon lira vergi ödeyecek. 
     


 EKONOMİ 






















</TEXT>
</DOC>
