<DOC>
<DOCNO> 7084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/sontur22.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis yeni kadroları kabul etti 
</HEADLINE>
<TEXT>

     TBMM Genel Kurulu'nda, çeşitli bakanlıklara 731 yeni kadro tahsis edilmesiyle ilgili yasa tasarıları kabul edildi. 
     TBMM Genel Kurulu'nda, 190 sayılı Genel Kadro ve Usulü hakkında KHK'nin eki Cetvellerde değişiklik yapılmasına ilişkin yasa tasarıları görüşülerek kabul edildi. Buna göre, Bakanlar Kurulu kararı ile 46 ilde daha kurulan İl Çevre Müdürlüklerinin kadro ihtiyacını karşılamak üzere çeşitli sınıf, derece ve unvanlarda 512 adet kadro ihdas edildi. Yine bu yasaya göre, Samsun, Antalya, Gaziantep, Sivas ve Van da kurulan Devlet Opera ve Balesi Müdürlüklerinde görevlendirilmek üzere 140 ve Yargıtay Merkez Teşkilatı'nda görevlendirilmek üzere de 69 yeni kadro alınacak. İktidar gruplarının verdiği önergeyle, Emniyet Genel Müdürlüğü'nün yurtdışı teşkilatlarında görevlendirilmek üzere 2'si ateşe 10 yeni kadronun ihdas edilmesi de kabul zdildi. 




</TEXT>
</DOC>
