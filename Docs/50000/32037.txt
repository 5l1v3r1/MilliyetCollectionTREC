<DOC>
<DOCNO> 32037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/soneko09.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, Eylül ayında petrol üretimini artırmayacak 
</HEADLINE>
<TEXT>

     Amerikan ekonomisinin büyümesindeki yavaşlamanın dünyanın diğer alanlarına da yayılması sonucu toplam petrol talebinin azalacak oluşu nedeniyle, Petrol İhraç Eden Ülkeler Teşkilatı OPEC Eylül ayındaki toplantıda, petrol üretimini değiştirmeden mevcut düzeyinde tutacak. 
     OPEC üyesi Venezüella'nın Petrol Bakanı Alvaro Silva'nın basın toplantısındaki açıklamasına göre, Eylül ayındaki toplantıda en muhtemel senaryo, toplam üretim kotasının değiştirilmemesi. 
     Silva, Irak'ın petrol satış fiyatını daha da düşürmesini beklemediğini, OPEC'in de halen 22 ila 28 dolar olan alt ve üst limit hedef fiyatını değiştirmeyi planlamadığını söyledi. 
     Uluslararası Enerji Ajansı IEA , dünyada sınai üretimdeki ve tüketici talebindeki azalışın yükü altında, global petrol talebinin azalmakta olduğunu bildirdi. 
     IEA aylık petrol piyasası raporunda, bu yılki toplam petrol talebi artış miktarı 510 bin varilden 460 bin varile indirildi. IEA, 2001 yılı günlük toplam petrol talebini 76 milyon varil civarında tahmin ediyor. 
     ''Dünya ekonomisindeki yavaşlamaya, kısmen, petrol fiyatlarında daha önce kaydedilen artışların neden olduğu'' görüşündeki IEA, bu yılın ilk yarısında artan petrol ürünlerine talebin Temmuz-Eylül döneminde geçen yılın aynı dönemine göre binde 2 azalacağını öngörüyor. 
     IEA daha önce 1 milyon 860 bin varil civarında öngördüğü 2001 yılı günlük toplam ham petrol talebini, bu yıl yedinci kez düşürdü. IEA, günlük toplam petrol talebinin 2002 yılında 780 bin varil yüzde 1'in biraz üzerinde artışla 76.8 milyon varile çıkmasını bekliyor. 
     IEA, Ekim-Aralık döneminde ABD ve Kanada ekonomisinde canlanma, toparlanma, bu canlanmanın daha sonra Avrupa ve Asya ekonomilerine de daha vasat ölçüde nüfuz etmesini bekliyor. 






</TEXT>
</DOC>
