<DOC>
<DOCNO> 27655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/yazar/cemal.html </URL>
<DATE> 2001/06/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hedef şaşırtmak Hedefi şaşırmak 
</HEADLINE>
<TEXT>

     Türkiye'nin yaşadığı kriz nereden kaynaklanıyor Aş ve iş sorunu niçin bir türlü çözülemiyor Ekonomik yarışa kırk yıl önce birlikte başladığımız bir Portekiz, bir İspanya, bir Yunanistan bugün fert başına milli gelirde 15 bin doların üzerine çıkmışken, biz neden hala 3 bin doların altında nal topluyoruz 
     Biz niye geri kaldık 
     Suç kimde 
     Avrupa Birliği ile ilişkilerimizde mi IMF ile bağlantılarımız yüzünden mi geri kalıyoruz Ekonomide serbest rekabet düzeni olan pazar ekonomisinden tümüyle vazgeçip devletçi sulara açılsak daha iyi mi olacak 
     Kimine göre öyle. 
     Ama öyle olmadığı Portekiz'inden, İspanya'sından, Yunanistan'ından apaçık belli değil mi 
     Bu ülkeler ekonomi ve siyasette serbest rekabete açıldıkları için, yani pazar ekonomisiyle demokrasiyi bizden önce benimsedikleri için istikrara kavuştular. Diktalardan, otoriter rejimlerden kurtularak AB içinde demokratik hukuk devleti sularına açıldıkları için istikrara kavuştular. 
     Siyaset ve ekonomide istikrara kavuştukları için de bizden hızlı kalkındılar. Hayat kalitesinde çok daha ileri gittiler. Bizim bugün hala rüyasını bile göremediğimiz kadar yabancı sermaye akışına sahne oldular. 
     Öyle değil mi 
     Öyledir ama kimilerinin gözü bu gerçeğe kapalıdır. Bu yalın gerçeğin fark edilmesi ideolojik olarak işlerine gelmez. Onun için de hedef şaşırtmak isterler. 
     Aslında Türkiye ekonomik bakımdan serbest rekabet düzenine bir türlü tam olarak geçemediği için bunca yıldır yolunu bulamıyor. Aş ve iş sorununu çözemiyor. 
     Bir başka deyişle 
     Sorunlarımızın temelinde pazar ekonomisi yatmıyor. Ekonomide serbest rekabet yatmıyor. 
     Çünkü, bu düzen bugüne kadar Türkiye'de doğru dürüst geçerli kılınamadı. Hep yarım yamalak kaldı. Çünkü, siyasal iktidarlar hep ucuz popülizmden medet umdular. Çünkü, siyasal iktidarlar yıllar boyu göze alamadılar bu köklü düzen değişikliğini... 
     Gerçek budur. 
     Ama kimi çevrelerin vazgeçemedikleri bir alışkanlık, daha doğrusu ideolojik bir yaklaşımları vardır. Pazar ekonomisini öteden beri içlerine sindiremezler. Zira gönüllerde devletçilik yatar. 
     Ama bu devirde artık devletçiliği açıkça savunamadıkları için de, sureti haktan görünerek hedef şaşırtmak isterler. Türkiye'de sanki pazar ekonomisi varmış da, bu yüzden başımız beladan kurtulamıyormuş havasını özellikle kriz zamanlarında basmaktan hiç geri durmazlar. 
     Bu günlerde de öyle. 
     Krizin temelinde AB ile, IMF ile ilişkilerimiz yatıyormuş... Avrupa'ya, Amerika'ya teslim olmuşuz... Batı'nın şamar oğlanına dönmüşüz... 
     Dolduruşa devam ediyorlar. 
     Hem de tam gaz 
     Ama dolduruşa gelenler de var. Hedef şaşırtmak isteyenlerin karşısında, oyuna düşüp hedefi şaşıranlar da yok değil. 
     Gerçekte hedef şaşırtmak isteyenler, Türkiye'de pazar ekonomisi istemiyorlar. Türkiye'nin Avrupa'yla bütünleşmesine karşı çıkıyorlar. Türkiye'nin dünyaya açılmasından, küreselleşme içinde yerini almasından yana değiller. 
     Yani Türkiye ve dünyaya ideolojik olarak farklı pencereden bakıyorlar. Bu pencere, Türkiye'yi içine kapanık, sıradan bir Üçüncü Dünya ülkesi olarak görmek istiyor. 
     Siz öyle misiniz 
     Sanmıyorum. 
     Ama öyle olmasanız bile, şu kriz döneminde giderek bu çevrelerin yol arkadaşı haline gelmekte olduğunuz söylenebilir. Niyetiniz öyle olmasa bile hedefi şaşırıyorsunuz. Veyahut, farkında olmadan hedef şaşırtanların değirmenine su taşıyorsunuz. 
     Evet, IMF'nin de, küreselleşmenin de, uygulanmakta olan ekonomik programın da, Kemal Derviş'in de eleştirilecek yanları elbette var. 
     Hepsi de eleştirilmelidir. 
     Ama hedefi şaşırmadan... 
     Derviş kompleksi'ne düşmeden 
     Devlet Bakanı Kemal Derviş'in dün parlamentoda milletvekillerinin sorularını yanıtlarken dediği gibi, "Ucuz popülizmin artık kimseye faydası yoktur." 
     
     







Meclis'in yetkileri 


İflas Finans... 


Ecevit 'Hazine nefes aldı' 


Laikliğin sırrı bu 


Hedef şaşırtmak Hedefi şaşırmak 


Mavi kan 


Gençler nasıl rahatlıyor 


Ecevit sözünü tutacak mı 


Komşuda yenilik 


Takasın etkisi... 


Halk Bankası ve Yenal Ansen 


ANAP’ta Kayalar aday 


Fiyat indirdik diye Sezer'e şikayet mi 


Her çözüm adil mi 


Elbette ki.. 


Ayşe Hanım Teyze’ye takas’ ne yazar 


Boyner derin bir Oh’ çekti 


</TEXT>
</DOC>
