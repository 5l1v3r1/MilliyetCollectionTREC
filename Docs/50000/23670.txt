<DOC>
<DOCNO> 23670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sondun28.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Buz pateni yıldızı Katarina Witt "Stasi ile ilişkim olmadı" 
</HEADLINE>
<TEXT>

     Eski Doğu Almanya gizli polisi Stasi'nin hakkında tuttuğu raporun açıklanmaması için mücadele eden buz pateni yıldızı Katarina Witt, ancak bundan da korkmadığını söyledi. 
     Alman Bild gazetesine demeç veren Witt, Stasi belgelerinin yayınlanmasına engel olmaya çalışma nedeninin korku olmadığını, yalnızca hayatının ortaya serilmesini istemediğini söyledi. Witt, asla Stasi için çalışmadığını, bunun da dosyalarda açık olduğunu kaydetti. Hakkındaki Stasi dosyasını ilk okuduğu zaman şok olduğunu, sonra güldüğünü, ardından da ağladığını anlatan Witt, 9 yaşından itibaren Stasi'nin tüm hayatını gözetlediğini söyledi. Katarina Witt, Stasi dosyasında yer alan ''zararsız şeyler'' arasında, aşk mektuplarının kopyasının bile bulunduğunu açıkladı. Witt'in avukatları, geçen hafta mahkemeye başvurarak Witt hakkındaki Stasi dosyasının gazetecilerin eline geçmesine engel olunması için, mahkeme sonucuna kadar geçici bir karar alınmasını istemişlerdi. 







</TEXT>
</DOC>
