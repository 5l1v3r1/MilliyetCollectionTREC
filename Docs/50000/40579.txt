<DOC>
<DOCNO> 40579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yasam/yas12.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprüde intihar trafiği’ sıkıştı 
</HEADLINE>
<TEXT>

Boğaziçi Köprüsü önceki akşam bir dizi intihar girişimine 'ev sahipliği' yaptı. Neyse ki, hepsi mutlu bitti... 
     ŞAKİR AYDIN İstanbul 

     Önce saat 01.00 sıralarında bir barda animatör olarak çalışan Ümit Doğan çıktı korkuluklara. Gerekçesi de, bir televizyon kanalında bara giden müşterilere sarkıntılık yaptıkları yolundaki haberlere olan kızgınlığıydı. Olay yerine gelen polis ekipleri kendisini ikna etmeye çalışıyordu ama o inatla, "Reha Muhtar köprüye gelmeden aşağı inmem" diyordu. 
     
     Yoruldu ve indi... 
     Aynı anda köprünün diğer yönünde iki kişi daha korkuluklara tırmanmıştı. Polis kısa bir dil dökmenin ardından alkollü oldukları öğrenilen iki kişiyi intihardan vazgeçirerek gözaltına aldı. 
     Ancak, karşı yöndeki Ümit Doğan ikna olacak gibi değildi. Köprünün üzerinde yaklaşık 1.5 saat sonra Muhtar'ı bekleyen Doğan nihayet yoruldu ve intihar girişimine son verdi. 
     Bu arada yine aynı gece bir kişinin daha intihar için köprüye çıktığı ancak polis tarafından kısa sürede ikna edilerek indirildiği belirtildi. 
     



 YAŞAM 





















</TEXT>
</DOC>
