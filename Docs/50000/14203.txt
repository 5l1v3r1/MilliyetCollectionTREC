<DOC>
<DOCNO> 14203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/yasam/yas04.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar UFO değil mercek bulutu 
</HEADLINE>
<TEXT>

UFO’lara inananlara en büyük darbeyi meteoroloji indirdi Uzmanlar açıkladı Gördükleriniz uzay cismi değil bulut 
     ÖNAY YILMAZ İstanbul 

     Her şey gökyüzünde çekilen bazı fotoğraflarda UFO benzeri şekillerin görülmesiyle başladı. Fotoğrafları inceleyen meteoroloji uzmanları ise UFO’ya benzeyen bu görüntülerin mercek bulutları’ olduğunu açıkladı. 
     Bu açıklama tanımlanamayan cisimlere’ inananları bir kez daha düşünmeye zorladı. Tanrıların Arabaları’ adlı ünlü eserin yazarı Erich von Daniken’in eski tablolarda yeraldığını söylediği uçan cisimlerin de, mercek bulutları olduğu ve yazarın yanıldığı konusunda tartışmalar da başladı. 
     
     Deprem bulutu’ yalan 
     Meteorologlar, 5 Nisan’da deprem olacağını söyleyenlerin spekülasyon yaptıklarını, sözünü ettikleri deprem bulutu’nun tamamen bir uydurma olduğunu belirterek şöyle konuştular "Meteorolojiyi bilen de konuşuyor, bilmeyen de. Gökyüzünde 10 bin çeşit bulut var. Ama deprem bulutu yok. O bulut varsa, UFO da var " 
     Bilim adamlarına göre UFO’ya benzeyen mercek bulutları, genellikle yüksek dağların doğu yakasında rüzg raltı kısımlarda oluşuyor. En çok da Brezilya ve Amerika semalarında oluşuyor. 
     
     Türkiye’de UFO yok çünkü.. 
     Uzmanlar şöyle konuşuyor "Bu tür bulutlar Türkiye’de pek olmaz. Kuzey güney istikametinde sıralanan dağlarda görülür. En çok görüldükleri yerler ise Brezilya ve Amerika’da Sierra ve Rocky dağlarıdır. Zaten dikkat ederseniz UFO’ların da en çok buralarda görüldükleri söylenir. Yani diğer bir deyişle UFO’lar ile mercek bulutlarının görüldüğü yerler aynı bölgelerdir" 
     Bu arada meraklılar, UFO’ya benzetilen mercek bulutlarıyla ilgili resim ve bilgileri şu adreslerden bulabilirler 

</TEXT>
</DOC>
