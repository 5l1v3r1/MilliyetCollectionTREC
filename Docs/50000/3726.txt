<DOC>
<DOCNO> 3726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/soneko11.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
AOL-Time Warner 2 bin kişiyi çıkarıyor 
</HEADLINE>
<TEXT>

     Kısa süre önce birleşme kararı alarak dünyanın en büyük medya kuruluşlarından birini oluşturan AOL-Time Warner, işe 2 bin işçinin işine son vererek başladı. 
     Çıkarılacak işçilerin, kuruluşta çalışan yaklaşık 85 bin kişinin yüzde 2’sini oluşturduğu bildiriliyor. Tasfiyenin özellikle AOL’nin internet bölümünü, TİME dergisini ve Warner müzik grubunu hedeflediği kaydedildi. 
     Dünyanın en büyük internet hizmet kuruluşu İSP olan AOL ile kablo TV devi Time Warner yaklaşık 2 hafta önce birleşmişlerdi. Kuruluş, bunlara ek olarak CNN televizyonunda görevli 400 kişinin daha işten çıkarılmasını kararlaştırdı. 
     AOL-Time Warner ayrıca "Warner Bros" adı altında faaliyet gösteren 130 mağazayı satma kararı aldı. Bu satış gerçekleştiğinde buralarda çalışan 3.800 personelin daha AOL-Time Warner’dan ayrılmış olacakları kaydedildi. Mağazalar satılmayıp kapatılırsa o zaman 3.800 kişi daha işsiz kalacak. 
     AOL-TW çalışanları, işten çıkarmalarla ilgili iç duyurunun dün yapıldığını ifade ettiler. 
     




</TEXT>
</DOC>
