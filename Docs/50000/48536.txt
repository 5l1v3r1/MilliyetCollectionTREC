<DOC>
<DOCNO> 48536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/bila.html </URL>
<DATE> 2001/10/24/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Türkiye'de Afgan zirvesi 
</HEADLINE>
<TEXT>

     Kuzey İttifakı'nın Washington Temsilcisi Harun Amin, eski Afgan Kralı Zahir Şah'la kısa süre sonra İstanbul'da buluşacaklarını açıkladı. 
     Henüz Ankara, bu toplantının yapılacağını resmen açıklamadı ama Dışişleri Bakanı İsmail Cem, böyle bir toplantı yapılması için Kuzey İttifakı'nın başvuruda bulunduğunu vurguladı. Cem, isteğin İtalya'da Türk yetkililere iletildiğini kaydetti. 
     Cem, durumu incelediklerini belirttikten sonra, Dışişleri Bakanlığı'nda bu konuyla ilgili bir çalışma grubu oluşturulduğunu da ifade etti. 
     Başbakan Ecevit ise henüz resmi bir karar bulunmadığını belirtmekle birlikte, böyle bir toplantının Türkiye'de yapılmasından memnunluk duyacağını kaydetti. 
     Başbakan ve Dışişleri Bakanı'nın sözlerinden anlaşılıyor ki, Türkiye bir Afgan zirvesine ev sahipliği yapmaktan memnun olacak. Bu da gösteriyor ki, başından beri Afganistan'ndaki Taliban muhalifi güçler arasında uzlaşma sağlanması gerektiğini savunan Türkiye, bu konuda ilk adıma sahne olacak. 
     Ankara, askeri alanda ön plana geçmek yerine diplomatik alanda küçümsenmeyecek bir atak içinde. Muhalif Afgan zirvesinin Türkiye'de yapılmasına Batı ülkeleri de sıcak bakıyor. 
     Muhtemelen İstanbul'da yapılacak bu zirve, Taliban'a alternatif "Afgan hükümeti" için de zemin oluşturabilir. 
     Ankara, muhalif güçler arasındaki görüş ayrılıklarının giderilmesi ve Kuzey İttifakı komutanları arasında işbirliği sağlanması konusunda inisiyatifi ele almış görünüyor. 
     Askeri cepheye gelince... 
     Başbakan Ecevit, Florida'daki Türk irtibat subaylarından henüz bir talep gelmediğini yineledi. 
     Dışişleri Bakanı İsmail Cem ise Türkiye'nin Afganistan'a operasyondan sonra güç gönderilebileceğini belirtiyor. 
     Bu da gösteriyor ki, Ankara, Taliban muhalifi güçler arasında uzlaşma sağlamak, bu amaçla İstanbul'da muhaliflerin yapacağı zirveye ev sahipliği yapmak gibi diplomatik faaliyetleri ve katkıları ön planda tutuyor. 
     Asker göndermek ise ancak operasyon bittikten sonra gelecek talebe göre destek hizmetleri vermek üzere söz konusu olabilecek. 
     Ankara, cephede değil, masada işlev görüyor. 
     
     







Demirel neden böyle yapıyor, anlamıyorum 


Durumun özeti 


Türkiye'de Afgan zirvesi 


11 Eylül sonrasının Tayyip Erdoğan'ı... 


Çıtayı yükseltmek 


Batman Petrol Üniversitesi 


Londra Washington yaklaşımıyla İstanbul çözümü 1 


Gelibolu Kabil parantezinde savaş 


Hem Doğu, hem Batı 


Erdoğan parasal kaynaklarını açıklamalı 


Piyasayı görmek, piyasaya bakmak... 


İGDAŞ vatandaşın parasını geri ver 


"Tamamen duygusal" bir vak'a 


Öğrencisine güvenmeyen üniversite KTÜ 


Savaş yazısı Vicdan aklama istasyonu 


"Yaklaşım" devlet kesesinden hovardalık oldu 


</TEXT>
</DOC>
