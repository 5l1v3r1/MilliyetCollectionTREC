<DOC>
<DOCNO> 38347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/spor/aspo.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbimiz santrada 
</HEADLINE>
<TEXT>

Haydi Fenerbahçe. Glasgow Rangers karşısında zafer istiyoruz, adını Şampiyonlar Ligi’ne yazdırmanı diliyoruz 
Haydi Galatasaray. Avrupa Aslanı’ndan bir destan daha bekliyoruz, devler arasına yine gireceğine inanıyoruz 
Tek gol yeter      TÜRKİYE, tek yürek, tek bilek bugün. Fenerbahçe, Şampiyonlar Ligi’ne kalabilmek için son viraja çıkacak, 0 - 0’ın rövanşında İskoçya’nın Glasgow Rangers takımını Şükrü Saracoğlu Stadı’nda ağırlayacak. Saat 21.00’de başlayacak maçı İtalyan hakem Pierluigi Collina yönetecek. Ekibimize rakibini eleyebilmesi için gol yemeden atacağı tek gol bile yetecek. Sadece 0 - 0’da maç uzayacak. Gollü beraberlikler ve gollü tek farklı galibiyetler rakibe yarayacak. 3 - 1, 4 - 2 gibi skorlarda Fenerbahçe Şampiyonlar Ligi’ne kalacak. 
     
Beraberliğe tamam      GALATASARAY, Şampiyonlar Ligi’ne girebilmek için son sınavına bu akşam çıkacak, deplasmanda Bulgaristan temsilcisi Levski Sofya ile kapışacak. İstanbul’daki maçı 2 - 1 kazanan takımımıza her türlü beraberlik yetecek. 1 - 0’lık yenilgi Levski’ye turu getirecek. 3 - 2, 4 - 3 gibi yenilgilerimiz bile Cim - Bom’un işine yarayacak. 2 - 1’lik Levski galibiyeti maçı uzatacak. Fransız Claude Colombo’nun yöneteceği karşılaşmanın başlama saati 19.00. Galatasaray’da Ümit Karan, Hakan Ünsal ve Perez forma giyemeyecek. 
     
92. sınava çıkıyorlar      GLASGOW Rangers’la Şampiyonlar Ligi 3. ön eleme turu rövanş maçında bu akşam karşı karşıya gelecek olan Fenerbahçe, Avrupa Kupaları’ndaki 92. sınavına çıkacak. Sarı - Lacivertli takım, şimdiye kadar oynadığı 91 karşılaşmanın 29’unu kazanırken, 13 kez rakipleriyle berabere kaldı, 49 maçtan da sahadan mağlup ayrıldı. Rakip fileleri 94 kez havalandıran Fenerbahçe, kendi kalesinde ise 153 gol gördü. 
     
Elemelerde rahat      ŞAMPİYONLAR Ligi elemelerinde şimdiye kadar 17 maç yapan ve hiç yenilmeyen Galatasaray, Avrupa’da ise 159. karşılaşmasına çıkacak. Cim - Bom, Şampiyonlar Ligi ön eleme turlarında hiç elenmedi.61 kez rakiplerine karşı üstünlük sağlayan, 60 da yenilgi alan Sarı - Kırmızılılar, 37 maçta da sahadan beraberlikle ayrıldılar. Rakiplerine 210 gol atan Cim - Bom, kalesinde ise 240 gole engel olamadı. 
     



 SPOR 





























</TEXT>
</DOC>
