<DOC>
<DOCNO> 35607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/astro/index.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Bugün Ay Balık burcunda ve sabah iyimser, duygusal açıdan paylaşımcı, rahat bir gökyüzü var. Venüs ve Jüpiter’in yan yana olması cömertlik, koruyuculuk ve zevklerde aşırıya gitmeye işaret ediyor. Ay da, Balık gibi sınırları pek belirli olmayan bir burçta olduğundan, sabah rahat bir görünüm sergilemekte. Bu durumdan su elementi burçlar olan Yengeç, Akrep ve Balık’ın fazlasıyla yararlanabileceği görülmekte. Koç’lar için bugün de aşırı duyarlı olup, hayale kapılabilecekleri şartlar getiriyor. Boğa’lar ise sözleri ile dikkat çekebilir. İkizler’e çok dikkatli olmalarını söylüyoruz. Özellikle akşam. Bugün 21 00’den sonra Balık burcundaki Ay, bir dizi huzursuz açı yapmaya başlayacak. Ay’ın hem Satürn hem de Pluto ile olan görünümü duygusal konularda çatışma, kendini ifade edememe getirebilir. Yengeç’ler için yeni ufuklar söz konusu, Aslan’lar duygusal beraberliklerinde yeteri kadar net olamayabilirler. Başak’lar da akşam dikkatli olmalılar. Bugün ilişkiler onlar için önem taşımakta. Terazi’ler de sağlık ve iş ortamı konularında çaba sarf etmek zorunda kalabilirler. Şüpheci ve dayanıklı Akrep’ler için bugün pek sorun yok. Aşk onlara göz kırpmakta. Aynı şeyi Yay’lar için söyleyemeyiz. Onların yapmaları gereken çok iş var. Dikkat ettiğiniz gibi tüm değişken burçlar, bu akşam kendilerine fazla özen göstermeli, aksilikler karşısında esnek olmalılar. Oğlak’lar bugün arkadaşlıklardan fayda görebilirler, Kova’lar harcama yaparken ince eleyip sık dokumalılar, akşam onlara bazı kayıplar getirebilir. Ay bugün Balık’ların burcunda ve onları çok daha değişken ve duyarlı kılıyor. Bugün onlar yeni projelere ilgi duyabilirler. 

            Faks 287 74 37 
      







</TEXT>
</DOC>
