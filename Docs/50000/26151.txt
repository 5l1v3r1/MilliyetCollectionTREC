<DOC>
<DOCNO> 26151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko12.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL ürünlerine yüzde 10-22 zam 
</HEADLINE>
<TEXT>

     ANKARA Milliyet 

     Yaklaşık iki ay önce zamlanan Tekel ürünlerinin fiyatları yine "ayarlandı." Yeni "fiyat ayarlamasına" göre, Tekel 2000 uzun bir milyon 100 bin lira, büyük rakı ise 5 milyon 500 bin lira oldu. 
     Tekel Genel Müdürlüğü’nden yapılan yazılı açıklamada, nisan ayından bu yana hammadde fiyatlarında ve işçilik ücretlerinde meydana gelen artışlar sebebiyle üretilen ve ithal edilen ürünlerin fiyatlarının yeniden belirlendiği belirtilerek, zamlı fiyatların bugünden itibaren geçerli olacağı kaydedildi. Zam oranları yüzde 10 ile yüzde 22 arasında değişiyor. 
     Açıklamaya göre, Tekel 2000 uzun sigara bir milyon 100 bin liraya, Tekel 2000 kutulu kısa bir milyon liraya yükseldi. Samsun - Maltepe kısa 450 bin lira, Samsun - Maltepe uzun 500 bin lira olurken, Tekel 2001 uzun 850 bin, Tekel 2001 kısa da 725 bin liraya çıktı. 35’lik Yeni Rakı 3 milyon, 70’lik Yeni Rakı 5 milyon 500 bin, 50’lik Tekirdağ Rakısı 5 milyon liraya, 100’lük Tekirdağ Rakısı da 9 milyon 500 bin liraya yükseldi. 
     



 EKONOMİ 

























</TEXT>
</DOC>
