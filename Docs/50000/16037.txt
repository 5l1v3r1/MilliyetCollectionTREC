<DOC>
<DOCNO> 16037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yasam/yas05.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor yazısı AIDS’ten beter 
</HEADLINE>
<TEXT>

ABD’de tam 770 bin kişinin, okunamayan doktor yazıları nedeniyle yanlış yorumlanan’ reçeteler yüzünden can verdiği anlaşıldı 
     ABD Hükümeti, ülkenin en büyük ölüm nedenlerinden’ birine karşı teknolojik savaş başlattı. 
     Savaş, yanlış verilen veya alınan ilaçlar nedeniyle ABD’de bugüne kadar 770 bin kişinin öldüğünün belirlenmesi üzerine patlak verdi. Bunun nedenini’ araştıran Sağlık Bakanlığı, ölümlerin çoğunun, doktorların okunamayan el yazıları’na bağlı olduğunu belirledi. Kısacası, doktor reçeteleri eczanelerde yanlış okunuyor’ ve yanlış ilaçlar ve tedavi nedeniyle yüzbinlerce kişi iyileşeyim’ derken can veriyordu. 
     Uzmanlar, okunamayan reçetelerden kaynaklanan yanlış ilaç kullanımlarının, daha çok, 2 kat doz kullanılması ve kullanma zamanının aşılmasıyla ilgili olduğunu da ortaya çıkardı. 
     
     Elyazısı yerine bilgisayar 
     Hemşirelerin de okunmaz’ doktor talimatları yüzünden tedavi edeyim’ derken can aldığı anlaşılınca, hükümet duruma el koydu. 
     Ve doktor yazılarına’ karşı, savaş başlatıldı. Sağlık Bakanlığı talimatı gereği, bundan sonra doktorlar tedavi talimatlarını ve reçeteleri, bilgisayara işleyecek. Bilgisayar çıkışı ile reçetelerin okunamaması’ sorunu çözülecek. Ayrıca sistem, hemşirelere de, ilaçların dozunu ve alınması gereken süreyi hatırlatacak. ABD’li yetkililer, böylece reçete kurbanlarının’ sayısını 3’te 2 oranında azaltmayı umud ediyor. 
     


 YAŞAM 


















</TEXT>
</DOC>
