<DOC>
<DOCNO> 35361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/siyaset/asiy.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanki Fazilet’e transfer olduk’ 
</HEADLINE>
<TEXT>

"Bizi vitrinde kullanacaklardı" diyerek Tayyipçilerden kopan Meral Akşener için "Susurluk’u partiye taşıyacaktı" iddiası ortaya atıldı 
     ABDULLAH KARAKUŞ Afyon AYDIN HASAN Ankara 

     Tayyipçiler, "yenilik iddiasının en önemli isimlerinden biri" olarak DYP’den transfer edilen Meral Akşener’in ayrılmasıyla, henüz partileşemeden büyük bir yara aldı. Tayyipçi hareket içinde artık yer almadığını dün yazılı açıklamayla duyuran Akşener’in kopuşuyla Erdoğan’la temas kuran DYP, ANAP ve MHP’liler yeniden değerlendirme içine girdiler. Akşener’den sonra eski Diyanet İşleri Başkanı ve eski DYP milletvekili Tayyar Altıkulaç’ın da, Kurucular Kurulu listesinden rahatsızlık duyduğu öğrenildi. 
     
     Ağar talebi reddedildi 
     Akşener’in ayrılmasında, Kurucular Kurulu için yaptığı önerilerin dikkate alınmaması etken oldu. Kulislerde, Akşener’in Mehmet Ağar, Bekir Aksoy, Faik İçmeli, Bülent Orakoğlu’nun yanı sıra DYP kökenli bazı kadın politikacıları da, kurula almak için mücadele ettiği, ancak Recep Tayyip Erdoğan’ın buna izin vermediği konuşuldu. Abdullah Gül, kararından vazgeçirmek için görüştüğü Meral Akşener’i ikna edemedi. 
     Akşener’in h l DYP GİK üyesi olan İsmail Karakuyu gibi bazı DYP’lileri de önerdiği kaydedildi. Afyon’daki Tayyipçiler, Erdoğan’ın bu istek üzerine yakın çevresine, "Susurluk’un ve karanlık ilişkilerin üzerine oturamayız. Onları partiye sokamayınca çekip gitti" dediğini ileri sürdüler. Akşener ise yakın çevresine şu değerlendirmeyi yaptı 
     
     Karar mekanizması başka’ 
     "DYP’den istifa etmeden önce Erdoğan ile görüşmelerim oldu. Hedefimiz, Türkiye’nin bütününü kucaklayan, Özal’ın 1983 yılında yaptığı gibi kuşatıcı bir siyasi parti kurmaktı. Bu parti değişik kesimleri kucaklayacaktı. Hareket gündeme geldikten sonra halk büyük bir ilgi gösterdi. Her kesimden ilgi vardı. Bu teveccüh, Erdoğan ve yakınındaki bazı kişileri şaşırttı. Dar bir kadrolaşma içine girildiğini gördük. Vizyonsuz, FP’nin devamı gibi bir partileşme ortaya çıktı. Ben, FP’ye transfer olmadım ki... Konuştuklarının arkasında durmadılar. Kurucular Kurulu belirlenmesinden haberim bile olmadı. Burada vahim olan metot. Vitrinde biz olacaktık, ancak karar mekanizmasında yoktuk." 
     
     Hayalimdeki gibi olmadı’ 
     Akşener, yazılı açıklamasında da, "millet ve devleti kucaklayacak, siyasetin ve toplumun önünü açacak, Türkiye’yi geleceğe hazırlayacak bir harekete ihtiyaç duyulduğuna inandığı için" Erdoğan liderliğindeki gruba girdiğini belirtti. Akşener, açıklamasını şöyle sürdürdü "Ancak geçen süre içinde söz konusu hareketin hayal ettiğim Türkiye vizyonuyla örtüşmediğini ve bu hedefi gerçekleştirme imk nı bulamayacağımı gördüm. Bu bakımdan, bu siyasi hareketle birlikte olmadığımı kamuoyunun bilgisine saygılarımla sunarım." 
     
     Kulislerde Akşener yorumları 
28 Şubat uyarısı gözünü korkuttu      Akşener, teşkilattan sorumlu Genel Başkan Yardımcılığı bekledi ama bir umut görmedi. 
     Tayyipçiler arasına davet ettiği isimlerden "28 Şubat’ta İçişleri Bakanı olarak RP yüzünden yaşadıklarını unutma" uyarısı aldı. 
     Ülkücü kökenli Akşener, ailesinden de ayrılması konusunda telkin aldı. 
     MHP ile temas kurabileceği tahminleri yapılan Akşener’in, Demirel ve çevresindeki isimlerle de hareket edebileceği iddia edildi. 
     Akşener’in kopuşu, Ülkücü - İslamcı beraberliğinin, kolay olmayacağını gösterdi. Akşener’in transferine büyük önem veren Tayyipçilerin kopuşla birlikte "Türkiye’yi kucaklama" iddiası yara aldı. 
     Meral Akşener’in, Mesut Yılmaz’ı da hedef alan Recep Tayyip Erdoğan’dan ANAP kongresinden bir gün önce kopması, bu partide sempati topladı. 
     



 SİYASET 




















</TEXT>
</DOC>
