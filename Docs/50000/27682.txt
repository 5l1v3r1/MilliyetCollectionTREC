<DOC>
<DOCNO> 27682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sondun14.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da pornocu doktora 3 yıl hapis cezası 
</HEADLINE>
<TEXT>

     Holanda'da bir aile hekimi, çocuk porno kolleksiyonu bulundurmak ve bazı hastalarıyla cinsel ilişkiye girmek suçlarından, 3 yıl hapis ve 4 yıl da meslekten men cezasına çarptırıldı. 
     Hollanda'nın Oss kentinde görev yapan 55 yaşındaki doktor, bugün çıkarıldığı Den Bosch kenti mahkemesinde, çocuk porno malzemesi toplamak ve çocuk yaştaki bazı hastalarla cinsel ilişkiye girmekten suçlu bulundu. 
     Doktorun, evinde yapılan aramada 100'den fazla çocuk pornosu içeren video bandı bulunduğu, bunlar arasında, spor kulüpleri aracılığıyla ilişkiye girdiği bazı küçük yaştaki hastalarla gizli kamerayla çekilmiş kayıtlara da rastlandığı belirtildi. Savcılık, çocuk pornosu meraklısı doktor için, 5 yıl ağır hapis ve ömür boyu meslekten men cezası talep etmişti. Doktorun bilgisayarında da binlerce çocuk pornosu fotoğrafı bulunmuş ve bunlar arasındaki bir fotoğrafta yetişkin bir kişinin bir yaşındaki çocuğa tecavüzünün, bir başka fotoğrafta da çocuklara işkence yapıldığının görüntülendiği belirtildi. Hollandalı doktorun çocuk parnosuyla uğraştığı, Rus adli makamlarının verdiği bir ipucu üzerine ortaya çıkarılmıştı. Rus Adliyesi, ''Blue Orchid'' adlı çocuk pornosu ticaretiyle uğraşan uluslararası bir örgütü ortaya çıkarırken, bazı video bandı kayıtlarının arkasında Hollandalı doktorla ilgili bilgiye rastlamıştı. 







</TEXT>
</DOC>
