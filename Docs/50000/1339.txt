<DOC>
<DOCNO> 1339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/alpay.html </URL>
<DATE> 2001/01/09/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
Ermeni politikası 
</HEADLINE>
<TEXT>

     Ulusal Meclis 18 Ocak'ta "Ermeni soykırımı" tasarısını onaylarsa Fransa'da "Ermeni soykırımı" olmadığını iddia etmek suç haline gelecek. Fransız politikacıların bir yandan Fransa'nın 1954 - 62 yılları arasında Cezayir'de işlediği subaylarının itiraflarıyla her gün biraz daha günışığına çıkan suçları yargılamanın Fransa parlamentosunun işi olmadığını söyleyip, öte yandan Osmanlı Devleti'nin 1915'te Ermenilere soykırım uyguladığına karar vermekte bir sakınca görmemesi, durumu değiştirmiyor. 
     Başkan Bill Clinton'ın baskısıyla önlenen "Ermeni Soykırımı" tasarısı yakında yeniden ABD Kongresi'nin gündemine gelebilir. Senato'nun iki parti arasında 50 - 50 bölündüğü, Temsilciler Meclisi'ndeki Cumhuriyetçi çoğunluğun da ancak birkaç sandalyeden ibaret olduğu yeni koşullarda etnik lobilerin pazarlık gücünün çok arttığı dikkate alınırsa, Başkan GW Bush'un tasarıyı gündemden çıkarması çok daha zor. 
     Tarihteki olaylarla ilgili iddialar konusunda karar vermeye hiç bir şekilde yetkili olmasalar da, ne yazık ki benzer tasarılar, öteki bazı Batılı ülkelerin parlamentoları önüne de gelebilir. Dışişleri Bakanlığı'nın bunları gündemden çıkarmak için bir plan hazırladığı basına yansıdı. Bkz. Milliyet, 10 Aralık. 
     Bu plan başlıca 1 Ermenistan ile ilişkilerin kademeli olarak normalleştirilmesini, 2 Soykırım iddialarının uluslararası bir tarihçiler komisyonu tarafından ele alınmasını ve 3 Türkiye Ermenilerinin bazı şikayetlerinin giderilerek, iddialara karşı Ankara'ya en önemli desteği veren Patrik Mesrob II'nin elinin güçlendirilmesini öngörüyor. Ancak, ne yazık ki, plan uygulanamıyor. Çünkü hükümet, Ermenistan ile ilişkilerin normalleştirilmesi için Azerbaycan'ın onayını gerekli görüyor. 
     Azerbaycan'a endeksli Ermenistan politikasını sorgulayanlar ise şu soruları sıralıyor KKTC'yi tanımayan Azerbaycan'ın, Türkiye'nin Ermenistan politikasına ipotek koyması nasıl izah edilebilir Ankara, Erivan'la ilişkilerini normalleştirerek gerek Türk - Ermeni, gerekse Azeri - Ermeni sorunlarının hallinde bugünden çok daha büyük bir inisiyatif sahibi olmaz mı 
     Azerbaycan petrolünün nereden akacağına eninde sonunda karar verecek olan uluslararası konsorsiyum değil mi Türkiye - Azerbaycan - Ermenistan arasında normalleşme, Erivan üzerinden geçecek Baku - Ceyhan hattına daha büyük bir fizibilite kazandırmaz mı Erivan'ın Ankara'ya yakınlaşarak Moskova'dan uzaklaşmasına yardımcı olmak yerine, tersinde ısrar milli çıkarlarımızla ne ölçüde örtüşüyor 
     Diyelim Erivan'la ilişkilerde normalleşme politikası uygulanamıyor. Soykırım iddia, tasarı ve yasalarına taşıdıklarından fazla ağırlık atfederek bunları Batılı müttefik ve ortaklarımıza, ABD'ye, AB'ye kin ve nefret kusma vesilesi yapmanın mantığı nedir 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
