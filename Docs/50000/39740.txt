<DOC>
<DOCNO> 39740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/guncel/gun05.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
30 Ağustos Zafer Bayramı ve Silahlı Kuvvetler Günü nedeniyle yapılan törenler çok renkli geçti 
</HEADLINE>
<TEXT>
Minik askerler bayramı kutladı 
Bu yılki 30 Ağustos Zafer Bayramı’nda asker üniformalı minikler başroldeydi. Ancak gaziler de "en az" minikler kadar ilgi gördü 
     HABER MERKEZİ 

     30 Ağustos Zafer Bayramı ve Silahlı Kuvvetler Günü, yurdun çeşitli yerlerinde coşkuyla kutlanırken, Diyarbakır, Adana ve Kütahya’da küçük olaylar yaşandı. İstanbul’daki tören, saat 09.00’da Taksim Cumhuriyet Anıtı’nda yapıldı. Vali Erol Çakır, 1. Ordu Komutanı Orgeneral Çetin Doğan ve İstanbul Büyükşehir Belediyesi Başkan Vekili Ümit Özerol anıta çelenk koydu. Törenin ardından Doğan, Harbiye Orduevi’nde tebrikleri kabul etti. Buradaki törene, Fener Rum Patriği Bartholomeos ile Türkiye Ermenileri Patriği Mesrob II de katıldı. 
     
     Erdoğan çağrılmadı 
     Ankara’daki törenler de Anıtkabir’de başladı. AKP Genel Başkanı Recep Tayyip Erdoğan, dün Genelkurmay Karargahı, Hipodrom ve Gazi Orduevi’nde yapılan törenlerin hiç birine çağrılmadı. Genelkurmay’daki kutlamanın ardında Hiyodrom’da yapılan askeri geçitle devam eden törenlere Mesut Yılmaz, Recai Kutan ve Hüsamettin Özkan katılmadı. Diyarbakır, Adana ve kütahya’daki törenlerde yaşanan tatsızlıklar şöyle gelişti 
     
     68’liler gözaltına alındı 
     Diyarbakır Anıt Park’taki törende 7. Kolordu Komutanı Korgeneral Atilla Işık, Büyükşehir Belediye Başkanı Feridun Çelik’in uzattığı eli sıkmadı. 
     Adana Askeri konvoyun havadan güvenliğini sağlayan 1960 model SA.318C Alouette II tipi tek motorlu polis helikopteri, motor arızası nedeniyle zorunlu iniş yaparak bir tarlaya indirilebildi. 
     Kütahya Dumlupınar’daki kutlamalara katılmak isteyen 68’liler Vakfı Başkanı Gökalp Eren ile İşçi Partisi Genel Başkan Yardımcısı Hasan Yalçın’ın da aralarında bulunduğu bir grup, kısa süreli gözaltına alındı. 
     



 GÜNCEL 




















</TEXT>
</DOC>
