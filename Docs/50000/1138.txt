<DOC>
<DOCNO> 1138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/siyaset/siy04.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ZARAR 3.3 trilyon 
</HEADLINE>
<TEXT>
Hortuma gizli’ af 
Şartlı Salıverilme'ye giren 3 madde yüzünden kamu ve fon bankaları kredi-haciz alacaklarını tahsil edemiyor 
     ZÜLFİKAR DOĞAN Ankara 

     İcra İflas Kanunu'nun İİK 331, Türk Ceza Kanunu'nun TCK 508 ve 510. maddelerinin Şartla Salıverilme Yasası kapsamına sokulması bankaların kredi ve haciz alacaklarını tahsil etmesini engelledi. Sadece kamu ve fon bankalarının bu nedenle en az 4 - 5 milyar dolarlık yaklaşık 3.3 katrilyon lira kayba uğrayacağı bildirildi. 
     Alternatif Bank, Mudurnu Tavukçuluk'tan kredi alacağına karşılık haciz işlemi başlattı. Mudurnu Tavukçuluk, bunun üzerine tesisleri ve isim hakkını Besin Tavukçuluk'a kiralayarak, icra işleminden kurtulma yolunu seçti. Alternatif Bank'ın başvurusu üzerine Şartla Salıverilme Yasası'nda hortumculara da "gizli af" yapıldığı ortaya çıktı. 
     
Tahsili imkansız      "Borçtan kaçmak için isim ve tesis değiştiren firma sahiplerinin 3 yıla kadar hapis cezasına çarptırılması"nı öngören 331. maddenin de af kapsamına alındığı belirlendi. Bunun üzerine bankalarda, af kapsamındaki "icra, haciz, mal kaçırma, azaltma, kredi teminatı olan malı devretme, defter üzerinde borç yaratma ve acze düşme" davalarıyla ilgili kayıtlar çıkartılıyor. Kamu bankalarıyla fondaki bankaların af nedeniyle tahsili imkansız hale gelen alacaklarının 5 milyar dolara ulaştığı hesaplanıyor. 
     
Hükümet geç farketti      Hükümetin, banka soyguncuları ve kredi vurguncularının af kapsamına alınmadığı yönündeki açıklamalarına karşın, 331. maddenin yasa kapsamında yer almasının büyük sıkıntı yarattığı öğrenildi. İçişleri Bakanlığı'nda konuyla ilgili bir çalışma başlatılırken, bankaların başvurusu üzerine, Başbakanlık ve Adalet Bakanlığı'nın da konuyu değerlendirmeye aldığı kaydedildi. 
     
TCK 508-110      Başkasına ait olup, iade ve muayyen bir süreyle kullanılmak üzere kendisine tevdi ve teslim edilen bir şeyi, kendisinin veya bir başkasının menfaatine, satmayı, rehnetmeyi, meslek, sanat, hizmet ve ticaret sebebiyle, veya emanetçi sıfatıyla, ya da yönetmek - idare etmek maksadıyla kendisine tevdi ve teslim olunan şeyler üzerinde kendisi veya bir başkası çıkarına yapılan tasarrufları en az bir yıldan, beş yıla kadar hapis ile cezalandırılır. 
     


 SİYASET 


















</TEXT>
</DOC>
