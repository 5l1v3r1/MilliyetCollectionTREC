<DOC>
<DOCNO> 10502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sonspo07.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Şampiyonlar Ligi'nde 13 takımı geride bıraktı 
</HEADLINE>
<TEXT>

     Galatasaray, topladığı puan açısından, Avrupa Şampiyonlar Ligi 2. turunda mücadele eden 16 takımdan, 13'ünü geride bıraktı. 
     Sarı-kırmızılılar, 2. turda yaptıkları 5 maçtan, 3 galibiyet, 1 beraberlik alarak, toplam 10 puan çıkarken, sadece D Grubu'nda 13 puanla lider İspanyol Real Madrid takımına geçildi. C Grubu lideri Bayern Münih ile de aynı puanı elde etti. 
     Sarı kırmızılılar, 2. turda Avrupa'nın güçlü takımları Valencia 9 , Manchester United 9 , Deportivo La Coruna 9 , Leeds United 9 , Arsenal 8 , Olimpique Lyon 7 , Sturm Graz 6 , Milan 6 , Lazio 4 , Anderlecht 3 , Spartak Moskova 3 , Paris Saint Germain 2 , Panathinaikos'tan 2 daha fazla puan topladı. 
     Galatasaray'ın Brezilyalı futbolcusu Mario Jardel, Avrupa Şampiyonlar Ligi'nde de gol krallığına koşuyor. 
     Maçlarda ağırlığı ve takıma katkı sağlayamaması nedeniyle sürekli olarak eleştiri alan Jardel, Türkiye Ligi'ndeki en çok gol atan oyuncu unvanın yanı sıra, Şampiyonlar Ligi'nde de Milan'a, bu ligdeki 5. golünü atarak zirveyi zorlamaya başladı. 
     Şampiyonnlar Ligi'nin gol krallığında 6 golü bulunan Manchester United'lı Scholes ilk sırada bulunuyor. İkinci tur maçlarında yer almayan Barcelona'dan Rivaldo ile Monaco'lu Simone'nin de 6 golü bulunuyor. 
     Jardel'in ise Paris Saint Germainli Anelka, Leeds Unitedli Bowyer, Rosenborglu F. Johnsen, Juventuslu Inzaghi, Laziolu Lopez, Deportivo La Corunalı Pandiani, Anderlechtli Radzinski ve Real Madridli Raul ile birlikte 5 golü bulunuyor. 




</TEXT>
</DOC>
