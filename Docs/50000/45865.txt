<DOC>
<DOCNO> 45865 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/siyaset/asiy.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Asker Afganistan’a 
</HEADLINE>
<TEXT>

Hükümetin, NATO Anlaşması’nın 5. maddesi kapsamında, talep gelmesi halinde Afganistan’a asker gönderilmesini öngören Bakanlar Kurulu tezkeresi bugün TBMM’de 
     ÖNDER YILMAZ, ELÇİN ERGÜN 

     Hükümet, NATO Anlaşması’nın 5. maddesi kapsamında talep olması halinde Afganistan’da gerçekleştirilen operasyonlara asker göndermeyi öngören Bakanlar Kurulu tezkeresini imzaya açtı. 
     Afganistan’a yönelik operasyonları ele almak üzere dün saat 19.00’da olağanüstü toplanan Bakanlar Kurulu’nda ilk değerlendir-meyi yapan ve gelinen aşamanın kritik olduğunu belirten Başbakan Ecevit, "Türkiye bölgenin güvenliği için gerekli önlemleri almıştır" dedi. Dışişleri Bakanı İsmail Cem de, ABD ve bölge ülkeleriyle sürekli diyalog içinde bulunduğunu dile getirdi. Milli Savunma Bakanı Sabahattin Çakmakoğlu da, NATO Anlaşması kapsamında talep edilmesi duru-munda asker gönderilmesi gerektiğini söyledi. 
     ANAP’lı bakanlar da Bakanlar Kurulu yazısının, Anayasa’nın 92. maddesi çerçevesinde doğrudan yürürlüğe konulabileceğini belirtti. Ancak DSP’li bakanlar ANAP’lıları ikna etti ve NATO’nun talep etmesi halinde asker göndermeyi öngören tezkere imzaya açıldı. Tezkerenin, imzaların tamamlanmasının ardından bugün Meclis’e gönderileceği ve saat 15.00’te açık oylamayla oylanacağı belirtildi. Gönderilmesi olası askeri birliğin ise, 300 kişilik özel dağ komando birliği olacağı vurgulanıyor. 
     
Asker vermeyiz’      Başbakan Yardımcısı Mesut Yılmaz, ABD’nin Afganistan operasyonu çerçevesinde Türkiye’den asker istenmesi halinde vermeyeceklerini bildirdi. ANAP Başkanlık Divanı’nda operasyonu değerlendiren Yılmaz, Türkiye’ye somut bir talep gelmediğini, asker gönderilmesininse bu aşamada söz konusu olmadığını belirtti. "Asker istiyorlar mı " sorusuna, "Şu ana kadar özel bir talep yok" karşılığını veren Yılmaz, operasyonun Irak’a kayma olasılığına ilişkin de, "İnşallah olmaz" karşılığını verdi. 
     
Maceraya atılmayız’      MHP lideri Devlet Bahçeli, Bakanlar Kurulu’nun, NATO’nun 5. maddesi doğrultusunda Afganistan’a asker gönderme kararını imzaya açmasının, "Türkiye, hemen asker gönderecek" anlamına gelmediğini söyledi. Makamında görüştüğü MHP’li bakanların, Türkiye’nin müslüman bir ülkeye asker göndermesinin partide sıkıntı yaratacağını belirtmesi üzerine Bahçeli, şunları söyledi "Merak etmeyin, maceracı tutum içinde olmayız.Her yönüyle bin düşünüp bir adım atmamız lazım. Kılı kırk yarıyoruz." 
     



 SİYASET 











</TEXT>
</DOC>
