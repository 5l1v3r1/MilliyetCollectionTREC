<DOC>
<DOCNO> 13765 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yazar/guclu.html </URL>
<DATE> 2001/03/30/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kolej fırtınası 2 
</HEADLINE>
<TEXT>

     Kolejlerle ilgili kaygıların ardı arkası kesilmiyor. Türk kolejler, yabancı kolejler ve Milli Eğitim Bakanlığı üçgeninde önemli gelişmeler yaşanıyor. 
     Türk ve yabancı kolejler arasındaki gerginlikte şimdilik Türk kolejler galip durumda. Ama yabancı okullar da boş durmuyor. Mezunları ve popüler mütevelli heyetleri kanalıyla MEB üzerinde baskı kurmaya çalışıyor... 
     Yaşanan gerginliğin temelinde giderek küçülen pastadan daha çok pay alma ve en iyi öğrencileri kapma yarışı yatıyor. Bu çerçevede gündeme gelen her okulun kendi sınavını kendi yapması girişimi de sonuçsuz kaldı. 
     Büyük bağışlar yaparak yabancı okul mezunlarının kurduğu ilköğretim okullarına girenlerin hayalleri de suya düştü. Yabancı okullara merkezi sınavın dışında girme olanağı kesinlikle yok. Bu yüzden de pek çok veli peki o zaman biz o kadar yüksek bağışı ve o kadar yüksek öğrenim ücretini yıllarca niye ödedik diyor. Haksız da sayılmazlar. Bu arada söz konusu okulların başarı durumlarını da bu yılki sınavlarda hep birlikte görmüş olacağız .. 
     Bazı okullar da, kolej sınavında yabancı dil sorusu da sorulsun istiyor. Gerekçeleri de, madem ilköğretimde okutulan derslerden soru soruluyor, yabancı dil de okutuluyor, ondan da soru sorulsun şeklinde. Milli Eğitim Bakanlığı bu isteğe bir ara sıcak bakar gibi olduysa da, fırsat eşitliğini bozacağı endişesiyle vazgeçti. Ama ileride ne olur hiç belli olmaz... 
     MEF, Eyüboğlu, Koç gibi bazı liseler kendi ilköğretim okullarından öğrenci alıyor da biz niye alamıyoruz diyen mezunlar derneği okullarına da, Özel Okullar Derneği ve MEB'in yanıtı şöyle Onlar aynı statüde okullar. Oysa yabancı okullarla, mezunların kurduğu okullar birbirlerinden çok farklı. Biri yabancı, diğeri Türk okulu. Zorunlu eğitim 12 yıla çıkarsa yabancı okulların durumu ne olur O da ayrı bir tartışma konusu... 
     Özel okullara yönelik yaygın bir başka söylenti ise pek çok kolejin bu ekonomik kriz nedeniyle kapanacağı şeklinde. Veliler de bu yüzden tedirgin. Hangi okullar diye sık sık arıyorlar. Kapanma ihtimali olan bir okula çocuklarını göndermek istemiyorlar. Haklılar ama bu kadar tedirgin olmalarına da gerek yok. Kolejlerin yüzde 90'nı, bankaların yüzde 90'ından daha güvenilir durumda. Tamam sıkıntıları var ama sanıyorum atlatabilirler... 
     Peki bunca hengame içerisinde veliler ne yapmalı Hangi okulu seçmeli Doların böylesine fırladığı bir ortamda hala kolejleri düşünmeli mi Gördüğüm kadarıyla özel okullar bu konuda fedakarlığa hazır. Devlet de vergiler konusunda biraz fedakarlık ederse veliler de üzerine düşeni yapar. Yoksa tüm taraflar üzülebilir. 
     Okulların başarısı konusunda en iyi ölçüt, mezunlar. Çocuğunuz için düşündüğünüz okulların eski ve yeni mezunlarıyla konuşmadan kesinlikle karar vermeyin. Söylentilere inanmayın, iş işten geçmeden gerçeği arayıp bulun. 
     
     





Toplum ve laiklik 


Hazine avukatı 


Servet vergisi yok 


Cahillik mazeret mi 


CIA'dan biri ve Derviş'li senaryolar... 


Makas değiştirmek 


Kolej fırtınası 2 


Demirel'den Ortadoğu çağrısı 


Fatura yok, laf çok 


Suikast bilmecesi çözülüyor mu 


Herkes iyiyse... 


Çeyrek akıl 


Sabancı'da pişer, Akbank'a da düşer 


Merkez, doları karaborsaya düşürüyor 


Ülke yanıyor, bunlar Küba’ya gidiyor 


</TEXT>
</DOC>
