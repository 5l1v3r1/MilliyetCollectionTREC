<DOC>
<DOCNO> 7647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/siyaset/siy07.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer gidici’ 
</HEADLINE>
<TEXT>

     ANKARA Milliyet 

     MHP’ye yakınlığıyla bilinen Ortadoğu gazetesi, Beyaz Enerji Operasyonu’nun ardından hakkında Başbakanlık Teftiş Kurulu’nun soruşturma başlattığı ANAP’lı Enerji Bakanı Cumhur Ersümer için "Ersümer gidici" manşetini attı. 
     "Beyaz Enerji vurgununa adı karışan Ersümer’in durumu, hükümet ortakları arasında sorun olmaya başladı" ifadelerini içeren haberde şöyle denildi 
     "Ersümer’den MHP’nin desteğini çekeceği, fezlekelerde suçlu bulunması halinde de istifasının isteneceği açıklandı. MHP lideri Devlet Bahçeli, kurmaylarıyla yaptığı toplantıda, eğer Ersümer istifa etmezse, muhalefetin vereceği gensoru önergesinin destekleneceğini, böylelikle bakanın düşürüleceğini açıkladı. ANAP lideri Mesut Yılmaz’ın da, liderler zirvesinde, suçlu bulunması halinde Ersümer’i bakanlıktan çekeceğini söylediği hatırlatılarak, Ersümer hakkında geniş bir araştırma yapılacağı belirtildi. 
     


 SİYASET 





















</TEXT>
</DOC>
