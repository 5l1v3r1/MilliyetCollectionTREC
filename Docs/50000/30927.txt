<DOC>
<DOCNO> 30927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/guncel/gun01.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim büyükelçi olsun 
</HEADLINE>
<TEXT>

Bağımsız Milletvekili Azmi Ateş, Dışişleri’ne soru önergesi verdi İtalya Başbakanı Berlusconi'nin güvenini kazanmış Fatih Terim iki ülkeyi yeniden yakınlaştırabilir... 
     SALİHA ÇOLAK Ankara 

     Milan'a teknik direktör olan Fatih Terim şimdi de Türkiye - İtalya ilişkilerinin düzeltilmesi yolunda umut ışığı oldu. Bağımsız İstanbul Milletvekili Azmi Ateş, Dışişleri Bakanı İsmail Cem'e soru önergesi vererek Terim'in İtalya Başbakanı Berlusconi ile yakınlığının iki ülke ilişkilerinin düzeltilmesi amacıyla kullanılmasını önerdi. 
     Ateş, "Dış politikadaki kuşatmaları yarabilmek için ekonomik ve siyasi önlemler alırken, diğer taraftan insan potansiyelimizi harekete geçirmek zorundayız" dedi. 
     
     Terim bir dünya markası oldu 
     Terim'in başarılarını anımsatan Ateş, şöyle dedi "Bunun neticesinde, dünya markası olan, yurtiçinde ve dışında şampiyonluğun dışındaki hiçbir neticeyi başarı kabul etmeyen Milan'ın başına tam yetkiyle teknik direktör olmuştur. Üstelik de bu görev Terim'e İtalya'nın yeni Başbakanı oluncaya kadar kulübün sahibi, başbakan olduktan sonra da Onursal Başkanı olan Silvio Berlusconi'nun onayı ile verilmiştir. Sayın Berlusconi, Fatih Terim'in Milan'ı başarıdan başarıya koşturacağına canı gönülden inanmaktadır." 
     Ateş, sorularını da şöyle sıraladı 
     "Teröristbaşı Abdullah Öcalan'ın İtalya'da bulunduğu dönemde, bu ülkeyle Türkiye'nin ilişkilerinin bozulduğu bir gerçektir. Bugün bu ilişkilerin düzelmesi için Terim'in Berlusconi'yle özel münasebetlerinden istifade etmeyi düşünüyor musunuz 
     
     Resmi statüsü olsun 
     Ülkemizin tanıtımında sürekliliği sağlamak üzere, Terim gibi fahri elçilerimize resmi statü kazandırmaya dönük olarak herhangi bir mevzuat var mıdır Yoksa bu konuda bir çalışma düşünülüyor mu " 
     



 GÜNCEL 


















</TEXT>
</DOC>
