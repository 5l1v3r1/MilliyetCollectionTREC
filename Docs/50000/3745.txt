<DOC>
<DOCNO> 3745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sontur08.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şişman itfaiyeciye, hastalıklı zabıtaya son 
</HEADLINE>
<TEXT>

     Başbakan Bülent Ecevit, bazı kamu kuruluşlarına alınacak personelde aranacak koşullara ilişkin bir genelge yayınladı. 
     Genelgeye göre, itfaiye teşkilatına alınacak kişilerin de çalışmalarına bir engel olmadığına ilişkin hastane raporu almaları, istenecek. İtfaiye kadrosuna atanacak kişilerde "Boyun en az 1.60 metre olması, kilonun aşırı olmaması", askerliğini bitirmiş ve 27 yaşından gün almamış olması koşulları da aranacak. 
     Belediye zabıtası olarak atanacak kişilerin ise 30 yaşından genç olmaları, bulaşıcı hastalıklara sahip bulunmamaları istenecek. 
     Genelgeye göre başvurma tarihine göre son beş yıl içinde herhangi bir siyasi partiyle ilişkisi olan kişilerin kamuda güvenlik görevlisi olamayacak.Ecevit imzasıyla tüm kamu kuruluşlarına gönderilen genelgede, Devlet Personel Başkanlığı'nca yapılan merkezi sınavlarda bazı kadrolara başvuru için aranacak koşullarda eksiklikler bulunduğu belirtildi. Ecevit'in genelgesi, merkezi sınavla girilecek kamu kuruluşları tarafından istihdam edilecek personelde aranılacak nitelikleri ortaya koyuyor.Genelgeye göre, kamu kuruluşlarında koruma ve güvenlik görevlisi olmak için şu koşullar aranacak Askerlik hizmetini tamamlamış olmak. Kadın görevliler için bu koşul aranmayacak. Yasadışı ideolojik amaçlı faaliyetlere, anarşi ve terör eylemlerine herhangi bir surette karışmamış veya katılmamış olmak.Görevini yapmasına engel olabilecek vücut veya akıl hastalığı, sakatlığı, özürü bulunmayacak, tam teşekküllü bir devlet hastanesinden koruma ve güvenlik belgesi olabileceğine ilişkin belge almak. 
     Yapılacak soruşturma sonucu, başvurma tarihine göre son beş yıl içinde herhangi bir siyasi partiye üye olmamak veya siyasi partinin organları veya bağlı kuruluşlarında görev yapmamış bulunmak. 
     Ecevit genelgesinde ilgili kuruluşça istenen personel hakkında emniyet müdürlüklerinin gerekli güvenlik soruşturmasını yapacaklarını bildirdi. 




</TEXT>
</DOC>
