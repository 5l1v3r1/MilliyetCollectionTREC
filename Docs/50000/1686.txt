<DOC>
<DOCNO> 1686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sondun07.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'a 41 trilyon emekli maaşı 
</HEADLINE>
<TEXT>

     İki dönem yaptığı ABD Başkanlık görevine veda etmeye hazırlanan Bill Clinton'ın ''geriye kalan ömrü boyunca'' 7.29 milyon dolar yaklaşık 4.1 trilyon lira emekli maaşı alacağı bildirildi. 
     Ulusal Vergi Mükellefleri Birliği tarafından hayat sigortası şirketlerinin tahmini yaşam süresi hesaplama yöntemi kullanılarak yapılan tahminde, genç yaşta emekli olacak olan Başkan Clinton'ın 82 yılına dek yaşama olasılığının çok yüksek olduğu, bu süre içinde alacağı tüm emekli ödemelerinin toplamının 7.29 milyon doları bulacağı tahmininde bulunuldu. 
     Başkan olarak yılda 200 bin dolar maaş alan Clinton'ın emekliliğinin ilk yılında 161 bin 200 dolar emekli maaşı alacağı bu rakamın başkan maaşlarına ayarlı biçimde her yıl artacağı bildiriliyor. Uzmanlar, bu tutarın emekli başkanın ''parmağını bile oynatmaya gerek duymadan'' zengin ve müreffeh bir ömür sürmesini garantilediğine dikkat çekiyor. Alacağı toplam emekli maaşı gelmiş geçmiş tüm ABD başkanlarını geçecek olan Clinton'ın bunu yaşının gençliğine borçlu olduğu kaydediliyor. Görevini tamamladığında yalnızca 54 yaşında olacak olan Clinton'ın uzun ve sağlıklı bir ömür sürmesi bekleniyor. 




</TEXT>
</DOC>
