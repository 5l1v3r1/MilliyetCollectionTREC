<DOC>
<DOCNO> 23769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/ekonomi/eko07.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvetin nedeni karakter bozukluğu 
</HEADLINE>
<TEXT>

Vergi memurlarının yüzde 55’ine göre rüşvet almanın nedeni Karakter bozukluğu, yoksulluk ve hayal kırıklığı 
     ANKARA Milliyet 

     Hesap Uzmanları Kurulu üyesi Nazmi Karyağdı’nın yaptığı ve Ankara Sanayi Odası tarafından yayınlanan araştırma vergi dairelerindeki rüşvetin nedenini ortaya çıkardı. 
     Türk - İş’in dün açıkladığı verilere göre 668 milyon lira olan yoksulluk sınırının altında kalan ve 170 milyon lira ortalama geliri bulunan vergi memurları rüşvetin nedenine ilişkin soruya yüzde 55 oranıyla şu üç gerekçeyi gösterdi Aşırı geçim sıkıntısı’, karekter bozukluğu’, beklentilerin gerçekleşmemesi’. Sadece karakter bozukluğu’ diyenlerin oranı yüzde 25, aşırı geçim sıkıntısı diyenlerin oranı yüzde 16, beklentilerin gerçekleşmeyişi’ diyenlerin oranı yüzde 3 oldu. 
     Vergi memurları bu soruya yanıt şıkkında yer almayan şu gerekçeleri de gösterdi Direnme noktasının son bulduğu an’, adaletsiz maaş sistemi’, ücretlerin yetersizliği’, menfaatin karşılıklı olması’ ve mükellefin ödevlerini yerine getirmemesi’. 
     Araştırmaya göre, vergi dairesi çalışanlarının yüzde 94’ü vergi sisteminin adil olmadığını düşünürken, yüzde 97’si de toplanan vergilerin etkin bir şekilde kullanıldığına inanmıyor. 
     
     Gizli işsizler 
     Araştırma sırasında, vergi dairesi personelinin yüzde 46’sının o an çalıştığı, yüzde 21’inin çalışmadığı, yüzde 33’ünün ise hiç yerinde dahi bulunmadığı ortaya çıktı. Böylece, vergi dairelerindeki gizli işsizlerin oranı yüzde 54 olarak tespit edildi. 
     
     Yılın 88 günü vergi dairesinde geçiyor 

</TEXT>
</DOC>
