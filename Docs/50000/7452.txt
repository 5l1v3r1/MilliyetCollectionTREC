<DOC>
<DOCNO> 7452 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur30.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeniler şimdi de Ağrı Dağı'na göz dikti 
</HEADLINE>
<TEXT>

     MHP Ağrı Milletvekili Nidai Seven, Ermenilerin devlet armalarında ve pullarında Ağrı Dağı'nı sembol olarak kullandıklarını belirterek, Ermenilerin Ağrı dağına ilişkin emellerine karşın alınması gereken önlemler belirlenmesi amacıyla meclis araştırması açılmasını istedi. 
     MHP Ağrı Milletvekili Seven TBMM Başkanlığına sunduğu araştırma önergesinin gerekçesinde, son zamanlarda Ermeni soykırım iftiralarının planlı bir şekilde sürdürüldüğünü belirterek, büyük katliamlara maruz kalan Türk Milletinin dünya kamuoyunda mahkum edilmeye çalışıldığını bildirdi. 
     Ağrı'da da katliamlarda bulunan Ermenilerin, devlet armalarına Ağrı Dağını da koyarak haritalarında Doğu Anadolu Bölgesini Batı Ermenistan olarak gösterdiklerini kaydeden Seven, Ermenilerin çıkardıkları pullarda da büyük Ağrı ve küçük Ağrıyı sembol olarak kabul ettiklerini bildirdi. 




</TEXT>
</DOC>
