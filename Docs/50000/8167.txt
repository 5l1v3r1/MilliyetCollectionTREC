<DOC>
<DOCNO> 8167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sondun02.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Dışişleri Bakanı Türkiye'ye destek verdi 
</HEADLINE>
<TEXT>

     ABD Dışişleri Bakanı Colin Powell, Avrupa Birliği AB üyelerinin oluşturmayı öngördüğü Avrupa Güvenlik ve Savunma Kimliği AGSK girişiminin planlama fonksiyonunun NATO içinde olması gerektiğini bildirdi. 
     Powell, Almanya Dışişleri Bakanı Joschka Fischer ile biraraya geldikten sonra Fischer ile düzenlediği ortak basın toplantısında, AGSK'ya ABD'nin destek verdiğini belirtirken, ''NATO'yu incitmemesi için, bu girişimin planlama fonksiyonu NATO içinde olmalı'' dedi. 
     Powell, ''Eğer NATO'nun imkanlarına Avrupa gücünü de ekleyebilirsek, NATO ve AB hükümetleri, askeri imkanlarını kullanmaya razı olursa, Avrupa gücünün NATO'yu zayıflatması için neden yok'' diye konuştu. ABD Dışişleri Bakanı, Avrupa gücünün, planlama bakımından NATO ile çatışan bir yapıya sahip olmaması gerektiğini de vurguladı. 
     
     



</TEXT>
</DOC>
