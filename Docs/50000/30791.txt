<DOC>
<DOCNO> 30791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/siyaset/siy02.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Resimli dev pasta 
</HEADLINE>
<TEXT>
Ayranı yok içmeye 
Kırıkkale Belediyesi’nin 6.5 trilyon borcu da, ekonomik kriz de Başkan Tekdoğan’a vız geldi. MHP’li Başkan, Devlet Bahçeli’yi havai fişeklerle karşıladı, 41 kurban kesti 
     ÖNDER YILMAZ Kırıkkale 

     Türkiye, ekonomik kriz nedeniyle kaynak sıkıntısı çekerken, MHP’li Kırıkkale Belediye Başkanı Mustafa Tekdoğan’ın müsrif tutumu şaşkınlık yarattı. Belediyesinin 6.5 trilyon lira borcu olduğu belirtilen Tekdoğan, MHP Lideri Devlet Bahçeli’nin üç yıl aradan sonra geldiği Kırıkkale’de "karnaval havası" yarattı. Birinci Organize Sanayii’nin açılışında gündüz vakti uzun süren havai fişek gösterisi yapıldı. 
     
     Karnaval gibi... 
     Kırıkkale İl Binası’nın açılışında belediyeyi ziyarete giden Deevlet Bahçeli’nin geçtiği Zafer Caddesi boyunca karnaval yürüyüşüne benzeyen görüntüler oluştu. 
     Pencerelerden konfeti, karanfil ve çiçeklar atıldı. Zafer Caddesi boyunca üç metre arayla 41 kurban kesildi. Kesilen kurbanların belediyeye ait dozerler tarafından toplanarak yine belediyeye ait kamyonlara atılıp mezbahaneye götürüldüğü gözlendi. 
     Tekdoğan, Kırıkkale’de sayıları 70’i bulan bütün davul ve zurnacıları Bahçeli’nin güzerg hı boyunca dizerek, çalgılarıyla törene eşlik ettirdi. Tekdoğan, bütün gezi boyunca kendi resmi ve adının yer aldığı "söz vermiştik" markalı su şişeleri dağıttı. Bahçeli’nin belediye makamını ziyaretinde ise Tekdoğan, birer buçuk metre eninde ve boyunda üzerinde Bahçeli ve kendisinin fotoğrafının bulunduğu pasta ikram etti. 
     Bu arada Tekdoğan, 250 değil 41 koyun kestiğini dile getirerek, "Belediye olarak 41 kere maşallah olsun diye 41 koyun kestim ama partililerin kesmesiyle 250 olabilir. Kutlamalar için 40 milyar liranın üzerinde para harcandı. Bu para belediyenin bütçesinden değil, üç yüklenici firma tarafından finanse edildi" dedi. 
     



 SİYASET 















</TEXT>
</DOC>
