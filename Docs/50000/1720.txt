<DOC>
<DOCNO> 1720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sontur04.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay'da son sözü mahkeme söyleyecek 
</HEADLINE>
<TEXT>

     Türkiye Kızılay Derneği Genel Başkanı Ertan Gönen, olağanüstü kongre tarihinin 12. Sulh Hukuk Mahkemesi tarafından belirleneceğini bildirdi. 
     Gönen, gazetelere verdiği ilanda, Genel Başkan ve diğer bazı Yönetim Kurulu üyelerinin isimleri kullanılarak, yetkisiz bazı şahıslar tarafından, delegelere Kızılay'ın 13 Ocak 2001 tarihinde olağanüstü genel kongreye gideceği yolunda davetler yapıldığının belirlendiğini kaydetti. 
     Bu davetlerin yasal hiçbir dayanağı olmadığını ifade eden Gönen, konunun yargıya intikal ettiğini, kongre tarihinin, Ankara 12. Sulh Hukuk Mahkemesi tarafından belirleneceğini bildirdi. İlanda, davayla ilgili ilk duruşmanın 30 Ocak 2001 tarihinde yapılacağı vurgulanarak, ''kongre ile ilgili keyfiyet mahkemece alınacak karardan sonra Kızılay Genel Merkezi tarafından hazırlanan ve sadece Genel Başkan'ın imzasını taşıyan bir ilanla tüm delegelere bildirilecektir'' denildi. 




</TEXT>
</DOC>
