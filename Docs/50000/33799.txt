<DOC>
<DOCNO> 33799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/soneko08.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı "Dalgalı Kur üretim ve yatırım kararlarını erteliyor" 
</HEADLINE>
<TEXT>

     Ankara Ticaret Odası ATO Başkanı Sinan Aygün, dalgalı kur sisteminin harcama, üretim, yatırım kararlarını ertelediğini ileri sürerek, ''Bu sistemden bir an evvel vazgeçilmelidir'' dedi. 
     Aygün, yaptığı açıklamada, doların aşırı değerlenmesi sorunu aşılıncaya kadar önce ''sabit kur'', ardından da ''reel kur'' uygulamasına geçilmesinin tartışılması gerektiğini belirtti. 
     Bu kur sisteminde ısrar edilmesi halinde dolara olan ilginin daha da artarak, döviz rezervlerini olumsuz yönde etkileyeceğini kaydeden Aygün, ''Programın yumuşak karnı durumundaki dalgalı kur, düşük enflasyon beklentilerinde de ertelemeye yol açacaktır'' dedi. 
     Aygün, programın, talebi, tüketimi, harcamayı kısmaya yönelik olduğunu ve büyüm o " e rmediğini ifade ederek, şöyle devam etti 
     ''IMF'nin yanlış olduğu açıkça ortaya çıkan politikalarına karşı akıllı alternatifler ortaya konulması gerekmektedir. Dalgalı kur politikasından vazgeçilmesi konusunda ekonomi yönetimi ısrarcı tutum sergileyerek, IMF'yi ikna etmesi lazım. Dalgalı kur rejiminde faizlerin kendiliğinden düşmesini beklemek hayaldir. Merkez Bankası daha atak ve yapıcı bir rol üstlenmelidir.'' 
     Aygün, ancak kur istikrarı sağlanarak üretimin önünün açılabileceğini, bunun da büyümeyi beraberinde getirebileceğini söyledi. 






</TEXT>
</DOC>
