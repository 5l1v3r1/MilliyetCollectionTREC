<DOC>
<DOCNO> 16778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/siyaset/asiy.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağlar ABD’de yakalandı 
</HEADLINE>
<TEXT>

FBI ajanlarının New York'ta gözaltına aldıkları kaçak işadamı, hakkındaki iki ayrı suç nedeniyle kırmızı bültenle aranıyordu 
     YASEMİN ÇONGAR Washington 

     DYP eski Milletvekili ve Devlet eski Bakanı Cavit Çağlar New York'ta yakalandı. Çağlar, Egebank ve Etibank dosyaları nedeniyle İnterpol'ce kırmızı bültenle aranıyordu. 
     Amerikan Adalet Bakanlığı'na bağlı Federal Soruşturma Bürosu FBI'ın güvenlik birimlerince gözaltına alınan Çağlar'ın, halen New York'ta Federal hükümete ait bir binada tutulduğu öğrenildi. 
     Diplomatik kaynaklar, Çağlar'ın yakalandığı bilgisinin Ankara'ya dün gece iletildiğini ve Türk makamlarının da eski bakanın yargılanmak üzere iadesi için başvuru yaptıklarını doğruladılar. Kırmızı bültenle aranması, Çağlar'ın "suçunun ciddiyeti" konusunda bir gösterge olmasına karşın, mevcut anlaşmalar, kendisinin Türkiye'ye iadesini "otomatik kılmıyor". Bu iadenin gerçekleşmesi için, Türk ve Amerikan adalet bakanlıkalrı arasında önümüzdeki günlerde yoğun bir haberleşme trafiğinin yaşanması bekleniyor. 
     
Murat Demirel'le işbirliği yaptı      Türkiye'nin isteği üzerine Interpol'ün kırmızı bültene aldığı işadamı Cavit Çağlar hakkında, Etibank ve Egebank soruşturmaları kapsamında iki tutuklama kararı bulunuyor. 
     Çağlar hakkında 2 Ocak'ta, Tasarruf Mevduat Sigorta Fonu'na devredilen Egebank'tan 7.5 milyon dolar usulsüz kredi kullandığı gerekçesiyle istanbul DGM tarafından gıyabi tutuklama kararı çıkarılmıştı. Çağlar sahibi olduğu İnterbank batık durumdayken de, Dinç Bilgin ile beraber Etibank ihalesine girmişti. Çağlar için İnterbank'ı, TMSF'ye devredilmeden önce 1999 yılının rakamıyla 1.5 katrilyon zarar uğrattığı iddiası da bulunuyor. 
     


 SİYASET 



hem de ifade verdi 












</TEXT>
</DOC>
