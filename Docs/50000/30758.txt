<DOC>
<DOCNO> 30758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko04.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü aday çikolatacı 
</HEADLINE>
<TEXT>

Okan Oğuz ve Oğuz Satıcı’dan sonra Türkiye İhracatçılar Meclisi başkanlığı için gıdadan sürpriz bir aday çıktı Bella markasıyla çikolata üreten Metin Altuğ 
     EYLEM TÜRK 

     Türkiye İhracatçılar Meclisi’nin TİM bu ayın 18’inde yapılacak seçimli genel kurulunda srüpriz bir aday çıktı. İstanbul Hububat Bakliyat Yağlı Tohumlar ve Mamülleri İhracatçı Birliği Başkanı olan Metin Altuğ, TİM başkanlığı için adaylığını koyduğunu açıkladı. 
     Altuğ’un mevcut adaylardan halen TİM başkanlığını yürüten Okan Oğuz ve İTKİB Başkanı Oğuz Satıcı’dan önemli bir farkı bulunuyor. Altuğ, yarışa diğer adayların aksine tekstil ve konfeksiyon sektöründen değil, gıda sektöründen katılacak. 
     TİM tarihinde ilk kez tekstil ve konfeksiyon sektörü dışından başkan adayı çıktığını söyleyen Altuğ, başkanlık için çalışmalarına iki yıl önce başladığını belirtti. Altuğ, "Bunun için birlik birlik dolaştık. İlk olarak Karadeniz’i ardından diğer bölgeleri gezdik" dedi. Altuğ, ihracatçı birlikleri çevresinden adaylık için büyük destek aldığını kaydetti. 
     
     Çikolata ihraç ediyor 
     Gıda sektöründe çikolata üreticisi olarak çalıştığını anlatan Metin Altuğ, "1982 yılında çikolata üretmek için fabrika kurdum. Bella marka çikolota üretiyorum. İç piyasaya değil, daha çok dış piyasaya yönelik olarak faaliyet gösteriyoruz" dedi. ODTÜ Matematik mezunu olan Altuğ, kendi şirketini kurmadan önce, Şişecam ve Alarko’da çalıştığını anlattı. 
     
     İhracatın Fatih Terim’i olacağım’ 
     Hiçbir partiye angaje olmadığını söyleyen Metin Altuğ, en büyük hedefinin ihracatçının imajını düzeltmek olduğunu, bu yönde bazı projeler ürettiklerini anlattı. Seçim için birçok ihracatçıyla istişarelerde bulunduklarını belirten Altuğ, bu yarışta çok şanslı olduklarına inandığını kaydetti. Türkiye’nin değişim rüzg rından TİM’in de nasibini alması gerektiğini ifade eden Altuğ, "Birikimimizi kişilerle paylaşmak istiyoruz. İhracatın Fatih Terim’i olmayı amaçlıyorum" dedi. 
     



 EKONOMİ 




















</TEXT>
</DOC>
