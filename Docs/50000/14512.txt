<DOC>
<DOCNO> 14512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/magazin/amag.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanat dünyasını sarsacak ödül 
</HEADLINE>
<TEXT>

İddialara göre, Orhan Oğuz, Sadri Alışık Ödülleri jüri başkanı Atilla Dorsay’dan, sevgilisine torpil yapılmasını istedi. Büyük ödül Nilüfer Açıkalın’a verildi 
     BİRSEN ALTUNTAŞ 

     ÜNLÜ sanatçı Sadri Alışık’ın adını yaşatmak için her yıl düzenlenen Sadri Alışık Tiyatro ve Sinema Ödülleri’ bu yıl, bir skandalı da beraberinde getirdi. İddialara göre, her şey yönetmen Orhan Oğuz’un bir ricasıyla başladı. Kendisi de jüride olan Oğuz, sevgilisi Nilüfer Açıkalın’a ödül verilmesi için jüri başkanı Atilla Dorsay’a başvurarak şöyle dedi "Bu kızın hiç doğru dürüst ödülü yok. Bu bir ilk olsun" 
     
     Akbağ’ın hakkı yendi 
     VE ödül listesi açıklandı... Açıkalın, Oğuz’un yönettiği Kara Kentin Çocukları’ adlı filmle En İyi Kadın Oyuncu’ ödülüne layık görüldü. Tüm dedikodulara rağmen buraya kadar her şey normal görülebilirdi. Ancak işin ilginç yanı, Vizontele’de başrol’ üstlenen ve performansıyla Amerikalı sinemacıların bile dikkatini çeken Demet Akbağ’a, En İyi Yardımcı Kadın Oyuncu’ ödülü verilmesiydi. 
     
     Ödül huzursuz etti 
     AÇIKALIN’A layık görülen ödül, Çolpan İlhan’ı da bir başka açıdan rahatsız etti. Genç sanatçının aynı zamanda Sadri Alışık Tiyatrosu’nda rol alması nedeniyle huzursuz olan İlhan şöyle konuştu "Nilüfer bizim oyuncumuz. Umarız bu ödül, olumsuz söylentilere neden olmaz" Demet Akbağ ise tartışılan ödülle ilgili, "Her şey ortada. Bir şey söylememe gerek yok. Kamuyonun en doğru yargıya varacağını sanıyorum" demekle yetindi. 
     


 MAGAZİN 











</TEXT>
</DOC>
