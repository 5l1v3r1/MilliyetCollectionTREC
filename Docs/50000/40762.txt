<DOC>
<DOCNO> 40762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yazar/cemal.html </URL>
<DATE> 2001/09/06/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Madımak’ın siyah gölgesi Sivas’ta 
</HEADLINE>
<TEXT>

İşte Sivas’ın dertleri Madımak, işsizlik, susuzluk ve Sivasspor... Sivaslıların Sivas’ta yaşamayan zenginlere çağrısı Sivasspor için pamuk eller cebe 
     Sekiz yıl olmuş. 1993’ün temmuz ayı başıydı. Sivas’a gün doğarken ulaşmıştım. Sabahın köründe genzim ve yüreğim yanarak dolaşmıştım yangın yerinde. 
     Madımak, daha saatler öncesi 37 aydın insanımızın cayır cayır yakılarak can verdiği otel h l kara duman tütüyordu. Sivas’ta ne yazık ki orta çağ karanlığı yaşanmıştı yirminci yüzyılın sonunda... 
     Madımak Katliamı’nın kapkara gölgesi Sivas’ın üzerinden h l kalkmış değil. Sivas Ticaret ve Sanayi Odası Başkanı Emin Doğan yakınıyor 
     "Adamın biri bana, daha birkaç yıl önce İzmir Fuarı’nda boya satmadı Sivaslıyım diye... Madımak bu şehre rahat yirmi yıl kaybettirdi. 1993’le 2000 yılı arasında yaprak kımıldamadı yatırım alanında... Oysa irtica kenti’ değil Sivas " 
     Gençten birinin sesi yükseliyor 
     "Hasan Abi, daha bu yakınlara kadar 58 nolu plakayla Sivas dışına gidemiyorduk." 
     Yüce Tekstil’in sahibi Enver Gülle 
     "Madımak’ın bedeli çok ağır oldu Sivas’a. Kent olarak cezalandırıldık. Sivas mı deyince yüzünü buruşturur oldu insanlar... Bu kadarını hak etmedik. Madımak katliamı, Sivas’ın gerçek yüzü değildir." 
     Tekstilci işadamı Enver Gülle, Madımak nedeniyle de Sivas’a doğru dürüst sermaye gelmediğini belirtiyor. Tabii son ekonomik krize de sözü getirmeden edemiyor 
     "Bebe ve çocuk konfeksiyonu alanında imalat yapıyorduk. Yurtdışına ihracatımız vardı. Krizden çok etkilendik. Ve iki ay önce imalatı durdurup işçilerimizi ücretsiz izne çıkardık." 
     Ekonomik kriz de Madımak gibi Sivaslının içini acıtıyor. 18 bin öğrencinin okuduğu 26 yıllık Sivas Cumhuriyet Üniversitesi Rektörü Ferit Koçoğlu’nun Madımak’la ilgili bir önerisi var 
     "Doğru, Madımak acısı Sivaslının yüreğine oturmuş. Bu aynı zamanda bir leke. Bunu silebilmek için benim bir önerim var Sivas’ın orta yerine, bütün Sivaslıların manen ve maddeten katılımıyla bir anıt dikelim. Madımak’ı hep bir ağızdan lanetleyen bir anıt..." 
     Neden olmasın 
     2 Temmuz 2002’ye kadar böyle bir anıt, bütün Sivaslıların katkısıyla niye dikilmesin ki .. 
     Milliyet Kervanı ana baba günü. 
     Cumhuriyet Meydanı’nda vatandaşla sohbet ediyoruz. Bir emekli işçi yaklaşıyor yanıma. "Bak, şu bina var ya" diyerek Sivas Kongresi’nin yapıldığı binayı gösteriyor eliyle, "İşte orada atıldı Cumhuriyet’in temeli laiklik orada kuruldu. Ama şimdi her şey tersine gidiyor." 
     Bu çıkış üzerine Tayyipçilerle Tayyipçi olmayanlar arasında bir tartışma patlıyor. Kimileri, yeni yüz olduğu için "Oyum Tayyip’e " diyor. Kimileri, "Tayyip’e kanmayın " diye tepkisini gösteriyor. Tayyipçilerin sesi, dikkat ediyorum, daha yüksek perdeden ve daha kararlı çıkıyor. 
     İlginç bir nokta daha var 
     Emeklilerin çokluğu. 
     Daha çok işçi emeklileri. Hemen hepsi kamu kuruluşlarından genç yaşta emekli olmuşlar. Devlet Demiryolları’ndan, Vagon Fabrikası’ndan, Askeri Dikimevi’nden, Çimento Fabrikası’ndan vs... 
     Bir zamanlar devlet her şeymiş Sivas için. Cumhuriyet’in temellerinin atıldığı bir kent olduğu için de, öyle anlaşılıyor ki, devlet tarafından kollanmış da... Ancak bu devlet şemsiyesi daha sonra Sivas’ın aleyhine çalışmaya başlamış. Sanayi ve Ticaret Odası Başkanı Emin Doğan şöyle diyor 
     "Devletten geçinen bir şehirdi Sivas. Bu da özel teşebbüs ruhunu ezdi bizde. Buna karşılık Kayseri’de, Denizli’de, Gaziantep’te böyle olmadı. Onlar devletten bir şey beklemediler ve bugün bizden daha ileri durumdalar. Şimdi artık bizde de kıpırdanma var. Özellikle KOBİ’ler alanında..." 
     
     Sivasspor... 
     Emekli bir öğretmen dört noktada özetliyor Sivas’ın sorunlarını Milliyet kervanına 
     "Madımak... Ekonomik kriz ve işsizlik... Susuzluk... Ve Sivasspor..." 
     Sivasspor bu yıl ilk defa play - off’ta oynamaya başlamış. 
     Ve bu konu, bütün Sivaslıları birleştiriyor. Hangi inançta, hangi görüşte, hangi yerde olursa olsun, Sivasspor’u en baş ligde görmek istiyorlar. 
     Bu yüzden kiminle konuşsak hep aynı rica geliyor. Sivasspor’a küme atlamanın yolunu açmak için şu çağrıya köşemizde yer verilmesini istiyor herkes 
     "Ey Sivaslı zenginler Ey yükünü Sivas’ta doldurup da Sivas’tan Batı’ya gidenler Sesimize kulak verin Sivaspor için pamuk eller cebe " 
     Öğleden sonra Büyük Otel’den Kayseri’ye doğru yola çıkarken resepsiyona Meral Ercil imzasıyla bırakılan notta şu iki satır yer alıyordu 
     "Sivaslı olmaktan her zaman gururluyuz. 2 Temmuz Madımak ile değil, 4 Eylül Sivas Kongresi ile hatırlanmak istiyoruz." 
     Bakalım, Milliyet Kervanı’nı Kayseri’de neler bekliyor .. 
     
     







Yoksullara yardım nerede 


Yeni umut BCH 


Karar Bahçeli'nin 


Madımak’ın siyah gölgesi Sivas’ta 


1 milyon kaçak işçinin 3.5 milyar doları... 


Doların nuru, TL'nin onuru 


Üniversitelinin sorunu yurt 


Bu rapordan ne çıkar 


Samimiyet... 


Yener Yermez'in, Cengiz Uçak olarak yolculuğu 


Koray Aydın'ın gidişi 


Kara Elmas Tıp Fakültesi'nden SSK'ya çağrı 


İdare mahkemesine başvuracaksınız 


"Pump priming" tulumbaya can suyu 


Uzun ince bir yol’ meğer Sivas’mış 


</TEXT>
</DOC>
