<DOC>
<DOCNO> 44413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/astro/index.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkür geri gidiyor 
</HEADLINE>
<TEXT>

Önümüzdeki günlerde bizi meşgul edecek astrolojik olaylardan birisi de Merkür’ün bugün geri gitmeye başlayacak olması 22.24 . Gezegenin bu hareketinin ABD’de yaşanan terörle yakından ilgili olması, bu birkaç günü de kritik kılmakta. Merkür’ün savaş oyunlarını bekleyip göreceğiz. Balık burcunda, boşlukta kalan Ay genel bir kararsızlık yaratabilir. Bu arada yarın dolunayın gerginlik habercisi olduğu da söylenebilir. Koç’lar bugün iyimserliklerini korumalılar, elinde olmayan nedenler bazı sıkıntılar yaratabiliyor. Boğa’lar yeni planlar içinde. Akşam saatlerinde daha kararsızlar. İkizler için gezegenlerinin duraklaması huzursuzluklarını bir kat daha artırıyor, iş konusunda dikkatli olmalılar. Duygusal Yengeç’in keyfi yerinde olmakla birlikte akşam saatlerinde yeni görevlerle karşılaşabilir. Aslan burcu gün içinde ilişkilerine daha fazla önem vermeli. Borç - alacak konularında çözüm sağlamak kolay olmayabilir. Başak’lar da ortaklaşa konularda bazı dersler öğreniyorlar. Sözlerin yerine gelmemesi onları sıkıntıya sokabilir. 
Bugün Venüs Mars’la ve Jüpiter’le olumlu açılar yapmakta. İlişkilerimizi geliştirmek ve ortaklıkları harekete geçirmek için güzel bir gündeyiz. Ay 22.07’de Koç burcuna geçerek daha elektrikli, sabırsız bir hava yaratmakta. Bu durum kuşkusuz Terazi’leri de fazlasıyla etkiliyor. İlişkiler, ortaklıklar açısından hareketli, olaylı bir gündeler. Tartışmalardan uzak durmalılar. Akrep’ler de günlük işlerinde daha özenli olurlarsa, iş ortamında bazı pürüzleri önceden görebilirler. Yay’lar için gün hareketli başlıyor ve akşam da kendilerini daha coşkun ve hevesli bir atmosfer bekliyor. Oğlak’lar haftanın ilk gününde planlı hareket ederek pek çok şeyi yoluna koyabilirler ama akşam, evle ilgili huzursuzluklar getirebilir. Kova bugün fazlasıyla kararsız kalabilir. Bir süre bekleyip kafasını toplaması lazım. Balık’lar da Ay’ın etkisiyle ev ve özel yaşamları ile daha fazla iç içeler. Aşırı tepkisel davranabilirler. 

            Faks 287 74 37 
      







</TEXT>
</DOC>
