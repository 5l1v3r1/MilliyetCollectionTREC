<DOC>
<DOCNO> 24218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/spor/spo04.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Özat bekleniyor 
</HEADLINE>
<TEXT>

     TRABZONSPOR, Gençlerbirliği’nin milli liberosu Ümit Özat’ın transferini büyük ölçüde bitirdi. Bayındırlık ve İskan Bakanı Koray Aydın’ın da devreye girmesinin ardından Gençlerbirliği Başkanı İlhan Cavcav’la anlaşma sağlanırken, bu futbolcu ile yapılan görüşmelerden de olumlu sonuç çıktı. 
     ÜMİT Özat ile Milli Takım kampından sonra yeniden görüşülecek ve pürüzler çözülecek. Siirt Jetpasporlu Ceyhun konusunda da çalışmalarını sürdüren Başkan Özkan Sümer, bu transferin iki gün içinde netlik kazanacağını söyledi. Bu futbolcu için yönetim 1 milyon dolar ve iki oyuncuyu gözden çıkardı. 
     
     Oktay hedefte 
     TRABZONSPOR’da iki yıllık sözleşmesi bulunmasına karşın, "Artık dönmem" diyen Oktay’a büyük tepki gösteriliyor. Başkan Yardımcısı Ahmet Kul, "Bu artık bizim onur davamız. Onu süründüreceğiz. Bakalım hangi güç onu transfer edecek Oktay, yeniden futbol oynayabilmek için bize yalvaracak" dedi. Genel Sekreter Mahmut Ören ise, "Yalan söyleyip, ayıp etti" diye konuştu. 
     



 SPOR 




























</TEXT>
</DOC>
