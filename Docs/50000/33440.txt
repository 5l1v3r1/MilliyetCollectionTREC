<DOC>
<DOCNO> 33440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yazar/sazak.html </URL>
<DATE> 2001/07/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fogg'la AB turu 
</HEADLINE>
<TEXT>

     AB Büyükelçisi Karen Fogg'u "Sohbet Odası"na almak üzere Ankara'ya uçarken, Cenova'daki G - 8 zirvesini ve küresel karşıtı gösterileri Batılı bir diplomatla tartışma düşüncesi ağır basıyordu. Ancak söyleşi Avrupa Birliği ve Türkiye'deki yeni siyasal oluşumlara kilitlenince Cenova'yı "arta kalan zaman"da konuşabildik. 
     Hemen belirteyim. 
     Bayan Fogg'un iç ve dış politikaya yönelik görüşleri Brüksel'i bağlayıcı "resmi" beyanlar değil. Söyleşimiz başlarken öyle olmasını da istemedik. Çünkü AB Büyükelçisi sıfatıyla Karen Fogg başkentte bunları Dışişleri'ndeki meslektaşlarına zaten iletiyor. Şunu amaçladık 3 yıldır Türkiye'de görev yapmakta olan Fogg içinden geldiği gibi konuşsun ve kişisel görüşlerini bizlerle paylaşsın. 2 saatlik söyleşi hayli açık geçti ve AB Büyükelçisi'yle "on the record" ufuk turu yaptık. 
     Küreselleşmeden başlayalım. 
     Karen Fogg'a göre küreselleşmenin doğurduğu tepkiler de küresel. Şunu savunuyor 
     "Bugün küresel düzeyde yaşanan ekonomik, siyasi sorunlar geçmişte zaten ulusal düzeyde yaşanıyordu. Yeni akımlar, daha adil bir dünya, sürdürülebilir kalkınma ve çevreye duyarlı programlar istiyor. 
     Kültürel çeşitlilik, kadın erkek eşitliği gibi hareketler kapalı toplumlarda iletişimin de gücüyle hızla dışa açılıyorlar. Artık demokrasi mücadelesi internet üzerinden veriliyor. Kapalı ve otoriter rejimler kontrolü giderek kaybediyorlar. 
     Burada temel bir eleştiri uluslararası şirketlerin ülke yönetimlerin aşan güçleri ve piyasaları yönlendirici etkileri... Ancak buna karşı Avrupa'da sendikaların uluslararası dayanışmasıyla bir denge kurmaya çalışılıyor. Eğitim ve sağlık konusunda da yeni fonlar devreye sokuluyor. Yoksullaşmaya karşı sosyal politikalar fren etkisi görüyor." 
     AB Büyükelçisi Ankara'nın nabzını nasıl tutuyor 
     Örneğin borsadaki "Başbakan öldü" haberini alınca ne yapıyor Karen Fogg, görev yaptığı 3 yılın sonunda bu tür spekülasyonları kuşkuyla karşılayacak kadar deneyim sahibi olduğunu belirtiyor. Felaket senaryolarından etkilenmiyor. Kamuoyundaki "iyimserlik eksikliğine" dikkat çekiyor. 
     Türkiye'nin AB üyeliği konusunda da umutlu. AB komiseri Verheugen'in "Ankara 27 üyeli Avrupa ailesinin içinde" sözlerini anımsatıyor. 
     Tayyip Erdoğan ve Kemal Derviş'e odaklanan yeni oluşumları ilgiyle izliyor. Derviş'e yüklenen rolü bu aşamada fazla politize buluyor. 
     Karen Fogg'un mesajı net 
     "AB yolu diyalogdan geçiyor." 
     
     







Küreselleşme ve uçurum 


Bush'un dünyası ve dünyamız 


Merkez Bankası, Trinity veya trilemma 


Hortumcu siyaset 


Büyükada iskelesi ve Tayyip Erdoğan 


Fogg'la AB turu 


Dolar bir iktidar aracı mı 


Turistin 100 markının 40'ı bize kalıyor 


</TEXT>
</DOC>
