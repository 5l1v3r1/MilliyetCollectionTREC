<DOC>
<DOCNO> 12189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yasam/ayas.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar İşte yıllardır beklediğiniz araştırma 
</HEADLINE>
<TEXT>
Erkeklere kötü haber 
Bundan sonra eşiniz 'Spora gideceğine gel de iki cam sil' derse, diyecek lafınız yok Çünkü ev işleri, en iyi stres atma ve egzersiz yolu çıktı 
     NEVSAL ELEVLİ Londra 

     Yeni araştırmalara göre ev işi sıkıcı ve zor olabilir, ama zayıflamak ve zinde kalmak için sağlık merkezlerine gitmekten daha yararlı. 
     Fazla kalorilerden kurtulmanın en uygun yollarını araştıran sağlık uzmanları, ev işleri yapmanın, yürüme bandında geçirilecek zamandan daha fazla yarar sağladığını ortaya çıkardı. Araştırmayı, Berlin Sağlık Enstitüsü'nden Marcus Loeffer ve ekibi yaptı. Ve sonuçta, ev işlerinin sadece evi temizleyip güzelleştirmediği, ayın zamanda, bu işleri yapanları hem zindeleştirdiği, hem streslerini attığı hem de egzersiz yapmalarını sağladığı anlaşıldı. 
     
     Siz silin, vücut yaksın 
     Loeffer'a göre, bir çamaşır makinesi dolusu çamaşırı ütülemek, bir kutu çikolatanın vereceği kalorinin tümünün atılmasını sağlıyor. 
     İki büyük pencerenin camlarını silmek bir bardak çikolatalı dondurmadan, çift kişilik bir yatağın çarşafını değiştirmek iki kadeh şampanyadan kurtulmaya eşit. Toz almak ise sadece kalori kaybettirmiyor aynı zamanda kan dolaşımını hızlandırdığı için stresten kurtulmaya da yardımcı oluyor. 
     Eşyaların yerini değiştirmek ise en fazla kalori yaktıran iş. Bir hamburger ve iki çikolatalı kurabiyeden kurtulmanızı mümkün kılıyor. Araba yıkamak,yarım sucuklu pizzaya mal oluyor. Yıkadıktan sonra cilalarsanız, pizzanın diğer yarısından da kurtulabilirsiniz. Bahçenin otlarını temizlemek ise bir tabak patates kızartmasına bedel. 
     
Ev işleri dünyaya bedel... İşte kalori yaktıran ev işlerinden bazıları Bir makine dolusu çamaşırı ütülemek 210 kalori Bir büyük pencerenin camını silmek 250 kalori Yatak çarşaflarını değiştirmek 190 kalori Ev eşyaranını yerini değiştirmek 800 kalori Araba yıkamak 330 kalori cila ile 850 ka Bahçede yabani otları temizlemek 350 kalori Ufak bir alanı Çimenleri biçmek 560 kalori Aileye yemek hazırlamak ve pişirmek 200 kalori Süpermarkette bir saat alışveriş 260 kalori      
     
Ve işte bazı egzersizlerin yaktığı kaloriler 10 km hızla koşu bandı 10 dakika 150 kalori Step 10 dakika 125 kalori Kondisyon bisikleti 10 dakika 60 kalori      
     


 YAŞAM 



















</TEXT>
</DOC>
