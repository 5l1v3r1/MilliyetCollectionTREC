<DOC>
<DOCNO> 42368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/ekonomi/eko09a.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeks uzun vadeli destek bölgelerinde 
</HEADLINE>
<TEXT>

Göstergelerin aşırı satımlara ulaşması destekleri güçlendirebilirİlk destek 7.700’de 
     Zeynep Candan AKTAŞ 

     2,000 yılı başlarından beri düşüşte olan İMKB 100 endeksi artık neredeyse ayda bir yeni bir krizle sarsılıyor. 2,000 kasımından beri yaşanan ekonomik krizde 7.500'lere varan faizler, dalgalı kur ve doların kısa bir sürede 100 seviyelerinde prim yapması, işsizlik, durgunluk, vurgun operasyonları derken şimdi de ABD'ye yapılan saldırı başımızı ağrıtıyor. 2,000 Kasım ayından bu yana Türk halkı ekonomi konuşuyordu. Şimdiki gündemde ise uluslararası dengeler var. 
     ABD'nin olay karşısında alacağı tavır, herkesi ilgilendiriyor. Ancak bu ilgi, başkalarını bilgilendirme tarafına geçildiğinde ölçülü olunmalı. Gelişen iletişim teknolojileri insanların her olaydan anında haberdar olmasını sağlıyor. Onları bilgilendiriyor. Ancak globalleşme sorunları daha çözülmez, daha içinden çıkılmaz bir boyuta taşıyor. Çünkü etkilere gelebilecek tepkileri ekonomik ve insani boyutlu olaylarda çözebilmek o kadar da kolay değil. Hele hele iletişim araçlarından elde edilen verilerle ölçebilmek hiç mümkün değil. Bu pekçok verinin harmanlanıp, işlenmesini gerektiriyor. Aynı zamanda da hem pek çok veriyi elde edebilmek, hem de bu verilerin içinde boğulmadan işleyebilecek bir uzmanlığı. 
     
     Dip arayışları sürüyor 
     İMKB 100 endeksine döndüğümüzde endekste yeni dip arayışları izleniyor. 89'dan bu yana devam eden uzun vadeli logaritmik çıkış kanalında hareket eden endeks tam da kanalın destek bölgelerinde bulunuyor. MKB 100 Endeksi’nin kısa vadeli göstergeleri aşırı satım bölgelerine ulaştı. Uzun vadeli göstergelerden Stochastic ve RSI kararsız bölgelerden aşırı satım bölgelerine yöneldi. Diğer göstergeler ise zaten aşırı satımlardan çok fazla uzaklaşamamıştı. Bu yüzden buralara dönüşleri çok kolay oldu. 
     Diğer taraftan endeksin son bir yıllık hareketini ters grafikte izlediğimizde çabalayan ama yukarıya gitmeye pek de niyeti olmayan bir zirve görünümü izleniyor. Zirve ve diplerin bazı özellikleri benzerlik gösterir Bu da teknik olarak 7,000'li seviyelerin test edilme olasılığı olduğunu ancak, nasıl ki zirveye yapılan son atakların dönüşü hızlı olur ise, bunun da hemen sert bir toparlanmayla sonuçlanma olasılığının da yüksek olduğunu gösteriyor. Önümüzdeki hafta için endeksin destekleri 7,700 ve 7,300'de iken dirençler 8,600 ve 9,300 seviyesinde bulunuyor. 
     Bol kazançlı haftalar dileğiyle. 
     



 EKONOMİ 


















</TEXT>
</DOC>
