<DOC>
<DOCNO> 31968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/magazin/mag05.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Telif kavgası Iglesias’ı yedi 
</HEADLINE>
<TEXT>

MESAM, Parkorman'da yapılacak Julio Iglesias konseri için ihtar gönderince organizatör Ahmet San konseri iptal etti. San, MESAM'ı kanundaki boşluktan yararlanmakla suçladı 
     ALİ EYÜBOĞLU 

     Müzik Eserleri Sahipleri Meslek Birliği MESAM ile organizatör Ahmet San arasındaki telif kavgası, bir dizi konseri iptal ettirdi. Eros Ramazotti'nin konseri için mahkemeden tedbir kararı aldıran ve dava açan MESAM, Julio Iglesias'ın iki konserinin de iptal edilmesine neden oldu. MESAM, İstanbul ve Efes'te konser verip, Türkiye'nin tanıtım filmde oynayacak İglesias için Kültür Bakanlığı ve Şişli Belediyesi'ne ihtar gönderince, organizatör Ahmet San, sanatçıyı getirmekten vazgeçti. 
     
'Böylesi yok'      MESAM’ın Telif Kanunu'nun boşluklarından yararlandığını iddia eden San, " MESAM yüzünden sadece Julio Iglesias değil, Parkorman'da sahneye çıkacak Al Bano, James Brown, Demis Roussos ile Chico The Gypsies konserlerini de iptal ettim" dedi. MESAM'ın, dünya normlarından uzak telif ücreti istediğine dikkat çeken San, "Michael Jackson'un Wembley'deki biletli konserinin telifi 5 bin dolar bile tutmuyor, MESAM, Ramazotti'nin ücretsiz konserinden 80 bin dolar istiyor" dedi. 
     
Kanunda boşluk      Genel Sekreterliğini Ali Rıza Binboğa, Yönetim Kurulu üyeliklerini Alaaddin Yavaşca, Erol Sayan, Burhan Bayar, Gönül Şen, Muzaffer Özpınar gibi dünyadan uzak insanların yaptığını belirten San, sözlerini şöyle sürdürdü "Her konser öncesi MESAM'a gidip, anlaşma teklif ediyorum. Ama olmuyor. Yönetim kanun boşluğundan yararlanıp, öyle bir tarife çıkarıyor ki, dağda soyguna çıkmış gibi insanları zorluyorlar." Parkorman'da Gloria Gaynor'a MESAM Başkanı Atilla Özdemiroğlu'nun da bulunduğu Türk müzisyenler eşlik etti. Onlar hakkında bile tutanak tuttular." 
     



 MAGAZİN 














</TEXT>
</DOC>
