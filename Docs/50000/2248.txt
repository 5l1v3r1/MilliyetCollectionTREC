<DOC>
<DOCNO> 2248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/spor/spo02.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER’İN İKİ YÜZÜ 
</HEADLINE>
<TEXT>

Pogon maçındaki kondisyon sevindirdi, gol kısırlığı ise düşündürdü 
     YUSUF KOBAL 

Sonuna kadar mücadele      FENERBAHÇE, Antalya kampına dün başlarken, Pogon ile oynanan hazırlık maçındaki futbol, hem sevindirdi, hem düşündürdü. Polonya ekibine karşı verilen sınavı toplu halde izleyen yönetim, devre arasında Mustafa Denizli’nin takıma verdiği kondisyona övgüler yağdırdı. Yöneticiler, koşan ve sonuna kadar mücadele eden takımlarının en çok bu özelliğini beğendiler. 
     
Andersson’un eksikliği      POGON önündeki kondisyon keyif vermesine rağmen, ayağı kırıldığı için takımdan uzak kalan İsveçli yıldız Andersson’un yokluğu ve gol sıkıntısı herkesi sıkıntıya soktu. Yöneticiler, 0 - 0 sona eren maçın ardından forvetteki golsüzlüğü endişe ile karşılarlarken, sakatlığı yüzünden riske edilmeyen Balic’in eksikliğini de hissettiklerini belirttiler. 
     
Yeni sistem arayışı      KARŞILAŞMA sonrası demeç vermeyen Mustafa Denizli’nin de özellikle gol bölgesindeki kısırlığa sıkıldığı ifade edildi. Denizli’nin bu nedenle Antalya kampında yeri bir sistem arayışına gireceği bildirildi. Fenerbahçe’nin kısıtlı kadrosu nedeniyle Serhat, Revivo, Yusuf ve Ali Güneş’in performanslarını artırıcı çalışmalar yapacağı belirlendi. 
     
Havada panik      FENERBAHÇE, dün başladığı kamp için gittiği Antalya’ya varmadan önce havada panik yaşadı. İstanbul’dan havalanan THY uçağı, 5600 metre yükseklikte iken, hava boşluğuna düştü. Sarı - Lacivertli futbolcular ve yolcular bu anda oldukça tedirgin oldular. 
     
Johnson sorunu      FENERBAHÇELİ Johnson özel maç için gittiği Gana Milli Takımı’ndan dün de izin alamadı. Sarı - Lacivertli takım, Johnson’u İstanbulspor karşılaşmasında oynatabilmek için çaba harcarken, bu futbolcunun bugün kampa katılması bekleniyor. Johnson, izin alınamaması durumunda 20 Ocak’ta ülkesine gidecek. 
     
DAUM Türkler’in listesindeGünay Yurtgülü 
     ALMAN basını, Fenerbahçe ve Beşiktaş’ın, Daum’un peşinde olduğunu iddia etti. Alman hocanın "Türkiye’de kendimi rahat hissettim. Yine gidebilirim" sözlerine yer veren Bild am Sonntag, Fenerbahçe Başkanı Aziz Yıldırım’ın bir Daum hayranı olduğunu yazdı. Gazete, "Daum, Fenerbahçe’nin listesinde" diye yazdı. 
     WELT am Sonntag ise manşetten verdiği haberde, Fenerbahçe ve Beşiktaş’ın Daum ile ilgilendiğini öne sürdü. Gazete, Denizli’nin Fenerbahçe’yi şampiyon yapamaması durumunda, görevden alınacağını ve yerine Daum’un geleceğini iddia etti. Beşiktaş Başkanı Serdar Bilgili’nin de Daum’u istediği belirtildi. 
     


 SPOR 






















</TEXT>
</DOC>
