<DOC>
<DOCNO> 43006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun30.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da Türk ailesinin evine taşlı saldırı 
</HEADLINE>
<TEXT>

     Hollanda'nın Hengelo kentinde bir Türk ailesinin evine taşlı saldırı düzenlendi. 
     Verilen bilgiye göre, kentin Schumannstraat caddesinde oturan Mustafa Büyüktipi adlı Türk vatandaşının evinin camı, gece yarısı dışarıdan atılan büyük bir taşla kırıldı. 
     Polis, ev sahibinin verdiği bilgi ışığında, bir Hollandalının gözaltına alındığını açıkladı. 
     Gözaltına alınan kişinin, birkaç gün önce de, aynı evde oturan bayana sokakta küfür ettiği, ''terörist ve katil'' suçlamasıyla yüzüne tükürdüğü belirtildi. 
     Polis, taşlı saldırının ABD'deki saldırılardan sonraki gerilim çerçevesinde yapılmış olabileceğini bildirdi. 







</TEXT>
</DOC>
