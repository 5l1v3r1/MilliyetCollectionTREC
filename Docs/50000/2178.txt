<DOC>
<DOCNO> 2178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/soneko01.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD petrolde üretim kısıntısına karşı 
</HEADLINE>
<TEXT>

     ABD'nin Petrol İhraç Eden Ülkeler Örgütü'nün OPEC petrol üretiminde yapmayı planladığı kısıntının ''olabildiğince küçük'' olmasını istediği bildirildi. 
     ABD Enerji Bakanı Bill Richardson, ''ABD olarak hiç kısıntı olmamasından yana olduklarını, ancak, mutlaka bir kısıntı yapılacaksa bunun olabildiğince küçük bir miktarda tutulmasını istediklerini'' söyledi. Richardson, Birleşik Arap Emirlikleri Petrol Bakanı Ubeyd bin Seyf el Nasıri ile yaptığı görüşmeden sonra yaptığı açıklamada, ''üretimde aşırı bir kısıntının dünya ekonomisi üzerinde olumsuz etkileri olacağı'' uyarısında bulundu. OPEC petrol bakanlarının 17 Ocak'ta Viyana'da yapacağı toplantıda üretim kısıntısı kararının çıkması bekleniyor. 




</TEXT>
</DOC>
