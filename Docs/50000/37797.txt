<DOC>
<DOCNO> 37797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sonspo11.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş izin yapmadan Diyarbakırspor maçı hazırlıklarına başladı 
</HEADLINE>
<TEXT>

     Bursaspor ile 2-2 berabere kalarak, 2001-2002 futbol sezonunun ikinci haftasında da galibiyetle tanışamayan Beşiktaş, izin yapmadan Diyarbakırspor maçı hazırlıklarına başladı. 
     Fulya Tesisleri'ne gelen, ancak antrenmana çıkmayan teknik direktör Christoph Daum'un yokluğunda, siyah-beyazlı futbolcular antrenör Roland Koch yönetiminde çalıştı. 
     Koch, futbolculara önce hafif bir koşu yaptırırken, daha sonra daralanda çift kale maç oynattı. 
     Bursaspor maçından hafif sakatlıkları bulunan Tümer ve Nihat, koşu çalışmasının ardından idmanı bırakırken, sakatlığı süren Ümit ile eşyalarını toplamak için Danimarka'ya giden yeni transfer Peter Kjaer antrenmana katılmadı. 
     Antrenman maçı sonrası, Bursaspor maçında 90 dakika forma giymeyen futbolcular ayak tenisi oynadı. 
     Daum'un verdiği izinle yarını dinlenerek geçirecek olan siyah-beyazlılar, Diyarbakırspor maçı hazırlıklarını 20 Ağustos Pazartesi günü yapacakları çift antrenmanla sürdürecek. 






</TEXT>
</DOC>
