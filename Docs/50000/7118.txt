<DOC>
<DOCNO> 7118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/guncel/gun05a.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İtfaiye, polis ve ambulansı tek telsizde buluşturdular 
</HEADLINE>
<TEXT>
AFET TELSİZİ Türk pazarında 
     MESUT HASAN BENLİ Ankara 

     Deprem, su baskını, yer çökmesi gibi kriz dönemlerinde polis, itfaiye ve sağlık kurumlarının birbiriyle koordineli olarak haberleşmesini sağlayan yeni bir telsiz sistemi Türkiye pazarına girdi. 
     Motorola tarafından Türkiye tanıtımı dün Ankara'da yapılan Tetra’ isimli sistem, normalde birbiriyle ilişkisiz gibi görünen kurumların, kriz anında diğer abonelerini devre dışı bırakarak haber merkezinin yönlendirilmesiyle polis, itfaiyeci gibi kamu görevlilerinin birbiriyle bağlantısını sağlamayı öngörüyor. Sistemin en önemli özelliği ise kriz anlarında cep telefonları ve normal telefon hatlarında yaşanan "kesintilerin" bu sistemde yaşanmaması. 
     Motorola'nın Türkiye'deki stratejik ortağı olan Setkom A.Ş. Genel Müdürü Adil Müftüoğlu, İngiltere, İskoçya, Danimarka, Almanya, Hırvatistan, Polonya ve Yunanistan gibi güvenlik teşkilatları tarafından tercih edilen Tetra'nın özelliklerini şöyle sıraladı 

</TEXT>
</DOC>
