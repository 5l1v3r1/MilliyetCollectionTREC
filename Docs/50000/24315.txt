<DOC>
<DOCNO> 24315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sonspo03.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Aziz Yıldırım "Vazgeçmem için baskı yapmayın..." 
</HEADLINE>
<TEXT>

     Fenerbahçe Kulübü Başkanı Aziz Yıldırım, kulüp başkanlığı görevini bırakma kararının kesin olduğunu belirterek, kendisine kararından vazgeçmesi için baskı yapılmamasını istedi. 
     Başkanlığı bıraktığını açıklarken gözyaşlarını tutamayan Aziz Yıldırım, bu kararı alırken çok zorlandığını ve çok düşündüğünü, ama buna mecbur olduğunu ifade ederek, ''Kararım kesin, bana lütfen baskı yapılmasın'' diye konuştu. 
     Aziz Yıldırım, kongre tarihine kadar başkanlığı yürüteceğini belirtirken, Teknik Direktör Mustafa Denizli'nin ise 1 yıllık daha sözleşmesinin bulunduğunu ve kulüpte kalacağını söyledi. 
     Öte yandan, Aziz Yıldırım'ın başkanlığı bırakacağını açıklamasının ardından, sarı-lacivertli taraftarların programın yayınlandığı televizyon kanalının santralini yoğun şekilde arayarak başkanı bu karardan dönmesi için ikna etmek istedikleri, Kulüp Başkanvekili Uğur Dündar'ın da arayanlar arasında yer alarak, ''Başkan yoksa, biz de yokuz'' dediği bildirildi. 
     
     







</TEXT>
</DOC>
