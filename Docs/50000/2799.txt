<DOC>
<DOCNO> 2799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/soneko02.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılık Denetleme Kurulu'ndan fondaki bankalarla ilgili garanti açıklaması 
</HEADLINE>
<TEXT>

     Bankacılık Düzenleme ve Denetleme Kurulu BDDK , Tasarruf Mevduatı Sigorta Fonu'nun TMSF , hisseleri kendisine devrolunan bankalardaki bütün tasarruf sahiplerinin ve kreditörlerin fonlarını herhangi bir engel olmadan tam olarak kullanmasını sağlayacağını bildirdi. 
     BDDK'dan yapılan yazılı açıklamada, mali sistemdeki son dalgalanmalar nedeniyle, Hükümetin geçen yıl 6 Aralık'da tasarruf sahiplerinin ve diğer kreditörlerin Türkiye'deki mevduat bankalarından olan alacaklarına ilişkin geçici tam bir garanti duyurusunda bulunduğu hatırlatılatıldı. 
     'TMSF, Bankalar Kanunu'ndaki yetkileri çerçevesinde şimdiye kadar olduğu gibi Bankalar Kanunu'nda yer alan hükümler gereği hisseleri kendisine devrolunan bankalardaki bütün tasarruf sahipleri ve kreditörlerin fonlarını herhangi bir engel olmadan tam olarak kullanmasını sağlayacaktır'' denilen açıklamada, bu kapsamda söz konusu garantinin uygulanmasına ilişkin şunlar kaydedildi 
     'Garanti, Bankalar Kanunu'nun BDDK ve TMSF'ye verdiği yetkiler çerçevesinde, TMSF tarafından sağlanacaktır. Bu garanti, kayıtlı bilanço dışı yükümlülükler de dahil olmak üzere Türkiye'de kurulmuş mevduat bankalarının ve bu bankaların bilançolarında hesapları konsolide eden yurtdışı şubelerinin yükümlülüklerini kapsamaktadır. 
     Garanti, Bankalar Kanunu'nun ilgili maddelerinin ihlal edilmesi sonucunda söz konusu bankaların hisselerinin TMSF tarafından devir alınması ile işlerlik kazanmakta, böylece aşağıda belirtilen istisnalar hariç olmak üzere, devralınan bankanın tüm yükümlülükleri garanti kapsamında bulunmaktadır. 
     Garanti, bilanço dışı kalemler de dahil olmak üzere, bankanın TMSF'ye devredilmesine neden olan banka sahiplerinin ve ilgili tarafların mevduatı ve bankaların bunlara olan diğer yükümlülükleri, muvazaalı ve suça konu olduğu tespit edilen faaliyetlerle ilgili tüm mevduat ve yükümlülükler hariç olmak üzere, işlenmiş faizlerde dahil tüm yükümlülükleri kapsamaktadır. Hissedarların iştirak payları ve sermaye benzeri krediler faranti kapsamına dahil değildir.'' 
     Açıklamada, Fon'un garantiyi idare edebilmesi için gerekli kaynakların, Bankalar Kanunu'nda yer alan hükümler çerçevesinde verilen yetkilere dayanılarak Hükümet tarafından sağlandığı bildirildi. Bankacılık sektörünün yeniden yapılandırılması sürecinde, söz konusu garanti ile ilgili uygulamaya ihtiyaç duyulduğu sürece devam edileceği belirtilen açıklamada, garantinin kamuoyuna önceden haber verilerek kaldırılacağı kaydedildi. 




</TEXT>
</DOC>
