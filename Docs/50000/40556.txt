<DOC>
<DOCNO> 40556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/spor/spo03.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel’in parası Romanya’ya kaçtı 
</HEADLINE>
<TEXT>

     ERHAN TELLİ 

     GALATASARAY yönetimi Jardel için Sporting Lisbon’dan aldığı 5.8 milyon doları futbolculara bölüştürürken, kulüpten ayrılan Hagi ve Popescu’yu da unutmadı. Sarı - Kırmızılılar üç milyon doları oyunculara dağıtırken, bir milyon doları Denizlispor’a gönderip, 1.8 milyon doları da Lucescu, Hagi ve Popescu arasında bölüştürdü. Yönetimin geçen sene takımdan ayrılan Hakan Şükür, Emre ve Okan’a geçmiş alacaklarını vermezken, Rumen oyunculara "jest" yapması hayretle karşılandı. 
     
Yabancılar geldi      GALATASARAY’DA sakatlığı geçen Ümit Karan, Antalyaspor’a karşı forma giymeye hazırlanırken, kulüp doktoru Serhan Kurtulmuş, Perez’in bir haftaya ihtiyacı olduğunu, Hakan Ünsal’ın ise kısa bir süre görev yapabileceğini açıkladı. Ağrısı süren Sergen sabah çalışmasına katılmadı. Sarı - Kırmızılılar’ın üç yeni oyuncusundan Mpenza ve Spehar dün İstanbul’a geldiler. 
     
Ümit krizi      GALATASARAY yönetiminin, Ümit Davala’ya yaptığı üç yıllık yeni sözleşme teklifini yıldız oyuncu kabul etmedi. Milan’ın bu futbolcuyu istediği yolundaki haberler üzerine yöneticiler, Ümit’in de Emre ve Okan gibi bedava gitmemesi için harekete geçti ancak şimdilik sonuç alamadı. Eğer Milan transfer teklifini resmiyete dökerse Ümit altı milyon dolara hemen verilecek. 
     



 SPOR 

























</TEXT>
</DOC>
