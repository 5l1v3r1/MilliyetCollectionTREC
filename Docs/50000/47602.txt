<DOC>
<DOCNO> 47602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/astro/index.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı gelişmeler 
</HEADLINE>
<TEXT>

Ay büyürken daha hızlı hareket edebiliriz. Ay bugün 11 48 Yay burcuna geçecek. Böylece sabah ağırkanlı havası yerine öğleden sonra hevesli, meraklı ve heyecana açık bir tutum bulabiliriz. Duygusal konularda da özgürlüğümüzü ortaya koymak isteyeceğiz. Örneğin Koç'lar bugün iyimserler ve kendilerini geliştirmek için yeni maceralara atılabilirler. Aşırı riskten kaçınmaları gerekir. Boğa'lar duygusal konularda tepkisel davranmaya eğilimli olabilirler. İnatçılık onlara pahalıya mal olabilir. İkizler için bazı gerginlikler söz konusu. Duygusal konularda toleranslı ve dengeleyici olmaya özen göstermeliler. Yengeç'ler sağlıklarına gereken özeni göstermeliler. İş ortamında duygusal tepkilerini kontrol etmeliler. Aslan'lar için yaratıcı bir gündeyiz. Öğleden sonra daha rahat edebilirler. Başak'lara önerimiz ılımlı davranmalı ve çaba gerektiren yorucu işlerini bir an önce tamamlamaları. Planlı olmak onlara çok şey kazandırabilir. 
Bugün 21 06 Ay - Venüs rahat açısı arkadaşlıklar, sosyal faaliyetler için uygun bir zemin hazırlıyor. Bu saatlerde uyum ve barış isteği ağır basmakta. Terazi'ler sabah parasal konularla daha fazla uğraşabilirler. Daha sonra ise iletişim ve hareket öne çıkabilir. Akrep'ler de sabah istedikleri konularda daha hızlı hareket edebilirler. Gün içinde ev ve anneleri ile ilgili konular gündeme gelebilir. Yay'lar öğle ile birlikte burçlarına geçen Ay sayesinde dikkat etmekteler. Kişisel açıdan önem taşıyan konularda girişimlerde bulunabilirler. Oğlak'ların bu bir iki gün daha iyimser olmaları ve biraz da önlemci davranmaları gerekiyor. Dış etkiler, kontrol edemedikleri faktörler söz konusu. Kova'lar için iyimserlik ve yeni girişimler göze çarpmakta. Özellikle akşam arkadaşlıklar pozitif vurgulanmakta. Balık'lar bugün biraz paniğe kapılabilirler. Yeni görevler almaları mümkün. 

            Faks 287 74 37 
      







</TEXT>
</DOC>
