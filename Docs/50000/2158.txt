<DOC>
<DOCNO> 2158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/oral.html </URL>
<DATE> 2001/01/14/ </DATE>
<TIME>  </TIME>
<AUTHOR> Zeynep ORAL  </AUTHOR>
<HEADLINE>
"Aşk Geçer" 
</HEADLINE>
<TEXT>

     Sene ya 1962 ya 1963... İzmir Amerikan Kız Lisesi tiyatro kulübü öğrencileri, İzmir Atatürk Lisesi’nden ödünç aldıkları erkek öğrencilerle bir oyun hazırlamışlar. Oyunu İzmirli Devlet Tiyatrosu sanatçısı Önder Alkan sahneye koymuş. Çalışmışız, çalışmışız ve sonunda o gün gelmiş çatmış. O gün, yani temsil günü... 
     O gün çok heyecanlıyız. Seyircimiz öğrencilerden ve ailelerden oluşuyor, ama bir seyircimiz var ki en çok ondan çekiniyoruz. O seyirci, oyunun yazarı. Ya beğenmezse Ya oyunumu rezil etmişsiniz derse 
     Oyun, "Boş Beşiköti. Yazarı, Necati Cumalı... 
     Temsil sonunda, hiç unutmuyorum, Necati Cumalı hepimize birer çiçek verdi ve harika şeyler söyledi. Bizlere "adam yerine" konmanın keyfini yaşattı. Necati Cumalı’yı o gün tanıdım... Ölüm haberiyle birlikte neredeyse kırk yıl önceki bu anı geldi yerleşti yüreğime. 
     Güneydoğu Anadolu halk söylencesine dayanan "Boş Beşik", Necati Cumalı’nın yazdığı ilk oyundu. Sonra ötekiler geldi. Altmışlı yıllarda onun oyunlarıyla da zenginleşmişti tiyatro dünyamız. Kent Oyuncuları’nın sunduğu "Nalınlar" oyunu, izleyenlerin asla unutamayacakları bir eserdi. Onu izleyen "Susuz Yaz", "Derya Gülü", "Masalar", "Ezik Otlar", "Vur Emri", "Yeni Çıkan Şarkılar" hep 60’ların ürünüydü. Ama düşünebiliyor musunuz, oynandığı yıllarda çok büyük beğeni kazanan, kıyametler kopartan "Nalınlar" bile tam iki yıl boyunca Devlet Tiyatroları’nın çekmecelerinde bekletilmiş ve iki yılın sonunda "reddedildi" kaydıyla yazarına geri yollanmıştı. 
     Yetmişli yıllarda belki de biraz bu yüzden Necati Cumalı tiyatroya küsmüştü. Çünkü o, kendi deyişiyle "kalemiyle geçinen bir adamdı". Ve oyunlarının oynanma olanağını bulamamasından yakınıyordu... 80’lerde yeniden tiyatro yazımına hız verecek, "Dün Neredeydiniz" oyunuyla 81’de Kültür Bakanlığı tiyatro ödülünü kazanacaktı. 
     Roman, öykü, deneme, şiir... Edebiyatın farklı alanlarında bol bol ürün verdi. Şiirinde olsun, öykü ya da romanlarında olsun, yaşadığı, gözlemlediği yörelerin, kırsal alanların insanlarına, onların sorunlarına eğildi. Feodal ilişkiler, ağa baskısı, geleneklerden kaynaklanan sorunlar, tutuculuğun, gericiliğin yarattığı çelişkiler, kadınların geri bırakılmışlığı, kadın - erkek ilişkilerindeki çarpıklıklar, sahte aydınlar, acımasız yazgılar, toplumsal çalkantılarda bireyin çırpınışı... Bunları gerçekçi bir dille, duygu birikimiyle bizlere aktardı. 
     Onunla yaptığım bir röportajda şöyle diyordu "Feodal altyapıyı yıkmadan demokratik bir düzen kurmaya kalktık. Aklın, bilimin kabul edemeyeceği bir şeydi bu. Ve feodal yapı, demokrasi adı altında bildiğini okudu." 
     Eserlerinin birçoğundaki konuları, bu cümle açıklıyor sanıyorum. 
     Yine bir konuşmamızda, edebiyat türleri arasında bir ayrım yapmadığını, bir tercih olmadığını belirtiyor ama şiirin ayrı bir yer tuttuğunu söylüyordu. Dünya edebiyatından söz ediyorduk ki, dikkatimi şu noktaya çekmişti "Unutmayın ki, bizler tiyatro yazarları Şinasi’den yola çıktık. Oysa İngilizler, Shakespeare’den, Fransızlar Racine, Comeille ve Moliere’den yola çıktılar. Dünya ile aramızdaki büyük fark burada. Oysa şiirde çıkış noktaları yönünden bu kadar büyük bir fark yoktur." 
     Bir şiirinde söylemişti "Gün gelir herkes gibi ben de ölürüm Bu aşk yürekten yüreğe yeniler Bir gün ağızdan ağıza dolaşır Adına yaktığım türküler." 
     Urla’nın, İzmir’in, Ege kıyılarının, mevsimlerin, yağmur ve tütün zamanlarının, imbatın, Makedonya köylerinin, sokaktaki adamın, düşlere hapsedilmiş kadının ve uzun gecelerin öksüz kaldığı şu günlerde, Necati Cumalı’dan bir aşk şiiriyle bitiriyorum yazıyı "Aşk Geçer". 
     "Aşk geçer Akan şu bulut gibi Ey üzgün maviliklerde Boş kalan bulutun yeri." 
     
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
