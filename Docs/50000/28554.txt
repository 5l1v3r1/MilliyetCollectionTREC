<DOC>
<DOCNO> 28554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yazar/sazak.html </URL>
<DATE> 2001/06/24/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fazilet dersleri 
</HEADLINE>
<TEXT>

     AB adayı Türkiye'de bir siyasi partinin şiddet içermeyen eylemlerinden ötürü kapatılması demokrasiye gölge düşürdü. 
     Fazilet Partisi'nin kapatılmasını eleştiren bir hukukçunun vurguladığı gibi, Anayasa Mahkemesi keşke Anayasa'nın 69'uncu maddesini Meclis'te değiştirilmeye çalışılan şekliyle yorumlayabilse, daha özgürlükçü bakış açısıyla ileriye ışık tutabilseydi. 
     FP'nin kapatılmasından çıkarılacak dersler var 
     Parlamento açısından yaralayıcı durum, aylarca başka pazarlıkların aracı haline getirilen 69'uncu maddenin "yumurta kapıya dayanmadan" görüşülememiş olmasıdır. Fazilet'i kurtaracak düzenleme Demirel'in görev süresinin uzatılması ve Sezer'i Çankaya'dan erken indirme çabalarında "siyasi rüşvet" bağlamında gündeme getirilmiştir. Bunun ayıbı hükümetindir. Parti kapatıldıktan sonra, "rahmetliyi nasıl bilirdiniz" misali siyasi cemaatin topluca ağıt yakması da "Burası Türkiye..." dedirtmektedir. 
     Peki Fazilet'in kapatılmada hiç mi günahı yok 
     Meclis'teki yemin törenini Merve Kavakçı'nın türbanıyla provake etmenin alemi neydi Düşünsel olmaktan çok simgesel eylemler savcıları harekete geçirmekten başka ne işe yaradı ki 
     Refah'ın hangi gerekçeyle kapatıldığı belliyken, Fazilet'i de "laik Cumhuriyet'le rövanş" anlayışına göre konumlandırmak doğru bir başlangıç mıydı "Siyasal İslam'a Meclis'teki türbanlı milletvekiliyle meşruiyet kazandırma uğraşı" partinin sonunu getirdi. Merve'yi salona getiren Nazlı Ilıcak bu "gösteri" için grup yönetiminden izin almak bir yana genel başkanı bilgilendirmiş miydi 
     Fazilet yönetimi Balgat'tan yönetilen parti görünümü taşıdı, "emanet"i Kutan'a veren Erbakan son kongreye müdahale etmeyip genç ve bağımsız kadroların önünü açsaydı final başka türlü olabilirdi. 
     Dışa karşı demokrasi talebindeki Fazilet'in "parti içi demokrasi" sorunu kapatılmaya psikolojik zemin hazırladı. Erbakan da Yenilikçiler de adeta yeni bir başlangıç yapmanın yollarını aradılar 
     Tayyip Erdoğan, kararı, "tarihe düşülecek eksi bir puan" diye kınamakta haklı olabilir ama FP cephesinde yapılan yanlışları da doğru okumalıdır. Unutulmasın Erbakan'ın "rejimle savaşı" dördüncü partinin de sonunu getirdi. 
     Fazilet'in kapatılması AB çevrelerinde hoş karşılanmadı. 
     Avusturya Başbakanı Schüssel Ankara ziyaretinde "FP kapatılmasa iyi olur" demeye getirdi. AB ligindeki bir liderin aksini savunması düşünülemezdi. Ama Schüssel kendi gerçeğini atladı ülkesinde seçimi kazanan ırkçı Haider Batı Avrupa'yı ayağa kaldırdığı için başbakanlığı aklından bile geçirememişti. Demokratik gelenek, "neo nazi"lerin liderine geçit vermiyordu. Faşist eğimli Haider seçimi kazandı ama Schüssel başbakan oldu. Neden acaba 
     
     







Basiret Partisi 


Gerekçe 


Recai Bey ve Raşel’in uğuru 


Felek ona niye yüzünü çevirmiş ki 


Silahsız Kuvvetler Komutanı 


İki Hakkari 


Türkiye haklı .. 


Bilim elden gidiyor 


Anlayana sivrisinek saz... 


Kıssadan hisse... 


Fazilet dersleri 


Özyeğin'e Advantage ile gelen avantaj 


Para bol ama para yok’ feryadı kafa karıştırıyor 


Feridun Hoca "borçla borç ödenemez" diyor 


Sıra geldi TİM seçimine 


</TEXT>
</DOC>
