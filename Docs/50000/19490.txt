<DOC>
<DOCNO> 19490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/spor/spo10.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Şenol Güneş, İtalya yolcusu      MİLLİ Takım Teknik Direktörü Şenol Güneş, bu akşam İtalya’ya uçacak. Menajer Can Çobanoğlu ile birlikte Inter’de top koşturan Hakan Şükür’ü yarınki Atalanta maçında izleyecek. Güneş ayrıca İspanya’nın Real Sociedad takımında oynayan Tayfun’u da pazar günü Valencia karşısında takip edecek. 
     
Rallide start      AVRUPA Ralli Şampiyonası’na 20 katsayıdan puan veren on yarıştan biri olan 30. Uluslararası Türkiye Rallisi, bugün İzmir’de start alıyor. İzmir - Manisa arasındaki özel parkurlarda yapılacak ve pazar sona erecek dev organizasyona 12’si yabancı olmak toplam 74 ekip kayıt yaptırdı. 
     
Didi ölümle pençeleşiyor      BREZİLYA’nın efsanevi futbolcuları arasında yer alan ve bir dönem Fenerbahçe’nin de teknik direktörlük görevini üstlenen Didi, ülkesinde yaşam savaşı veriyor. Rio de Janeiro’da yoğun bakıma alınan Didi’nin, bir süre önce apandist ameliyatı geçirdiği belirtildi. 
     
Sportif çıkarma      TUNUS’TA 2 - 15 Eylül tarihlerinde düzenlenecek Akdeniz Oyunları’na Türkiye, tarihinin en kalabalık ordusu ile katılacak. Oyunlarda 97’si bayan olmak üzere toplam 285 sporcu mücadele verecek, kafile üç ayrı sefer ile gidecek. 
     



 SPOR 
























</TEXT>
</DOC>
