<DOC>
<DOCNO> 28513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/siyaset/siy06.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den mal kaçırıyorlar 
</HEADLINE>
<TEXT>

     ABDULLAH KARAKUŞ Ankara 

     Kapatılan FP, geçmişteki deneyimlerinden ders alarak, Hazine’ye mal kaptırmamak için ilginç oyunlara başvurdu. FP, sekreterlerin bilgisayarlarından makam odalarının klimalarına kadar hemen her eşyayı partinin değil, kişilerin üzerine kaydettirdi. 
     Kapatılan FP’nin genel merkezi, dün yine hareketli saatlere sahne oldu. FP’nin mali işlerinden sorumlu Ankara Milletvekili Rıza Ulucak, sabah erken saatlerden itibaren mal ve nakit dökümüne ilişkin yoğun bir çalışma yaptı. Partideki bilgisayarlarla belgeler genel merkezden tek tek çıkarıldı. 
     Genel Merkez’deki, birçok eşya, çalışanların üzerinde veya emanet olarak gözüküyor. FP’li bir kurmayın, "Eskiden beri partinin üzerinde fazla mal bulunmaz. Şimdi de öyle. Binalarımızın çoğu zaten kira. Hazine’ye fazla bir şey kalmaz" sözleri de dikkat çekti. 
     
Paralar bankada      Hazine’den 2 trilyon liranın üzerinde yardım alan FP’nin paralarının akıbeti de henüz öğrenilemedi. Genel Sekreter Suat Pamukçu, paraların uygun şekilde kullanıldığını belirterek, "Teşkilatlara yakın zamanda 400 - 500 milyar lira gönderdik. Bunun dışında ne kadar kaldı bilmiyorum. Kalan da zaten bankadadır" dedi. 
     



 SİYASET 















</TEXT>
</DOC>
