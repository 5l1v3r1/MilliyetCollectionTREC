<DOC>
<DOCNO> 43735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/ekonomi/eko03.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay - Cell’den devlere teklif 
</HEADLINE>
<TEXT>

Koç, Sabancı, İhlas ve Boyner grubu, Ay - Cell ile bir nevi ortaklık yapacak 
     Ticari faaliyete geçmek üzere gün sayan Türk Telekom’un GSM operatörü Ay - Cell’in, "ticari açıdan saygın ve güvenilir, tüm ülkeye yayılan bayii ağına sahip, markalaşmış" holdinglerle pazarlama faaliyetlerini yürütmek üzere görüşme yaptığı bildirildi. 
     Türkiye’de bugüne kadar uygulanmadığı belirtilen "air time" modeli çerçevesinde kurulacak ortaklık için Aycell’in, ticari açıdan saygın ve güvenilir, yurt geneline yayılan bayii ağına sahip ve "markalaşmış" gibi nitelikleri taşıyan Koç, Sabancı, Doğuş ve İhlas grupları ile Avantage Card ve Çarşı’ nın sahibi Cem Boyner ile görüşmelerinin sürdüğü belirtiliyor. 0505 arama koduyla piyasaya girecek olan Ay - Cell, görüşmeler sonunda anlaşmaya varacağı holdinge, Telekomünikasyon Kurumu’nca kendisine tahsis edilen arama kodlarından birini, pazarlamasını yapmak üzere "paket" olarak devredecek. 
     



 EKONOMİ 





















</TEXT>
</DOC>
