<DOC>
<DOCNO> 7296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun06.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancılar Fehriye Belçika’da yargılansın 
</HEADLINE>
<TEXT>

     GÜVEN ÖZALP Brüksel 

     Özdemir Sabancı suikastı sanıklarından Fehriye Erdal’ın Türkiye’de işlediği suçlar nedeniyle Belçika’da yargılanıp yargılanmayacağına ilişkin kararın bu ay sonunda verilmesi bekleniyor. Sabancı Ailesi’nin Belçika’daki avukatı Fernand Schmitz, bu amaçla dava açıldığını ve Erdal’ın cinayet ithamıyla yargılanmasını istediklerini bildirdi. 
     Erdal’ın Türkiye’deki suçları nedeniyle Belçika’da yargılanmasına yönelik girişimlerin geçen yılın kasım ayında suç duyurusu yapılarak başlatıldığı belirtilirken, Brüksel’de bir sorgu hakimi bu davayla ilgili olarak görevlendirildi. Dosya, bu ay sonundan önce Danıştay’da ele alınacak. Erdal’a yönelik dava, Avrupa Terörle Mücadele Sözleşmesi temel alınarak açıldı. Bu çerçevede Erdal’ın üç kişinin ölümüyle sonuçlanan terör eylemine katıldığı vurgulanarak, cinayet suçuyla yargılanması talep edildi. Schmitz, bu süreci Belçika’nın başlatması gerektiğini, ancak tepkisizlik ve askıya alma karşısında kendilerinin devreye girdiğini dile getirdi. 
     Kaynaklar, Danıştay’ın, Sabancı Ailesi’nin avukatı tarafından yapılan başvurunun kabul edilebilir’ bulunma olasılığını yüksek görürlerken, savcılık ve sorgu h kimliğinden de davayı engelleyici bir tavır takınacaklarına yönelik sinyaller gelmiyor. Danıştay’ın konuya ilişkin oturumunun tarihi gelecek hafta belli olacak. Danıştay yargılama kararı verirse, Erdal’ın avukatlarının, aksi takdirde ise Sabancıların temyiz hakkı bulunuyor. 
     


 GÜNCEL 


























</TEXT>
</DOC>
