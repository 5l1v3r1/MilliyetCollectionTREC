<DOC>
<DOCNO> 7740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/son/sontur15.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Et ve Balık Kurumu'ndaki yolsuzluğa 4 tutuklama 
</HEADLINE>
<TEXT>

     Et ve Balık Kurumu'ndan kamu kurum ve kuruluşlarına verilen etleri, ilgili yerlere teslim edilmiş gibi göstererek piyasada sattıkları öne sürülen 6 kişiden 4'ü tutuklandı. 
     İstanbul Asayiş Şube Müdürlüğü Hırsızlık Büro Amirliği'ndeki işlemleri tamamlanan Hasan Hüseyin Özçelik, Ahmet Şahin, Ümmet Okutan,Bahadır Avcı, Mümtaz Yurtbaşı ve Gürbüz Sezgin, daha sonra İstanbul DGM Cumhuriyet Başsavcılığı'na sevk edildi. 
     Burada nöbetçi savcı tarafından sorgulanan kişilerden Ümmet Okutan ve Mümtaz Yurtbaşı serbest bırakılırken, diğer 4 kişi tutuklanmaları istemiyle Nöbetçi 4 No'lu DGM Yedek Hakimliği'ne gönderildi. Hasan Hüseyin Özçelik, Ahmet Şahin, Bahadır Avcı ve Gürbüz Sezgin, yeniden yapılan sorgularının ardından tutuklanarak cezaevine götürüldü. Aynı olaya ilişkin daha önce yakalanan Mustafa Alayoğlu, Yasin Erdeve, Ahmet Ali Keskin, Ergün Nebioğlu, Doğan Güler, Şazettin Başbuğ, Haydar Yücel, Tekin Gülden, Haluk Başer, Nihat Eroğlu, Mehmet Güden ve Mehmet Gülbağ, 6 Şubat 2001 tarihinde tutuklanarak cezaevine konulmuştu. 




</TEXT>
</DOC>
