<DOC>
<DOCNO> 33607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yazar/civaoglu.html </URL>
<DATE> 2001/07/24/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Düş kırıklığı olmasın 
</HEADLINE>
<TEXT>

     Erbakan, Kutan ve onların etrafındaki eskiler, partilerini kurdular. 
     Adı Saadet... 
     Ama... Bakınız kimse onları konuşmuyor. 
     Asıl merak ve tartışma konusu "Tayyip Erdoğan'ın başını çektiği yenilikçiler." 
     Belki de gördüğü ilgiden dolayı. 
     Bir araştırma da bunu doğruluyor... 
     ANAR, FP Kongresi sürecinde parti tabanının nabzını tutmuştu. 
     O zaman alınan ve açıklanmayan verilere göre "FP seçmeninin yüzde 80'i yenilikçiler" diyordu. 
     Ya şimdi 
     ANAR bugünlerde gene sahaya iniyor. 
     Eski FP tabanını yoklayacak... Diğer merkez ve sağ partiler seçmeninin ilgisini ölçecek... Bu hareketten beklentileri saptayacak. 
     
İzlenimler      Güvenilir bir kuruluş olan ANAR'ın yöneticisi Prof.Beşir Atalay, kişisel sezgilerini şöyle anlatıyor 
     "İlk nabız tutuşumuzda, aynı partinin çatısı altındaki gelenekçilerin ve yenilikçilerin destek oranları araştırılmıştı. 
     Bu kez araştırma, ayrı ayrı iki parti için olacak... 
     Yüzde 80 oranı çıkmayabilir... Ama... Yüzde 70 dolayları mümkün..." 
     Bize göre ise belki daha da az. 
     Çünkü... O kongreyi yenilikçiler kaybetmişti. 
     Delegeler, bir bakıma tabanın eğilimlerini yansıtmaz mı 
     Ama... Gene de şimdilerde yenilikçilerin önde oldukları görülüyor. 
     MÜSİAD'ın da onların yanında olduğunu açıklaması, bir gösterge sayılabilir. 
     Öte yandan... Siyasi deneyimler, ana partiden ayrılanların kurdukları yeni partilerin - genellikle - tutmadığını gösterir. 
     
Nedenler      Rüzgarın nedenleri üzerinde durmakta fayda var. 
     1- Erbakancılar, tabanın gözünde "eskiyi, yıpranmışlığı ve denenmişliği" temsil ediyor. 
     Yenilikçiler ise, özellikle Tayyip Erdoğan denenmemiş... 
     2- Erbakan, bir gelecek profili çizmiyor. 
     Geçmişte kalacak bir hatıra... 
     Üstelik... Aktif siyaset yasaklısı ve partinin 3 kez kapanmasının faturası da ona kesiliyor. 
     Peki, ya hareketi sıfırdan başlattığı unutuldu mu 
     Genç ve orta yaş kesimi Erbakan'ı seviyor, sayıyor ama geleceği onda görmüyor. 
     Daha yaşlı kesim ise, genelde Erbakan ve onun takımının arkasında duruyor. 
     
Eksen      3- Bu hareket sadece FP odaklı değil. 
     Toplumun her kanadında cayır cayır yakan ekonomik krize tepkili ve denenmiş isimlere artık güvenmeyenler, bu harekete ilgililer. 
     Bu bağlamda... "Yenilikçi" diye anılan bu hareket, "Anavatan'dan, MHP'den hatta DSP'den de oy almayı" hedefliyor. 
     Kurucular listeyle bir çekim alanı yaratmak amaçlanıyor. 
     Örneğin... Kurucuların yarısı, milletvekilleri ve siyaset dünyasından isimler olacak. 
     Ama... Diğer yarısı, şimdiye kadar hiçbir siyasi oluşumda yer almamış ve ilk kez siyasete soyunanlardan oluşacak... Diplomatlar, işadamları, iyi üniversitelerden mezun gençler, kadınlar, öğretim üyeleri vs... 
     Yani Siyasal İslam'ın sınırları dışına çıkılıyor. 
     Bitmek üzere olan program da beklentilerde düş kırıklığı yaratmamayı amaçlıyor. 
     "Genel başkan ve yöneticilerin görev sürelerinin sınırlanması... Partide lider sultasına geçit vermeyecek önlemler alınması... Seçilme yaşının 25'e indirilmesi gibi..." 
     Abdullah Gül "bizim hareketimize karşı merak büyük. Herhalde bugüne kadar kurulan partiler arasında programı en çok okunanı olacağız" diyor. 
     
Yelpazelenmek      Gerçekten, siyasi partilerin programları genellikle okunmaz... 
     Kongre sıcağında yelpazelenmek için kullanılır. 
     Ama... Bu hareket üzerine ve Recep Tayyip için öylesine yoğun "takiyye" kuşkuları var ki... 
     "Yenilenme, Anayasal düzenle uyum, laiklik, çağdaşlık, topluma taahhütlerde inandırıcılık" program satırları büyüteç altına alınarak sorgulanacak... Ve gerçek profil, zamanla ve uygulamalarla ortaya çıkacak. 
     Siyaset yoğurdu da üflenerek yenilmeli. 
     
     







Tayyip ve ÖDP... 


Dalgalı kura kontrol 


TCK 159 Yasaları ve kafaları değiştirmek 


Düş kırıklığı olmasın 


Yob kuşağı 


Puanlar düşerse şaşırmayın 


Bankalarla yakın temas ve önlemler 


Sezer'in açık mesajı 


Ah sol elim, acemi elim... 


Sezer, AB ve seçim 


Bu tepkiler, Demirel'in merakını giderir mi 


Üretim ve satışta inanılmaz düşme var 


</TEXT>
</DOC>
