<DOC>
<DOCNO> 34855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/spor/spo04.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’a yeni çehre 
</HEADLINE>
<TEXT>

Bordo-Mavili takımda geçen sezon forma giyen 27 oyuncudan 16’sı bu yıl kadroda yer almıyor 
     TRABZONSPOR, yeni sezona yenilenmiş kadrosuyla giriyor. Teknik Direktör Sadi Tekelioğlu ile geçen sezon çalışan 27 futbolcudan 16’sı, bu sezon kadroda bulunmuyor. Hami, Osman, Metin, Macit, Cem, Zafer, Güngör, Erhan, Kenan, Gökdeniz ve Erman takımda kalırken, diğer 16 oyuncu Karadeniz ekibi ile yollarını ayırdı. Tüm yabancılar gönderilip, yerlerine yeni isimler transfer edildi. 
     BORDO-MAVİLİ takımda daha önce boş sözleşmeye imza atan futbolcularla yapılan görüşmelerde Gökdeniz, Metin Aktaş ve Cafer dışındaki tüm oyuncularla anlaşmaya varıldı. Hami, Erman, Cem ile 500’er, Osman, Murat Yiğiter ile 400’er, Macit ile 300, Mehmet Kahraman ile 200, Nuri, Gökhan, Şenol, K.Osman, Kenan ve Hasan ile de 120’şer milyar liraya anlaşma yapıldı. Öte yandan Trabzonspor’un, 3 Ağustos’taki 35. kuruluş yıldönümü etkinliklerine davet edilen Fenerbahçe Başkanı Aziz Yıldırım katılma sözü verdi. 
     
     G.Birliği provası 
     TÜRKİYE’deki ilk ciddi hazırlık maçında Trabzonspor bu akşam Ankara 19 Mayıs Stadı’nda saat 20.00’de Gençlerbirliği ile karşılaşacak. Teknik Direktör Sadi Tekelioğlu, "Bu maç bizim açımızdan iyi bir sınav olacak" dedi. Dün sabahki antrenmanda kaleci Murat, Şenol, Erhan ile birlikte salonda çalışan Hami ve Zafer daha sonra düz koşu yaptı. Yorgun olan Salazar, bir süre dinlendi. 
     



 SPOR 




















</TEXT>
</DOC>
