<DOC>
<DOCNO> 27948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko08a.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, ikinci Anadolu turunda 
</HEADLINE>
<TEXT>

Devlet Bakanı Kemal Derviş’in Gaziantep’ten başlayan Anadolu turunun ikinci durağı olan Denizli’ye gidiyor 
     SONGÜL HATISARU 

     Devlet Bakanı Kemal Derviş cuma günü Denizli’ye ardından İzmir’e gidecek. Her iki ilde de sanayicilerle toplantılar yapacak olan Derviş, cumartesi günü fabrikaları ziyaret edip, Denizli Organize Sanayi Bölgesi’nden 100 sanayici ile toplantı yapacak. 
     Toplantı hazırlıklarını sürdüren Denizli Ticaret Odası Başkanı Nail Kalemci, "Sanayici de rahat ettirmek Kemal Bey’in görevi. Programına bizimle ilgili konuları almazsa, destek vermediğimizi bir kez daha ifade edeceğiz. Bankalar dışarıdan gelen paralarımıza el koyuyor. Böyle bir dikta rejimi olmaz" dedi. 
     
     Denizli’den sonra İzmir 
     Devlet Bakanı Derviş, programda aksama olmaması halinde İzmir’e geçerek dar katılımlı bir toplantı yapacak. Ege Bölgesi Sanayi Odası Başkanı Atıl Akkan, Derviş’le asıl büyük toplantının temmuzda yapılacağını söyledi. 
     Önümüzdeki hafta TOBB’un Eximbank’a 100 milyon dolar aktarma işlemini tamamlayacağını söyleyen Akkan, 100 milyon doların da bütçeden aktarılmasını istediklerini belirtti. 
     



 EKONOMİ 























</TEXT>
</DOC>
