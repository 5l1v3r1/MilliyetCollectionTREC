<DOC>
<DOCNO> 49033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/magazin/amag.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kidman’ın kolyesi mezattan döndü 
</HEADLINE>
<TEXT>

Moulin Rouge filminde Kidman’ın taktığı kolyeyi tasarlayan Canturi, açık artırmada satılacak eserini, son anda geri çekti 
     NICOLE Kidman’ın "Moulin Rouge" filminde taktığı elmas kolye, ünlülerin hevesini kursağında bıraktı. Pekçok genç ve ünlü yıldız, yapımı 12 haftadan fazla süren, 1308 elmastan oluşan 134 karatlık kolyenin satışa çıkarılacağı müzayedeyi heyecanla bekliyordu. Ancak kolyenin Avustralyalı tasarımcısı Stefano Canturi, New York’taki Christie’s Müzayede Salonu’nda düzenlenecek müzayadeye sadece iki saat kala eserini geri çekti. 
     
Canturi ona aşık’      BÖYLECE kolyeye talip olan manken Elle McPherson ve şarkıcı Celine Dion’un da aralarında bulunduğu zengin kadınlar, müzayede salonundan kalpleri kırık bir şekilde ayrıldı. Canturi’nin ani kararıyla ilgili açıklama yapan bir Christie’s yetkilisi, "Canturi bu kolyeye aşık. Son anda eserini başka birine vermek istemediğine karar verdi. Sanırım mücevheri özel koleksiyonuna katacak" dedi. Kolyenin en az 1 milyon dolara satılması bekleniyordu. 
     



 MAGAZİN 












</TEXT>
</DOC>
