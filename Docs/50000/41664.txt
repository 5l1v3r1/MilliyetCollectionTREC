<DOC>
<DOCNO> 41664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun08.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Din devleti istenebilir mi 
</HEADLINE>
<TEXT>

ÇAPRAZ ATEŞ 
     İHSAN YILMAZ 

     Türk Sanayici ve İşadamları Derneği TÜSİAD , düşünce özgürlüğünün sağlanması için gereken yasal değişikliklerle ilgili rapor hazırlattı. TÜSİAD, teşvik ve şiddet içermediği sürece din devleti talebinin açıkça dile getirilebileceği görüşünü savundu. Bu durum, "Düşünce özgürlüğünün sınırları din devleti istemeye kadar gidebilir mi" tartışmalarını da beraberinde getirdi. Görüşler şöyle 
     
Yaşla kuru birbirinden ayrılsınProf. Dr. Süheyl Batum TÜSİAD raporunu hazırlayan uzman 
     Türkiye’nin, laik devlet, halkı ırk din diye ayırmamak, ülkenin bölünmez bütünlüğü gibi temel değerleri var. Bunları uluslararası standartlara ters düşmeyecek şekle sokabilmek lazım. Çalışmamızda uluslararası standartlara yer verdik, yabancılar ne yapmış, örnek verdik. Türkiye’nin temel bazı değerleriyle uluslararası standartları birleştirecek formüller ürettik. Artık Başkent Ankara olmasın’, Ordu yanlış yaptı’, Türkiye’nin Güneydoğu politikası kesinlikle yanlıştır’ dediği için yargılanmanın önüne geçilsin istedik. Gerçekten Türkiye’nin bölünmesi, tehlike yaratacak birtakım şeyler söylüyorsa, insanları birbiri aleyhine ayaklanmaya, başkaldırıya, şiddete yönlendiriyorsa, hakaret, sövme kastı içinde yapılmışsa, bunlar cezalandırılabilir. Yaşla kuruyu birbirinden ayırabilelim diye formülleri getirdik. Ama hiçbir yerde özel olarak din devleti kurulsun ya da kurulmasın gibi bir konudan bahsetmedik. Genel olarak düşünce özgürlüğüyle ilgili düzenlemeler yaptık. 
     
Cihat, Avrupa dışında kalırProf. Dr. İbrahim Kaboğlu Anayasa Hukukçusu 
     Burada sorun, talep edilen rejimin şiddeti içerip içermediğidir. Şiddet çağrısı, ifade özgürlüğü kapsamı dışındadır. Gerçekleşmesi öngörülen rejim, yani rejimin kendisi şiddeti içeriyorsa, o zaman ifade edilen görüş ile talep edilen rejim arasında doğrudan bir bağlantı kurulabilir. Bu nedenle bireysel ifade özgürlüğü ile toplu ifade özgürlüğü, yani yasal partiler, örgütler çerçevesinde ifade özgürlüğü birbirinden ayırt edilir. Sonuç olarak, "Kişiler belirli bir dünya görüşünü, devlet biçimini savunabilir. Fakat yasal partiler bunu savunamaz" denir. Böyle bir ayrım yapılır. Şimdi bu ayrım ışığında, "özendiremez ve şiddeti teşvik edemez" kriterine göre, nerede özendirme başlıyor, bir partiyle ilgili olarak mı, yoksa tamamen bireysel bir açıklama mı, nerede örgütlenme başlıyor, bunu somut duruma göre ayırt etmek gerekir. Eğer, cihat esasına dayalı bir devlet istendiyse o zaman birkaç hafta önce Avrupa İnsan Hakları Mahkemesi’nin verdiği kararda olduğu gibi, cihat Avrupa sisteminin koruması dışında kalır. 
     



 GÜNCEL 































</TEXT>
</DOC>
