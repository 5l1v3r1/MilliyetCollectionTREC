<DOC>
<DOCNO> 34192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/ekonomi/eko01.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk batık tahsilatı Ceylan Grubu’ndan 
</HEADLINE>
<TEXT>

Bank Kapital’in eski sahibi Ceylan Grubu 520 milyon dolarlık borcunu bir buçuk yılı ödemesiz, beş yıl vadeyle geri ödeyecek. Borcunu ödemek için 225 milyon dolarlık gayrimenkul satacak 
     ANKARA Milliyet 

     Tasarruf Mevduatı Sigorta Fonu’na TMSF devredilen Bank Capital’in eski hakim ortağı Ceylan Grubu’nun 8’i fon bünyesindeki, 4’ü kamuya ait ve 12’si de özel olmak üzere toplam 24 bankaya 520 milyon dolarlık borcunun, geri ödeme planına bağlanacağı bildirildi. 
     TMSF’den yapılan yazılı açıklamada, Bankalar Kanunu gereğince Fon’a devredilen Bank Kapital’in eski hakim ortağı Ceylan Grubu’nun borcunun Fon önderliğinde geri ödeme planına bağlanmasının Yönetim Kurulu’nca uygun bulunduğu bildirildi. Açıklamada, söz konusu planın ana hatları şöyle belirtildi yıl. Faiz Libor 2,25 yıl." 
     TMSF’nin, fon alacağına ilişkin ayrıca 6183 sayılı Amme Alacaklarının Tahsil Usulü Hakkında Kanun hükümlerini uygulayacağı belirtilen açıklamada, zarar tazmin davasının ilgili grup tarafından kabulü ve şahsi iflas davasının şarta bağlı sulh yoluna bağlanmasının ön koşul olarak belirlendiği bildirildi. Açıklamada, "Bu anlaşma, reel sektörün faaliyetlerini sürdürebilmesi ve istihdamın desteklenebilmesi bakımından önemli bir aşamadır" denildi. 
     
     Dosyası DGM’ye gidiyordu 
     Uzlaşma açıklamasından kısa bir süre önce Bank Kapital dosyası İstanbul DGM Cumhuriyet Başsavcılığı’nca ele alınmaya başlanmıştı. 27 Ekim 2000’de TMSF’ye devredilen, ardından Sümerbank çatısı altında birleştirilen Bank Kapital hakkında, ifade alma ve belge toplama işlemine geçilmesi için hazırlık başlatılmıştı. Soruşturmada, var olan şirketlere kredi verilmesi ve daha sonra bu kredilerin grup şirketlerine kaydırılması işlemine rastlandığı, bu şekilde verilen usulsüz kredilerle bankanın yaklaşık 280 trilyon lira zarara uğratıldığı anlaşılmıştı. 
     
Sadece evi kalacak      Bank Kapital’in eski Yönetim Kurulu Başkanı Mahmut Ceylan’ın başında olduğu Ceylan Grubu, borçlarını ödemek için ailenin ikamet ettiği Ankara’daki apartman, makine parkının durduğu bir arsa ve çalışmak için bir ofisin dışındaki tüm taşınmazlarını satacak. Ceylan Grubu’nun turizm, inşaat ve enerji gibi çok sayıda sektörde faaliyet gösteren 20’den fazla şirketi var. 
     



 EKONOMİ 


























</TEXT>
</DOC>
