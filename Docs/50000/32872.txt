<DOC>
<DOCNO> 32872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/soneko14.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti.. 
</HEADLINE>
<TEXT>

     İMKB Ulusal-100 Endeksi,önceki kapanışa göre 295.03 puan artışla 1. seansı 9,400.95 puandan tamamladı. 
     Hisse senetleri ortalama yüzde 3.24 oranında değer kazandı. Borsa'daki çıkış, bugünkü ilk seansta da sürdü. Seans 9,151 seviyesinde alıcılı açıldı. Açılışın ardından kar realizasyonlarıyla 9 bin seviyesine gerileyen Endeks, daha sonra yavaş yavaş toparlanmaya başladı. İlk bir saat 9,270 puanla geçildi. İkinci yarıda da genele yayılan alımlarla çıkışını sürdüren Endeks, kapanışa doğru en yüksek 9,408 puanı gördü. Ulusal-100 Endeks, seansı 9,400.95 puandan tamamladı. 
     Kapanışta mali endeks 475.19 puanlık artışla 13,120.24 puana, hizmet endeksi 24.49 puanlık artışla 4,972.94 puana, sınai endeksi de 246.77 puan artışla 7,944.56 puana yükseldi. Böylece, önceki kapanışa göre, mali grup hisseler ortalama yüzde 3.76, hizmet grubu hisseler yüzde 0.49, sınai grubu hisseler de yüzde 3.21 oranında değer kazandı. 1. seansta işlem gören toplam 280 hisse senedinden 221'i değer kazandı. 27 hisse senedi değer yitirirken, 32 hissenin fiyatında ise değişiklik olmadı. Seansta, 166 trilyon 311 milyar 853 milyon liralık işlem hacmi oluştu. 1. seansta Yapı Kredi Bankası, Vestel, Garanti Bankası, Sabancı Holding ve Doğan Holding, en yoğun işlem gören hisseler oldular. 







</TEXT>
</DOC>
