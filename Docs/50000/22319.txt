<DOC>
<DOCNO> 22319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/magazin/yazdud.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum gecelerinde yarış başlıyor 
</HEADLINE>
<TEXT>

Han 13 de Cenk ve Hande, Dedikodulu’nun yeni adı Ashk, caz tam gaz, Zerrin Özer, Havana bomba gibi, Dodo Beach’de yeni ekip, Ginger’da Kemal Kurçer imzası, Kenan Şaziye’ye ortak... 
     ncelikle 19 Mayıs Atatürk’ü Anma Gençlik ve Spor Bayramı, Ulu Önder’e layık tüm gençlere kutlu ve mutlu olsun. Efendim, aslında yazıma başladığımda sinirliydim. Nasıl olmayayım Benzin fiyatları ciğerimi yakıyor. Bir de Esentepe’de cadde üzerindeki bir benzincide başıma gelen olay canımı sıktı. Arabaya 15 milyonluk benzin istedim, 20 milyon verdim. Üstümde başka para da yok. İşgüzar pompacı gülerek "Şenay Hanım, 15’lik istediniz ama, ben otomatı 20’ye ayarlamışım" dedi gülerek. Yediğim kazıkla kaldım, küfrü basıp gittim tabii. Efendim, hemen belirteyim, kankalarımdan Şefik Öztek ile can dostum İzzet Çapa ve ağabeyi Celal’in ortak olduğu Çapa Çapa Grubu’nun yazlık anlaşması şimdilik feshedildi. Kış için bir arada çalışmaya karar verdiler. Bu olayın altında kimse bir bit yeniği aramasın, hesapları öyle uygun geldi. Evet, gelelim Bodrum’a. Bu yaz Bodrum çok hareketli geçecek. Ama yeni mekan yok. Çünkü Bodrum Kaymakamı Cumhur Subaşı, artık içki ruhsatı vermiyor. Eski mekanlar yeni adlar, yeni giysilerle yarışa girdiler. Sevgili arkadaşım Ali Sayar ile Dinçer Özkeskin artık bir klasik hale gelen ve sosyetenin gözbebeği Han 13’de bu yıl da birlikteler. Haftanın dört gecesi, pazartesi, salı, çarşamba, perşembe Cenk Eren yine Bodrum’un starı olarak Han 13’de başarısını sürdürecek. Cuma ve cumartesi ise Hande Yener fırtına gibi esecek. Ayrıca bu yıl Ali Sayar, Mehmet Dirim ve Ankaralı iş adamı Erol Özel ile ortaklık kurarak Dodo Beach’i baştan aşağıya yeniledi. Sayar, Dodo Beach’de tek tabanca işletmeci olarak çok özel sürprizlerle farklılığını yansıtacak. Büyük olasılıkla, Han 13, 22 Haziran’da Dodo Beach ise muhteşem bir defileyle 17-18 Haziran’da sezonu açacak. Defileyi her zaman başarılı organizasyonlara imza atan Vizyon Ajans’ın sahibi Atilla Kaplakaslan gerçekleştirecek. Ay-Yıldız mayoları giyecek olan Türkiye’nin star mankenleri sahilde sıcaktan bunalanları serinletecek. Dodo Beach’in resmi ve büyük açılışı, Hülya Avşar’ın tek galasıyla gerçekleşecek. İki barın yer alacağı Dodo Beach’de müzikler, Şamdan’ın usta DJ’leri ile yürütülecek. Voleybol turnuvaları, jet-ski yarışları, dünyaca ünlü DJ’lerin katılacağı büyük partiler ile Dodo Beach 2001 yaz sezonunu sürdürecek. 
     
Altay’ın şarkısı Dedikodulu’ya ad, Nispet ise Zevk-i Sefa oldu      Bodrum’da klasikleşen, Erhan-Erkan Güler kardeşlerin mekanı eski Dedikodulu Meyhane ise bu yıl Ashk’ adını aldı. Meyhane’de yine zengin bir mönü olacak. Haftanın beş günü sahnelerin başarılı ismi Altay sahneye çıkacak. Zaten Askh’ "Ben bu gece aşka geldim Aşkta seni bulmaya geldim Ben bu gece aşka geldim Aşk denizinde yüzmeye geldim" sözleri olan şarkısının adı. Cuma, cumartesi ise Türkiye’nin en iyi yorumcularından ve şarkıcılarından Zerrin Özer, Askh’ın solisti olacak. Rezervasyon için telefon numarası 0252 358 59 81 82. Geçtiğimiz yıl İstanbul’daki Nispetler’in sahibi Can Koç’un açtığı Bodrum Nispet’i, bu yıl, İstanbul’daki Zevk-i Sefa’nın sahibi Mert Özmen aldı. Burada Mert’in değişmeyen solisti ve yarı yarıya Bodrumlu sayılan sevgili Fatih Ürek sahne alacak. 
     
Bodrum’da caz günleri, Ginger farkı      Bodrum’da caz günleri devam ediyor. 20 Mayıs Pazar Butch Morris Project, 23 Mayıs Çarşamba Don Mixon Group, 25 Mayıs Cuma The Lloyd Chisholm, 30 Mayıs Çarşamba Cengiz Baysal Beşlisi, 1 Haziran ise Selen Gülün Dörtlüsü’nün konser tarihleri. Daha geniş bilgi için bu organizasyonu düzenleyen Lobby Uluslararası Halkla İletişim’den bilgi alabilirsiniz. Telefon numarası 
     0212 216 70 25. Kışlık Havana’nın ortaklarından olan sevgili Kemal Kurçer, geçen yıl Cafe Inn olarak hizmet veren mekanı bu yıl Ginger’ adıyla hizmete soktu. Restoran, bar ve kulüp olarak hizmet veren Ginger, daha önce de Samim’s’di. Eski bir taş ev ve bahçesinden oluşan mekan, Kurçer’in zevkiyle baştan aşağıya yenilendi. Yasemin kokuları arasında zevkli bir yemek yiyebilirsiniz. Dekorasyonda ahşap, taş, koton kumaş ve bol bitki kullanılmış. İstanbul Havana’nın deneyimli servis ve mutfak ekibinin bir kısmı burada. Fashion Figaro’dan tanıdığımız Utku Yıldırım, işletmenin başında. Uluslararası mutfak ve lokal lezzetlerin sentezinden oluşan Bodrum’a özel bir mönü yapılmış. Çok sıcak yaz geceleri için açık hava klima mevcut. Kemal Kurçer’in başarısını yazlık ve kışlık Havana’dan iyi bildiğim için, Ginger’in de kusursuz olacağına inanıyorum. Rezervasyon için telefon numarası 0252 316 76 90. 
     
Kenan Şaziye’de, Melek Boz Türkbükü’nde      Bodrum Kaymakamı sevgili Cumhur Subaşı işi gerçekten bu yıl sıkı tutuyor. Öyle zırt, pırt ruhsat yok. O nedenle de eski mekanlar değer kazandı. Sevgili Nedim Binler’in ortak olduğu Şaziye’de bu yıl Kenan Doğulu hem ortak hem şarkıcı olarak sahne alıyor. Hafta arası da Hande Yener’in sahne alması olası. Küba her zamanki gibi kalitesini koruyor. Geçtiğimiz yıl Şaka Bar olarak hizmet veren mekan, bu yıl Anadolu yakasındaki Dedikodulu Meyhane’nin sahipleri Deniz, Engin, Ergün Topal kardeşler tarafından açılıyor. Gala gecesinde Burak Aziz sahne alırken, diğer günlerde bir başka Bodrum gediklisi Dr. Bilal çalışacak. Bu yıl Karaköy’deki Sardunya ile başarılı olan Melek Boz ise Türkbükü’nde. Maki Otel ile Maça Kızı arasındaki muhteşem koyda bulunan eski bir villayı kiralayan Boz, burayı restoran-bar-cafe ve beach olarak açtı. Boz, gündüz Akdeniz mutfağına ağırlık verecek ve fiyatları normalin altında tutacak. Rezervasyon için telefon numarası 0252 377 51 34. Sanırım o müthiş mezeleri ve tertemiz mutfağı ile Boz, yine Bodrum’da farklılığını ortaya koyacak. Efendim, ilan nedeniyle bugünlük de bu kadar. En kötü gününüz benimkinden iyi olsun. 
     



 MAGAZİN 











</TEXT>
</DOC>
