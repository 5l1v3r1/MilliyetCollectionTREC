<DOC>
<DOCNO> 15734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/soneko19.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Merkez Bankası faiz oranını değiştirmedi... Euro düştü 
</HEADLINE>
<TEXT>

     Avrupa Merkez Bankası ECB , kredi temel faiz oranını değiştirmeden yüzde 4.75 düzeyinde tutma kararı aldı. 
     Ekonomistlerin çoğu, Avrupa ülkelerinin küresel ekonomideki yavaşlamadan etkilenmemesi için ECB'nin kredi temel faiz oranını çeyrek puan indirmesini bekliyordu. 
     Bu arada, ECB'nin karar alıcı organından bazı yetkililer, ECB'nin ''bekle-göre'' politikasına uymaya devam edeceğini bildirdi. 
     ECB'nin çok yavaş hareket ettiği eleştirilerinin yaygınlaşması üzerine dün 89 sentin altına düşen euro, ECB'nin bugünkü kararının ardından yaklaşık yarım sent daha değer kaybetti. 
     Avrupa'daki bazı banka ekonomistlerine göre, ECB kredibilite sorunuyla karşı karşıya, çünkü, verilerden görüldüğü kadarıyla, Avrupa ekonomisinin durumu açıkça kötüye gidiyor. Bu çevreler, ECB'nin faiz oranlarını aynı düzeyde tutarak, ekonomik durumu farketmez görünme riskini alıyor ya da mevcut durumu umursamıyor. 
     Piyasalarda dikkatler, ECB İdari Kurulu'nun 26 Nisan'daki toplantısına çevrildi ve ekonomistlerin çoğu, bu toplantıda faiz indirimi bekliyor. 
     ECB'nin Hollandalı Başkanı Wim Duisenberg, enflasyon tehlikesi açıkça yatışıncaya kadar, faiz oranlarını indirmek için acele etmeyip, ''bekle-gör'' politikasını sürdüreceğini bildirmişti. 



</TEXT>
</DOC>
