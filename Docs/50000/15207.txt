<DOC>
<DOCNO> 15207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/spor/spo03.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
GİZLİ ZİRVE 
</HEADLINE>
<TEXT>

Galatasaray yönetimi yaptığı özel toplantıda tüm spekülasyonlara nokta koydu. Başkan Süren’in görevde kalması kararlaştırıldı, yeni sezon için Lucescu’ya da yeşil ışık yakıldı. 
     HALİL ÖZER 

     SARI - Kırmızılı yönetim geçtiğimiz günlerde yaptığı gizli toplantıda camia tarafından konuşulan birçok konuyu masaya yatırdı. Galatasaray’da uzun zamandır haziran ayında erken seçim olacağı ve Faruk Süren’in başkanlığı bırakacağı iddia ediliyordu. Ancak zirve sonunda Süren ve arkadaşları böyle bir ortamda görevden ayrılmamayı ve olağan kongreye kadar işbaşında kalmayı kararlaştırdılar. 
     YÖNETİCİLER Teknik Direktör Lucescu’nun da durumunu tartıştılar. Başkan Faruk Süren, Mehmet Cansun, Ali Dürüst ve Burak Elmas, Rumen hocanın yeni sezonda da takımın başında kalması gerektiği görüşünü savundular. Ancak yönetim bu konuda Lucescu’nun görüşünü almadan bir açıklama yapmak istemiyor. Rumen hocanın bazı şartları olduğu ve nisan ayı sonunda yapılacak görüşmede olayın netlik kazanacağı belirtildi. 
     
Paraya boğuldular      GALATASARAY yönetimi hafta içinde futbolcularına 890 bin dolar ödeme yaptı. Bu gelişme Sarı - Kırmızılı takımda büyük bir sevinç yarattı. Yönetim hafta başında oyunculara 400 bin dolar, hafta sonuna doğru da 490 bin dolar dağıttı. Galatasaray, Yimpaş Yozgatspor maçı için dün Yozgat’a gitti. Marcio, Capone, Hagi ve K.Emre, İstanbul’da kaldı. Havalimanına sivil kıyafetle gelen Jardel, Lucescu kızınca hemen eşofmanlarını giydi. 
     
Y.Yozgat-G.Saray      STAT Yozgat Şehir 
     SAAT 15.00 
     HAKEM Mustafa Çulcu 
     YİMPAŞ YOZGATSPOR Diallo-Gökmen, Cihat, Selim, Murat-Mustafa Özer, İlker, Cengizhan, İlyas-Preko, Ayew 
     GALATASARAY Taffarel-Fatih, Popescu, Bülent, Ergün-Ümit, Suat, Okan Ahmet , Hasan Şaş-Serkan, Jardel 
     SAKAT Hakan Ünsal, Capone, Emre G.Saray 
     CEZALI Hagi G.Saray 
     


 SPOR 
























</TEXT>
</DOC>
