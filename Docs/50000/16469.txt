<DOC>
<DOCNO> 16469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/magazin/yazdud.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydan Şener'den Sibel Turnagöl'e ikinci darbe 
</HEADLINE>
<TEXT>

Vira Vira, Cat Walk huzurlarınızda, Hammam'da brunch başlıyor ve mankenler La Risacca 6'ya çıkarma yaptılar 
     Bütün hafta yine koşturdum. Ekonomik kriz nedeniyle gazinolar haftada bir, Türkçe müzik yapan meyhane ve barlar ise genelde sadece haftasonları çalışıyor artık. Restoran, bar ve lokantalar daha şanslı. Trend, Beyoğlu. Etiler'de hafta arası bırakın eğlenceyi, araba geçmiyor. Ama ben eğlence sektöründe yaşanan krizi biraz da yazılı ve görsel medyanın bu sektöre ve eğlenenlere saldırmasına bağlıyorum. Peçetelerin havaya atılmasına, masaların, ceketlerin yakılmasına, şişe şişe şampanyaların patlatılmasına, kısacası dejenerasyona herkesten önce ben karşıyım. Zaten bugüne kadar hiç yapmadım, yapmam da. Ama herkesin, kesesine göre, siyasi ve ekonomik krizin had safhada olduğu bir ortamda bile stres atmaya hakkı var. Bugün 5 milyondan 100 milyona kadar, tadını kaçırmadan eğlenmek mümkün. O halde bu saldırılar niye Unutmayın ki sadece İstanbul'da yüzlerce gazino, bar ve gece kulübü var. Ve bu mekanlar, binlerce insanın geçimini temin ettiği iş yerleri. Buralarda çalışanların çocukları da evde ekmek bekliyor. Üstelik bu sektörün kendi içinde kolları da var. Aşçısı, garsonu, taksicisi, sanatçısı, sazcısı, güvenlik görevlisi ile çok geniş bir grup da evine bakmak, karın doyurmak zorunda. Bu provokatörlük niye Hedef bu sektörde çalışanları da işsiz bırakıp sokağa dökmek mi Lütfen biraz da madalyonun öteki yüzüne bakalım. Gelelim sadede. Hammam'da brunch başlıyor. Bu pazar hava yağmurlu olmazsa ben de gideceğim ve haftalardır doğru dürüst görüşemediğim can dostum İzzet Çapa ile biraz laflayacağım. 
     
Kerem'den sonra Necdet, CatWalk sonunda açıldı      Maslak'daki Polo Club'ın ortaklarından olan, bunun dışında Billur Tuz, Home Ajans, Energy Jean gibi 28 firmanın sahibi olan Gema Grup Başkanı, trilyoner, dul. Sibel Turnagöl ne kadar inkar etse de tam 2 yıldır onunla birlikte. Necdet Göral'dan söz ediyorum. Aslında sevgili Sibel ile Necdet'i birkaç kez birlikte gördüm. Ama Sibel'e inanarak yazmadım. Şimdi durum değişti. Necdet birlikteliğini artık inkar etmiyor. Duyumlarıma göre Sibel genç iş adamının tabir -i caiz ise biraz kafasını koparmış. Sevgili Sibel bana kızma, ara sıra gazetecilik de yapacağız. Araba aldırmış, her türlü maddi sorununu karşılatmış. Necdet Göral Sibel'e para akıtmaktan ve Sibel'in birlikteliklerini inkar etmesinden sıkılmış. Tesadüf eseri tanıştığı Aydan Şener ile flörte başlamış. Şimdilerde gizli aşk yaşıyorlar. "Ee, ne var bunda " diyeceksiniz Efendim biliyorsunuz, Aydan 2 yıl önce Sibel'in eski kocası Kerem Alışık ile büyük aşk yaşadı. Yani bu Aydan'ın, Sibel'e ikinci golü. Haksız mıyım Bu arada Aydan Şener ile Necdet Göral kaçamağının fotoğrafını başarıyla çeken Serkan Bal'ı da kutluyorum. Evet, İstanbul eğlence yaşamında olay yaratacak bir mekan, CatWalk açıldı. Ama eşe, dosta görücüye çıktı önce. Aşkım Darcan usta bir mimar olarak yine döktürmüş. Bu yıl CatWalk'suz olunmayacak galiba. Çapa Çapa ve Laila'nın yakışıklı patronu Şefik Öztek birlikteler. Eh, bu kadar isim, mekanın kalitesi için yeter sanırım. Ben bir yemek çıkışı kapıdan "Ceee " dedim. Daha geniş bilgiyi önümüzdeki hafta sizlere sunacağım. Rezervasyon için telefon numarası 0212 231 03 56. 
     
La Risacca 6, Vira Vira, Universal'de gelişme      Uzun süredir Universal Müzik Şirketi'ndeki dostlarımla bir yemek yiyememiştik. Sonunda hafta arası Vira Vira'da buluştuk. Genel Müdür ve Neşe Müzik'in sahibesi hemşerim Neşe Demirkat, promosyon direktörü Bige Daruga, Universal S Müzik Genel Müdürü Süha Yavuz ve yerli yapımlar bölüm sorumlusu Güneş Ramazanoğlu ile öyle eğlenceli bir gece geçirdim ki. Bige'nin esprileri ile ekonomik krizi bile unuttuk. Şef Sait yine masayı doldurdu, sonunda da beni hasta etti, kolitim tuttu. O gece Kadir İnanır, Suzan Hacısüleymanoğlu, Sinan Ergin, Saffet Arıkan, Ankara'dan genç iş adamı Murat Şahin, Doğa Kalkavan aynı masadaydılar. Krize rağmen Universal yaz sezonuna hızlı giriyor. İzel, Çelik, Harika Avcı'nın kasetleri çıkacak. Ebru Gündeş ve Serdan Ortaç ile de pürüzler çözülmüş. Ertesi gün Yıldırım Mayruk'un muhteşem defilesindeydim. Geç gidince saygısız bir hanımefendi yerime oturmuş, ismini versem mahcup olacak. Kalabalıktı ve protokol ağırlıktaydı. Nilgün Özköseoğlu, Çiğdem Simavi, Arzu Aslan, Semra ve Zeynep Özal, Yeşim Salkım Uzan, Sibel Can, Sibel Turnagöl, Arsen Gürzap, Gencay Gürün, Şennur Dinçkök, Maide Kurttepeli, Ali Sayar, Mete Has, Türkan Şoray, Türkan Sabancı, Ferhunde Verdi, Canan Yalçın, Derya Babacan, Yıldız Yıldırım, hayli zayıflayan Monik Burla, suma güreşçilerine benzeyen Nursel Gündüz konuklar arasındaydı. Ünlü sosyetikler, aralarına karbon kağıdı konmuş gibi birbirlerine benziyordu. Galiba hepsi aynı estetikçiye gitmiş gözler ölü balığınki gibi bakıyor, yüz ifadeleri kaybolmuş. Yazık. Sunulan muhteşem kıyafetleri satın alacak kimseyi de göremedim. Salonun yarısı, yıllara meydan okuyan çınar ağaçları gibiydi. Akşam yemekte yerli, yabancı tüm ünlü mankenlerle La Risacca 6'da buluştuk. Tek gazeteci bendim. Yıldırım'ın her defilesinde yer alan, Paris Budha Bar'ın genel koordinatörlüğünü de yapan Rebeka ile biraz lafladık. Masada yılların eskimeyen dostu Muammer Yaprakgül, Oya Tolga, sevgili kocası Atar Binbaşı, Yıldırım, sağ kolu Barbaros, Deniz Akkaya, Güzide Duran, Sema Şimşek, nişanlısı Burak Hakkı vardı. Buket Saygı tehditler aldığı ve sevgilisi Çelik askerde olduğu için gelemedi. Mönüde antre olarak kılıç ve ahtapot carpaccio, somon ve rokalı karides geldi. Ana yemekte somonlu pappardella, patlıcanlı, naneli, kılıçbalıklı penne vardı. Tatlı olarak da tiramisu ile panna cotta geldi. Herşey gerçekten muhteşemdi. Şef Sırrı Şahin, garsonlar Özkan Karaca, Özgür Nesimigil, bar şefi Fikret Atasoy hizmette kusur etmediler. Bana göre en iyi İtalyan restoranı La Risacca 6. Rezervasyon için telefon numarası 0212 227 70 62. Evet, bu pazarlık da bu kadar. Kalın sağlıcakla. 
     


 MAGAZİN 













</TEXT>
</DOC>
