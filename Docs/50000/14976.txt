<DOC>
<DOCNO> 14976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sonspo03.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido'nun oynamadığı maçta Kings Utah Jazz'ı 92-86 yendi 
</HEADLINE>
<TEXT>

     ABD Profesyonel Basketbol Ligi NBA'de bugün Hidayet Türkoğlu'nun oynamadığı maçta Sacramento Kings, Utah Jazz'ı deplasmanda 92-86 yendi. 
     Batı Bölümü Pasifik Grubu lideri Sacramento Kings, Ortabatı Grubu ikincisi Utah Jazz ile Salt Lake City'de karşılaştı. 4. çeyreğin başında 9 sayı öne geçen Kings'de, Predrag Stojakoviç,Doug Christie ve Bobby Jackson, skor 87-86 iken attıkları sayılarla takımlarına galibiyeti getirdiler. 
     Takımda Chris Webber 26, Predrag Stojakoviç de 25 sayı üretti. Yıllardır takımlar için zorlu bir deplasman olan Salt Lake City'de bu sezon Batı Bölümü'nün önde gelen takımlarıyla evinde yaptığı 10 maçta yalnızca 1 galibiyet gören Jazz'da ise Karl Malone 21, Donyell Marshall 14 sayı üretti. 
     Ortabatı Grubu lideri San Antonio Spurs ise aynı grupta 7. sırada bulunan Denver Nuggets'i deplasmanda 101-80 yendi. Denver'daki maçta Tim Duncan, 15'i 3. çeyrekte olmak üzere 36 sayı ve 13 ribauntla en başarılı isim oldu. 53 galibiyet, 22 yenilgiyle ligde en iyi seriyi yakalayarak Philadelphia 76ers'in önüne geçen Spurs'da skora, Derek Anderson 17 sayı katkıda bulundu. 
     Nuggets'da ise Robert Pack, 20 sayıyla en çok sayı atan oyuncu oldu. 
     Günün sonuçları şöyle 
     New York Knickerbockers-Washington Wizards 93-80 
     Utah Jazz-Sacramento Kings 86-92 
     Chicago Bulls-Los Angeles Lakers 88-100 
     Dallas Mavericks-Atlanta Hawks 108-94 
     Houston Rocekts-Seattle Supersonics 91-88 
     Denver Nuggets-San Antonio Suprs 80-101 




</TEXT>
</DOC>
