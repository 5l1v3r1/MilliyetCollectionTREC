<DOC>
<DOCNO> 16414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/son/soneko01.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hızlı tren projesinde rötar 
</HEADLINE>
<TEXT>

     Ankara ile İstanbul demiryolu hattının rehabilite edilmesinden sonra, bu hatta hizmet verecek olan sürat trenleri projesinin uygulaması önümüzdeki yıla sarktı. 
     TCDD Genel Müdürlüğünün DPT'nin de olurunu alarak bir süre önce uluslararası düzeyde ihaleye çıkardığı 5 adet yüksek hızlı aktif gövde yatırım sistemi elektrikli tren setleri tedarikine yönelik ihalenin de Eylül ayı içinde gerçekleşmesi bekleniyor. 
     Bu konuda ileri teknolojiye sahip olan İtalya, İsveç ve Alman firmalarının ilgilendikleri programın netleşmesi halinde, uygun görülen firmalardan alınacak tekliflerin değerlendirilmesinin de önümüzdeki yıl başında sonuçlandırılması bekleniyor. 
     Ankara-İstanbul demiryolu hattının rehabilitasyonu ile eşzamanlı olarak uygulamaya alınması planlanan sürat trenlerinin alımı için gerekli olan finansmanın firma kredileri ile temin edilmesi öngörülüyor. 
     Almanya, İtalya, İsveç, Norveç, Japonya, Kanada ve ABD'de çok yaygın olarak kullanılan ve demiryolu ulaşımında önemli bir yeri bulunan aktif gövde yatırma sisteminin ilk olarak Ankara-İstanbul demiryolu hattının iyileştirilmesinden sonra bu hatta hizmet vermesi planlanıyor. 
     Saatte 120 kilometreye kadar hız yapaacak olan hızlı tren uygulamasının başarılı olması halinde sistemin önümüzdeki yıllarda yolcu ve yük taşımacılığı yoğun olan bazı güzergahlarda da hizmet vermesi bekleniyor. 



</TEXT>
</DOC>
