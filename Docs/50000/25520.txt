<DOC>
<DOCNO> 25520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yasam/yas03a.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir genç kız daha canına kıydı 
</HEADLINE>
<TEXT>
Hayat virajını dönemedİ 
16 yaşında gencecik bir kız, ailesinin gözü önünde otomobilden atladı ve bir kamyonun altında can verdi. Herkes soruyor Sevda neden ölümü seçti 
     ŞÜKRAN ÖZÇAKMAK NESLİHAN CUYAR İstanbul 

     Sevda Keleş, daha 16'sındaydı. Gençliğinin ve körpe yüreğinin çarpıntılarına kulak vererek, ailesinden habersiz bir geceyi dışarıda geçirdi. Bu, Sevda'nın, güneşin batışını izlediği son geceydi. 
     Paşabahçe'de oturan Giresunlu bir ailenin beş çocuğundan biri olan Sevda, Üsküdar Halide Edip Adıvar Lisesi ikinci sınıf öğrencisiydi. Uysaldı ve çalışkandı... Ancak arkadaşlarına göre, son haftalarda Sevda'ya bir şeyler oldu. 
     O uysal kız gitti, yerine sinirli ve ruh hali karmaşık biri geldi. Arkadaşlarına göre nedeni ya aşk ya da ailesiyle yaşadığı bir anlaşmazlıktı. 
     
Sonun başlangıcı      Sevda, pazartesi günü okula gitti ama eve dönmedi. Merak içinde kıvranan ailesi, tek tek arkadaşlarını aradıysa da sonuç alamadı. 
     Ertesi gün rahat bir nefes aldılar çünkü kızları okuldaydı. Baba Mustafa Keleş, ağabey Cem, enişte Ali Kılıç ve kardeşi, Sevda'yı almak için okula gitti. 
     Okulda müdür yardımcısının 'Sert davranmayın' uyarısından sonra Sevda'yı alan aile, eve dönmek üzere otomobille yola çıktı. Kanlıca Çubuklu Caddesi'ne geldiklerinde, şoförün arkasındaki koltukta oturan Sevda, viraja girmeden önce kapıyı açarak kendisini dışarı bıraktı. Ve karşı yönden gelen Beykoz Belediyesi'ne ait çöp kamyonunun altında kaldı. Tekerleklere sıkışan Sevda, bir süre kamyonun altında sürüklendikten sonra oracıkta can verdi. Baba Keleş, olayı şöyle anlatıyor 
     "Kızımı almaya okula gittiğimizde, müdür yardımcısı Arkadaşına gitmiş, çok sert davranmayın’dedi. Ona sorduğumda Canım sıkılıyordu. Fethi Paşa Korusu'na çıktım. Geç kalınca da kızarsınız diye korktum. Koruda sabahladım’ dedi." 
     
Çığlıklar arasında      Baba Keleş, oğlu Cem'e de kardeşine sert çıkışmaması için uyarıda bulunduğunu söyleyerek şöyle devam etti "Yol boştu ve hızlı gidiyorduk. Kapı açıldı ve kızımın çığlıklar arasında yuvarlandığını gördüm. Kamyonun tekerine takılarak sürüklendi. Kapı kendiliğinden mi açıldı, o mu açtı bilmiyorum." 
     Baba Mustafa Keleş, kızının sevgilisi olduğu iddialarını da yalanlarken "Ben anlayışsız birisi değilim" dedi. 
     



 YAŞAM 





















</TEXT>
</DOC>
