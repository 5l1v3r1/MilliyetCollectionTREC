<DOC>
<DOCNO> 42542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/siyaset/siy01.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Eski başkanı Necip Torumtay, terörist saldırıyı Milliyet’e değerlendirdi 
</HEADLINE>
<TEXT>
Hiçbir devlet yapamaz 
Genelkurmay Eski başkanı Necip Torumtay, "Hedef vurulurken, operasyon çok geniş bir coğrafi alana yayılmamalı. Yoksa, yeni bir Ortadoğu, din eksenli bölge savaşları çıkarsa, kuvvet dağılır ve kesin sonuç alınması zorlaşır" dedi 
     DERYA SAZAK SOHBET ODASI 

     Pentagon bu kadar kolay nasıl vuruldu Washington, Pentagon ABD’deki çeşitli hedefler, ani taarruza karşı hazırlıklıdır. Ama akla gelen füzeler, hava kuvvetleri gibi nizami güçlerdir. Son olaydaki gibi Amerikan yolcu uçaklarının "düşman" olabileceğini kimse düşünemezdi. 
     
     Saldırı, 3’üncü dünya savaşının Pearl Harbor’u olarak nitelendirildi. New York’taki kulelerde, "50 bine yakın insan öldü" deniyor. 
     Korkunç bir şey, yalnız Pearl Harbor baskınından farkı şurada Pasifik’teki saldırı başlamış olan 2’inci Dünya Savaşı’nın ileri aşamasıydı ve hedef askeri bir üstü. ABD, İngiltere’ye silah yardımı yaparak kaynaklarını olası bir savaş için zaten harekete geçirmişti. Ancak savaşın Japonya ile olacağı belli değildi. 
     11 Eylül’de ise tamamen sivil halk hedef alındı. Terörist saldırının ötesinde bir eylemdi. Masum insanlar katledildi. Başkan Bush, doğru deyimle "bu savaştır" dedi. Çünkü hedef olarak ülkenin savunma sisteminin beyni alınmıştı Pentagon. Dünya Ticaret Merkezi’ne saldırı ekonomik çıkarlarına yönelikti. Ve nihayet Amerikan halkı... 20 - 30 bin insan öldü. 
     
     Bush, "savaş" nitelemesinde haklıdır, diyorsunuz. 
     Haklıdır. ABD ve NATO müttefikleri şimdi karşı önlemleri alma hakkına sahip oldular. 
     
Milli siyasete göre davranılır      NATO 5’inci maddeyi işleterek terörist saldırıya uğrayan ülkeyi destek kararı aldı. Türkiye terör belasından kurtulmaya çalışırken, 5’inci maddeyi işletememişti. Şimdi ABD’nin yardımına koşuyoruz. Hangi yükümlülükler doğacak 
     Soğuk Savaş döneminde NATO, muhtemel düşmana karşı hazırlıklıydı. Rusya ve Doğu Bloku’na karşı planlar yapılmıştı. İş düğmeye basmaya kalıyordu. Soğuk Savaş bitip büyük tehdit ortadan kalktıktan sonra, Sovyetler dağılınca bu NATO’nun etkisini zayıflattı. Bosna’da, Kosova’da kullanıldı ama kolektif savunmayı gerektirecek durum kalmayınca eski heyecan kalmadı. Bizdeki terör olaylarıyla şöyle bir fark da var. Kolay değil, biz de 15 yılda 30 bin insanımızı kaybettik ama biraz uzaktan bakıldığında Güneydoğu’da yaşananlar milli bir olay şeklinde görüldü. 
     Amerika’ya yönelik baskın şeklindeki saldırı, Dünya Ticaret Merkezi’nde çalışanların çeşitli uluslara dağılımı açısından global oldu. 
     
     Türkiye, ABD’ye destek kararı aldı... 
     NATO Andlaşması’nın 5’inci maddesini kullanmak suretiyle, her üye ülke oy hakkına sahiptir. Farklı görüşler olursa tartışılır ve sonuçta her ülkenin ortak ulusal çıkarlarına uyan bir karar alınır. 
     
     Varsayalım Ortadoğu kökenli çıktı teröristler. Türkiye Güney komşularıyla savaşa girer mi Körfez krizinde de benzer tartışmalar yaşanmıştı. 
     Savaş kararını, her ülkenin kendi parlamentosu verir. ABD’de başkana bazı özel haklar tanınmıştır, acil durumlarda savaş ilanı yetkisi vardır. Kore’de, Vietnam’da böyle oldu. Kongre sonradan onaylamıştır. Bizim ülkemizde ve Avrupa’da kararı Meclis’ler verir. NATO kolektif bir karar verecekse Bakanlar Komitesi’nde toplantı yapılır. Ülkeler milli siyasetlerine göre hareket ederler. 
     
     1990’larda da Batı dünyası, Saddam fenomeni yaşamıştı, bu defa Usame bin Ladin hedefte. Siz Körfez krizinde Genelkurmay başkanıydınız, ABD yine savaşacak mı 
     Arada çok büyük fark var, Körfez Savaşı’na ABD kendi topraklarına tecavüz edildiği için girmedi, BM Güvenlik Konseyi’nin işgal edilen bir ülkeyle ilgili kararından ötürü, Irak’ı Kuveyt’ten çıkarmak üzere girdi. Bu defa ABD kendisi taarruza uğradı. Tecavüze uğrayan her ülkenin savunma, hakkıdır. 
     
Noriega gibi yakalanacak      NATO destekli ABD harekatı kime karşı yapılacak Görünmeyen düşmana karşı mı Amerika düşmanını arıyor. 
     Düşman, teröristler. Ama hangi teröristler ve nerede Terörizme karşı dünyada 15 - 20 yıldır mücadele ediliyor. Güneydoğu’daki olaylar dahil görüldü ki, terörizm organize olmaya başladı. Çeşitli ülkelerden destek alıyorlar. Hedef genel olarak var Terörizm... Esas mesele hedefi netleştirmek. Mesela ABD bunu Panama’da yaptı, ada infilak gücü yüksek patlayıcılarla iki tarafından sarsılırken, şaşkına uğrayan Noriega kaçarken yakalandı. Anlaşılan Usame bin Ladin de aynı şekilde kuşatılacak. 
     
     Usame bin Ladin nedeniyle Afganistan üzerinde bir yoğunlaşma gözleniyor. 
     Bazı ipuçları var. FBI ve CIA’nın bazı isimlere ulaştığı anlaşılıyor. ABD’de uçuş okullarında pilotluk eğitimini almışlar. Yavaş yavaş aydınlanıyor. 
     
     ABD tek süper güç olmanın bedelini mi ödüyor, saldırının arkasında bir devlet olabilir mi 
     Sanmıyorum. Bir ülkenin böyle bir saldırıyı planlayıp, gizleyebilmesini çok zor görüyorum. Hannibal’dan beri kural şudur "Savaşı başlatan sona erdiremezse, kendisi gider " Savaşın gayesi düşmanın silahlı gücünü ve halkın savaş azmini kırmak, dize getirmektir. Örnekleri çok, İkinci Dünya Savaşı’na bakın, Hitler dünyayı istila edecekti hayali öyleydi, yapamadı. Çünkü gücü ve aklı buna yetmedi. New York ve Washington’a saldıranlar sadece bir devletin teröristleri olamaz. Büyük ihtimalle birden çok ülkedeki intikamcı gruplara mensupturlar. 
     
Küba krizinde, ABD’deydim      ABD’nin uğradığı terörist saldırı dünyayı şok etti, binlerce masum insan yaşamını yitirdi, Pentagon vuruldu. Siz Küba krizinde Washington’da askeri ataşe olarak görev yapmıştınız. Soğuk Savaş’ın füze menzilindeki ABD başkenti 40 yıl sonra barışta nasıl gafil avlandı 
     Korkunç bir saldırı New York ve Washington’da yaşananları televizyonda izlerken, alevler dumanlar içerisindeki Pentogan manzarası beni 1962 yazına götürdü Ağustosta NATO askeri komitesi nezdindeki Türk temsilciliğe kara plan subayı olarak atanmıştım. Yarbaydım. Aynı zamanda Pentagon’daki NATO Daimi Grubu’nda istihbarat temsilcisi görevindeydim. 
     
     Soğuk Savaş’ın tam ortasında Washington’da bulunmak... 
     O sırada Sovyet Rusya ve ABD arasındaki siyasi gerilim doruktaydı, iki taraf da dişlerini sıkıyordu. Sovyetler’in Küba’ya balistik füzeler yerleştirmesi gerçek anlamda 3. dünya savaşının eşiğine getirdi tarafları. Amerikan casus uçakları U - 2’lerin Küba üzerindeki fotoğraflarda füzelerin adaya yerleştirildiği ve Washinton’un güneyindeki tüm hedefleri rahatlıkla vurabileceği ortaya çıktı. Bu tabii büyük heyecan yarattı. 
     
     Kriz patladı... 
     Ekim sonuna doğru oturduğum evin telefonu çaldı, Pentagon’dan arıyorlardı. "Amiralinizle birlikte hemen gelebilir misiniz" diye sordular. Askeri temsil heyeti başkanı Tuğamiral Sezai Orkunt’tu. Akşamüstü Pentagon’da büyük bir salonda toplandık, NATO’ya dahil kilit personel oradaydı, duvara Küba’ya ait fotoğraflar asılmıştı. Füzelerin yerleri net olarak gözüküyordu. 
     
     ABD, olası bir harekattan önce müttefiklerine kanıt mı sunuyordu 
     Bize anlatılan şuydu "Bu Amerika’ya bir meydan okumadır. Rusya füzeleriyle istediği zaman Washington’u vurabilir. Daha fazla bilgi veremeyeceğiz, şimdi evlerinize gidin ve radyo televizyon başında bekleyin" dediler. Başkan Kennedy çıktı ve gayet kararlı sesle, "Füzeler kaldırılmadığı takdirde ABD alacağı önlemlerde kendini haklı bulacaktır" diye konuştu. O cümleyi hiç unutmam. 
     
     Savaştan söz etmedi mi 
     Hayır, "savaş" kelimesini kullanmadı ama verdiği mesaj o anlama geliyordu. Çünkü, füzeler ABD’nin varlığına yönelmişti. Harekat an meselesiydi. Amerika hazır olmadan meydan okumaz. Küba krizinde birlikler Florida’ya intikal etmişti. Bize o sırada Pentagon’un savaş zamanı şehir dışında kullanacağı gizli yerleri de göstermişlerdi. 
     
Yoksul - zengin uçurumu arttı      Kıyamet sonunda koptu, Bush, 21’inci yüzyılın ilk savaşından söz ediyor, "online cihat" tanımı yapılıyor. Klasik savaşları aşan yeni bir döneme girildiği savunuluyor. Ne olacak dünyanın hali 
     Bu saldırıda yeni olan günümüzün teknoloji ürünü birkaç uçağın basit fakat beklenmeyen bir cüretle kullanılması taktiğidir. Sonuçta bu bir terör olayı. Terörizm sahneye bu olayla çıkmadı. Gittikçe gelişiyor. Yolcu uçağını beklenmedik zamanda kullandılar ve gizleyerek ağır bir darbe vurdular. 
     
     Terör bile olsa, Ortadoğu ve Afganistan merkezli İslam fanatizmi sorgulanıyor. Huntington’un, "medeniyetler çatışması" mı yaşanacak 
     Din savaşlarıyla, dünyayı Müslüman Hıristiyan diye ikiye ayırmanın imkanı yok. Amerikan yönetimi Bush’un ağzından kendi halkını yabancı düşmanlığına karşı uyardı. ABD toplumunun harcında "birleşirsek ayakta dururuz, bölünürsek parçalanırız" inancı vardır. 
     
     Sizce ABD’ye yönelik bu fanatik öfke dalgasını ne körüklüyor Küreselleşme ters mi tepti 
     Dünyada yoksullarla zengin ülkeler arasında uçurum açıldı, teknoloji de bu farkı artırdı. Bu mesafeyi terörle kapatmayı düşünen gruplar olabilir. Din burada birleştirici bir faktör olarak düşünülebilir. Tarihte bunlar oldu, din savaşları, Haçlı seferleri vs. Ama burada fanatikler dışında İslam alemini suçlamaktan kaçınmak gerekiyor. Bush da bunu yaptı. 
     
Böyle bir saldırı öngörülemezdi      Bush yönetimi seçimde nükleer füze kalkanı diye bir projeyle geldi. Dünya 21’inci yüzyıla barışçı amaçlarla girerken, bu tür niyetler de tetiklenmiş olamaz mı Nükleer tehdit paranoyası yaşayan dünyanın jandarması ABD bin yılın en trajik terör eyleminin kurbanı oldu. Aşırı silahlanma da karşı bir denge mi yarattı 
     İkinci Dünya Savaşı’ndan bu yana teknolojinin yeni silahların keşfine ortam hazırladığı bir gerçek. O zamanki yarışma, ülkelere güç kazandırıldı. Soğuk Savaş döneminde balistik füzeler devreye girdi. Reagan döneminde yıldız savaşları projesiyle yarış uzaya taşındı. Sibirya’dan atılacak füzelere karşı erken uyarı sistemi geliştirildi. 15, 20 dakika önceden haber verecek bu sistem de yeterli görülmedi. 
     
     Füze savaşında 15, 20 dakikalık gecikmeye tahammülsüz ABD askeri savunması, kayıp uçaklar New York ve Washington’a çakılana kadar geçen 25 - 30 dakikada nasıl önlem alamadı Uçakları bulamadılar .. 
     Sivil yolcu uçaklarını intihar silahı olarak kullanma ihtimali kimin aklına gelirdi ki... 
     
     Teknolojinin insan beynine, daha basit düşünceye yenilgisi mi 
     Tam olarak ne yaşandığını tabii bilmiyoruz, sonuçları tartışıyoruz. Korsanlar ve terörist pilotlar, sıradan birer yolcu durumundayken rota değişikliğiyle eyleme geçtiği zaman kim fark edecek. Hava kontrolörleri fark edene kadar iş işten geçmiş. 
     
     Füze kalkanı diyorduk. 
     Yeni yönetim, Kuzey Kore faktörü, Çin - Rusya yakınlaşmasını görerek Başkan Reagan zamanında başlatılan bir projenin şimdiki teknik düzeyini incelemek gereği duymuş olabilir. 
     
ABD, Taliban’ı destekledi      Afganistan’da Taliban’ı Rusya’ya karşı direniş örgütü olarak destekleyen ABD değil miydi 
     Doğru. Bunlar yaşandı. 
     
     Vietnam’da ABD 57 bin kayıp vermişti, Manhattan’da ölenlerin sayısı neredeyse ona yakın. ABD, Vietnam sendromundan yıllarca çıkamadı. Bu nasıl aşılacak Size göre NATO’nun bu saldırıya mukabelesi nasıl olmalı 
     Öncelikle çok iyi ve koordineli ortak bir istihbarat yapılmalı, hedefler ortaya çıkarılmalı. Somut, nokta bir hedef varsa acele edilebilir ama onunla bitmez tabii. Ortaklaşa yapılmış bir terör eylemi var. İlk hedef, 11 Eylül saldırısını gerçekleştiren organizasyonun kimlik ve yerlerinin saptanması olmalı. Hedef vurulurken, operasyon çok geniş bir coğrafi alana yayılmamalı, gayret bölünmemelidir. Yoksa yeni bir Ortadoğu savaşı, din eksenli bölge savaşları çıkarsa kuvvet dağılır ve kesin sonuç alınması zorlaşır. 
     
     



 SİYASET 








</TEXT>
</DOC>
