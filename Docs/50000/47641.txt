<DOC>
<DOCNO> 47641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/siyaset/siy05.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Sezer yanlış yaptı 
</HEADLINE>
<TEXT>

     ÖNDER YILMAZ Ankara 

     MHP Genel Başkanı Devlet Bahçeli, Cumhurbaşkanı Ahmet Necdet Sezer’in referandum kararını eleştirerek "Ülke menfaatlerini ön planda tutuyorum diyor. Eğer böyle olsaydı, referandum kararını vermez, bizle istişare ederdi. Biz de tedbirimizi alırdık. Bu sorunu yaşatmazdı" dedi. Bahçeli, önceki gece Başkanlık Divanı toplantısında "Cumhurbaşkanı yanlış yaptı. Ülkenin ekonomik açıdan krizde olduğu bir aşamada milyonlarca dolar harcamayı gerektirecek bir kararı almak ülke menfaatleriyle bağdaşmaz" diye konuştu. Referandumun halkla Meclis’i karşı karşıya getirmek isteyenlerin ekmeğine yağ süreceğini vurgulayan Bahçeli şu görüşleri dile getirdi "Referandumla bu düşüncedeki odaklara fırsat verilecektir. Ülkenin bütünlüğü ve geleceği açısından en doğru kararı yine yüce Meclis verecektir." 
     



 SİYASET 













</TEXT>
</DOC>
