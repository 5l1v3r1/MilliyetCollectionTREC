<DOC>
<DOCNO> 30756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko02.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
HÜKÜMET CEPHESİ 
</HEADLINE>
<TEXT>
Türkiye’de dikta yok 
Başbakan Ecevit, Türkiye’nin demokratik hukuk devleti olduğunu belirterek, IMF’nin her şeyin enine boyuna tartışılmasını içine sindirmesi gerekiyor’ dedi 
     ANKARA Milliyet 

     Başbakan Bülent Ecevit, Türkiye’nin demokratik hukuk devleti olduğu için her şeyi enine boyuna incelemesinin normal olduğunu söyledi. NTV’nin canlı yayınına katılan Ecevit, şöyle konuştu "Türkiye bir demokratik hukuk devletidir. IMF, çoğunlukla dikta rejimiyle yönetilen ülkelerle ilişki kurar. Onlarda da demokrasi olmadığı için IMF, her şeyi kabul ettirebilir. Fakat biz demokratik bir ülkeyiz. Hukuk devletiyle yönetilmekteyiz. Onun için her şeyin enine boyuna denetlenmesini, tartışılmasını, IMF’nin, içine sindirmesi gerekiyor." 
     Ecevit, Türkiye kadar, IMF’ye verdiği sözleri hassasiyetle yerine getiren başka bir ülke bulunmadığını da belirterek, "IMF kredileri keserse Türk kamuoyunda büyük hayal kırıklığı olacaktır" dedi. Telekom konusundaki tartışmanın normal olduğunu ve çözüldüğünü belirten Ecevit, "Telekom bir iç sorundur. Bu kadar ufak bir detayla ilgilenmeleri doğru değil" dedi. Ecevit, Telekom’da yönetim değişikliğinin düşünülmediğini de belirtti. 
     Erken seçim ihtimali olup olmadığı yönündeki bir soruyu da yanıtlayan Ecevit, "Şu sırada seçim olursa herşey altüst olur. Program havaya uçar. Seçim söylentileri toplumu tedirginliğe sürüklüyor" dedi. 
     
     Faiz IMF yüzünden yüksek’ 
     Ecevit, Başbakanlık’tan ayrılırken gazetecilerin IMF ile bir güven bunalımı oluştu mu ’ sorusuna ise şu yanıtı verdi "Telekom’la ilgili öne sürülen iddiaların gerçekle ilgisi yok. Emlakbank’la ilgili iddianın da gerçek olmadığı anlaşıldı. Faizlerin yüksekliğinden şik yet ediliyor ancak bu IMF ile birlikte saptadığımız politikaların sonucudur. Çözümünü birlikte bulmamız gerekir. Bunu da Sayın Köhler’e telefonda söyledim." 
     Başbakan Yardımcısı Mesut Yılmaz ise "Türkiye taahhütlerini yerine getirmiştir. IMF’nin de taahhütlerini yerine getirmesini bekliyoruz" dedi. 
     
     Derviş Veto aksama yaratmaz 
     Devlet Bakanı Kemal Derviş ise Cumhurbaşkanı Sezer’in Tütün Yasası’nı veto etmesiyle ilgili olarak, "Tütün Yasası’yla ilgili bir aksama ya da taahhüdün yerine getirilmemesi diye bir şey yok. TBMM’den geçmesi, niyet mektubunun bir parçasıydı, o kadar. Onun ötesinde bir şey yok. Programın etkilenmesi söz konusu değil" dedi. Derviş ayrıca, bir sağlık kontrolünden geçtiğini de ifade etti. Bakan Derviş, bu kontrolün her yıl yaptırdığı olağan sağlık kontrolü olduğunu belirtti. 
     
Türkiye gerçeği dikkate alınmalı’      ÖNDER YILMAZ Kırıkkale 

     MHP’yi kadrolaşmak ve küçük hesap peşinde olmakla itham edenlerin öncelikle kendi geçmişleri ve gizli ilişkileriyle yüzleşmelerini isteyen MHP lideri Bahçeli, "Gerçeklere rağmen h l birilerinin, aynadaki yansımalarını MHP’ye mal etme girişimleri abesle iştigaldir" dedi. 
     Ek niyet mektubundaki Telekom yönetiminin profesyonellerden oluşacağına ilişkin ifadeyle uygulama arasındaki çelişkiye dikkat çeken bir gazeteciye de Bahçeli, "Bir çelişki yok. Telekom yönetimi değerli şahsiyetlerle teşekkül etmiştir" karşılığını verdi. Bahçeli, "IMF taleplerinin diplomatik talebe dönüşeceği yönünde endişeleri paylaşıyor musunuz " sorusu üzerine, "Zannediyorum IMF, uygulanmakta olan programı ve Türkiye gerçeğini dikkate alacaktır" dedi. 
     
     MHP’yle uğraşmayın’ 
     MHP’nin kaynakları akılcı şekilde kullandığını ve kamu yönetiminde ehliyetli kadrolara görev verdiklerini belirten Bahçeli, şöyle dedi 
     "MHP’yle uğraşmaktan başka sermayesi olmayan siyaset müflislerine ve heveslilerine seslenmek istiyorum biraz dürüstlükleri ve vicdanları varsa bütün hükümetler döneminde yapılan atamalara ilişkin ayrıntılı değerlendirmelerde bulunsunlar." 
     



 EKONOMİ 




















</TEXT>
</DOC>
