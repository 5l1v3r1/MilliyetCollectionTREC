<DOC>
<DOCNO> 25124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yazar/sazak.html </URL>
<DATE> 2001/06/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yatağan faciası 
</HEADLINE>
<TEXT>

     Dünya Çevre Günü nedeniyle bugün doğayla nikah tazeleyeceğiz. TEMA'nın her fırsatta uyardığı gibi yaşlı dünyamızın başı dertte 
     1.2 milyar insanın aç, 1.2 milyar insanın temiz su bulamadığı bir ortamda yaşıyoruz. 
     Endüstri devrimi öncesinde dünya orman varlığında yüzde 1'lik azalma için geçen süre 100 yıl iken, aynı yüzde 1'lik yeşil alanın günümüzdeki yok olma zamanı sadece 1 yıl... Bu ürkütücü tabloya, soyları hızla tükenen canlı türlerini de eklemek gerekiyor. Küresel ısınma, erozyon, çevresel kirlenme, kanser yapıcı kimyasallar, yok olma sınırına gelen okyanuslardaki balık yatakları ve meralar üzerinde de 5 Haziran nedeniyle bir kez daha düşünmek zorundayız. Geçen yıl Rio'da katıldığımız uluslararası sempozyum sonrasında "yeşil kıta" Amazon üzerinde saatlerce uçmamıza karşın Yağmur Ormanları'nın nasıl katledildiği sorusuna ancak, nehir boylarında seyahat ederken yanıt bulabilmiştik. Kaçak ağaç kesimi ve yapılaşma, dünyamıza soluk aldıran el değmemiş ormanları tehdit ediyor. 
     Anadolu ise zaten binlerce yıldır teslim alınmış bir coğrafya. TEMA'nın kıyaslamasındaki gibi, bizim insanımızın başarısı son 50 yıla belki de 500 yılın çevre katliamını sığdırabilmiş olmasından kaynaklanıyor. Marmara depremi gibi 30 bin kurban alan faciayı yaşamasak, Kuzey Anadolu fay hattının Türkiye'nin 1950'lerden sonraki kalkınma haritasıyla örtüldüğünün farkında bile olmayacaktık 
     Tarım arazilerine, dere yataklarına, doldurulan deniz kıyılarına kurulan fabrikalar, konutlar yüzlerce, binlerce can aldı. 
     Sanayileşmenin koşulu, doğadan vazgeçmek olabilir mi 
     Ne yazık ki ülkemizde bu denge kurulamadı ve aleyhteki koşullar giderek bozulmaya başladı. 
     Greenpeace üyeleri İzmit'te bir atık yakma tesisinin bacasına tırmanarak, "Zehire son" diye pankart açtılar. O sırada Stockholm'de Kalıcı Organik Kirleticiler Anlaşması imzalanmak üzereydi. Eylem Çevre Bakanlığı'nı daha uyarlı olmaya yöneltti. 
     Asıl çevre faciası geçen hafta Yatağan'da yaşandı rüzgar çıkmasa santralın baca gazları yüzünden kitle ölümü gerçekleşebilirdi. Neyse ki Muğla Valiliği'nin kararlı tutumu sayesinde, "şalter indirildi" de, ilçenin üzerine çöken 9 bin 850 mikrograma yükselen kükürt dioksitin ölümcül zehirini halk solumadı. Vali Lütfi Yiğenoğlu, halk sağlığı ve çevre koruma açısından günlük ölçümlerin gerektirdiği her koşulda "santralı kapatacaklarını" söylüyor. 
     Anlaşılan 80 milyon dolarlık baca filtresi ancak "rüzgar duası"yla birlikte işe yarayacak 
     Özal'ın Gökova'daki inatlaşması gibi Yatağan santralı da, yer seçiminden baca gazlarının çevreye vereceği zarara kadar yanlış bir projeydi. 
     Uyanmakta geç kaldık 
     
     







Hukukta sıkışma 


Peşkeşin sonu 


Mirzaoğlu'nun başvurusu 


Basın kortta bekleyedursun 


Kıbrıs, Türkiye'nin Avrupa yolunu kesmesin 


Dikkat, Rusya tetikte .. 


Aman dikkat 


Akıllı mı, aptal mı 


Ticari anlaşma taslağı 


İnterneti kim hallediyor 


Yatağan faciası 


Tütün Yasası, hangi anlaşmaya tersmiş 


Çocuk bahçesi yapılamaz 


Karadeniz tütünü 


</TEXT>
</DOC>
