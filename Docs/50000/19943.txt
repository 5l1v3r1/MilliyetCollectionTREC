<DOC>
<DOCNO> 19943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yasam/yas06.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisler kapıştı 4 kişi yaralandı 
</HEADLINE>
<TEXT>

     BEKİR KARAKOCA Adana DHA 

     Adana’da halk ekmek kuyruğunda iki polisin kavgasında silahlar çekildi. Olayda dört kişi yaralandı. 
     Sarıçam Polis Karakolu’nda görevli polis Niyazi Bingilli’nin belediye büfesinden ekmek almak üzere gönderdiği çocuğu, sıra yüzünden bir diğer çocuk tarafından dövülünce ağlayarak eve geldi. Polis baba ve annesi, çocuklarını döveni bulup tartaklarken, kuyruktaki polis memuru Yakup Kurt, "Çocuğu dövmeyin, ayıptır" diyerek araya girdi. 
     İkisi de sivil olduğu için meslektaş olduklarını bilmeyen polislerin tartışması büyüyünce, Kurt silahını çekti. Bingilli’nin eşi üzerine atlayınca silah beş el ateş aldı. Seken kurşunlarla Kurt, meslektaşı Bingilli, Gökhan Kaya 13 ve M. Akif Yılmaz 12 çeşitli yerlerinden yaralandı. Yaralılar Başkent ve Balcalı hastanelerinde tedavi altına alındı. 
     



 YAŞAM 

















</TEXT>
</DOC>
