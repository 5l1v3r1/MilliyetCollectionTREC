<DOC>
<DOCNO> 4251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/sontur10.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Van kedileri "tüp bebek" yöntemiyle üretilecek 
</HEADLINE>
<TEXT>

     Nesli tükenmeye yüz tutan Van kedisinin neslinin devam ettirilmesi için ''tüp kedi projesi'' geliştirildi. 
     Yüzüncü Yıl Üniversitesi Van Evi Kedi Araştırma Merkezi Başkan Yardımcısı Yrd. Doç. Dr. Fetih Gülyüz, ''Soyu tükenmekte olan Van kedisi nesli, tüp kedi projesiyle devam ettirilecek'' dedi. 
     Gülyüz, yaptığı açıklamada, DPT'ye gönderdikleri projenin kabul edilmesi halinde, Van kedilerinden alınacak embriyonların dondurularak uzun yıllar saklanabileceğini söyledi. Gülyüz, projeyle Van kedisinin saf ırkını elde etmeyi ve soylarının tükenmesini önlemeyi hedeflediklerin belirterek şunları kaydetti 
     ''Geçmişte sokaklar Van kedisinden geçilemezken, bugün elimizde sadece 100 tane kedi kaldı. Onları da üniversite yerleşkesi içinde yaptırılan kedi evinde koruma altına aldık. Farklı göz renklerine sahip olan Van kedisinin soyu, hızlı şekilde tükenmektedir. Bu amaçla yürüttüğümüz projenin kabul edilmesi halinde, dondurulan embriyonlar ve klonlama yöntemiyle ikiz kedi elde etmeyi hedefliyoruz.'' 
     




</TEXT>
</DOC>
