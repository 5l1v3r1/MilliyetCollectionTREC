<DOC>
<DOCNO> 17186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/spor/spo06.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DAVALIK DAVA 
</HEADLINE>
<TEXT>

Siirt Jetpaspor Kulübü Başkanı Takiddin Yarayan hakkında dava açan hakem Metin Seval’in resmi raporu, savcılığa bildirilen iddianın geçersiz olduğunu ortaya çıkardı 
     CEMAL ERSEN 

     SİİRT JETPASPOR - Gaziantepspor maçından sonra Başkan Takiddin Yarayan hakkında yumruk attığı gerekçesiyle dava açan hakem Metin Seval, federasyona gönderdiği raporda, yumrukların kendisine isabet etmediğini yazdı. Bu durum savcılığa bildirilen iddianın geçersiz olduğunu ortaya çıkardı. 
     AVUKAT Serhat Pekiner aracılığı ile 19 Mart 2001’de Kadıköy Cumhuriyet Savcılığı eli ile Siirt Cumhuriyet Savcılığı’na yapılan başvuruda, "Sanık Takiddin Yarayan müvekkile saldırarak yumruk atmıştır" iddiasına karşın, resmi raporda, "Temas ettiremediği yumruklar sallıyordu" ifadeleri yer aldı. 
     GÖREVLİ memura mukavemet suçu ile hakkında suç duyurusunda bulunulan Yarayan hakkında federasyona gönderilen raporun Siirt Cumhuriyet Savcılığı tarafından talep edildiği, bu rapor doğrultusunda DYP Siirt Milletvekili ile ilgili soruşturmanın düşebileceği kaydedildi. 
     


 SPOR 


























</TEXT>
</DOC>
