<DOC>
<DOCNO> 43736 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/ekonomi/eko05.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece iki ülke başardı 
</HEADLINE>
<TEXT>

Üretici sektörlerin yapılandırılması için kurulması öngörülen varlık yönetimi şirketi, Meksika, G. Kore ve Endonezya’da başarısız oldu 
     SEÇKİN ÜREY Ankara 

     Dünya Bankası mali sektör strateji ve politika uzmanları Daniela Klingebiel, Luc Laeven ve Amsterdam Üniversitesi’nden Stijin Claessens’in hazırladığı çalışmaya göre varlık yönetimi şirketi VYŞ modeli Endonezya, Kore, Malezya, Meksika, İsveç’te uygulandı. Ancak, bu model sadece Malezya ve İsveç’te başarıya ulaştı. 
     
     Malezya’da iflas rejimi 
     Endonezya’da serbest piyasa yaklaşımı ile uygulanan model, reel sektörün aktiflerinin daha fazla erimesine yol açarken, Güney Kore modeli her açıdan başarısız oldu. Modelin gelişmekte olan ülkelerden Malezya’da tutmasının nedeni aynı zamanda sıkı bir iflas rejiminin uygulanması sayesinde gerçekleşti. Meksika’da model başka uygulamalarla beraber uygulanmasına rağmen başarısız oldu. İhracata dayalı büyüme sağlanınca reel sektörün sorunları çözüldü. 
     Yeniden yapılanmanın yaşanacağı ülkelerde reel ve mali sektörlerde kalifiye yönetim sorunu yaşandığı belirtilen çalışmada, "Ülke bu modeli ilk defa uygulayacaksa, bu konudan anlayan uzmanlar bulunamayacağı için işletilmesi sırasında sorunlar çıkabilir" denildi. 
     



 EKONOMİ 





















</TEXT>
</DOC>
