<DOC>
<DOCNO> 19730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sonspo19.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Yönetimi "Kalan 3 maçı da kazanmak istiyoruz" 
</HEADLINE>
<TEXT>

     Trabzonspor'da, Ankaragücü deplasmanında alınan 4-2'lik galibiyetin sevinci yaşanıyor. 
     Futbol Şube Sorumlusu Serdar Bali, Ankaragücü karşısına ligde bir hafta önceki Fenerbahçe maçında elde ettikleri galibiyetle çıktıklarını anımsatarak, ''Maç öncesi futbolcuların üzerinde rehavetin bulunmasından korkuyorduk ancak rakibimiz karşısında fazla zorlanmadan bir galibiyet elde ettik'' dedi. 
     Takımın kondisyon olarak üst düzeyde bulunduğunu ve bunun da galibiyette önemli bir rol oynadığını kaydeden Bali, şöyle konuştu 
     ''Son haftalarda takımımda oyuncuların forma durumları çok iyi. Ligin son 5 haftasını galibiyetle kapattık ve geride kalan 3 maçımızdan da aynı sonuçla ayrılmayı hedefliyoruz. Ligin sonuna kadar ciddi bir biçimde mücadelemizi sürdüreceğiz. Zirve mücadelesi veren Galatasaray ve Gaziantepspor ile de karşılaşacağız. Hiçbir biçimde şaibelik bir olaya meydan vermeyeceğiz.'' 
     Bali, takımda gidecek ve kalacak oyuncuların belirlenmesinin ise Belçika'da bulunan kulüp başkanı Özkan Sümer'in dönüşünden sonra belirleneceğini de sözlerine ekledi. 






</TEXT>
</DOC>
