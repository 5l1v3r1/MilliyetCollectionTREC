<DOC>
<DOCNO> 18922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/spor/spo02.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener kini bitsin 
</HEADLINE>
<TEXT>

Aziz Yıldırım, "İsteseydik Trabzon’a 10 bin taraftar götürürdük. Çıkan olaylara bakınca kendimizi kutluyoruz. İyi ki göndermemişiz" dedi 
     YUSUF KOBAL 

     Kardeşlik biter’ 
     FENERBAHÇE Başkanı Aziz Yıldırım, Trabzonspor’un 1996’daki maç nedeniyle intikam duygusu beslemesinin kardeşlik ve barışı bitireceğini söyledi. Yıldırım, "Trabzonspor seyircisine mesajım var. Fener kini bitsin. Fenerbahçe, Trabzonspor’u daima dördüncü büyük kabul etmiş, kazancının üç büyüklerle eşit tutulmasından yana olmuştur. Diğer kulüpler federasyonun gelir dağılımından Trabzonspor’un daha az pay almasını isterken, Fenerbahçe karşı çıkmıştır" dedi. 
     
     Barış zedelenir’ 
     TRABZON kamuoyunun bunları bilmediği için düşmanlık beslediğini belirten Yıldırım, "İsteseydik 10 bin taraftar götürürdük. Olaylara bakınca kendimizi kutluyoruz. İyi ki göndermemişiz. Daha büyük olaylar olurdu. Bu da sporun amacına ters düşerdi. Trabzonlular’a sesleniyorum. Fenerbahçe ile olan davalarının sadece spor olduğunu bilsinler. Biz olayları İstanbul’a taşıyıp, intikam naraları atarsak ulusal barış zedelenir. Geleceğe sağlıklı bakalım" diye konuştu. 
     
     Şampiyon oluruz’ 
     BORDO - Mavili yöneticilerin kendilerini son derece iyi ağırladığını söyleyen Yıldırım, "Sezonun en iyi futbollarından birini oynadık. Direkten dönen toplar, atamadığımız goller yüzünden kaybettik. Önümüzde Galatasaray maçı var. Kazandığımız takdirde şampiyonluğun en büyük adayı olacağız. Çocuklara güveniyorum. Kadıköy’de yenilmezliklerini sürdüreceklerdir. Galatasaray galibiyeti ile yükselişe geçip, şampiyon oluruz" ifadelerini kullandı. 
     
Denizli’den son uyarı 
Fenerbahçe’nin hocası futbolcularına, "Trabzonspor’u unutun" dedi ve ekledi "Kader maçımız Galatasaray" 
     FENERBAHÇE Teknik Direktörü Mustafa Denizli, Trabzonspor maçından sonra futbolcularıyla bir toplantı yaptı ve uyarılarda bulundu. Denizli, "Trabzon maçını unutun. Bu karşılaşma oynandı ve bitti. Maalesef kaybettik. Ama şampiyonluk h l bizim elimizde. Bundan sonra her maçı kazanırsak mutlu sona ulaşabiliriz" dedi. 
     SARI - Lacivertli takımın hocası, oyuncularından artık tamamen Galatasaray karşılaşmasına konsantre olmalarını istedi. Mustafa Denizli, "Kader maçımız Galatasaray. Sezonun belki de finali bu olacak. Trabzonspor maçını kaybettik ama gerçekten de iyi oynadık. Bu futbolumuzu tekrarladığımız takdirde kazanırız" diye konuştu. 
     
F.Bahçe günlüğü      Özür dileriz Abdullah’ 
     TRABZON Başkan Yardımcısı Ahmet Ağaoğlu, taraftarların tepki gösterdiği Abdullah’tan özür dilediklerini söyledi. Ağaoğlu, "Abdullah’a Trabzon’un 100 bin dolar borcu var. Bu oyuncu ödenmemiş çeki cebinde taşıyor. Bu küfürleri haketmedi" diye konuştu. 
     
     Johnson oynuyor 
     ALMANYA’da tedavi olan Johnson İstanbul’a döndü. Bu futbolcu, Mustafa Denizli görev verirse Galatasaray derbisinde forma giyebilecek. Sakatlığı süren Ogün’ün ise oynamak istediği ancak şansının çok az olduğu belirtildi. Başkan Aziz Yıldırım, inşaatı devam eden tribünleri gezdi. Bu tribünlerin derbide açılacağı, Galatasaray’a da 2200 bilet verileceği açıklandı. 
     
     Kan davası güdülür mü 
     FENERBAHÇE Asbaşkanı Mahmut Uslu, "Böyle Anadolu kenti olur mu Yendiğin misafir takıma, kan davası güdülür mü Trabzonlular Fenerbahçe’yi şampiyonluktan ettik sanıyorlar. Ama biz zaten Galatasaray’ı yenmek zorundayız" dedi. İkinci Başkan Uğur Dündar ise, "Trabzon’da üç puan bıraktık ama şampiyonluğu bırakmadık. İstanbul’a umutla dönüyoruz" diye konuştu. 
     
     Taraftarlar öfkeli 
     FENERBAHÇELİ taraftarlar, Trabzon’da linçten zor kurtulduklarını belirttiler ve "Savaşta bile, hastaneye, ambulansa saldırılmaz. Trabzonlular, hastane basmaya kalkıştılar" dediler. 18 taraftarın gözaltına alındığını bildiren taraftarlar, "Arkadaşlarımızın akıbetini merak ediyoruz" diye konuştular. Bu arada Fenerbahçe hazırlıklarına bugün başlayacak. 
     



 SPOR 



























</TEXT>
</DOC>
