<DOC>
<DOCNO> 15991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/guncel/gun02.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
8 provokatör belli oldu 
</HEADLINE>
<TEXT>

Esnafı kışkırtanların PKK'lı, yasadışı sol ve dinci örgüt mensubu oldukları saptandı 
     ANKARA Milliyet 

     Ankara'da önceki gün düzenlenen ve ikisi ağır 114 kişinin yaralandığı esnaf mitinginde provokasyon yaptıkları gerekçesiyle gözaltına alınan 127 kişiden sekizinin, çeşitli terör örgütlerinin mensupları olduğu ortaya çıktı. 
     Ankara Emniyet Müdürlüğü güvenlik şubesinde gözaltında tutulanların sorguları sürerken, savcılıktan üç gün ek gözaltı süresi istendi. 
     
İşte kışkırtıcılar      Bu kişilerden İsmet Yıldız'ın, "Partizan" adlı yasadışı sol örgüte mensup olmaktan ceza aldığı belirlendi. GZözaltındakilerden "DSİP", "DHKPC", "TKML Konferans Grubu", "TKİP", "Müslüman Gençlik" örgütlerine, iki kişinin de PKK’lı olduğu tespit edildi. 
     
Büyük miting yarın İstanbul’da      Emek Platformu İstanbul Bileşenleri'nin düzenlediği "Yolsuzluğa ve Yoksulluğa Hayır" mitinginin yarın Şişli Abide - i Hürriyet Meydanı'nda gerçekleştirileceği bildirildi. Bazı illerde dün yapılması planlanan eylemler ise "provokasyon" endişesiyle ertelendi. Dün sadece Amasya Esnaf ve Sanatkarları Odaları Birliği’nin mitingi gerçekleştirildi. 
     
Eylem zararını devletten alın      Danıştay, pek çok ilde gerçekleştirilen esnaf eylemlerinde işyeri ve araçları zarar gören binlerce kişinin bu zararlarını, devlete dava açarak, tazminat yoluyla alabilecekleri yönünde bir dizi emsal karar verdi. Kararlarda, işyeri veya diğer malları zarar görenlerin bu zararını asliye hukuk mahkemelerine tespit ettirmeleri gerektiğine dikkat çekildi. 
     


 GÜNCEL 

















</TEXT>
</DOC>
