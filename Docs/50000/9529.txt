<DOC>
<DOCNO> 9529 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sondun12.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç'e 24 saat "halk koruması" 
</HEADLINE>
<TEXT>

     Yugoslavya'nın insanlık ve soykırım suçlamasıyla karşı karşıya bulunan eski Devlet Başkanı Slobodan Miloşeviç'in ikametgahının önünde, bugünden itibaren 24 saat ''gönüllü koruma'' bulunacak. 
     Miloşeviç'in bugün Belgrad'ın lüks semtlerinden Dedinje'deki villasının önünde toplanan yaklaşık 50 taraftarı, liderlerine destek gösterisi yaptı. 
     Miloşeviç taraftarları adına basına açıklama yapan Sisisa Vuçiniç, ''halkın korumaları''nın Miloşeviç'in evinin önünde 24 saat süreyle nöbet tutarak, liderlerine karşı bir oldu bittiye izin vermeyeceklerini söyledi. ''Eğer, onu tutuklamaya çalışırlarsa iç savaş çıkar'' uyarısında bulunan Vuçiniç, ''Halkımızın kahramanının güvenliğinden, halk koruması sorumlu olacaktır. Direnmeye hazırız ve her türlü tutuklama girişimine karşı koyacağız'' diye konuştu. 




</TEXT>
</DOC>
