<DOC>
<DOCNO> 6640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/spor/aspo.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler şokunu atlatamadan Rize bozgunuyla sarsıldı. Tarihi fark yedi, dağıldı 
</HEADLINE>
<TEXT>
ACILARIN KARTAL’I 5 - 1 
Kupadan sonra ligde de ağır yara aldı. Rizespor karşısında ayakta duramadı, sapır sapır döküldü ve hezimeti yaşadı 
     KARTAL YİĞİT 

     Kaza "geliyorum" dedi 
     BİR türlü giderilemeyen Nouma krizi... Neşter komedisiyle ayan beyan ortaya çıkan yönetim yetersizliği... Aylardır süren Scala tutarsızlıkları... Ve bunların sonucunda oluşan takım içi huzursuzluklar, sonuçta Beşiktaş’ı bu hale getirdi. Rize’de rakip kaleye ancak 38. dakikada gitme basiretsizliğini gösteren Kartal, sahada kayboldu, ezildi. Adıyla, tarihiyle hiç bağdaşmayan zavallılıkta bir oyunu sergiledi ve hakettiği tarihi farkı yedi. Son 6 maçta 12. puanı verdi 
     
     Rize’de 5 çayı 
     RİZESPOR daha ilk dakikada Beşiktaş’ı şaşkına çevirdi. Ümit, Ümit Ozan’ı düşürdü. Hakem "Penaltı" dedi. Tetteh vurdu, Fevzi golü önledi. Ardından sağanak gibi gelen ataklarda, savunma teslim bayrağını çekti. Rizespor, kedi-fare oyunu oynadı. Evirdi, çevirdi ve koca Beşiktaş’ı kelimenin tam anlamıyla rezil etti. Saffet üç gol attı, Kartal’ı tek başına dağıttı. Tetteh ve Ümit Ozan’ın vuruşlarıyla Rizespor beş çayı keyfini yaşadı. Beşiktaş’ın golü Ahmet Dursun’dan geldi. 
     
     Maçın karnesi 
     HAKEMLER Mustafa Çulcu , Bülent Bozdoğan , Refik Aka 
     RİZESPOR Murat - Kürşat , Oumar , Recep - Kazım , Devran , Nikolas Cengiz Dk.84 , Ümit Ozan , Serkan - Tetteh Mevlüt Dk.79 , Saffet Yusuf Dk.83 
     YEDEKLER Souleymanou, Gündüz, Kadir, Evren 
     BEŞİKTAŞ Fevzi - Ali Eren , Ümit Rahim Dk.42 , Bayram - Nihat , Karhan , Yasin Ayhan Dk.46 , İlhan , İbrahim - Ahmet Dursun , Fazlı Murat Dk.69 
     YEDEKLER Shorunmu, Mehmet, Erman, Tunç 
     GOLLER Saffet Dk. Dk. 9 - 23 - 60 , Tetteh Dk.73 , Ümit Ozan Dk.86 , Rizespor , Ahmet Dursun Dk.61 
     SARI KARTLAR Ümit, Nihat, Ali Eren Beşiktaş , Kürşat Rizespor 
     PAF LİGİ Çaykur Rizespor - Beşiktaş 1 - 1 
     
     Maçın Kahramanı 
     Ümit Ozan 
     MÜKEMMEL oynadı, goller attırdı, bir de gol atarak zirveye çıktı. Bitmek tükenmek bilmeyen enerjisiyle Beşiktaş’ı çökerten isimdi. Rizespor’un tarihi galibiyetinde en büyük pay onundu. 
     


 SPOR 


































</TEXT>
</DOC>
