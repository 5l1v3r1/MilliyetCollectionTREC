<DOC>
<DOCNO> 27446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yazar/pulur.html </URL>
<DATE> 2001/06/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şimdi tasa, Anayasa... 
</HEADLINE>
<TEXT>

     İş yok, işsizlik ateşten gömlek, evlerde aş değil, dert pişiyor. 
     "Aldırma 
     Şimdi tasa, Anayasa " 
     Üretim duruyor, fabrikalar işçi çıkarıyor 
     "Şimdi bunların sırası değil 
     Şimdi tasa Anayasa " 
     Çiftçi perişan, köylü ektiği tohumu geri alamıyor 
     "Olur böyle şeyler, boş ver 
     Şimdi tasa, Anayasa " 
     
     AİLELER, Reşat Nuri'nin "Yaprak Dökümü" gibi dökülüyor, sevgi kalmıyor. Akşam evine işsiz giden baba, tencere kaynatamayan ana ve umutsuz çocuklar 
     "Önemli değil 
     Şim tasa, Anayasa " 
     Fuhuş görülmemiş ölçüde yaygınlaşıyor, yoksulluk, çaresizlik, umutsuzluk fuhşu tek çıkar yol olarak özendiriyor. 
     "Derdimiz fuhuş olsun 
     Şimdi tasa, Anayasa " 
     
     MEMURUN eline devletin yetkisini vermişsin, sonra al şu üç kuruşu bu işi yürüt demişsin Memur zam deyince, sosyal haklar deyince belini kırmışsın 
     "Bunları daha sonra konuşuruz, seçim meydanlarına çıkalım palavrayı sallarız... 
     Şimdi tasa, Anayasa " 
     Sabah dükkan açıp, akşam siftah yapamadan kapayan esnaf var 
     "Biliyoruz, biliyoruz 
     Şimdi tasa, Anayasa " 
     Esnafın bir ayağı dükkanında, bir ayağı icrada 
     "Onlar idare eder... 
     Şimdi tasa, Anayasa " 
     
     İNSANLAR hastane kapılarında sürünüyor. 
     "Sürünmesinler canım, doğru dürüst yürüsünler... 
     Şimdi tasa, Anayasa " 
     Doktora görünebilenler, reçetedeki ilaçları alamıyorlar 
     İlaca ne gerek var, otlar ne güne duruyor 
     Şimdi tasa, Anayasa " 
     Verdiğiniz selamlar bile, şairin dediği gibi rüşvet değilse alınmıyor 
     "Rüşvet mi, o da ne 
     Şimdi tasa, Anayasa " 
     
     MİLLİ gelirin yüzde otuzu faize gidecek Çalışandan, üretenden alıp, faizciye verilecek 
     "Fena mı Birinden alıp, birine veriyor 
     Şimdi tasa, Anayasa " 
     
     BAŞLARIM şimdi, sizin Anayasanıza da, babayasanıza da "Olmadı, olmadı, ayıp oluyor Hele şu Anayasa'yı bir değiştirelim, ne işsiz kalır, ne aşsız kalır, yoksulluk biter, sömürü sona erer, memura zam, işçiye zam, piyasada her şey ucuzlar. 
     Şimdi tasa, Anayasa " 
     
     YABANCI sigaracılar istedi diye Tekel'i yok ediyorlar. 600 bin tütün üreticisi ile 40 bin Tekel çalışanının hali ne olacak Tütün ekicileri bundan sonra ne ekecek, Hazine Tekel'den kazandığını nasıl telafi edecek 
     "Boş ver, yak bir sigara 
     Şimdi tasa, Anayasa 
     Tasa, şimdi Anayasa, 
     Anayasa, şimdi tasa 
     Varsa Anayasa, yoksa babayasa " 
     
     







Anayasa hukuku 


Milliyet... 


Dinlemek isterdim 


Türkiye'nin tedirgin takipçileri 


IMF’den uyarılar sert geldi 


Sadettin Tantan'ın yolu 


Şimdi tasa, Anayasa... 


Sivil anayasaya doğru 


Evliliğin bekası küsenlerin elindedir 


Dornbusch mu haklı, Demirel mi 


Saraylar köşkler vekillerin emrinde 


</TEXT>
</DOC>
