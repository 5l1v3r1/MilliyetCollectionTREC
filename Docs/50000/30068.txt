<DOC>
<DOCNO> 30068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yazar/akyol.html </URL>
<DATE> 2001/07/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Erbakan geliyor mu 
</HEADLINE>
<TEXT>

     TAYYİP Erdoğan tabanda daha fazla etkili olmasın diye, Erbakan'ın hemen parti kurduracağını sanıyordum. Öyle değilmiş. 
     - Hoca Avrupa İnsan Hakları Mahkemesi'nin kararını bekliyor 
     AİHM kararını 15 Temmuz'a kadar verecek. Parti kapatmaktan dolayı Türkiye'yi mahkum etmesi, ama aynı zamanda Erbakan ve onun gibi birkaç kişinin "keskin" sözlerini eleştirmesi bekleniyor. 
     Eleştirsin... Erbakan'ın ön plana çıkaracağı husus, Refah'ın kapatılmasını AİHM'nin haksız bulması olacak... 
     Gerçi Hoca 2003 yılına kadar yasaklı. Ama, AİHM kararı gibi güçlü bir "gerekçe"yi eline alarak partisini kurdurmak istiyor. 
     - Tayyip'e gitmeyin İşte AİHM kararı, bir buçuk sene sonra ben geliyorum. 
     
     ERBAKAN ve Erdoğan diye bölünmek yerine, Bülent Arınç'ın başkanlığında 'birleşik' bir parti kurmayı arzulayanlar var. 
     Tayyip kadar karizmatik olmasa da daha birikimli olan 'ılımlı' Arınç, birleştirici olabilirdi. Ama diyorlar ki 
     - Hoca'nın amacı yeni partinin Arınç'la ya da başkasıyla kitlelere açılıp büyümesi değil... Kendi elinde kalması 
     Partisinin bölüneceğini bile bile Arınç seçeneğini reddeden Hoca, 77 yaşında yasağı kalkınca partisinin başına geçecek, "Lider Türkiye"yi kuracak... 
     Tabii hareket bölünecek... Çünkü artık siyasette "biat" yürümüyor, insanları öbür dünya vebalini hatırlatarak "imtihandasınız" diye otorite altında tutmak mümkün olmuyor. 
     Aslında İslamda "biat" dini bir ödev değildir. Hz. Ali, Muaviye'ye Hz. Ayşe de Hz. Ali'ye "biat" etmemişti. 
     
     BAZI belediye başkanları, Erbakan'a gidip demişler ki 
     - Hocam, herkes gibi siz de imtihandasınız Herkes kadar siz de sorumluluk altındasınız Bülent Arınç'ı kabul edin, bölünmeyelim. 
     Kişiler kendilerini hak ve sorumluluk bakımından egemenlerle "eşit" gördükleri andan itibaren "bireyleşme" ve demokrasi harekete geçti demektir 
     Gelenekçiler çok şaşırıyor olmalı... 
     FP'nin Kadın Kolları Genel Başkanı Gülten Çelik de "hanımlarımızın da görüşü alınmalıdır" diyor. Türbanlı "İslami feministler"in sesi gittikçe yükseliyor 
     Erbakan'ın, insanlara topluca yemin ettirmesine Yeni Şafak'ın başyazarı Ahmet Taşgetiren tepki gösteriyor 
     "Bu tavrı yadırgıyorum, çünkü İslami hassasiyeti bilinen insanları gözü kapalı her şeye yöneltilebilen insanlar olarak gösteriyor .. Sayın Kutan, Sayın Asiltürk... orada olsaydı böyle andiçer miydi Yoksa böyle andiçmeler 'sade' insanlar için midir " 
     Laik olsun, dini olsun, otoriter ideolojilerde bu 'kolektif' ritüeller, andiçirmeler bir "tek tipleştirme" tekniğidir. 
     Halbuki, Türkiye'de kentleşme, eğitimin yaygınlaşması, meslekleşme, ticarileşme gibi sosyolojik faktörler "birey"i ortaya çıkarıyor. "Birey", kendi tercihlerinin de başkalarınınki kadar değerli ve eşit olduğunu düşünüyor. 
     Onun için Erbakan bir partinin başına geçse bile "gelmiyor " 
     Bakın, devlet bile artık farklı hayat tarzı tercihlerini eskisi kadar gördüğü yerde ezemiyor. 
     
     







Erbakan geliyor mu 


Pahalı dava 


IMF eliyle yürütülür 


Dürüst olunca da laf ederler 


Demokrasi ve özgürlük alanını genişletmek... 


IMF... Sisifos'un kayası 


Kuğunun ölümü 


Ulusal Eğitime Destek Kampanyası 


Programdan kurtulmak 


İyi bir dönem olabilir 


Piyasalar temkinli karşılar 


Kumarcılar doğruyu söylemiyor 


Cem'in iç politikası 


"Gümrükler için tek bir işadamı bile aramadı " 


Dava açmak cezalandırma değildir 


Siyasal avantacılığı dünya yutmuyor 


</TEXT>
</DOC>
