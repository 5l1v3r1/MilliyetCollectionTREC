<DOC>
<DOCNO> 46581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/dunya/dun06.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
The Economist Türkiye, Kerkük ve Musul’a girebilir 
</HEADLINE>
<TEXT>

     NEVSAL ELEVLİ Londra 

     Haftalık İngiliz The Economist dergisi, ABD’deki saldırıların ardından yaşanan son gelişmeleri değerlendirirken, Türkiye’nin kendini Batı’nın dostu olarak göstermekten memnun olduğunu yazdı. Ancak dergi, ABD’ye güçlü destek veren Türkiye’nin Irak’ın da hedefler arasına alınmasına karşı olduğunu bildirdi. 
     The Economist, Ankara’nın 11 Eylül’den sonra ABD’ye tereddüt bile etmeden destek verdiğine işaret etti. Dergi, Türkiye’yi ziyaret eden Amerikalı bir senatörün, Batı’nın bu durumdan duyduğu memnuniyeti, Türkiye’yi "parlayan bir taç" olarak adlandırarak dile getirdiğini kaydetti. 
     TBMM’nin hükümete yurtdışına asker gönderme yetkisi vermesini değerlendiren dergi, bu iznin Türk özel kuvvetlerinin Afganistan’daki kara harek tında rol oynayacakları yönündeki söylentileri alevlendirdiğini yazdı. 
     
     Türkiye, Kürt devletine karşı 
     Irak’a bir müdahalenin Saddam rejimin devrilmesine ve kuzeyde bir Kürt devletinin ilan edilmesine yol açabileceği için Türkiye’nin buna karşı olduğu da bildirildi. Müdahale durumunda ise Türkiye’nin petrol yataklarıyla zengin Kerkük ve Musul’a girebileceği yazıldı. 
     



 DÜNYA 

















</TEXT>
</DOC>
