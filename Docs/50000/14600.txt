<DOC>
<DOCNO> 14600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/soneko15.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul, Ayhan Şahenk ile vedalaştı 
</HEADLINE>
<TEXT>

     İstanbul'da önceki gün vefat eden Doğuş Grubu Yönetim Kurulu Başkanı Ayhan Şahenk için Teşvikiye Camii'nde cenaze namazı kılındı. 
     Şahenk'in eşi Deniz ve kızı Filiz'in de aralarında bulunduğu bir grup kadın, ön saflarda cenaze namazına katıldılar. Filiz Şahenk'in, gözyaşlarını tutamadığı görüldü. Namazın ardından Şahenk'in Türk Bayrağı'na sarılı cenazesi eller üzerinde taşınarak ambülansa götürüldü. 
     Şahenk'in cenazesini taşıyan ambülans, doğum yeri olan Niğde'ye havayoluyla gönderilmek üzere, Atatürk Havalimanı'na hareket etti. 
     Ayhan Şahenk'in cenazesi yarın Niğde'de kılınacak öğle namazından sonra toprağa verilecek. Ayhan Şahenk'in cenaze törenine, Fazilet Partisi Genel Başkanı Recai Kutan da katıldı. 
     
     




</TEXT>
</DOC>
