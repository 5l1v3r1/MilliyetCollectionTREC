<DOC>
<DOCNO> 28560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/son/sondun01.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidel Castro halka seslenirken baygınlık geçirdi 
</HEADLINE>
<TEXT>

     Küba Devlet Başkanı Fidel Castro, başkent Havana'da halka seslenirken baygınlık geçirdi. 
     Güneşin yakıcı sıcağında halka hitaben konuşan Castro'nun baygınlık geçirmesi üzerine, koruma görevlileri kendisine ilk müdahaleyi yaptılar. 74 yaşındaki Castro, 10 dakika sonra yeniden kürsüye çıkarak, halkı rahatlattı. 
     Bu 10 dakikalık sürede, Dışişleri Bakanı Felipe Perez Roque, Castro'nun mikrofonunu devralarak, Devlet Başkanı'nın Havana'nın dışındaki sanayi kenti Cotorro'ya gidiş hazırlığı için sabaha kadar çalıştığını, bu yüzden yorgun düştüğünü açıkladı. Roque, ''Companero Yoldaş Fidel, güneşin ortasında yorgun düştü'' diyerek, kendisinin iyi olduğunu bildirdi. 
     Daha sonra yeniden kürsüye gelen Castro, ''Gece hiç uyumadım. Şimdi gidip birkaç saat uyuyayım. Akşama görüşürüz'' dedi. 






</TEXT>
</DOC>
