<DOC>
<DOCNO> 24773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yasam/ayas.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayrına durdu gasp edildi 
</HEADLINE>
<TEXT>

Yol kenarındaki 'arızalı' arabaya yardım için duran sürücü, ailesinin gözü önünde öldüresiye dövülüp sonra da soyuldu 
     TURAÇ TOP İzmir DHA 

     Behçet Konuk 38 , eşi Halime 29 ve çocukları Nur Hilal 4 ile dokuz aylık Emir, hep birlikte otomobilleriyle memleketleri Salihli'ye gidiyordu. Işıkkent otoban gişeleri yakınlarında flaşörleri açık bir otomobil ve yardım isteyen iki kişiyi gören Konuk, aracını durdurup aşağı indi. Konuk'un yaklaşmasıyla birlikte, yolda bekleyen iki kişi, bir anda sopalarla saldırdı. 
     
     Sopalarla dövdüler 
     Hazırlıksız yakalanıp başına gelen darbelerle öldüresiye dövülen Konuk, kanlar içinde yere yığıldı. 
     Gaspçılar, Konuk'un 150 milyon lirasını ve cep telefonunu alarak kayıplara karıştı. Neye uğradığını şaşıran Konuk ise, otomobiliyle Bornova Trafik Hastanesi'ne gitti. Tedavi altına alınan Konuk, yaşadığı şoku uzun süre üzerinden atamadı ve şöyle dedi "Amacım sadece yardım etmekti. Karşılığı böyle olmamalıydı..." 
     



 YAŞAM 


















</TEXT>
</DOC>
