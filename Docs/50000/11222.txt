<DOC>
<DOCNO> 11222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sontur17.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kilit Adam" Haydar Mengi, yalı yangınından serbest kaldı 
</HEADLINE>
<TEXT>

     Fransa'dan Türkiye'ye getirilen, Turban'ın eski Kuşadası Marina Müdürü Haydar Mengi, Sait Halim Paşa Yalısı'ndaki yangın ve buradan kaybolduğu öne sürülen tarihi eserlerle ilgili sorgulanmasından sonra serbest bırakıldı. 
     İstanbul DGM'de, Cumhuriyet Savcısı Muzaffer Yalçın tarafından, Sait Halim Paşa Yalısı'nda 1995 yılında çıkan yangın ve buradan kaybolduğu öne sürülen tarihi eserlerle ilgili sorgulanan Mengi, saat 14.30 sıralarında, mahkemeye sevk edilmesine gerek görülmeden serbest kaldı. 
     Ancak Mengi, Turban'ın Kuşadası Marina müdürlüğünü yaptığı 1998 yılında kurumu zarar uğrattığı gerekçesiyle ''İhtisalen zimmet'' suçundan, Aydın 2. Ağır Ceza Mahkemesi'nce hakkında gıyabi tutuklama kararı verildiği için polis tarafından salıverilmedi. Asayiş Şube Müdürlüğü İnfaz Büro Amirliği'ne götürülen Haydar Mengi'nin, buradan da Aydın'a gönderileceği bildirildi. 




</TEXT>
</DOC>
