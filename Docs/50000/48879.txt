<DOC>
<DOCNO> 48879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/siyaset/siy04.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabrımız tükeniyor’ 
</HEADLINE>
<TEXT>

     DIŞ HABERLER SERVİSİ 

     Almanya’nın yüksek tirajlı gazetelerinden Bild’e demeç veren ANAP Genel Başkanı Mesut Yılmaz, "En geç 2010’da Avrupa Birliği görüşmelerini tamamlamış olmalıyız. Sabrımızın da bir sınırı var" dedi. Almanya Başbakanı Gerhard Schröder ile terörle mücadele ve anayasa değişiklikleri konusunda görüşmek üzere dün Almanya’nın başkenti Berlin’e giden Yılmaz, Bild’e verdiği demeçte, "AB, geçen hafta içinde de Türkiye’yi gelecek yıl AB’nin geleceğiyle ilgili yapılacak toplantıya davet etmedi. Bu, bizim için soğuk bir duş gibiydi. Bu hatanın, aralık ayında yapılacak AB zirvesinde düzeltilmesini ümit ediyoruz" diye konuştu. 
     AB’den, diğer aday ülkeler gibi işlem görmek istediklerini kaydeden Yılmaz, "Nice zirvesinde AB, 2010 yılına kadar Türkiye’yi planlamasına almadı. Ancak bizler, en azından bu tarihe kadar görüşmelerimizi tamamlamış olmalıyız. Bu bizim hedefimiz. Sabrımızın da sınırı var" dedi. Yılmaz, bu plana uyulmaması durumunda, AB ve Türkiye’nin zararı göreceğini vurguladı. 
     



 SİYASET 












</TEXT>
</DOC>
