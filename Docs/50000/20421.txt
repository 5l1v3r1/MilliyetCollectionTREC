<DOC>
<DOCNO> 20421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/ekonomi/eko08.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisanda 846 bin TURİST GELDİ 
</HEADLINE>
<TEXT>

     Türkiye’yi nisan ayında ziyaret eden turist sayısında, geçen yılın aynı dönemine göre yüzde 17.4 artış oldu. Nisan ayında Türkiye’ye, toplam 846 bin 640 turist geldi. Nisanda en çok ziyaretçi gönderen ülkeler sıralamasında yüzde 28 ile Almanya birinci, Fransa yüzde 7.7 ile ikinci, Rusya Federasyonu yüzde 6 ile üçüncü sırada yer aldı. OECD ülkelerinden gelen ziyaretçi sayısında yüzde 30.5 artış görülürken, Doğu Avrupa’dan gelen ziyaretçi sayısında yüzde 8.5 azalma oldu. Ocak - nisan dönemindeki ziyaretçi sayısında ise geçen yılın aynı dönemine göre yüzde 16.3 artış gerçekleşti. Bu süre içinde Türkiye’yi toplam 2 milyon 145 bin 447 kişi ziyaret etti. 
     
Turizmde güç birliği      EKONOMİ SERVİSİ 

     Türkiye Turizm Yatırımcıları Derneği TYD ve Türkiye Otelciler Birliği TÜROB birleşme kararı aldı. Özerkliklerini koruyarak birlikte hareket edecek yeni oluşum, eş başkanlık sistemiyle yönetilecek. TYD Başkanı Tavit Kölevitoğlu, birlikte hareket etmenin zorunlu hale geldiğini belirtirken TÜROB Başkanı Sinan Babila yeni birlik-telik sayesinde yatırım olanaklarının genişleyeceğini söyledi. Önümüzdeki yıl alışveriş turizminin tekrar canlanacağını belirten Babila, "Döviz üzerindeki baskının kalkması ile birlikte Laleli eski havasına dönecek" dedi. Babila, sektörde güçlerin birleşmesiyle 12 milyon turist ve 10 milyar dolar gelir hedefinin aşılacağını söyledi. Babila, mevcut yatak kapasitesiyle bile turist sayısını ikiye katlama olanağı olduğunu belirtti. 
     



 EKONOMİ 



















</TEXT>
</DOC>
