<DOC>
<DOCNO> 12905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/son/sontur11.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Okuyan "Parayı TIR'la, bavulla götürdüler, bitmedi" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, "Türkiye'nin aslında parasızlık sorunu yok. Aksine paranın çokluğu Türkiye'de sorun haline geldi" dedi. 
     Okuyan, incelemelerde bulunmak üzere gittiği Bolu'nun Gerede ilçesinde bir süredir atıl durumda bulunan Hacettepe Üniversitesi Gerede Uygulama Hastanesi'ni gezdi. Hastanenin kapalı kalmasına üzülen Okuyan şöyle konuştu 
     "Maalesef, işte görüyorsunuz, devlet böyle bir hantal yapı içinde. Türkiye'nin aslında parasızlık sorunu yok. Aksine, paranın çokluğu Türkiye'de sorun haline geldi. Para o kadar çok ki, alttan yiyorlar bitmiyor, üstten yiyorlar bitmiyor. Kimi TIR'la götürüyor, kimi bavulla götürdü, hala para bitmedi. Mesele, parasızlık sorunu değil, Türkiye'nin sorunu, kurumların, devletin adam gibi yönetilme sorunudur. İşte, Türkiye'nin özeti budur." 
     



</TEXT>
</DOC>
