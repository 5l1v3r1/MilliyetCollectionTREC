<DOC>
<DOCNO> 31686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/soneko15.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı "Program sürdürülebilir kalkınma için son şans" 
</HEADLINE>
<TEXT>

     Türk Sanayicileri ve İşadamları Derneği TÜSİAD Başkanı Tuncay Özilhan, programın, sürdürülebilir bir büyümenin yakalanabilmesi için son şans olduğuna inandıklarını, program dışındaki diğer alternatiflerin ise çok daha maliyetli olacağını kaydetti. 
     Ekonomik programın, kuvvetli bir büyüme ve sürdürülebilir bir kalkınmayı hedeflediğini belirten Özilhan, ''TÜSİAD olarak biz bu programa destek verdik. Biz bu programın mantığından memnunuz ve onun hedeflerini destekliyoruz'' şeklinde konuştu. 
     TBMM'nin, IMF tarafından istenilen yasal düzenlemeleri dikkat çekici bir hız ve etkinlikte, kayırmacılık ve popülizmin kaynaklarını da kurutmayı içerecek bir biçimde onayladığını hatırlatan Özilhan, bu programın kusursuz olarak uygulanmasının, tartışma götürmeyen bir konu olduğunu ifade etti. 
     Türkiye'nin, bu yıl negatif bir ekonomik büyümeye sahip olacağını vurgulayan Özilhan, devalüasyon oranının, şimdiye kadar dolar temelinde, gayrısafi milli hasıla'nın GSMH yüzde 25'i oranında azalmasına neden olduğuna dikkati çekti. 
     İşsizliğin yükseldiğine, bir çok sağlıklı işletmenin yüksek faiz ve kredi zorluğu zorluğu altında bulunduğunu belirten Özilhan, programın, faizleri düşürerek, daha sürdürülebilir bir iç borçlanmayı amaçladığını kaydetti. 
     Hazine'nin, başarılı bir borç takası işlemi gerçekleştirdiğini de anlatan Özilhan, yine de Türkiye'nin halen olması gereken yerde bulunmadığını söyledi. 
     ''Biz programı ve onun ilkelerini en iyi şekilde desteklemeye devam edeceğiz'' ifadesini kullanan Özilhan, programın, sürdürülebilir bir büyümenin yakalanabilmesi için son şans olduğuna inandıklarını, program dışındaki diğer alternatiflerin ise çok daha maliyetli olacağını kaydetti. 







</TEXT>
</DOC>
