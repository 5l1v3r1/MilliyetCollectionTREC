<DOC>
<DOCNO> 45663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/guncel/gun11.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın gazetecilere cinsel taciz yapıyorlar 
</HEADLINE>
<TEXT>

İslamabad’da kadınları çarşaf giymek bile kurtarmıyor. Taciz öyle boyutlarda ki bazen erkekler bile olaydan nasibini alıyor 
     İSLAMABAD BARÇIN YİNANÇ 

     Burada kızgın göstericilerin İngilizce, "Müslüman mısın " sorusuna verilen "Elhamdülillah Müslim" yanıtı olası bir saldırıdan kurtulmanın en emin yolu. Ancak bazı Pakistanlılar bununla da yetinmeyip "Kelimei şahadet" getirilmesini de istiyorlar. Yaklaşık 20 gündür Pakistan'da bulunan Türk basın mensupları, artık kızgın bir göstericinin yaklaşması durumunda soru sorulmasını beklemeden, "Eşhedüenlailaheillallah" diyerek "Kelimei şahadet" getirmeye başlıyorlar. 
     Bir yere girerken "Essalemu Aleyküm" demek tüm kapıların size açılmasını sağlayabiliyor. Ancak Pakistan'da çalışmak "Türk olsanız da" o kadar kolay değil. Özellikle de kadınlar için. Kadın habercilerin en büyük sıkıntısı cinsel taciz. 
     
Ne yapsan boş      Gerçi bu tacizlerden erkek basın mensupları da nasiplerini alıyor. En çok da bazı göstericilerin bir yandan cinsel tacizde bulunurken, diğer yandan "Allahuekber" sloganları atması dikkat çekiyor. Bu arada çarşafa sığınan bazı kadın basın mensupları yine de tacize uğramaktan kurtulamamış. 
     



 GÜNCEL 





















</TEXT>
</DOC>
