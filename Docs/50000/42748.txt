<DOC>
<DOCNO> 42748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/spor/spo15.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Göztepe’ye ceza      GÖZTEPE - Ankaragücü maçı öncesi ısınmak için sahaya çıkan orta hakem Kadir Tozlu’nun başına isabet eden taş ile yaralanması, İzmir ekibinin canını yakacak. Tozlu, Futbol Federasyonu’na ulaşan raporunda, olayı anlatırken, tedavisinin yapılması nedeniyle maçı da 15 dakika geç başlattığını belirtti. 
     
Şanssız Moldovan      GALATASARAY’IN Şampiyonlar Ligi’ndeki rakiplerinden Fransız Nantes’ın Rumen golcüsü Moldovan’ın sezonu kapatmış olabileceği öğrenildi. Romanya Milli Takımı Doktoru Pompiliu Popescu, yıldız oyuncusunun kalça kaslarında yırtılma olduğunu ve sahalara dönmesinin aylar alabileceğini söyledi. 
     
Güreşte aday çok      NEW York’a terörist saldırılar nedeniyle ertelenen Dünya Güreş Şampiyonası’na dün resmen aday olan Türkiye’ye birçok rakip çıktı. Federasyon Başkanı Osman Şansal, "Rusya, Almanya, İsrail ve İran gibi ülkeler de talip. ABD de yeniden istiyor" dedi. 
     
Hofland çok zor      GALATASARAY’IN yarın Şampiyonlar Ligi’nde karşılaşacağı Hollandalı PSV Eindhoven, milli defans oyuncusu Hofland’ın geçtiğimiz cumartesi NAC’la oynanan lig maçında sağ baldırından sakatlandığını açıkladı. PSV’li doktorlar, Hofland’ın yarınki maçta oynamasının çok zor olduğunu belirttiler. 
     
10 okçumuz elemeleri aştı      ÇİN’DEKİ Dünya Okçuluk Şampiyonası’nda, 10 okçumuz ilk 64 arasına girerek birinci tura yükseldi. Olimpik erkeklerde Özdemir Akbal, Tunç Küçükkayalar, bayanlarda Zekiye Keskin Şatır, Natalia Nasaridze, Elif Altınkaynak, makaralı yay erkeklerde Ali Saka, Dinçer Ekiz, bayanlarda Huriye Ekşi, Sevinç Kuzu ve Tuğba Soyer elemeleri geçtiler. 
     
Şampiyonlar Ligi gecesi      E GRUBU 
     Juventus - Celtic 
     Rosenborg - Porto 
     G GRUBU 
     Manchester Utd. - Lille 
     Deportivo - Olympiakos 
     H GRUBU 
     Bayern Münih - Sparta Prag 
     Spartak Moskova - Feyenoord 
     



 SPOR 


























</TEXT>
</DOC>
