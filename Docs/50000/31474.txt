<DOC>
<DOCNO> 31474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/guclu.html </URL>
<DATE> 2001/07/11/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kayıt işkencesi 
</HEADLINE>
<TEXT>

     Anadolu liseleri sınav sonuçları istense her an açıklanabilir. Ama nedense uzatıldıkça uzatılıyor. Bu yüzden de on binlerce veli tedirginlik içerisinde. Ne tatile gidebiliyor ne de içi rahat ediyor... 
     Mevcut yerleştirme sistemi de tıpkı sınıf geçme sistemi gibi tam bir ucube. Elle tutulur yanı yok. Ama nedense bir türlü değiştirilmiyor... 
     Yabancı kolejler de dahil özel okulların tamamına yakını boş. Dolsalar bile yeniden boşalacak. Madem ille de sınavları ayrı yapılsın isteniyor o halde tek tercih listesi hazırlansın ve bu kayıt işkencesi sona ersin... 
     Aslında tıpkı ekonomideki sorunlar gibi eğitimin sorunları da çözülmez değil. Ama nedense, her gelen bakan mevcut sorunları çözme yerine yeni sorunlar üretiyor... 
     
     Müsteşar yabancı dille öğretime karşıymış 
     Türkiye'de özel okulculuk niye gelişmiyor diye hiç uzağa gitmeye gerek yokmuş. Uzun yıllardır gölge bakan olarak milli eğitimi yöneten Bener Cordan'ın söylediklerine bakın yeter. 
     Cordan, yabancı dille öğretime karşı kampanya yürüten Eğitim Hakkını Savunma Komitesi'ni kabulde neler neler söylemiş neler. Uzun yıllardan beri yabancı dille öğretime karşıymış. 1972'de bayrak açmış. Birlikte okuyalım 
     "Yabancı dille öğretim Türk entelektüellerinin ayıbıdır. Bu olay Türk dilinin gelişmesini engelledi. Yabancı dille eğitim yaparsanız önce statünüz değişiyor, sonra rolünüz. Bu yolla ne Türkçeyi, ne de yabancı dilleri iyi bilen bir kuşak yetişir. Anadolu liselerinde yüzde 98 oranında dersler Türkçe işleniyor. Bunun alternatifi yabancı dil ağırlıklı liselerdir. Her projemi değil ama bunu savunurum. Yabancı dille öğretim yapıp bundan prestij sağlayan üniversite ODTÜ var. Yabancı dille öğretim yapılmadan yabancı dil öğrenilmez diyenler var. Bu yargıyı sizin çabalarınız ve buna eklenen çabalar kıracaktır. Bu çalışma iyi gidiyor. Kanun hazırlamaya kadar geldi. Sizden ricamız bu kampanyayı devam ettirin. Ben eğitimciyim diyen insanın yabancı dille öğretime olur vermesi mümkün değil..." 
     Müsteşar Bey'i yıllardır tanıyoruz. Ama belli ki farklı tanımışız. Anadolu liseleri niye çöküyor diye sızlanıp duruyorduk, nedenini öğrenmiş olduk. Meğerse her şey planlıymış. Özel okulculuğun önündeki en büyük engelin de başkaları değil bizzat Müsteşar Bey'in ta kendisi olduğundan da bu vesileyle haberdar olduk. 
     Sayın Müsteşar aynı zamanda YÖK üyesi. Madem yabancı dille öğretime bu kadar karşı neden habire yabancı dille öğretim yapan üniversitelere onay veriyor Dahası "eserim" diye üvündüğü süper liseler ne kadar yabancı dil öğretiyor 
     Demek ki bugüne kadar Galatasaray, Robert, İstanbul Erkek, ODTÜ, Boğaziçi gibi güzide öğretim kurumlarımız, Türkiye'ye ve Türkçeye ihanet eden insanlar yetiştirdi ha 
     Bu sözleri sıradan birisi söylese güler geçerdim. Söz konusu okulların oranı sadece yüzde 21. Ya diğerleri Sayın Cordan Türkçeyi yozlaştıran acaba hangileri .. 
     Türk milli eğitimini on yıldır yukarıdaki sözlerin sahibi Cordan yönetiyor. Bakanlar sadece gelip gidiyor. Sonuç ortada. Siz hala eğitim sorunlarının çözüleceğinden umutlu musunuz .. 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
