<DOC>
<DOCNO> 47384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sonspo18.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetici Albayrak "Sergen'den daha fazla şeyler bekliyoruz" 
</HEADLINE>
<TEXT>

     Galatasaray Kulübü Futbol Şubesi Üyesi Abdurrahim Albayrak, Sergen'den çok daha fazla şeyler beklediklerini söyledi. 
     Abdurrahim Albayrak, bu oyuncunun 5-6 kilo fazlasının bulunduğunu ifade ederek, ''Sergen bu kilolarından kurtulduğu zaman taraflı tarafsız herkesin beğeneceği ve hayran olacağı bir futbol ortaya koyacak. Kendisinin çapında futbolcu Avrupa'da dahi çok yok. Bu nedenle kendisinden çok daha fazla şeyler bekliyoruz. Bu beklentilerimiz de boşa çıkmayacak'' diye konuştu. 
     Beşiktaş ile olan ilişkilerinin her zaman iyi olduğunu kaydeden Albayrak, 21 Ekim Pazar günü yapılacak derbi maçın da dostluk ve barış içinde geçmesini diledi. 
     Albayrak, Beşiktaş'tan 1600 bilet talep ettiklerini ve bunu aldıklarını kaydederek, ''Bu konuda hiçbir sıkıntımız yok. Biz de onlara aynı sayıda bilet vereceğiz. Beşiktaş'a teşekkür ederiz'' dedi. 
     Albayrak, FC Nantes maçında Serkan'ın kaçırdığı pozisyondan sonrasında kendisini sakatladığını anlatırken, oyuncuları sürekli motive etmeye çalıştığını sözlerine ekledi. 
     






</TEXT>
</DOC>
