<DOC>
<DOCNO> 3394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sonspo06.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Asbaşkanı Ceylan "İstifa etmiyorum" 
</HEADLINE>
<TEXT>

     Beşiktaş Kulübü Asbaşkanı İzzet Ceylan, son günlerde hakkında çıkarılan "istifa etti" haberlerinin gerçeği yansıtmadığını ve görevinin başında olduğunu söyledi. 
     Ceylan, Akaretler’deki kulüp binasında gerçekleştirilen yönetim kurulu toplantısı öncesi yaptığı açıklamada, yönetim kurulundan istifasının söz konusu olmadığını belirterek, "Ben bu söylentilerin nasıl çıktığına anlam veremiyorum. Yönetime arkadaşlarımızla birlikte seçildik ve birlikte gideriz. Sonuna kadar görevimin başındayım" dedi. 
     Yoğun işleri nedeniyle son zamanlarda yönetim kurulu toplantılarına katılamadığını kaydeden Ceylan, "Herhalde toplantılara gelemediğim için bu tür söylentiler ortaya atıldı. Biz Beşiktaş Yönetim Kurulu olarak birlik ve beraberlik içinde görevimizi sürdürüyoruz. Bu birlik ve beraberliğimizi de kimse bozamaz" diye konuştu. 
     




</TEXT>
</DOC>
