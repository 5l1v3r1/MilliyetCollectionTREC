<DOC>
<DOCNO> 48089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/dunya/dun01.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırı helikopterleri devrede 
</HEADLINE>
<TEXT>
SON ÜÇ GÜNDE 78 SİVİL ÖLDÜ 
     DIŞ HABERLER SERVİSİ 

     K bil'e düzenlenen gündüz saldırılarında ABD, dün ilk kez saldırı helikopterlerini kullandı. Üç haftadır süren bombardımanın etkisiyle hava savunması hayli zayıflayan Taliban'ın K bil üzerinde uçan uçak ve helikopterlere uçaksavar ateşi açmadığı gözlendi. Saldırıların ardından K bil'de 18 sivilin öldüğü, 23'ünün yaralandığı öne sürülürken, Herat'ta son üç günde 60 sivilin hayatını kaybettiği iddia edildi. 
     
     Çatışmalar şiddetlendi 
     Bu arada, Taliban yönetimi de ABD saldırılarına karada daha etkili cevap verilmesi için köylere ve kentlere daha fazla roketatar, ağır makineli tüfek ve uçaksavar silahlarının dağıtılmasına karar verdi. Taliban yönetimine karşı savaşan Kuzey İttifakı da, kuzeydeki Dara - i Suf cephesinde şiddetli çatışmalar çıktığını açıkladı. Kuzey İttifakı sözcüsü Muhammed Eşref Nedim, ABD'nin yardımıyla saldırı başlattıklarını belirtti. 
     
Molla Ömer de oğlunu kaybetti      Taliban lideri Molla Muhammed Ömer'in 10 yaşındaki oğlunun, ABD'nin hava saldırısı sırasında öldüğü açıklandı. Kandahar'a yönelik ilk hava saldırılarında karnından ve kalçasından ağır yaralanan çocuğun doktoru Abdül Bari, BBC'ye yaptığı açıklamada, "Çocuğu iki - üç saat kurtarmaya çalıştım ama olmadı" dedi. Molla Ömer'in amcasının da aynı saldırıda yaralandığı ve hastanede olduğu bildirildi. 
     
Taliban milisleri teslim oluyor      Kuzey İttifakı, 500 kadar Taliban askerinin Afganistan'ın kuzeyindeki Mezar - ı Şerif kenti yakınlarında teslim olduğunu öne sürdü. Kuzey İttifakı'nın önde gelen komutanlarından General Üstad Attah'ın sözcüsü, Reuters'e yaptığı açıklamada, aralarında 10 komutanın bulunduğu 500 kadar savaşçının, önceki gün General Attah'a teslim olduğunu söyledi. 
     



 DÜNYA 











</TEXT>
</DOC>
