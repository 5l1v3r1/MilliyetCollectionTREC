<DOC>
<DOCNO> 20858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sondun03.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya'da bombalı saldırı 13 yaralı 
</HEADLINE>
<TEXT>

     İspanya'nın başkenti Madrid'in kalabalık bir merkezinde, bir otomobile yerleştirilen bombanın patlaması sonucu 13 kişinin yaralandığı bildirildi. 
     Polis, akşam saatlerinde meydana gelen patlama sonucunda iki güvenlik görevlisinin ciddi şekilde yaralandığını, diğer yaralıların olay anında oradan geçen vatandaşlar olduğunu açıkladı. Hafif yaralanan diğer 11 kişiden sadece 8'inin hastaneye götürüldüğünü bildiren polis, patlamadan yedi dakika önce Bask bölgesinin bağımsızlığı için mücadele veren ayrılıkçı ETA örgütü adına bir kişinin itfaiyecileri aradığını ve patlamayı haber verdiğini belirtti. Bu arada, polisin olay yerini kontrol altına aldığı ve İçişleri Bakanı Mariano Rajoy'un patlamadan birkaç dakika sonra bölgeye geldiği kaydedildi. 







</TEXT>
</DOC>
