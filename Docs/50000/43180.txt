<DOC>
<DOCNO> 43180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/uras.html </URL>
<DATE> 2001/09/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Kırklareli iddialı 
</HEADLINE>
<TEXT>

ON yıl sonra Trakya’nın en gelişmiş, en zengin şehri olmak istiyorlar... 
     Ticaret ve Sanayi Odası Başkanı Hasan Buzol, "Organize sanayi bölgemizi göstermeden sizi bırakmam" diyerek ısrarcı olunca otomobile binerek şehir merkezine 14 kilometre uzaklıktaki bölgeye gittik. Kırklareli Organize Sanayi Bölgesi, Trakya’da Çerkezköy’den sonra yapılan ilk, devletten yardım almadan tamamlanan tek sanayi bölgesi olma özelliğini taşıyor. 
     Karamanlı Sami Özdağ ailesine ait Saray Grubu’nun Bafsar gofret ve kek tesislerini görünce şaşırdım. 27 bin metrekare kapalı alana sahip tesislere 35 milyon dolar harcanmış. Ülker ve Eti’den sonra üçüncü sırada yatırıma ve kapasiteye sahip. Saray Grubu’nun bu tesislerinde işletme müdürü Erdoğan Baydar’ın verdiği bilgiye göre, şimdilik 20 çeşit ürün üretiliyor. Çoğu ihraç ediliyor. Pırıl pırıl tesiste 150 işçi çalışıyor. 
     
     İş imk nı çıkacak 
     Bafsar’ın yanında Ekrem Akyiğit’e ait Collezione konfeksiyon fabrikası 35 bin metrekare kapalı alana sahip. 250 genç kız ve erkek işçi çalışıyor. 15 - 25 yaş grubu için ayda 80 bin parça giyim eşyası üretimi yapılıyor. İşletme müdürü Güvenir Kurtan, kapasite artırımı gerçekleşince daha çok işçiye iş imk nı ortaya çıkacağını söylüyor. 
     Biraz ötede Ömer Kurt’un İtalyanlarla ortak "yumuşak şeker" ve çikolata yatırımı tamamlanıyor. 
     Kırklareli’de imalat sanayiinde 170 dolayında tesis var. Bunların 72’si gıda sanayii, 53’ü tekstil ve giyim sanayii, 12’si metal eşya ve makine sanayii, 10’u orman ürünleri sanayii dallarında faaliyet gösteriyor. 
     Alpullu Şeker Fabrikası, Pınarhisar Çimento Fabrikası, Trakya ve Kırklareli Cam Fabrikası, Eczacıbaşı İlaç Sanayii, Zorlu Linen büyük sanayi kuruluşları. 
     Esnaf Odası Başkan Vekili Mehmet Can Soydan, çiftçinin gelirindeki düşmenin küçük sanayiin iş hacmini daraltmasından şik yetçi. Vali Vekili Orhan Arasan’ın verdiği bilgiye göre, Kırklareli’de İş Kanunu’na tabi 12 bine yakın işyerinde 55 bin kayıtlı işçi çalışıyor. İş ve İşçi Bulma Kurumu’na 2000 yılında 5.364 başvuru olmuş, 1721 kişi işe yerleştirilmiş. Bu yıl ek başvuru sayısı 531. İşe yerleştirilen sayısı 866 imiş. Kırklareli’de sulanabilir tarım arazisinin sadece yüzde 15’i sulanabiliyor. Bu nedenle tarımdakiler kuraklıktan çok etkilenmiş. Dönümden 200 kilogram ayçiçeği alanlar bu yıl 30 - 60 kilo, dönümden 300 kilo buğday alanlar bu yıl 100 kilo buğday alabilmiş. 
     
     Peynircilik merkezi 
     Kırklareli’de yılda 600 bin ton buğday, 100 bin ton ayçiçeği, 70 bin ton şekerpancarı üretiliyor. Ticaret Borsası Başkanı Turhan Altınel, yıllık 12 bin ton süt üretimi ile Kırklareli’nin peynircilik merkezi konumunu koruduğunu söylüyor. Şehir içinde esnaf kahvesinde Kavakdere köyünden Sebahattin Özbek ve Harun Özkan ile Karabayır köyünden Ercan Baydur ile sohbet ettik. Kuraklık nedeniyle buğday ve ayçiçeği veriminin düşüklüğünden, ayçiçeğini 325 bin liraya elden çıkardıktan sonra fiyatın 405 bin liraya yükselmesinden yakınıyorlar. Kuraklık nedeniyle besicilikte fabrika yemine mahkum kaldıklarını geçen yıl 5 milyon 400 bin lira olan fabrika yeminin bu yıl 9 milyon 200 bin liraya çıktığını bu durumda 187 bin liraya süt satmakla zarar ettiklerini anlatıyorlar. 
     Saffet Vurucu, Tarım Kredi Kooperatifi’ne tohum, gübre ve ilaç borçlarını ödeyememekten ve bu borçların faizinin yüzde 54’ten yüzde 102’ye çıkması ile ödeme şanslarının tümüyle yok olmasından yakınıyor. 
     
     Yaz.. Bunu yaz 
     Öğleden sonra Cumhuriyet Meydanı’nda Milliyet TIR’ı önünde Kırklarelililerle bir arada olduk. Öğretmen Soner Polat, "Milliyet yazarları halkı dinliyor, ama milletvekilleri, kamu ve mahalli idare yöneticileri halkın arasına karışarak halkı dinlemiyor" dedi. Pazar nedeniyle şehre gelen Kavakdere köylüleri ise, "Yaz gazatacı bey yaz " dediler. "İstatistik hocası Necdet Tekin Üsküpdereli. Annesi bizim Kavakdere köyünden Ecevit’in yanında dolaştı. Rey verdik. DSP’den milletvekili oldu. İki yıldır buralara uğramadı. Ankara’ya gidenler, orada da göremiyor. Yaz... Bunu yaz .." 
     Belediye Başkanı Cengiz Bağdan, şehrin altyapısını tamamladık. Şimdi yolları yapıyoruz. Şehir şantiye görünümünde diyor. Ticaret Odası Başkanı Hasan Buzol iddialı... "Altyapımız var. On yıl sonra Kırklareli Trakya’nın en gelişmiş, en zengin ili olacak." 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
