<DOC>
<DOCNO> 2795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sondun19.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail- Filistin görüşmesi başladı 
</HEADLINE>
<TEXT>

     İsrailli ve Filistinli görüşmeciler, öğleden sonra İsrail'de yeniden biraraya geldiler. 
     Nerede yapıldığı açıklanmayan görüşmeler başlamadan önce Filistinli görüşmeci Saib Erakat, ''Bütün ana konuları ele alacağız. Filistin lideri Yaser Arafat ve İsrail Dışişleri Bakanı Şolomo Ben Ami, Kahire'de yaptıkları görüşmede, anlaşma sağlanana dek görüşmelerin sürdürülmesinde anlaşmışlardı'' dedi. 
     Erakat, ''Görüş ayrılıkları aşılamadı. İsrail'de seçimlerin yapılacağı 6 Şubat'a kadar anlaşma sağlanabileceğini doğrusu sanmıyorum'' diye konuştu. Görüşmelere katılan Filistin heyetinde Erakat'ın yanı sıra Meclis Başkanı Ahmed Kurey, Enformasyon Bakanı Yaser Abdrabbo ve Gazze Güvenlik Şefi Muhammed Dahlan bulunuyor. İsrail heyeti de Ben Ami'nin yanı sıra Turizm Bakanı Amnon Lipkin Şahak, Barak'ın temsilcisi Gilad Şer ve İç Güvenlik Şefi Avraham Dişter'den oluşuyor. 
     
     




</TEXT>
</DOC>
