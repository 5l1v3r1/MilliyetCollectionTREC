<DOC>
<DOCNO> 4163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/sanat/asan.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanata yakından bakıyor 
</HEADLINE>
<TEXT>

Gazette 13 International’ın sahibi Güngör Denizaşan, tam 40 yıldır "opera dürbünü" biriktiriyor. Denizaşan, Avrupalı antikacıları bile şaşırtıyor 
     MEMETCAN DEMİRAY 

     İlginç bir gazeteciyle karşı karşıyayız. Sadece abonelere dağıtılan Gazette 13 International’ın sahibi Güngör Denizaşan’dan söz ediyoruz. Çünkü o sadece "güler yüzlü mizah - toplum gazetesi" çıkartmakla kalmıyor, "opera dürbünü" de biriktiyor. 
     Bu "koleksiyon", Güngör Denizaşan’a göre "dünyada ilk ve tek"... "Fransa ve İtalya’da etüd ettim. Opera dürbünü biriktiren var mı, diye antikacılara sordum. Öyle bir deli görmedik’ yanıtını verdiler" diyen Denizaşan’a, "Deli mi Estağfurullah" deyip sorduk Nasıl bu koleksiyona başladınız 
     
     Sigara verip bilet aldı 
     "1960’ta Milano’ya gittim. Bu arada operada Aida’ vardı. Bilet parası yerine Kulüp sigarası verdim. O zamanlar Türk sigaraları sükse yapıyordu. İkinci galeriye bilet aldım. Güzel kadınlar vardı içeride. Ellerinde de dürbünler... Baktım, çok güzel görünüyordu. Sonra Leyla Gencer’le röportaja gittim. Bu dürbünleri eskicilerde bulabileceğimi söyledi. O zamanın parasıyla 65 liraya bir tane aldım Maaşım 200 liraydı . Gören arkadaşlarım Ne o, röntgenciliğe mi başladın ’ diye espri yapıyorlardı. O zaman bana bir hastalık geldi ve gittiğim yerlerden bir-iki tane dürbün almaya başladım." 
     
     Benim çocuklarım 
     Güngör Denizaşan, "çocuğum" diye nitelediği 66 adet dürbünün, bugün maddi değil ama manevi değere sahip olduğunu söylüyor. Yurtdışında ucuza satılan bu dürbünlerin, Türkiye’de fazla alıcısı olmadığı için "alabildiğine yüksek rakamlara" satıldığını sözlerine ekliyor. Peki ya dürbünlerinden bir tekini bile olsa satın almak isteyen çıkarsa ne yapar Denizaşan’ın yanıtı net "İnsan çocuğunu satar mı " 
     Tamam satmıyorsunuz. Peki operada kullanıyor musunuz Denizaşan, "Hayır" diyor, "Gerek duymuyorum." Ve elindeki dürbünü masanın üzerine bırakıp, sanat dünyasına bu kez "eleştirel" bir dürbünle bakıyor "Gösteriş hik yesi değil bu. Devlet Senfoni Orkestrası’nın AKM’de verdiği konserleri hiç kaçırmam. Ama sanatçıya saygımdan dolayı, koyu renk takım elbise ve kravatımla giderim. Bugün Türkiye’de montla ve kazakla gidenler var " 
     
     O bir Akrep 
     Yazının başında da belirttiğimiz gibi, hayli ilginç bir gazeteci, Güngör Denizaşan. Evine girer girmez ilk sorusu, "Burcun ne " oluyor. "Akrep" yanıtı, evdeki dağınıklık gibi görünen "düzeni" açıklamaya yetiyor. Çünkü Denizaşan da Akrep burcundan olduğunu söylüyor övünerek. Birçok eski eşyanın yayıldığı evde dürbünler, salonun baş köşesindeki vitrinde duruyor. Evin çocukları olmanın ayrıcalığı ve 65 kardeşle bir arada bulunmanın mutluluğuyla... 
     


 SANAT 









</TEXT>
</DOC>
