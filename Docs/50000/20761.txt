<DOC>
<DOCNO> 20761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur34.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş ile Enis Öksüz başbaşa çay içti 
</HEADLINE>
<TEXT>

     Devlet Bakanı Kemal Derviş ile Ulaştırma Bakanı Enis Öksüz, TBMM'de bir süre görüştüler. 
     Devlet Bakanı Kemal Derviş, Bankalar Kanunu değişikliğine ilişkin tasarı Genel Kurul'da ele alınırken, yerini Orman Bakanı Nami Çağan'a bırakarak salondan ayrıldı. Bürokratlarıyla çalışmak istediği belirten Derviş, buradan Plan ve Bütçe Komisyonu Başkanı Metin Şahin'in odasına geçti. Derviş, odada bulunan Bakan Öksüz ile bir süre görüştü. Öksüz ve Şahin, bir süre sonra odadan dışarı çıktılar. 
     Enis Öksüz, gazetecilerin sorularını yanıtlarken Kemal Derviş ile çay ve ıhlamur içtiklerini belirtirken, Şahin de ''Gerçekten de öyle''dedi. Öksüz, gazetecilerin ''Buzlar eridi mi '' sorusuna, ''Var mıydı '' karşılığını verdi. Bakan Öksüz daha sonra gazetecilere dönerek, ''Siz yok musunuz, siz...'' şeklinde konuştu. 
     Metin Şahin ise gazetecilerin soruları üzerine Bankalar Kanunu değişikliğinde tartışmalara neden olan, ''Bankaların borç ve yükümlülüklerinin binde 5'i kadar Fon'a kesinti'' konusundaki değişiklik önergesinin ''Genel Kurul'daki görüşmelerde yeniden gündeme gelmeyeceğini'' söyledi. 
     
     
     
     







</TEXT>
</DOC>
