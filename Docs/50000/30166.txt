<DOC>
<DOCNO> 30166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sontur19.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelev patroniçesi Manukyan'ın oğlu sorgulanıyor 
</HEADLINE>
<TEXT>

     İstanbul'da genelev çetelerine yönelik düzenlenen operasyonlarda gözlem altına alınan 100'ün üzerindeki kişiden, Kerope Çilingir'in de aralarında bulunduğu 45'inin sorgusu sürüyor. 
     Karaköy'deki genelevde çalışan kadınların şikayetleri üzerine İstanbul Organize Suçlar Şube Müdürlüğü'ne bağlı ekiplerce başlatılan operasyon kapsamında, 100'ün üzerinde kişi gözlem altına alındı. Operasyonu sürdüren polis, dün gece de geçtiğimiz günlerde ölen ''Pera Kızı'' ve ''Genelev Patroniçesi'' olarak bilinen Matild Manukyan'ın oğlu Kerope Çilingir'i yakaladı. 
     Şubede yapılan sorgulamalar sonucu, Çilingir'in de aralarında bulunduğu ''Özbeyler'' ve ''Yazoğlu'' adıyla bilinen gruplara üye 45 kişi dışındakiler serbest bırakıldı. 
     Sorguları süren bu kişiler, bugün gruplar halinde Haseki Hastanesi'ne götürülerek sağlık kontrolünden geçirildi. 
     Genelevde, ''Genelev ağası'', ''Meydancı'', ''Kolpacı'' olarak bilinen bu kişiler, ''Kadınlara zorla çek imzalatmak'', ''Çalışan kadınlar üzerinde baskı kurmak'', ''Zorla çalıştırmak'' ve ''Tehditle para almak'' suçlarını işledikleri iddiasıyla sorgularının tamamlanması için yeniden şubeye getirildi. 
     Bu kişilerin sorgularının tamamlanması amacıyla İstanbul DGM'den 3 gün gözetim süresi alındı. 
     
     







</TEXT>
</DOC>
