<DOC>
<DOCNO> 49057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/spor/spo15.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Erkekler korktu Berube koştu      CEMAL ERSEN 

     ANTALYA’DA 4 - 12 Kasım’daki Dünya Halter Şampiyonası için bire bir koruma sağlanacağı sözü verilen ABD, sporcularını Türkiye’ye gitmek konusunda serbest bıraktı. 18 halterci arasından sadece 58 kiloda Jackie Berube isimli bayan sporcu katılacağını bildirip, erkek sporculara örnek oldu. Bu durum şaşkınlık yaratırken, ABD’nin kendisine eşlik edecek antrenör ve yönetici konusunda da sıkıntı yaşadığı bildirildi. 
     
Azrailden kırmızı kart      SARI ve kırmızı kartı icat eden İngiliz Ken Aston vefat etti. Trafik ışıklarında beklerken bu uygulamanın aklına geldiğini belirten 86 yaşındaki Aston sayesinde, 1966 Dünya Kupası’nda kartlar kullanılmaya başlamıştı. 
     
Hakan beklemede      İTALYA’DA Corriere Dello Sport, bugünkü Juventus - Inter derbisi öncesi iki kulüp yöneticilerinin Hakan Şükür’ün transferini bitireceğini yazdı. Milli futbolcu da bu transfere sıcak bakıyor. 
     
Bosna sınavı      A Milli Bayan Futbol Takımı, 4. FIFA Bayanlar 2001 - 2003 Dünya Kupası grup elemelerinde bugün 15.00’de Zeytinburnu Stadı’nda Bosna Hersek’i konuk edecek. Türkiye, ilk iki karşılaşmada deplasmanda Beyaz Rusya ve Slovakya’ya aynı sonuçla 3 - 0 yenilmişti. 
     



 SPOR 

























</TEXT>
</DOC>
