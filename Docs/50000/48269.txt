<DOC>
<DOCNO> 48269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/dunya/adun.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika vurup vurup kaçacak 
</HEADLINE>
<TEXT>

İngiliz basını Afganistan'da hiçbir zaman geniş çaplı bir kara harekatı olmayacağını, vur-kaçların süreceğini yazdı 
     DIŞ HABERLER SERVİSİ 

     Amerikan özel kuvvetleri, önceki gece Afganistan'a ikinci kez kara operasyonu düzenlerken, savaş uçakları Kabil'in kuzeyindeki Taliban hedeflerini vurdu. 
     İngiliz gazeteleri, Afganistan'da geniş çaplı bir kara harekatının hiçbir zaman yapılmayacağını savaşın "vurkaç" harekatı şeklinde geçeceğini yazdı. 
     Kandahar Havaalanı çevresinde geçen Cuma düzenlenen vurkaç operasyonuna 100 kadar özel kuvvet askerinin katıldığını duyuran Pentagon, önceki gece gerçekleşen ikinci kara harekatıyla ilgili hiçbir açıklama yapmadı. 
     
     İttifak'ın önü açılıyor 
     Umman Denizi'ndeki uçak gemilerinden kalkan savaş uçakları da başkent Kabil'in 25 kilometre kuzeyindeki Taliban mevzilerine dün saldırı düzenledi. ABD uçaklarının Kuzey İttifakı'nın karşısındaki Taliban mevzilerini vurmasıyla ittifakın Kabil'e doğru ilerlemesinin önü açılmaya başladı. 
     ABD Dışişleri Bakanı Colin Powell, Kuzey İttifakı güçlerinin başkent Kabil'i iki üç hafta içinde ele geçirebileceklerini belirtti. 
     
     Böl, yıprat taktiği... 
     Uluslararası Stratejik Araştırmalar Enstitüsü uzmanı Christopher Bellamy, The Independent on Sunday'e yaptığı açıklamada "Olası harekatlar Taliban'ı bölmeye, yıpratmaya ve moral bozmaya yönelik vur-kaçlar şeklinde devam edecek" dedi. 
     
Savaş vakti      Roosevelt uçak gemisindeki hava birlikleri, Afganistan'daki harekatın ilk gününden bu yana aktif görevde. Gemideki pist personeli şafağın söktüğü saatlerde görevden dönenleri karşılıyor. Önde izleme uçağı E2C Hawkeye ve ardında vurucu timler... 
     



 DÜNYA 















</TEXT>
</DOC>
