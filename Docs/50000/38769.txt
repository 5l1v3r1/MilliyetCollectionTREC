<DOC>
<DOCNO> 38769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sondun08.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vatikan'da Başpiskoposun evliliğiyle doğan kriz sürüyor 
</HEADLINE>
<TEXT>

     Başpiskopos Emanuele Milingo'nun, Moon tarikatı yüzünden Güney Koreli eşi Maria Sung'a direkt ulaşamadığı belirtildi. 
     Vatikan kaynaklarindan verilen bilgide, ''Afrikalı Başpiskopos Milingo, Maria Sung ile direkt görüşmenin yollarını arıyor, ancak bunaulaşmayı başaramıyor. 
     Çünkü o, tarikat tarafından gizleniyor. Birileri her zaman direkt konuşmayı engelliyor'' denildi. 
     Yetkililer, Milingo-Sung oyalını ''İki kişinin kişisel meselesi. Bir başaktör yok'' diye yorumlarken Moon tarikatının herhangi bir girişiminin Vatikan tarafından tanınmadığı belirtildi. 
     Verilen bilgilerde, monsenyör Milingo'nun görüşme için ultimatom gönderdiği iddiaları da bir kez daha yalanlandı. 
     Bu arada açlık grevine ve her sabah 06.00'da San Pietro kilisesi önünde dualarına devam eden Güney Koreli doktor Sung, bugün öğlen saatlerinde de San Pietro'ya giderek ilk defa günde 2 kez dua etti. 
     Doktorlar, kocası Milingo'yu görene kadar açlık grevine devam edeceğini söyleyen Sung'un sağlık durumunun şimdilik endişe verici boyutta olmadığını açıkladı. 
     Uzun süredir gündemde kalan olay, katolik kilisenin önemli başpiskoposu Afrikalı Milingo'nun 27 Mayıs tarihinde aforoz edilmeyi göze alarak Amerika'da faaliyet gösteren Moon tarikatından hiç tanımadığı 43 yaşındaki güney Koreli Maria Sung ile evlenmesi ve daha sonra da 2 hafta önce eşini bırakarak kiliseye geri döndüğünü açıklamasıyla başlamıştı. Vatikan'dan 2 gün önce yapılan açıklamda ise Milingo ile Sung'un görüşecekleri bildirilmişti. 
     
     
     







</TEXT>
</DOC>
