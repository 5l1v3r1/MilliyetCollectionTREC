<DOC>
<DOCNO> 5707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/siyaset/asiy.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal nereye koşuyor 
</HEADLINE>
<TEXT>

CHP lideri Baykal, aralarında eski sağcıların da bulunduğu bir grupla "Bilim ve İlim Platformu" oluşturacak. Platformda üniversite hocalarının yanı sıra, siyasetçiler ve işadamları da yer alacak 
     AYHAN AYDEMİR Ankara 

     Siyasetin sağ yelpazesinde boşlukta kalan laik ve demokrat isimleri kendi kulvarına çekmek için girişimde bulunduğu öne sürülen CHP Genel Başkanı Deniz Baykal, şimdi de yine aralarında eski sağcıların da bulunduğu bir grupla yola çıkarak "Bilim ve İlim Platformu" oluşturuyor. 
     Araştırma ve Geliştirme Merkezi gibi çalışacak kuruluşun genel koordinatörlüğünü Bülent Tanla üstlenecek. 
     
Platformun işlevi      Baykal’ın çeşitli kesimlerden isimleri bir araya getirmeyi planladığı platformda üniversite hocalarının yanı sıra, siyasetçiler ve işadamları da yer alacak. Bu isimler arasında DYP eski Genel Sekreteri ve Yolsuzluklarla Mücadele Derneği Başkanı Tevfik Diker, Çevre Komisyonu Başkanlığı yapan ANAP Bursa eski Milletvekili Feridun Pehlivan, ANAP Grup eski Başkan Vekili Uğur Aksöz, Devlet eski bakanlarından Gürcan Dağdaş bulunuyor. Eski rektörlerden Halil Cin’e de bu kurulda görev alması için teklif götürüleceği belirtiliyor. 
     Bilim ve İlim Platformu, tamamen bağımsız çalışacak. Bu kurumdaki isimlerin her biri kendi uzmanlık alanlarında projeler üretecek ve üretilen projeler bu platform tarafından kamuoyuna açıklanacak. Böylece üretilen projelerden hem ülke halkının bilgilendirmesi sağlanacak hem de CHP’nin yararlanmasına açılacak. 
     
DYP’den ANAP’a geniş bir yelpaze      Tevfik Diker Emekli havacı yarbay. DYP’den 1991 seçimlerinde Manisa’dan milletvekili seçildi. 1995’de yeniden Çiller’in listesinden parlamenter oldu. DYP’de Genel Sekreterlik yaptı. Çiller ile yolu ayrılınca Refahyol döneminde ANAP’a geçti. 1999 seçimlerinde Yılmaz, listeye almadı 
     Halil Cin Konya Selçuk Üniversitesi Rektörlüğü dönemindeki başarısıyla politikacıların dikkatini çekti. 1994 yerel seçiminde DYP’den adaylığı gündeme geldi ancak Çiller ile anlaşamadı. 1995’te ANAP listesinden Konya Milletvekili seçildi. 1999 seçimi öncesinde küskünler hareketinin içinde yer alarak DTP’ye geçti. Türk - İslam sentezini savunanlara yakın olarak gösteriliyor. 
     Uğur Aksöz ANAP eski Adana Milletvekili. Partisinin Grup Başkan Vekilliği’ni yaptı. Yılmaz daha sonra kendisini listeye koymadı. 
     Feridun Pehlivan ANAP Bursa milletvekili idi... Çevre Komisyonu Başkanlığı yaptı. 
     Gürcan Dağdaş Aydın Menderes’in kontenjanından kapatılan RP’den İstanbul Milletvekili seçildi. Devlet Bakanlığı yaptı. Menderes’in bu partiden istifasından sonra o da ayrıldı. Daha sonra Cindoruk’un Genel Başkanlığı döneminde DTP’ye gitti. 
     
Menderes açık kapı bıraktıANKARA Milliyet 
     CHP Genel Başkanı Deniz Baykal, dün Kırımlılar Derenği Başkanı Kazım Kurt ve dernek üyelerini makamında kabul etti. Dernek üyelerinin getirdiği öyresel cepkeni ve kuşağı giyen, geleneksel içkileri olan kımızı içti. Baykal, CHP’nin İstanbul Milletvekili Aydın Menderes ve İlhan Kesici gibi politikacıları CHP’ye çağırdığı yönündeki haberleri de dolaylı olarak doğruladı. Baykal, "Her ikisi de Türkiye siyasetinin saygıdeğer isimleri. Türkiye için önemli katkılar yapacaklarına inanıyorum" dedi. 
     
Kıymetli devlet adamıdır’      CHP lideriDeniz Baykal’ın partisine davet etmeyi düşündüğü İstanbul Bağımsız Milletvekili Aydın Menderes, kendisine herhangi bir teklif gelmediğini belirtirken, açık kapı da bıraktı. Dün bir basın toplantısıyla, iddialara cevap veren Menderes, "Baykal, kıymetli devlet adamıdır. Partisiyle Türkiye’ye çok güzel hizmetler vereceğini tahmin ediyorum" dedi. CHP’den bir teklif gelmesi halinde bunu basın önünde tartışmayacağını söyleyen Menderes, karar vermesi halinde kamuoyunu haberdar edeceğini ifade etti. 
     
Kesici Söz konusu değil      ANAP eski Milletvekili İlhan Kesici, CHP Genel Başkanı Deniz Baykal’ın kendisine beraber siyaset için teklifte bulunmadığını belirterek "Böyle bir birliktelik söz konusu olmaz" dedi. Londra’da Türkiye - Avrupa Birliği ilişkilerinin ele alındığı Wilponpark konferansında bulup konuştuğumuz Kesici, kendisine ne bir teklifte bulunulduğunu, ne de Deniz Baykal’la aralarında böyle bir konuşma olduğunu söyledi. 
     


 SİYASET 












</TEXT>
</DOC>
