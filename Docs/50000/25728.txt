<DOC>
<DOCNO> 25728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/yazar/zbirand.html </URL>
<DATE> 2001/06/08/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Dışardaki Türkler paralarını neden getirsin 
</HEADLINE>
<TEXT>

     Başta Almanya olmak üzere, yabancı ülkelerde çalışıp yaşayan yaklaşık 5 milyon vatandaşımızı para kasası görmek gibi bir alışkanlığımız var. Özellikle 70-80’li yıllarda, ne zaman başımız sıkışsa, hemen çağrılar yaparız. Paralarını Türkiye’ye aktarmalarını, yatırımlarını anavatanda değerlendirmelerini isteriz. Bazen abartıp, Türkler paralarını çekerse, dünya finans sisteminin yıkılacağını dahi iddia ederiz. 
     Son kriz, onları tekrar hatırlattı. 
     Devlet Bahçeli son Almanya gezisinde bu çağrıyı tekrarladı. Bahçeli, Almanya’da yaşayan Türklerin sadece para birikimini değil, deneyim ve bilgi birikimlerini de Türkiye’ye getirmelerini istedi. 
     Acaba bu beklentiler gerçek mi 
     Almanya’daki Türk toplumunu en yakından gözleyen kişi Faruk Şen’dir. Kurduğu enstitünün istatistikleride çok çarpıcı bir değişiklik yaşandığına işaret ediyor. 
     Yurtdışındaki vatandaşlarımız artık çok farklılar. 
     70-80’lerdeki koşullar ile bugünkü koşullar öylesine değişmiş ki, karşımıza bambaşka bir profil çıkıyor. 
     Faruk Şen’in verilerine göre, Almanya’daki Türk vatandaşlarının yıllk tasarrufları 6.5 milyar mark civarında. Ancak Türkler artık genelde paralarını yaşadıkları ülkede değerlendirmeyi tercih ediyorlar. Bankalarda para tutup faiz ile yaşayanların sayısı son derece düşük. 
     Genelde de ev satın alıyorlar. Ev sahibi olanların sayısı 125 bini bulmuş durumda. Borsa’yı veya birkaç kişi birleşip iş yatırımı yapmayı tercih ediyorlar. Tüketime ayırdıkları para da giderek artıyor. 
     "Türkiye’deki işadamları veya, tasarruf sahipleri paralarını başka ülkelerde değerlendirir, başka ülkelere yatırım yaparken bizden bunun tam aksini yapmamız istenmemeli" diyen bir Türk işadamı şöyle devam etti "Türkiye’de yaşayanlar hükümete güvenmezken, biz neden güvenelim ". 
     
İlgi, THY ve TELEKOM’a...      Bu kuşkulu bakışa rağmen, Almanya’daki Türk vatandaşları, özellikle THY ve TELEKOM satışa çıkarsa bu hisselerden almak istediklerini belirtiyorlar. 
     Ancak bunun da iki koşulu var 

</TEXT>
</DOC>
