<DOC>
<DOCNO> 39601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/guncel/gun02.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Garih evinin arazisini rüyasında görmüş... 
</HEADLINE>
<TEXT>

Garih, yaşadığı evin öyküsünü Yülek’e şöyle anlatmış "Rüyamda Yahya Efendi’yi gördüm. O arsayı al. Bizim mezara da bak’ dedi. Ben de aldım" 
     ÖNAY YILMAZ İstanbul 

     AK Parti İstanbul Milletvekili Prof. Dr. İrfan Gündüz, işadamı Üzeyir Garih’in Çırağan’da kendisinin de oturduğu arsayı rüyasında gördükten sonra aldığını söyledi. 
     Gündüz, "Üzeyir Bey, bu olayı Ertan Yülek’e anlatmış. Garih, Yülek’e, Rüyamda Yahya Efendi’yi gördüm. Çırağan’da evinin bulunduğu arsayla ilgili, o arsayı al orayı şenlendir, bizim mezara da bak dedi. Ben de onun üzerine bu arsayı aldım’ demiş" diye konuştu. 
     Garih’in mezarı başında öldürüldüğü Küçük Hüseyin Efendi’nin kasideleri de olan şair ruhlu bir insan olduğunu anlatan Gündüz, "Arayan Leyla’sını da, mevasını hedefini da, Mevla’sını da bulur" sözünün de ona ait olduğunu söyledi. Garih’in Türk kültürüyle yoğrulmuş bir insan olduğunu, üzerinde cevşen, Ayet - el Kürsi ve Tevrat çıktığını belirten Gündüz, sözlerini şöyle sürdürdü 
     
     Mezarını onarttı 
     "Cumartesi günleri aslında Museviler çalışmaz. Ama Üzeyir Bey, cumartesi günü Bulgaristan Başbakan 1. Yardımcısı ile saat 13.00’e kadar toplantı yapıyor. Diyalog yanlısı, Türk kültürüyle büyümüş, sıcak, güler yüzlü birisiydi. Bu memlekette para kazanmış ve bu memlekete yatırım yapmış bir insan... Yahya Efendi’nin işaretiyle gidip o arsayı satın almış. Daha sonra da Yahya Efendi’nin mezarına çok hizmet etti, bakım yaptırdı. 
     

</TEXT>
</DOC>
