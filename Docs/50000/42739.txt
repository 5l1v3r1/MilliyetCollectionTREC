<DOC>
<DOCNO> 42739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/spor/spo02.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ah bir oynasam" 
</HEADLINE>
<TEXT>

Kenneth Andersson golsüzlüğünü yedek beklemesine bağladı, "En son ne zaman 90 dakika oynadığımı hatırlamıyorum" dedi 
     MEHMET DEMİRCAN 

     Kendime gelemedim’ 
     FENERBAHÇE’NİN İsveçli golcüsü sakatlandıktan sonra bir türlü istediği form düzeyini yakalayamadığını söyledi. En son hangi maçta gol attığını da bir türlü hatırlayamayan tecrübeli futbolcu şöyle konuştu "Bir an önce formamı giymek istiyorum. Doğrusunu öğrenmek isterseniz, ne zaman 90 dakika forma giydiğimi bile bilmiyorum." 
     
     Arap atı gibiyim’ 
     "TABİİ Kİ ben de gol atmak istiyorum ama oynamayan bir futbolcu nasıl gol atar ki. Oynarsam atacağım. Zaten ilk yılımda da ilk maçlarda pek iyi bir performans gösteremedim. Sonradan açıldım, haftalar geçtikçe gollerimi sıraladım. Arap atı gibiyim, yani bir dizel otomobil gibi... Ama takımın durumu iyi. Kazanmaya devam ediyoruz. Önemli olan da bu zaten." 
     
     Tek yıldız Rüştü’ 
     "TÜRKİYE’DE bir tek yıldız var Bana göre Rüştü Türkiye’nin değil, dünyanın bir numaralı kalecisi. O yaşayan bir efsane. Bazen izlerken onun yaptığı kurtarışlara inanamıyorum. Tabi ki bir de Hakan Şükür konusunda konuşmak istiyorum. Hakan Şükür’e karşı oynadığımız maçlarda "Beyler karşı takımda Hakan Şükür var. O’na göre oynayın" diye her zaman ekstra önlem alınırdı." 
     
Kafese tepki büyüyor      FENERBAHÇE taraftarları yönetime başvurarak Ali Sami Yen Stadı’nda konuk seyirciler için yapılan demir parmaklıklara karşı önlem alınmasını istedi. Taraftarlar tribünde kendilerine hareket alanı bırakılmadığı ve çevreden gelecek tacizlere de açık olduklarını iddia ederek, "Kafese girmek istemiyoruz. Bu konuda gerekli tedbirlerin alınmasını, intikam çığlıkları atanların arzularının önlenmesini istiyoruz" dediler. 
     
Rastlantıya bak      MUSTAFA Denizli’nin basın toplantısını UEFA adına izleyen, Galatasaray Basın Danışmanı Turgay Vardar’ın kızı Harika Vardar, önce babasının başarı dileklerini tecrübeli teknik adama iletti, sonra ceza raporunu yazdı. Toplantıyı 16.30 olarak açıkladığı halde 35 dakika geç başlatan Mustafa Denizli uyarılırken, tekrarı halinde ceza alacağı bildirildi. 
     
Futbolcular sabırsız      SARI - Lacivertli oyuncular maçı sabırsızlıkla beklemeye başladılar. Samandıra Tesisleri’nde dün yapılan hafif çalışmaya sakatlıkları süren Mirkovic ve Mert Meriç de çıktı. Yöneticiler akşam kampı ziyaret edip, oyunculara moral verdiler. 
     
12. adama çağrı      YÖNETİM Barcelona maçı için taraftara destek çağrısı yaptı. Asbaşkan Murat Özaydınlı Şampiyonlar Ligi’ndeki ilk maçta seyircinin desteğine ihtiyaçları olduğunu söylerken, dün gişelerden satılan bilet toplamı 15 bini buldu. Bu arada Basri Dirimlili mezarı başında anıldı. 
     



 SPOR 


























</TEXT>
</DOC>
