<DOC>
<DOCNO> 16340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun12.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkumları kızdıran anons 
</HEADLINE>
<TEXT>

Cezaevi yönetiminin "İsteyen teröristler spor salonu için başvurabilir" anonsuna mahkumlar tepki gösterdi 
     ANKARA Milliyet 

     İstanbul, Ankara ve İzmir Baro başkanları, Adalet Bakanlığı’na, ölüm oruçlarının bitirilmesi için, içinde spor salonları, kütüphane ve yemekhanelerin bir an önce açılmasını da bulunduran "idari önlemler paketi" sundu. Ancak bu önerilerin kabul edilmesi halinde uygulamanın nasıl olacağı soru işaretleri oluşturdu. 
     Avrupa Konseyi ve AB’nin baskıları sonucu, Tekirdağ F Tipi Cezaevi’nde, geçen ay ölüm oruçları devam ederken spor salonunun açılması yönünde bir uygulama başlatıldı. Ancak cezaevi yönetiminin, "Cezaevimizin spor salonu açılmıştır. İsteyen teröristler cezaevi yönetimine dilekçeyle başvurabilir" anonsu, eyleme katılmayan tutuklularla hükümlülerin bile tepkisine neden oldu. Anonsların bu şekilde yapıldığını belirten İHD Genel Başkanı Hüsnü Öndül, tepkisini şu sözlerle gösterdi 
     "Hiç bir tutuklu ve hükümlü, böyle bir anons sonucu, faaliyete katılabilecek durumda olsa bile, çağrıya yanıt vermez. Tutuklu ve hükümlülerden dilekçe vermelerini istemişler. Dilekçeyi arzederim’ diye bitirmeyen mahkumların talepleri kabul edilmemiş. Bir ceza infaz kurumundaki tutuklu ve hükümlünün terörist olarak anons edilmesi kabul edilemez. Kaldı ki, ölüm orucunun sona erdirilmesi, tek başına spor salonlarının açılmasıyla mümkün değil. Zaten ölüm sınırında olan tutuklu ve hükümlülerin böyle bir aktiviteye katılması tıbben de imkansız." 
     


 GÜNCEL 

































</TEXT>
</DOC>
