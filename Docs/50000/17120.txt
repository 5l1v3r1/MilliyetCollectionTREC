<DOC>
<DOCNO> 17120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur23.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
b center 
</HEADLINE>
<TEXT>

     Dünya Bankası Başkanı James Wolfensohn Başbakan Bülent Ecevit'e gönderdiği mektupta, Dünya Bankası'nın Türkiye'ye desteğini sürdüreceğini belirterek, ''Yeni Programınızın uygulanması temelinde 'Ülke yardım stratejimiz' çerçevesinde diğer uluslararası ve iki taraflı desteklerle uygun olarak parasal yardımımızı çabuklaştırmaya hazırız'' dedi. 
     Başbakanlık Basın Merkezi tarafından yapılan açıklamada Dünya Bankası Başkanı Wolfensohn'un Başbakan Ecevit'e gönderdiği mektubun çevirisine yer verildi. 
     Wolfensohn, mektubunda, Devlet Bakanı Kemal Derviş'in açıkladığı Yeni Ekonomik Program ile ilgili olarak Ecevit'e ve Hükümete takdirini ifade etmek üzere mektubu yazdığını belirtti. Etkin uygulamanın, politik destek ve uluslararası finansman ile Türkiye'ye son krizleri aşmakta yardımcı olacağını kaydeden Wolfensonh ''Bütün başarılı ekonomik programlarda kilit nokta, toplumun bütün kesimlerinin desteği ve politik kararlılıktır'' dedi. 
     Dünya Bankası'nın Türkiye'ye desteğini sürdüreceğini belirten Wolfensohn, şunları kaydetti 
     ''Yeni programınızın uygulanması temelinde 'Ülke yardım stratejimiz' çerçevesinde, diğer uluslararası ve iki taraflı desteklerle uygun olarak parasal yardımımızı çabuklaştırmaya hazırız. Aynı zamanda, daha yakından Türkiye'nin şimdiki önceliklerine göre, desteğimizi sıralayacağız. Banka sektörüyle ilgili olarak Devlet bankaları ve müdahale edilen, Tasarruf Mevduatı Sigorta Fonu Kapsamı'na alınan bankalar hakkında, acilen ve erken davranmak gerekmektedir. Deneyimlerimize göre, bankaların yeniden yapılanmasında geç kalan ülkeler, vergi mükelleflerini ve toplumu daha yüksek maliyetlerle karşı karşıya bırakmışlardır. 
     Sosyal yardım olarak meslektaşlarımın hükümetinizle, Türkiye'nin fakir ailelerindeki kadın ve çocukları hedef alan özel bir programın geliştirilmesine yardım etmek için çalışmakta olduklarını biliyorum. Dünya Bankası, başka ülkelerde benzer programları büyük bir başarıyla desteklemiştir. 
     Diğer önemli bir sorun da sıkışık bir mali programla, sağlık ve eğitim alanındaki hayati programlarının nasıl korunacağıdır. Bugünkü krizin aşılmasında savurganlığa son verip, pahalı sermaye yatırımlarını geciktirerek söz konusu programların devamının sağlanmasında ısrar ediyorum. Ayrıca, uzun vadeli eğitim ve sağlık programları yanında hükümetinizle tarım, enerji ve iletişim alanlarında yakın işbirliğimizi sürdürmeyi ümit ediyoruz. 
     Bir kere daha hükümetinizin, Yeni Programı uyguladığı sürece Dünya Bankası'nın desteğinin devam edeceği hususunda sizi temin etmek isterim. Ekonomik iyileşme süratle sağlanırsa olumsuz sosyal sonuçların imkan nispetinde hafifleyeceğinden emin olabiliriz.'' 
     




</TEXT>
</DOC>
