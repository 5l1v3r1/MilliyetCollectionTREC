<DOC>
<DOCNO> 36755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/son/sonspo13.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un son bombası Ganalı Villars... 
</HEADLINE>
<TEXT>

     Trabzonspor, dış transferde prensipte anlaştığı ve Trabzon'a getirttiği Ganalı oyuncu Patrick Villars ile yarın büyük olasılıkla sözleşme imzalayacak. 
     Kulüp dış ilişkiler sorumlusu Kerim Kalafatoğlu, Villars ile yaklaşık 20 gün önce anlaştıklarını, ancak bazı Avrupa kulüplerin devreye girmesi sonucu bu futbolcunun transferini ancak noktalayabildiklerini söyledi. 
     Menajeriyle birlikte Trabzon'a gelen Ganalı oyuncu Patrcik Villars ise, İngiltere'nin FC Chelsea ve Almanya'nın BV Borussia Mönchengladbach takımlarından transfer önerisi aldığını, fakat kendisinin Trabzonspor'u tercih ettiğini bildirdi. 
     Yimpaş Yozgatspor'un Ganalı oyuncusu Preko'dan Trabzonspor hakkında bilgiler aldığını da belirten Villars, ''Trabzonspor hakkında biraz bilgi edindim. Gana'da 14 kez genç, 1 kez de A milli takım kadrosunda yer aldım. Her iki ayağımı da iyi kullanabiliyorum ve orta alanın ortasında ve savunmanın her bölgesinde rahatlıkla oynayabilirim'' dedi. 
     







</TEXT>
</DOC>
