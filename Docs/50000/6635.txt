<DOC>
<DOCNO> 6635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/siyaset/siy04.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel Dönebilirim 
</HEADLINE>
<TEXT>

Süleyman Demirel aktif siyasete dönme mesajı verdi Yarın ne olacağını ne bileyim. Gün ola harman ola 
     ANKARA Milliyet 

     Dokuzuncu Cumhurbaşkanı Süleyman Demirel, aktif siyasete dönme ihtimalinin bulunduğu mesajını vererek, "Bugün için güncel siyasetin üstündeyim. Yarın ne olacağını ne bileyim " dedi. DYP Genel Sekreteri Ali Şevki Erek başkanlığındaki heyet, Adalet Partisi’nin kuruluşunun 40’ıncı yıldönümü dolayısıyla partinin eski genel başkanı Süleyman Demirel’i dün Güniz Sokak’taki evinde ziyaret etti. Demirel, Güniz Sokak’taki evini kararg h olarak nitelendirerek, şunları söyledi 
     "Benim durumum şu Benim bir şey söylemem şart değil. Benim adıma birileri söylüyor. Güniz Sokak kararg hı... Çarşamba günü veya cuma günü sabahleyin gelirseniz, buraya herkes geliyor. Veya benimle görüşmek isterseniz, randevu isteyin, o saatler dışında gelirsiniz... Kim isterse geliyor... Benle konuştuktan sonra dışarı çıkınca ne söyleyeceği benim bileceğim bir iş değil... Ben güncel siyasetin üstündeyim. Yarın hakkında çok fazla kararım yok. Hemen bundan yanlış bir mana çıkarmayın. Yani, Hiçbir şey yapmayacağım gelecekte’ diyemediğim için, bunu söylüyorum. Çünkü gün ola harman ola... Ne olacağını ne bileyim " 
     
Demirel’e Coşan sorusu      Demirel, Esad Coşan’ın Süleymaniye Camii’ne defniyle ilgili kararnameyi Cumhurbaşkanı Sezer’in imzalamamasıyla ilgili düşüncelerinin sorulması üzerine de şöyle dedi "Benim bir şey düşünmeme gerek yok. Düşünen düşünmüş, bir karar vermiş. Ben olduğum zaman ne yaptığım belli. Eğer benim yaptığımdan dolayı bana söylenecek bir şey varsa onu da kabul ediyorum." 
     
Kulaktan kulağa      Adalet Partisi’nin 40. kuruluş yıldönümü için DYP tarafından çeşitli etkinlikler düzenlendi. Holiday INN Crowne Plaza’da düzenlenen Siyasette Değişim ve Adalet Partisi adlı konferansta DYP lideri Tansu Çiller, Genel Başkan yardımcıları Hasan Ekinci, Hayri Kozakçıoğlu ve İstanbul Milletvekili Celal Adan’la birlikte oturdu. Bu sırada Çiller’in Ekinci’nin kulağına söyledikleri, kulaktan kulağa Kozakçıoğlu ve Adan’a iletildi. 
     


 SİYASET 














</TEXT>
</DOC>
