<DOC>
<DOCNO> 4024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yasam/yas07a.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bunu da mı görecektik .. 
</HEADLINE>
<TEXT>
El kadar çocuğa işkence yaptılar 
Fidyeciler, dayısının borcu için kaçırdıkları bir yaşındaki çocuğa 4.5 ay süreyle zulüm uyguladı 
     ELVAN EZBER İstanbul 

     Dayısının borcu yüzünden kaçırılan bir yaşındaki C.O., operasyonla kurtarıldı. Küçük kız çocuğunun vücudunda işkence izleri tespit edilirken, fidyecilerden Remzi İşçi ile Moldavyalı Angela Bozna gözaltına alındı. 
     4.5 ay önce imam nik hlı Erdoğan Ocak ve Zübeyde Aka çiftinin Gültepe’deki evlerine basan saldırganlar, silah tehdidiyle kızları C.O.’yu kaçırdılar. 
     Baba Ocak, kendisinden 100 bin mark isteyen fidyecileri korkudan polise ihbar etmedi. Sonunda bir ay önce her şeyi göze alıp Asayiş Şube Müdürlüğü’ne başvurdu. Telefon kayıtlarını inceleyen polis, fidyecileri Fatih’teki bir evde kıskıvrak yakaladı. Gözaltına alınan fidyeciler, Remzi İşçi ile Moldavyalı sevgilisi Angela Bozna, Zübeyde Aka’nın ağabeyi un tüccarı Zeki Aka’dan alacaklarını tahsil edemedikleri için kızı kaçırdıklarını itiraf ettiler. 
     
     BU NASIL ANNE 
     HALUK ATALAY 

     Kasımpaşa’da, kazada ölen eşinden olan üç yaşındaki Fırat’a işkence yaptığı iddiasıyla gözaltına alınan anne Ümran Cebeci ve birlikte yaşadığı Yılmaz Durak, savcılıkça serbest bırakıldı. Gördüğü işkence raporla belgelenen ve annesinin "bakamam" diyerek almak istemediği küçük Fırat’a Sosyal Hizmetler İl Müdürlüğü sahip çıktı. 
     


 YAŞAM 


























</TEXT>
</DOC>
