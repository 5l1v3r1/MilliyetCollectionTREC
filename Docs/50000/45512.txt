<DOC>
<DOCNO> 45512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/spor/aspo.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Umudun çiçekleri 
</HEADLINE>
<TEXT>

Güneş skor olarak formalite, ancak sonuç olarak önem taşıyan karşılaşmayı genç futbolcularıyla oynadı. Milli Takımımız rakibi küçümsemedi, farklı kazandı. Kadronun gediklileri ya tribünde, ya kulübedeydi. Goller Emre, Nihat ve İlhan’dan geldi. Baraj sınavı öncesinde gençlerimiz umudumuzu artırdı 
     A MİLLİ Takımımız Dünya Kupası Grup Elemeleri’ndeki son karşılaşmasında Moldova’yı rahat yendi. Şenol Güneş genç oyuncuların ağırlıklı oluşturduğu bir kadro ile sahaya çıkarken, Ay - Yıldızlı takımımız her iki yarıda da üstün bir oyun sergiledi. İlk dakikalar içinde Emre’nin golü ile rahatlayan Milli Takım, ikinci yarıda Nihat ve İlhan’ın sayılarıyla skoru belirledi. Dünya Kupası vizesi için rakibimizin belirleneceği İsrail - Avusturya karşılaşmasını beklemeye başladık. İlk maçımızı 10 veya 11 Kasım’da deplasmanda, ikincisini ise 13 veya 14 Kasım’da Türkiye’de oynayacağız. 
     
İsveç maçını unutamadım’      MİLLİ Takım Teknik Direktörü Şenol Güneş, Moldova karşısında iyi bir futbol oynadıklarını belirtti, "İsveç maçını hala unutamadım" dedi. Grupta kendi sahalarında yedi puan kaybettiklerine dikkat çeken Güneş, "İsveç yenilgisi bir yara olarak içimizde kalacak. Lider gidecektik. Ama olmadı. Şimdi baraj maçı oynayacağız. Hedefi yakalayacağız" diye konuştu. 
     GÜNEŞ, diğer bir sıkıntısının ise ertelenen İsrail - Avusturya maçı olduğunu söyledi. Tecrübeli hoca "Şimdi iki takımı birden gözetim altına alacağız. Bütün programımız alt üst oldu. İsrail’deki maç için iyi bir analiz ekibi oluşturmuştuk. Asıl sıkıntı, İsrail’in bize çıkması durumunda ne olacağı. Sorun da burada yatıyor. O zaman biz İsrail’e gidecek miyiz " dedi. 
     
İlk torbada kaldık      MOLDOVA galibiyeti grupta önem taşımasa da Türkiye’nin Euro 2004 elemelerinde ilk torbada kalmasını sağladı. Rusya galip geldiği için A Milliler puan kaybetseydi, ikinci torbaya düşecekti. 
     
     Şenol Güneş kızdı 
     ŞENOL Güneş, maç öncesinde yedek kulübenin reklam panolarının arkasında olmasına sinirlendi. Güneş, yetkililere, "Buradan maçı nasıl izleriz Dünyanın hiçbir yerinde böyle bir uygulama yok" diye çıkıştı. 
     
Baraj maçları      2002 Dünya Kupası’na Avrupa kıtasından katılacak son takımlar, grup ikincileri arasında 10 11 ve 13 14 Kasım’da oynanacak play - off karşılaşmaları sonunda belli olacak. 2.Grup ikincisi S.İrlanda ise Asya üçüncüsüyle 10-15 Kasım tarihlerinde baraj maçı yapacak. Diğer eşleşmeler şöyle Belçika-Çek Cumhuriyeti, Ukrayna-Almanya, Slovenya-Romanya. 
     
Dakika dakika maç      3. Dakika 
     Tugay'ın düşürülmesiyle kazanılan serbest atışı Nihat kullandı. Romanenco son anda uzanıp gole izin vermedi. 
     8. Dakika 
     Nihat'ın sağ kanattan ortaladığı topa çok iyi yükselen Emre Aşık kafayı vurdu ve Milli Takımımız'ı 1-0 öne geçirdi. 
     9. Dakika 
     Sischin'in kullandığı serbest vuruşta baraja çarpan top yön değiştirdi ve yan direğe çarparak geri döndü. 
     19. Dakika 
     Epureanu sağ kanattan ortaladı. Olecsic'ten önce araya giren Okan, tehlikenin büyümesine izin vermedi. 
     22. Dakika 
     Hasan Şaş yaklaşık 35 metreden nefis vurdu, kaleci Romanenco, son anda meşin yuvarlığı kornere gönderdi. 
     37. Dakika 
     Berco'nun ortasına Miterev kafayı vurdu, top direğin yanından auta gitti. 
     44. Dakika 
     Arif ceza alanına hareketlenen Ümit Karan'ı gördü. Golcü oyuncu gelişine vurmak istedi. Ancak son anda defans araya girdi. 
     54. Dakika 
     Topla sol taraftan ceza alanına giren Miterev çaprazdan sert vurdu. Rüştü'den dönen topa bu sefer Gaidamasciuc tamamladı. Rüştü bir kez daha gole izin vermedi. 
     57. Dakika 
     Arif sol taraftan ceza alanına ortaladı. Topla buluşan Ümit Karan vurmakta geç kalınca mutlak bir pozisyonu harcadı. 
     58. Dakika 
     Ümit Karan'ın pasıyla ceza alanına hareketlenen Arif sol çaprazdan sert vurd, top üstten auta gitti. 
     76. Dakika 
     Gaidamasciuc'un pasıyla sol taraftan ceza alanına giren Miterev'in şutu direğin yanından dışarı çıktı. 
     79. Dakika 
     Topla ceza alanına giren Nihat sert vurdu. Romanenco'dan dönen topa tekrar Nihat dokundu 0-2 
     83. Dakika 
     Nihat'ın sağ taraftan kullandığı serbest atışı iyi takip eden İlhan ön direkte topu tamamladı ve maçın skorunu belirledi 0-3 
     
Tavizsiz kadro      Şenol Güneş, kapris yapan Hakan Şükür ile disiplinsiz davranan Sergen’i tribüne gönderdi 
     A Milli Takım Teknik Direktörü Şenol Güneş, "Sakatım oynayamam" diye kapris yapan Hakan Şükür ile kamp disipline uymayan Sergen’i 18 kişilik maç kadrosuna almadı. Güneş "İki oyuncum da sakattı" diyerek kararının nedenini açıklarken, iki yıldız oyuncuyla arasında büyük problemler yaşandığı ve tecrübeli hocanın prensiplerinden taviz vermemek için sert tedbirleri seçtiği öğrenildi. 
     MİLLİ Takım’da oynamaya başladığından beri ilk defa oynatılmayan Hakan Şükür’ün, "Ağrılarım var, hocamla konuşacağım" şeklindeki açıklamalarının soğuk savaşın başlangıç noktası olarak nitelendirildi. Sergen’in tribünlere gitmesinin arkasında ise kamptaki disiplinsiz hareketlerinin yattığı ve Güneş’in bu futbolcuyu bir daha kadroya çağırmayacağı iddia edildi. 
     
Nasıl Oynadılar      TÜRKİYE 
     RÜŞTÜ 
     Tecrübesi yine ön plandaydı. Kritik pozisyonlar çıkardı, zorlanmadı. İkinci yarıda iki net pozisyonda klasını konuşturdu. 
     
     MEHMET POLAT 
     İlk kez on birde yer aldı, panikledi. Maç süresince aşırı heyecandan pozisyon hataları yaptı. Ancak yine de saha içinde çok fazla sırıtmadı. 
     
     ÜMİT ÖZAT 
     Son dakikada on bire sürüldü. Tecrübesine karşın özellikle topla çıkışlarda sırıttı, kademeye girişlerde yeterli olamadı. İyi top dağıtamadı. 
     
     EMRE AŞIK 
     O da ilk kez on birde sahaya çıktı. Ölü toplarda ofansa katkı sağladı, golünü attı. Savunmada hatalar yaptı, ama takımda sırıtmadı. 
     
     NİHAT 
     Sağ kulvarı ofansa çıkışlarda mükemmel kullandı, ortalar yaptı, ancak ofanstaki futbolcular onun süratine ayak uyduramadı. 
     
     OKAN 
     Orta alanda çok koştu, pres yaptı, savunmaya destek verdi. Nefesiyle bir anlamda İnter’deki hocası Cuper’e mesaj yolladı. 
     
     TUGAY 
     Oyun kurucu olarak görev yaptı. İlk yarıda kritik anlarda pas hatası yaptı, ancak savunmanın da eksikliklerini kapattı. 
     
     HASAN ŞAŞ 
     Herkesin yardımına koştu, orta alanda pres yaptı, sık sık forvetin arkasında gizli golcülüğe soyundu. Hem savunmaya hem de defansa destek verdi. 
     
     HAKAN ÜNSAL 
     Sol kulvarda savunma ağırlıklı oynadı, zaman zaman kontrataklarda ileri çıkarak rakip kaleye etkili ortalar yaptı. Ancak eski günlerini arattı. 
     
     ARİF 
     Forvette oynamasına karşın orta sahaya yardım etti, bulduğu pozisyonlarda iyi şutlar attı, golü bulamadı. Gecesinde değildi. 
     
     ÜMİT KARAN 
     Karşılaşmanın ilk yarısında rakip savunmanın arasında ağırlığı nedeniyle kaybolup, gitti. Yakaladığı bir kaç net pozisyonu değerlendiremedi. 
     
     İLHAN MANSIZ 
     İkinci yarıda oyuna girdi, görevini yaptı, nefis bir gol attı. Attığı golde zamanlaması ve takipciliği ön plandaydı. 
     
     YILDIRAY 
     O da oyuna geç girdi. Orta alana canlılık getirdi, ofansa çıktı gol kokladı. Takımda yeri olduğunu kanıtladı. Ancak kendini gösterecek zaman bulamadı. 
     
     ERGÜN 
     Yedi dakika kala oyuna girdi, orta alana ve savunmaya destek verdi. Ama zaman yüzünden kendini fazla gösteremedi. 
     
MOLDOVA      İvanov Orta alanda oyuncularımızı zorlayan bir isimdi, ancak devamlılığı yoktu. 
     Sischin Moldova’nın en iyisiydi. Kaliteli bir kumaşı olduğu belli. Ancak şahsi oynuyor. 
     Epureanu İyi bir futbolcu olmasına rağmen ikinci 45 dakikada kaybolup, gitti. 
     



 SPOR 





















</TEXT>
</DOC>
