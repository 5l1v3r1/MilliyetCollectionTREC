<DOC>
<DOCNO> 24503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sonspo03.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay Başkanı "2 Penaltımız verilmedi. Maç bir skandaldır" 
</HEADLINE>
<TEXT>

     Altay Başkanı Nafiz zorlu, iki penaltılarının verilmediğini, bunun bir skandal olduğunu söyledi. 
     Maçtan sonra soyunma odasında bir basın toplantısı düzenleyen Zorlu, Sakaryaspor karşısında takımının çok iyi bir futbol oynadığını, ancak hakemlerin yanlı tutumları nedeniyle karşılaşmadan mağlup ayrıldıklarını söyledi. Zorlu, şöyle konuştu 
     ''İki net penaltımız verilmedi. Kalecimizin kırmızı kart görerek oyundan atıldığı pozisyonda Tuncay ofsayttaydı. Böyle bir şey görülmedi. Bu bir skandaldır. Bu şartlarda Türkiye liginde oynamanın da bir anlamı yok. Biz bugüne kadar hiç şansımızla ya da hakem hatasıyla oyun kazanmadık. Hep bize mi rastlıyor bu gibi terslikler. Ben oyuncularımı verdikleri mücadeleden dolayı kutluyorum. Hepsi aslanlar gibiydi.'' 
     Sakaryaspor Teknik Direktörü Coşkun Demirbakan ise iki takımın da finale yakışır bir oyun ortaya koyduğunu söyledi. 
     Demirbakan, ''Altay'ın üzüntüsünü paylaşıyoruz. Ama biz de elenebilirdik. Onlar da elenebilirdi. Şans bizden yanaydı. İki takım oyuncularını da kutluyorum'' dedi. 
     Demirbakan, Altay yöneticilerinin hakem ile ilgili eleştirilerinin hatırlatılması üzerine ise ''Golleri hakem mi attı. Golleri biz attık, maçı biz aldık. Böyle spekülasyonlara girmeyi uygun bulmuyorum'' diye konuştu. 






</TEXT>
</DOC>
