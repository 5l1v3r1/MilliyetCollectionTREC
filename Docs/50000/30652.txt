<DOC>
<DOCNO> 30652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sondun04.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin'de son üç aydı 1781 kişi idam edildi... 
</HEADLINE>
<TEXT>

     Uluslararası Af Örgütü AI , Çin'de son üç ay içinde ''suçla etkin mücadele kampanyası kapsamında'' 1781 kişinin idam edildiğini açıkladı. 
     Merkezi İngiltere'nin başkenti Londra'da olan örgüt, bu sayının dünyada diğer ülkelerde son 3 yıl içindeki idamlardan daha fazla olduğuna dikkati çekerek, Çin'de sadece şiddet suçlarına değil, rüşvet, yolsuzluk, zimmetine para geçirme, kadın tellallığı, benzin hırsızlığı, zararlı gıdaları satma ve uyuşturucu suçlarına da idam cezası verildiğini vurguladı. 
     ''Çin'de suçla mücadele kampanyasının kısa tutulmadığını ve çılgınlık halini alan idamlarla insan hayatının hiçe sayıldığını'' belirten örgüt, kampanyanın yürürlüğe girdiği Nisan ayından bu yana, 1781 kişinin idam edildiğini, 2960 kişinin ise ölüm cezasına çarptırıldığını tespit ettiklerini belirterek, dünyadaki diğer ülkelerde son 3 yıl içinde ise 1751 kişinin idam edildiğini kaydetti. 
     
     
     
     
     






</TEXT>
</DOC>
