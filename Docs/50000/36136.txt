<DOC>
<DOCNO> 36136 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/ekonomi/eko02.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’deki marklar Almanya’ya dert oldu 
</HEADLINE>
<TEXT>

Gelecek yıl Euro’ya geçecek olan Almanya, Türkiye’de dolaşımda bulunan 20 milyar markı nasıl Euro’ya dönüştüreceğini kara kara düşünüyor 
     EKONOMİ SERVİSİ 

     2002 yılı başında Euro’ya geçmeyi planlayan Almanya için Türkiye’deki marklar sorun oldu. 20 milyar mark ile Euro bölgesi dışında en çok dolaşımda olan paranın Türkiye’de olduğu kaydediliyor. 
     
     Türkiye mark cenneti 
     Businessweek dergisinde yer alan haberde 1 Ocak 2002’den itibaren tüm Avrupa Birliği ülkeleri Euro’ya geçecekler ancak bu ülkelerin dışındaki ülkelerde para dönüşümünün nasıl gerçekleştirileceği konusunda problem yaşanıyor. Türkiye, Kosova, Fransız Guyanası ve Montenegro gibi ülkelerde dönüşüm sürecinin ekonomik krize neden olabileceği bildirildi. 
     Yalnız Türkiye’de 20 milyar markın dolaşımda olması, geçiş sürecinde zorluk yaşanacağının bir işareti olarak görülüyor. 
     
     Euro’ya tişörtlü tanıtım 
     Businessweek’e göre, Almanya Merkez Bankası, Türkçe, Lehçe ve diğer Doğu Avrupa dillerinde yazılmış posterler ve tişörtler dağıtacak. 
     Bütün bu çabalara rağmen geçişin sorun yaratacağı konusunda herkes hemfikir. Kosovalılar, ne kadar markın dolaşımda olduğunu bilmedikleri için, ne kadar Euro’ya ihtiyaçları olduğunu da bilmediklerini belirtiyorlar. 
     



 EKONOMİ 





















</TEXT>
</DOC>
