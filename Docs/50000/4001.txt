<DOC>
<DOCNO> 4001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/spor/spo02.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutlu döndüler 
</HEADLINE>
<TEXT>
FENER HAZIR 
Denizli, Antalya’da çok iyi kamp dönemi geçirdikleri belirtti, "Maçlar ne zaman oynanırsa oynansın, farketmez" dedi 
     YUSUF KOBAL 

     FENERBAHÇE Teknik Direktörü Mustafa Denizli, "Oyuncularım izni hak etti. Gerekirse kupa maçı öncesi onlara iki gün bile izin verebilirim" diye konuştu. Çok iyi bir kamp dönemi geçirdiklerini, beklentilerinin üzerinde verim aldığını dile getiren Denizli, gönül rahatlığı içerisinde İstanbul’a geri döndüklerini bildirdi. 
     MUSTAFA Denizli, çalışmaya devam edeceklerini ve bu tempolarının kupa maçına kadar süreceğini bildirdi. Denizli, ertelemenin kendileri için avantaj olmayacağını söyleyip, "Maçlar ne zaman oynanırsa oynansın, farketmez. Hazırız" dedi. Denizli, bugünden itibaren Samandıra’da idmanların süreceğini dile getirdi. 
     
Abdullah birinci      MUSTAFA Denizli, nabız atışları 40’ın üstünde, altında ve 30’un altında olan oyuncuları belirlerken, 30’un altında nabız yakaladığını iddia eden Abdullah’ı tebrik etti. Mirkovic 37, Deniz 42, Rüştü ise nabzını 32 olarak açıkladı. Antalya’da yapılan son çalışmaya sakatlıkları bulunan Ogün, Yusuf ve Celil katılmadı. Rüştü, kızına kavuşacağı için sakalını kestiğini açıkladı. 
     
Andersson grip      FENERBAHÇE’NİN İsveçli golcüsü Kenneth Andersson’un sakatlığının hızla düzeldiği belirtilirken, bu oyuncunun ağır bir gribe yakalandığı açıklandı. Yöneticilere sakatlığı hakkında her gün bilgi veren Andersson’un kısa süre sonra Türkiye’ye dönerek çalışmalara başlayacağı bildirildi. Bu arada, Andersson ile aynı sakatlık talihsizliğini yaşayan Serkan’ın bir hafta sonra koşulara başlayacağı bildirildi. 
     
Serhat dertli      FENERBAHÇE’nin genç forveti Serhat, dertli mi dertli. Genç futbolcu söylemediği sözlerin basında yer almasından sıkıntı duyduğunu, bu nedenle de hocası Denizli’den uyarı aldığını belirtti. Serhat, ligin bundan sonraki bölümü için tüm gözlerin üzerinde olduğunu söyleyip, başarılı olabilmek, Fenerbahçe’ye gol kazandırabilmek için sürekli çalışmaktan başka bir şey yapmadığını vurguladı. Serhat, hocasının da onayıyla bundan böyle maçlara daha iyi konsantre olabilmek amacıyla az konuşup çok iş yapacağına söz verdi. 
     
Antalya kampı bitti      FENERBAHÇE dün kamp yaptığı Antalya’dan döndü. Teknik Direktör Denizli futbolcularına bir son gün hediyesi yaşattı. Sabah ormanda krosa giden Fenerbahçeliler’i Denizli’nin sürprizi karşıladı. Normal kros çalışmasından sonra kum pistte yüzer metrelik deparlar attıran Denizli, 12 günlük kampı hangi futbolcularının verimli bir şekilde tamamladığını tesbit etti. 
     


 SPOR 



























</TEXT>
</DOC>
