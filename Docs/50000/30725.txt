<DOC>
<DOCNO> 30725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sontur01.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Karpuzcular zabıta memurunu bıçakladı 
</HEADLINE>
<TEXT>

     Karşıyaka ilçesinde meydana gelen olayda, belediye zabıta memuru seyyar satıcılar tarafından bıçaklandı. 
     Karşıyaka tren istasyonu yakınlarında meydana gelen olayda, Karşıyaka Belediyesi'nde zabıta memuru olarak görev yapan Mehmet Akkın 40 , karpuzcular Özcan Alan 20 ve soyadı belirlenemeyen Tarık adındaki kişileri satış yapmamaları için uyardı. Zabıta memuru ile kapruzcular arasında tartışma çıktı. Kavgaya dönüşen olayda Mehmet Akkın, bıçakla göğsünden yaralandı. 
     Zabıta memuru Mehmet Akkın, Karşıyaka Devlet Hastanesi'ne kaldırılarak tedavi altına alındı. Zabıtaya saldıranlardan Özcan Alan yakalanırken, firar eden ''Tarık'' adındaki diğer karpuzcunun yakalanmasına çalışılıyor. 
     Olayla ilgili soruşturma başlatıldığı bildirildi. 
     






</TEXT>
</DOC>
