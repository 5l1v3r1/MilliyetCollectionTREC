<DOC>
<DOCNO> 19790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/siyaset/siy08.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce siyaset, sonra göbek 
</HEADLINE>
<TEXT>

     MAŞUK GERGİN Kayseri DHA 

     MHP Kayseri Kocasinan İlçe Teşkilatı Kadın Komisyonu’nca As Golden Düğün Salonu’nda, "Türkçülük Bayramı" ve "Hıdırellez Günü" nedeniyle çay partisi düzenlendi. Kadın Komisyonu Başkanı Nurhayat Uzun, MHP’li kadınların siyasetin gerisinde değil, her kademesinde görev almaya hazır olduğunu belirterek, MHP’li Asenaların bunun için çok çalıştığını, üzerine düşen görev ve sorumlulukları fazlasıyla yaptıklarını söyledi. Konuşmalardan sonra Asenalar "Bozkurt" işareti yaparak halay çekip, çiftetelli oynadı. Bazı kadınlar hızını alamayıp masaların üzerine çıkarak göbek şov yaptı. MHP’li kadınların çay partisi, "Bozkurt işareti" eşliğinde söyledikleri 10. yıl Marşı ile son buldu. 
     



 SİYASET 














</TEXT>
</DOC>
