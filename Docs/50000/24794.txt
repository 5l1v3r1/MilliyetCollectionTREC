<DOC>
<DOCNO> 24794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/tamer.html </URL>
<DATE> 2001/06/03/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Yücelen'den Yalova'ya Tütün Yasası sitemi 
</HEADLINE>
<TEXT>

     "Madem Tütün Yasası'na itirazı vardı, neden 4 aydır Bakanlar Kurulu'nda bir kez bile gündeme getirmedi " 
     Dün sabah ilk telefon Devlet Bakanı Rüşdü Kazım Yücelen'den geldi. Bir açılış için gittiği Bakü'den arıyordu. Arama nedeni, Yüksel Yalova'nın bakanlıktan istifa ettirilmesinin ardından önceki gün Ankara kulislerinde dolaştırılan, dün de Hürriyet'ten Erdal Sağlam'ın ve benim köşemde yer alan bir kulis haberiydi. 
     Ve Yücelen, yılbaşına kadar kendisine bağlı bulunan tütün ve Tekel konusunu "Tütünde tekelin kaldırılması gerekli, ama benim siyaseten intiharım olur" diyerek Yüksel Yalova'ya devrettiğine ilişkin haberlere şiddetle itiraz ediyordu. Hatta tam tersine a alkollü içecekler ve b TEKEL'e ait sanayi kuruluşlarıyla birlikte c tütünde tekelin kaldırılmasına ilişkin yasa tasarısının da kendi bakanlığınca hazırlanarak Meclis'e gönderildiğini belirttikten sonra sözlerini şöyle sürdürdü 
     "Tütün Yasası'nı Meclis'e götüren benim. 1998'de gönderdiğimiz ilk taslak kadük oldu. Geçen yıl yeniden gönderdik. Bu yılın başında ise Yalova, yasa ile ilgili çalışmaların Özelleştirme İdaresi'nce yürütülmesini talep etti. Kendisi bu amaçla Başbakanlığa başvurmuştur ve 5 Şubat'ta konuyu devralmıştır." Yücelen, ardından da Ankara'yı telefonla arayarak yazışmaların kendi özel kaleminden bize fakslanmasını sağladı. Bu arada Yüksel Yalova'ya da bazı haklı eleştiriler yöneltti 
     "Tütün Yasası'na Yalova'nın itirazları elbette olabilir. Ancak bunun yolu Ziraat Odası'nda debelenmek değil, Bakanlar Kurulu'nda konuyu gündeme getirmektir. 5 Şubat'tan beri konu kendilerinde. Acaba neden Bakanlar Kurulu'nda bir kez bile bu itirazlarını ortaya koyma gereği duymamış " 
     
     Tütünde Derviş'e benden de hayır 
     Hükümete ilk kurbanını verdiren Tütün Yasası, önümüzdeki günlerde kamuoyunu epey meşgul edecek. Etsin de zaten... IMF'nin takvimine göre 2 hafta süre var. 
     En tartışmalı noktalardan biri olan tütün ithalinde yerli üretim şartının kaldırılmasına Marlboro'yu üreten Sabancı ve istifa eden Yüksel Yalova gibi benim de itirazım var. 
     Aslında 1991'den beri yürürlükte olan bu koşul, yeni hazırlanan Tütün Yasası'nda da aynen yer alıyor. Ancak Devlet Bakanı Kemal Derviş'e bağlı Hazine Müsteşarlığı, "AB üyeliği vs düşünüldüğünde, Türkiye'nin altına imza attığı uluslararası anlaşmalara ters düşer" diyerek tütün ithalatının tümüyle serbest bırakılması yönünde görüş belirtmiş. 
     Bu durumda belki British American Tobacco, İzmir'deki yatırımı bırakıp sadece ithalat yapmakla yetinmez ama, Avrupa'nın herhangi bir ülkesinde kalitesiz Afrika tütününden üretilecek kalitesiz sigaralar, Ukrayna ve Rusya'da olduğu gibi uyduruk markalarla Türkiye'ye girer ve olan Sabancı'nın Marlboro'suna değil, bizim Samsun ve Maltepe'mize olur 
     
Koç sigara üretiminde yok, dağıtımında var      Koç Holding'de tütün konusunun bağlı olduğu Tüketim Grubu'nun Başkanı Cengiz Solakoğlu, gayet net konuştu "Biz Koç Grubu olarak halk sağlığına zarar veren sigara üretiminde yokuz " 
     İzmir'de tesis kurmakta olan British American Tobacco BAT ile görüşmelerinin sadece üretilen sigaranın dağıtımıyla ilgili olduğunun altını çizen Solakoğlu, "Nasıl ki Migros mağazalarında perakende sigara satıyorsak, Düzey Pazarlama aracılığıyla da BAT'nin ürettiği sigaraların lojistik ve dağıtım işini üstlenmemiz söz konusu. Ancak bu konuda da henüz anlaşmaya varmış değiliz" dedi. Solakoğlu, "tütün ithalatında yerli üretim şartının kaldırılması" konusunda Ankara'da en ufak bir girişimde bulunmadıklarını da ısrarla vurguladıktan sonra sözlerini şöyle sürdürdü 
     "BAT ile dağıtım konusunda anlaşırsak, onlar çok arzu ettikleri için üretim tesisinde yüzde 5 gibi sembolik bir pay alabiliriz. Oysa Koç Grubu ilke olarak azınlık paylarıyla işe girmez biliyorsunuz. Sigaranın promosyonunu yapacakları pazarlama şirketinden ise yüzde 1 bile hisse almayı kabul etmedik." 
     BAT'nin Sunel Tütün adıyla İzmir'de kuracağı tesiste İzmirli Gürel ailesinin yüzde 15 - 20 hissesi var. 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
