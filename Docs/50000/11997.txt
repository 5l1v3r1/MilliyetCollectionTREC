<DOC>
<DOCNO> 11997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/ekonomi/eko06.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek bütçe zorunlu, ek vergiler olanaksız 
</HEADLINE>
<TEXT>

     Vergi dünyası MUSTAFA ÖZYÜREK 

     Okuyucularımız, Kasım 2000 krizi sonrasında, 2001 yılı bütçe hedeflerinin geçerliliğini yitirdiğini, bu nedenle ek bütçenin kaçınılmaz olduğunu belirten yazımızı hatırlayacaklardır. Hazine’nin ortalama 30 civarında faiz oranları ile borçlanacağı varsayımı ile hesaplanan 16.6 katrilyonluk toplam faiz ödeneğinin yetersiz kalacağını, diğer harcama ödeneklerinin ve vergi hedeflerinin tutmayacağını, o yazımızda ayrıntılarıyla anlatmıştık. 
     Kasım 2000 krizinin devamı niteliğinde bir de Şubat 2001 krizini yaşadıktan sonra, ek bütçenin kaçınılmazlığı kesinleşti. Nitekim Devlet Bakanı Kemal Derviş’in açıkladığı acil önlemler paketinde, "Şubat 2001 krizinin mali etkisini yansıtacak şekilde ek bütçe kanunun çıkarılması ve bütçe kanununun bazı maddelerinde borçlanma limiti ve görev zararı gibi değişiklikler yapılması" öngörülmektedir. 
     Pakette ayrıca, 2001 yılı konsolide faiz dışı fazla hedefine ulaşmak için bazı politika tedbirleri de öngörülmüştür. 2000 yılı bütçesinde faiz dışı fazla GSMH’nin 7.0’si olarak gerçekleşmiş, 2001 yılı bütçesinde ise 7.5 olması öngörülmüştür. 
     Milli gelirin 7.5’i oranında faiz dışı fazla gerçekleşebilmesi için alınması gereken önlemler şöyle sıralanıyor. 
     
Zamlar arka arkaya      Elektrik ve akaryakıt gibi ithal ürünlerin fiyatlarına kurdaki değişiklikler ve artan maliyetler aynen yansıtılacak. Nitekim tüpgaz fiyatlarına 24, akaryakıt fiyatlarına 11, elektrik fiyatlarına 10 zam şimdiden yansımıştır. 
     Memurların ücretleri hedeflenen enflasyonu TÜFE aşmayacak şekilde artırılacak. 
     Kamu işçilerinin ücret artışları TÜFE’den aşağıda tutulacak. 
     Vergi gecikme zammı oranı piyasa faiz oranı dikkate alınarak yükseltilecek. Şu anda aylık 5 olan gecikme zammın 15’ler civarına çıkarılacağı anlaşılmaktadır. 
     Vergi numarası uygulamasının yaygınlaştırılmasına hız verilecek. Şu anda trafikte ve tapuda işlem yapanlardan vergi sicil numarası aranmaktadır. Önümüzdeki günlerde bankalarda işlem yapanlardan da vergi numarası aranması yolunda Maliye Bakanlığı’nın bir tebliğ çıkaracağı anlaşılmaktadır. 
     Banka kredileriyle ilgili özel karşılıkların tamamen vergiden düşülmesine olanak tanıyan düzenleme yapılacak. 
     Aralık 2000’de alınan gelir getirici eksiksiz uygulanacak. Özel İşlem Vergisi, Özel İletişim Vergisi ve Hayat Standardı Esası gibi uygulamaların devam edeceği anlaşılmaktadır. 
     
Ek vergiye tepki çok olur      Sayın Derviş’in programında kamu maliyesi ile ilgili olarak yıllardır belirtilen önlemlere yer verilmiştir. 
     2001 yılı için hazırlanacak ek bütçe bu önlemlerle, milli gelirin 7.5’i oranında faiz dışı fazlayı sağlayabilir mi Ek vergilerle, olağanüstü vergiler gündeme gelir mi Temel sorun burada. Programın bir yerinde, kamu harcamalarını disiplin altına alan önlemler yanında, gelir artırıcı önlemlerin de araştırılacağı belirtilmiştir. Bu ifadeden ek vergilerin de gündeme gelebileceği anlaşılmaktadır. 
     Mükellefler, enflasyonla mücadele programının başarıya ulaşabilmesi için 2000 yılında olağanüstü özveride bulunmuştur. Yüksek oranlı Gelir, Kurumlar, Katma Değer, Akaryakıt Tüketim gibi sürekli vergiler yanında, Ek Gelir, Ek kurumlar, Ek Motorlu Taşıtlar, Ek Emlak gibi ek vergiler, Faiz Vergisi, Özel İşlem ve Özel İletişim Vergisi gibi olağanüstü vergilerde ödemişlerdir. Bu olağanüstü vergileri ödemeye devam etmektedirler. 
     Yeni ek ve olağanüstü vergiler gündeme gelirse mükellefler büyük tepki gösterirler ve korkarım ki normal vergilerini ödememenin de çaresini ararlar. 
     2001 yılında, kayıt dışı ekonomi ile mücadele edilmeli, vergi yönetimi ve denetimi etkinleştirilmeli ve bu suretle özellikle vergi ödemeyen kesimlerden vergi toplamanın çareleri bulunmalıdır. Hep aynı mükelleflere yeni yükler getirilirse, Dimyat’a pirince gidilirken, evdeki bulgundan oluruz. Mevcut vergileri toplayamaz duruma düşeriz. 
     


 EKONOMİ 

















</TEXT>
</DOC>
