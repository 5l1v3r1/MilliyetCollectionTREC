<DOC>
<DOCNO> 37544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/spor/spo05.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'ten tam not 
</HEADLINE>
<TEXT>

Milli Takım hocası, Norveç karşısındaki futbolun umut verici olduğunu söyledi, "Kimsenin şüphesi olmasın. Dünya Şampiyonası finallerine grup birincisi olarak gideriz" diye konuştu 
     BİLAL MEŞE 

     Disiplin mükemmel’ 
     A MİLLİ Takımımız’ın Norveç ile oynadığı ve 1 - 1 berabere kaldığı hazırlık maçındaki futbol Teknik Direktör Şenol Güneş’i umutlandırdı. Karşılaşmadan sonra futbolcularını tek tek kutlayan Şenol Güneş, "Hazırlık maçı olmasına rağmen disiplinimiz mükemmeldi. Ortaya koyulan futbol, arkadaşlık, saha içi ve dışındaki davranışlar iyiydi. Bu faktörler Slovakya, İsveç ve Moldova maçlarında bizi başarıya taşıyacaktır" dedi. 
     
     Kritik üç maç’ 
     NORVEÇ karşısında kollektif futbolun tüm gereklerini yerine getirdiklerini de vurgulayan Güneş, "Son provayı mükemmel yaptık. Önemli olan bu futbolu kalan üç maçımıza yansıtabilmemizdir. Çok kritik üç maç oynayacağız, ama korkmuyoruz. Gönlümüz rahat, gelecek kaygımız yok. Dünya Şampiyonası finallerine grup birincisi olarak gideceğiz. Bundan kimsenin kuşkusu olmasın. Takım olarak inanıyoruz" ifadelerini kullandı. 
     
     Soru işareti yok’ 
     TEKNİK direktör Şenol Güneş’in yardımcılarından Ünal Karaman ise tüm futbolcuların görevlerini en iyi şekilde yaptıklarını kaydederek, "Teknik kadro olarak futbolcularımızda müthiş bir inanmışlığı gözlemledik. Hepsi mükemmel oynadı. Yıldıray Baştürk hem iyi oyuncu, hem de müthiş bir karaktere sahip. Maçla ilgili olarak kafamızda soru işareti yok, güven var" diye konuştu. 
     
Viyana’da kamp yapacaklar      DÜNYA Kupası Grup Elemeleri’nde kalan üç maçın son provasını Norveç’le yapan A Milli Takımımız 27 Ağustos’ta Slovakya maçı için pusuya yatacak. Polat Otel’de kampa girecek olan Ay - Yıldızlılar, 28 Ağustos tarihinde özel uçakla Viyana’ya gidecekler ve Slovakya maçının hazırlıklarını burada sürdürecekler. 31 Ağustos tarihinde otobüsle Viyana’dan Bratislava’ya geçecek olan milliler, son antrenmanı yaparak maça çıkacaklar. 2 Eylül tarihinde İstanbul’a dönecek olan Ay - Yıldızlı kafile, İsveç maçı için yeniden kampa girecek. 
     
Güneş’le bir yıl      MİLLİ takımdaki görevine 16 Ağustos 2000’de, Saraybosna’da Bosna-Hersek ile yapılan özel maçla başlayan Şenol Güneş, görevdeki birinci yılını tamamladı. 
     
Güneş’li maçların sonuçları 16.08.2000 Saraybosna Özel Bosna Hersek 0 - 2 02.09.2000 İstanbul Dün.Kup.Ele.Gru. Moldova 2 - 0 07.10.2000 Göteborg Dün.Kup.Ele.Gru. İsveç 1 - 1 11.10.2000 Bakü Dün.Kup.Ele.Gru Azerbaycan 1 - 0 15.11.2000 İstanbul Özel Fransa 0 - 4 28.02.2001 Amsterdam Özel Hollanda 0 - 0 24.03.2001 İstanbul Dün.Kup.Ele.Gru. Slovakya 1 - 1 28.03.2001 Üsküp Dün.Kup.Ele.Gru. Makedonya 2 - 1 25.04.2001 Gaziantep Özel Arnavutluk 0 - 2 02.06.2001 İstanbul Dün.Kup.Ele.Gru. Azerbaycan 3 - 0 06.06.2001 Bursa Dün.Kup.Ele.Gru. Makedonya 3 - 3 16.08.2001 Oslo Özel Norveç 1 - 1      



 SPOR 


























</TEXT>
</DOC>
