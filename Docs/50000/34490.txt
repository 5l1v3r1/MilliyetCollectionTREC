<DOC>
<DOCNO> 34490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/magazin/yazdud.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yalancı cennet Park Orman 
</HEADLINE>
<TEXT>

Türk modası Kongo’da, Kız Kulesi’nde geceler uzadı, Pine Club Restaurant, Chefs, Vespa... 
     Eve yakın olduğu için yaya birkaç kez gittim Park Orman’a. Ortakları, 25 yıllık arkadaşım Ahmet San, Aykut Kutluel ve dünya şekeri bir insan olan Vespa’nın sahibesi Birsen Erçetingöz. Park Orman, Maslak’da bir yalancı cennet. 6 trilyonluk mekana yurt dışından gelen konuğumu götürdüm. Hayran kaldı. Yazın zevkini, İstanbul’un merkezinde, 560 dönümlük çam ormanında, koşu ve bisiklet parkurunda spor yaparak ya da basketbol, beach-voleybol gibi takım sporlarıyla çıkartabilirsiniz. Çocuklarınız da Kids-Club’da eğlenir. Son gittiğimde Turizm Bakanı Erkan Mumcu, erkek kardeşi, VIP Turizm’in sahibi Ceylan Pirinççioğlu ve Ahmet San yemek yiyorlardı. 1600 metrekarelik alandaki havuz tıklım tıklımdı. Bence İstanbul’un en büyük havuzu bu. Chef’s’de iki kez yemek nasip oldu. Buranın Ihlamur Yolu’ndaki kışlık mekanını da iyi bildiğimden yemeklerin lezzeti, sunumu, başarılı servis sürpriz olmadı. Mike, Marco ve David’in olduğu ekip profesyonel. Zaten patronlar Aykut, Ahmet, Atilla Aksoy, Ferruh Tanay, Mike Norman, Marco Anzani yakın takipteler. Bu ekibin en büyük gücü de Birsen gibi kafası çalışan ve insan ilişkileri iyi olan bir insan. Chef’s’in pahalı olduğu yolunda iddialar var. Bence aynı ayardaki rakiplerinden hiç farkı yok. Londra’dan gelen dostum, "Dünyanın pek çok ülkesinde, en iyi yerlerde yemek yedim, ama böyle bir lezzet, sunum ve servis çok az" dedi. Sevgili Rıfat Ababay bence uğramalı, kolay ayrılmaz. Chef’s’de şef Ayhan Keskin ve Mustafa Topuz. Kaptan Ercan Çalışkan, garsonlar Engin Coşkun, İlyas Babür, hostes Nil Ceylan, kısacası 15 kişilik ekip arı gibi çalışıyor. Domatesli carpaccio çorbası, parmezanlı yufka kıtırı içinde roka salatası, soya ile marine edilmiş ızgara kalamar, eski kaşar fondü, kıtır adaçayı yaprakları ile çerkez tavuklu tortellini başlangıçlar. Patlıcan, zeytin, domatesli arrabbiata ile penne, mozzarella, sote ıspanak, porçini mantarlı, ravioli türlüsü ile baharatlı tavuk göğsü, kıtır erişte, julienne sebzeler, susam salatasından meydana gelen Norveç somonlu fileto ile limon soslu taze bezelye ile hazırlanan ıstakozlu risotto da cabası. 6 milyona da çıkabilirsiniz, 30 milyona da. Mönüde fiyatlar yazılı zaten. Yani öyle atıp tutmayla olmuyor. 
     
Her keseye uygun Vespa’      Park Orman’ın içindeki Vespa’da güne kahvaltı ile başlayabilirsiniz. Ya da havuz çıkışı canınız şık ve hesaplı bir salata isteyebilir. Akşam ise sevdiklerinizle lezzetli pizzalardan tadabilirsiniz. Birol Göç başkanlığında kalabalık bir ekip var. Bora Sarıkaya, Murat Badur, Olcay Başarı, Selçuk Şen, Derya Çimenler, Ömer Sinekoğlu, Orhan Demirhan, Adem Topuz, Çetin Akar, Sinan Şahin ve diğerleri Birsen Erçetingöz’ün denetiminde hizmette kusursuzlar. Fırından yeni çıkmış kurabiyeleri, kekleri, pastaları, mis gibi ekmek çeşitleriyle hanımların beş çayı için de burası ideal. Toplu davetlerde özel fiyat uygulanıyor. Peynir çeşitleri, yumurta, domates, salatalık, jambon, tost ekmeği ve reçelli mükellef bir kahvaltı 5 milyon. Omlet, yumurtalı benedict kıtır ekmek, dana jambon üzerine yumurta, Hollandalı sosla , Akdeniz, susamlı tavuk salatası, mevsim salataları, kavun ve beyaz peynir salatası ise havuz sonrası ideal. Fiyatlar 5-7 milyon. Sıcacık, sade, zeytinli, cevizli ekmekler içine seçeceğiniz malzemelerle yapılan Vespa sandöviçleri 4-7 milyon lira arasında. Pizzalar arasında benim önerim ızgara, Akdeniz sebzeleri, mantar ve mozzerella ile yapılmış olanı. Dondurma ve barda hazırlanan özel içecekler yine Vespa’da. 
     
Havuz başında Pine Club keyfi      Akdeniz ve İtalyan mutfağının en lezzetli örneklerinin sunulduğu havuz başındaki Pine Club ise sabah, öğle ve akşam için ayrı mönü sunuyor. Bu nedenle de üç ayrı ekipte toplam 24 kişi hizmet veriyor. İsa Ocak, Lütfi Patak, Mustafa Yiğit, Fikri Kamış, Yasin Usta, Mehmet Bilici, Özgür Karakaş, Alpay Ürkmez, İsmail Cephe, Hamdi İşbir servisteydiler. Bu arada sabahları Ebru Karakay, Tuğba Sevimli adlı iki cici bayan arı gibi. Park Orman, Ali Öztürk ve Kemal Aşkın’a emanet. Pine Club’da ıspanak salatası, bahçe yeşillikleriyle füme somondan meydana gelen piyaz, ızgara kalamar ve roka salatası, baharatlı keçi peynirinden yapılmış sandöviç, hamburger, pizzalar, pasta ve risottolar, her çeşit ızgara, kuplar, çeşitli kokteyl ve içecekler her bütçeye uygun. 5 milyonla da günü geçirebilirsiniz, 15 milyonla da. Başlangıçlarda pizza, pasta, risotto, ana yemeklerde tavuk göğsü mantarlı, ıspanaklı, çam fıstığı sote ile orman mantarlarından yapılmış bonfile, ızgara balık, deniz ürünleriyle spesyal. Özel ev yapımı dondurma ve şorbe çeşitlerini de Pine Club’da bulabilirsiniz. Park Orman’ın müdavimleri arasında Sezen Aksu, Yasemin-Jefi Kamhi, İskender Atakan, Biricik Suden, İskender Pisak, Eşref Cerrahoğlu, Tilda-Erol Tezman, Zeynep, Osman, Selin Çarmıklı, Mithat Özbek, Burak Kut, Kadir İnanır, Cem Özer, Hande Ataizi ve sevgilisi Didi, Rana-Ceylan Pirinççioğlu, Ahmet Kocabıyık, Berna Yılmaz, Mustafa Taviloğlu, Esra Çavuşoğlu var. Rezervasyon için telefon numarası 0212 223 91 82. 
     
Kongo’da defile, Kızkulesi      Yakın arkadaşım ve modanın duayenlerinden Yıldırım Mayruk ile ortağı Barbaros Şansal’la hafif bir yemek yedik. Yıldırım’ın doğum günüydü. Paris’den yeni gelen Barbaros, Afrika Genç Stilistler Yarışması için Kongo’nun başkenti Brazaville’e gideceğini söyledi. Tyra Banks, Katucha, Mam, Kewe, Rebecca, Maoriux gibi dünyaca ünlü top modeller bu yarışmanın finalinde Yıldırım’ın kreasyonlarını sergileyecekler. Bu arada tüm Afrika, Avrupa televizyonları yarışmayı ve defileyi naklen verecek. Efendim, en sevdiğim ve keyif aldığım yerlerden biri Kızkulesi. Epeydir gidemiyorum. Yaz programı’ çerçevesinde 20.30’da başlayan muhteşem Kızkulesi geceleri 03.00’a kadar devam edecek. Bu program gereği çarşamba, perşembe, cuma ve cumartesi akşamları, Kızkulesi’nde Grup Leandros olacak. Telefon numarası 0216 342 47 47. Efendim, bu pazar da bu kadar. Kalın sağlıcakla, en kötü gününüz benimkinden iyi olsun. 
     
     



 MAGAZİN 













</TEXT>
</DOC>
