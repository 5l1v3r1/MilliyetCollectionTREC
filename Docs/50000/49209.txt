<DOC>
<DOCNO> 49209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/spor/spo04.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon öfkeli 
</HEADLINE>
<TEXT>

Bordo - Mavili takımda mağlubiyetin faturası hakem Mutlu Çelik’e kesildi. Teknik Direktör Sadi Tekelioğlu, "Çelik, Türk futbolunda layık olduğu yeri bulacaktır" dedi 
     "Penaltı değildi" 
     GALATASARAY yenilgisi sonrası Trabzonspor’da tüm oklar hakem Mutlu Çelik’e yöneldi. Sadi Tekelioğlu, "Hakem Mutlu Çelik, Türk futbolunda layık olduğu yeri alacaktır O pozisyonların penaltı olmadığını herkes görecek. Galatasaray tribünleri, Fenerbahçe’ye küfür ediyor, oyunu durdurmuyor. Burada Fener’e sövmek serbest de, hakeme bağırmak mı serbest değil " dedi. 
     
     "Golde eli görmedi" 
     TEKELİOĞLU, Çelik’in çifte standart uyguladığını kaydetti, "Hasan Şaş saha içinde en galiz küfürleri sallıyor, hiç sesini çıkarmıyor. Burnunun dibinde duymuyor, ama 50 metreden yedek kaleci Bülent’i atıyor. Çok hata yaptı. Hatta Macit’in golünde el olduğunu bile görmedi" diye konuştu. Gökdeniz de, "Bizi Galatasaray değil, hakem yıktı. Mutlu Çelik’e yenildik" ifadelerini kullandı. 
     
     "Ergün de söyledi" 
     SAHA kenarında ısınırken kırmızı kart gören yedek kaleci Bülent ise, "Elli metreden ne söylediğimi nasıl duydu Ya da neyi gördü " diye konuşurken, penaltı pozisyonlarının kahramanı Cem, "Ergün bile penaltı olmadığını söylüyor. Bize de yazık" yorumunu yaptı. Başkan Yardımcısı Ahmet Kul da, "Çelik’in değiştirilmesini istedik ama federasyon itirazımızı reddetti" dedi. 
     
     Osman sakatlandı 
     TRABZONSPOR’UN defans oyuncusu Osman ilk yarıda adalesinden sakatlanarak oyun dışına çıktı. Osman sahayı sedye ile terkederken yerine Hasan girdi. 
     
     Nasıl oynadılar 

</TEXT>
</DOC>
