<DOC>
<DOCNO> 16047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/cankat.html </URL>
<DATE> 2001/04/13/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kaza geliyorum demez ki... 
</HEADLINE>
<TEXT>

     Mecbur hizmet için Trabzon’a giden genç bir tiyatrocunun başına geldi. Sahnede ağaç rolü oynuyor, kımıldamadan durması lazım. Talihsizlik bu ya, bağırsaklarının oyununa gelerek, istenmedik bir gürültüye sebep oldu. 
     "İnşallah kimse duymamıştır" diye içinden dualar ederken, sahnedeki diğer 11 "ağaç" kıkır kıkır gülmeye başladılar. Gülme krizi, ağaçların hoplayıp zıpladığını gören seyirciye de sirayet edince... piyesin canına okundu tabii. 
     Duyduğuma göre, müdüriyet genç oyuncu hakkında rapor düzenlemiş, durum hakkında bakanlığa bilgi vermiş. 
     Raporda, bu delikanlının yediği haltı nasıl tarif ettiler diye doğrusu merak ettim. 
     Ceza Kanunu’-nda böyle bir suç var mıdır, bilmiyorum, ama genç tiyatrocunun suçu olsa olsa "vazifenin ciddiyetiyle mütenasip olmayan fiilde bulunmak" diye tarif edilebilir. 
     Küçük bir kabahat için uzun, ama kanun diline uygun bir tanımlama... 
     
OBEZİTE VE SANDVİÇ      Bir dosttan e-postayla gelenler 
     9-10 nisan günleri 1. Ulusal Obezite Kongresi yapıldı şişmanlık hastalığının sebepleri tartışıldı. Uzmanlar, ABD’de obezitenin ölüm sebepleri arasında ikinci sıraya yükseldiğini duyurdular. Elalem tokluktan ölüyor .. Doğru beslenmenin önemi üzerinde durulan kongrede, öğleyin peynirli ve salamlı sandviç ikram edildi 
     İstanbul Devlet Tiyatroları’nın istdt superonline.com diye bir sitesi var. Ama internetten bilet satmıyorlar. Durun üzülmeyin, biletlerinizi İş Bankası’nın sitesinden alabilirsiniz. Bir kurum kendi dükk nında kendi malını satamaz mı Devlet Tiyatroları’na açıp sordum mevzuat engeli var, dediler Başımıza ne gelirse, engellerle çengeller arasında kalmaktan gelir zaten. 
     
Fazilet nasıl tufaya geldi      Fazilet Partisi kapatılsın mı, kapatılmasın mı tartışmaları sürerken, bir şok dalgası da sanatçılardan geldi. 
     Geçenlerde bizim gazetede Ayhan Aydemir’in bir haberinde 16 FP’li hakkında PKK fezlekesi hazırlandığını okudum.Merak ettim, Faziletlilerin PKK ile ne alışverişi var, diye. Cevabı Cemil Çiçek verdi 
     "Bu, tamamen anlamamaktan kaynaklanıyor. Sanatçı Şanar Yurdatapan bize düşünce özgürlüğü konusunda bir araştırma yapıldığını ve bunun kitap haline getirileceğini söyleyen bir yazı gönderdi. Bu fikri desteklememizi istedi. Ben imzalamadım. Çıkmamış bir kitabı niye destekleyeyim. Bazı arkadaşlar bilmeden imzalamış olabilirler". 
     16 milletvekili, görmedikleri bir kitaba destek verdikleri için PKK destekçisi durumuna düşmüşler. 
     Adamların kabahati yok. Boş k ğıtların altına imza atmaya o kadar alışmışlar ki... 
     
Haydi, Nazlıcan bebek      Susurluklu Avşar, daha 11 yaşındaydı. Bir caninin kurbanı oldu. Avşar’ın küçüğü Nazlıcan üç yaşında. Bugün ağır bir kalp ameliyatı geçirecek. Anaları Nihal Hanım kahraman bir kadın, "Acımızı dondurduk, diyor, şimdi her şey küçük kızımızı kurtarmak için..." 
     Haydi Nazlıcan bebek Haydi güzel kızım, ananın babanın şimdi sana çok, ama çoook ihtiyacı var. Onları hayata bağlayacak olan sensin 
     Dayan sevgili çocuk, kolay pes etme 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
