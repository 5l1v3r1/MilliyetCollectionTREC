<DOC>
<DOCNO> 8925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/ekonomi/eko07.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Euro banknotları yanlış basıldı 
</HEADLINE>
<TEXT>

     Avrupa Birliği para birimi Euro, 2002 yılında tedavüle girme planı tehlikeye düştü. Bunun nedeni politik ya da ekonomik sorunlardan değil, Euro banknotlarının baskı hatalarından kaynaklanıyor. 
     Avrupa Komisyonu ve Avrupa Merkez Bankası’ndan yetkililer geçtiğimiz cuma günü Fransa’da bir araya gelerek 2002’de piyasaya sürülmesi beklenen Euro’nun zamanında çıkmasının zorluklarını dile getirdiler. Yetkililer yaptıkları açıklamalarda banknotların basımındaki kimi hatalar nedeniyle kalitesinde düşme olduğu için para basımını durdurduklarını açıkladılar ve bu şartlar altında Euro’nun zamanında piyasaya çıkmasının zorlaştığını kaydettiler. En büyük problemin ise Fransa ve İtalya’da basılan banknotlarda ortaya çıktığı ileri sürüldü. Öte yandan Fransız Merkez Bankası’na Banque de France yakın kimi kaynaklara göre de bankanın paraları bastığı Clermont Ferrand’ta durum çok ciddi ve Euro’nun piyasaya sürüleceği tarih olarak belirlenen 01 Ocak 2002 tarihine yetişmesi çok imkansız gözüküyor. 
     Almanya’da da benzer bir problem olduğu ve 100 Euro’luk banknotların basımı sırasında ana bilgisayardan kaynaklanan bir problem yaşandığını ve 320 milyona yakın banknotun bu vesileyle ıskartaya çıkarıldığı kaydedildi. 
     


 EKONOMİ 





















</TEXT>
</DOC>
