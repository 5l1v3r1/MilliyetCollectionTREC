<DOC>
<DOCNO> 25926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yazar/zbirand.html </URL>
<DATE> 2001/06/09/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Ermenilere sahip çıkalım... 
</HEADLINE>
<TEXT>

     ugünlerde 150 diaspora Ermenisi Anadolu’yu dolaşıyor. Yarı nostalji yarı din turizmi, bazıları bu tip gezilere ters bakıyor ve farklı amaçtan kuşkulanıyorlar. Tam aksine, bu insanlara sahip çıkmalıyız. Türk konukseverliğini şimdi ispatlamalıyız. 
     Tam 150 kişiler. 
     150 Ermeni, ta Amerika’dan kalkıp Türkiye’ye, atalarının doğduğu toprakları ziyarete geldiler bu hafta. Geziyi merkezi New York’ta bulunan Amerikan Ermeni Kilisesi ve Türk-Ermeni iş Konseyi birlikte düzenledi. 
     "Gregoryan’ın Ayak izlerinden" adlı organizasyonda Amerikalı Ermeniler, İstanbul’dan Güneydoğu Anadolu’ya büyükdedelerinin ayak izlerini otobüslerle sürecekler. 
     Önce Sultanahmet ve Ayasofya gezildi. Sonra Kayseri. 
     Kayseri’nin Seyit Gazi Mahallesi’ndeki Surp Krikor Lusaroviç Kilisesi Ermeniler için büyük önem taşıyor. Kudüs’ten sonra gelen en önemli kutsal yerlerinden biri. Çünkü Ermeni kilisesi bundan tam 1700 yıl önce burada kurulmuş. Dünyanın dört bir yanında, Ermeniler bu yılı bir anlamda "Ermeni Yılı" ilan edip kilisenin doğuşunun 1700. yılını kutluyorlar. Türkiye’de yaşayanlar da yılda iki kez bu kiliseyi ziyaret ediyor. 
     Amerikalı Ermeniler de Lusaroviç’te görkemli bir ayin düzenlediler. Kayseri Valisi, Belediye Başkanı ve işadamlarıyla gece "sevgi ve kardeşlik" sofrası kurdular. Kimileri akrabalarının kimileri de kendi evlerinin kapılarını çaldı bir kez daha. 
     41 yaşındaki Mayreni Sanag, 8 yaşındayken ayrıldığı evini gezerken duygulu anlar yaşadı. Birçoğu tanıdık yüzlerle eski günleri yad etti, nostalji sayfalarında tur attı. 
     ABD’li Ermenilerin Türkiye’ye geliş amaçlarının çarpıtıldığı haberler, geziye gölge düşürdü. Türkiye Ermeniler Patriği Mesrub ve Kayseri’deki Kilisenin başpapazı Ayvazyan, olayın siyasete çekilmesinden şikayet ettiler. Grubun tek amacının inanç turizmi olduğunu yenilediler. Türk-Ermeni iş Geliştirme Konseyi de her sene 40.000-50.000 Ermeniyi Doğu ve Güneydoğu Anadolu’ya çekmeyi amaçladıklarını söyledi. Yörenin sırf Ermeni turistlerden 180 milyon dolar kazanacağını, bu paralarla lüks otellerin açılacağını ve daha çok turistin cezbedilebileceğini öne sürdüler. 
     
     Ermenilere sahip çıkmak bizi yüceltir 
     Anadolu’nun bazı yörelerinde özellikle Van’da Ermenilere karşı kimi çevrelerin bilinçli, kimilerinin bilinçsiz bazılarının da hissi tepkisi vardır. 
     Bu kişiler 150 diaspora ermenisinin ziyaretini bir karşıt gösteriye dönüştürürlerse, hem Türk toplumuna, hem de memlekete kötülük etmiş olurlar. 
     Unutmayalım ki, Anadolu ermeni medeniyetine de analık etmiştir. Ermenilerin atalarının izleri de h l Anadolu’dadır. Bu insanların şimdi gelip buraları ziyaret etmeleri, ibadet etmeleri ve rahatlıkla hiçbir kaygı duymadan dolaşmaları haklarıdır. Bizlerin görevleri de, onlara bu rahatlığı ve konforu vermektir ki, istedikleri her zaman gönül rahatlığı ile tekrar gelsinler. 
     Kendine güvenen bir ülkenin yapması gereken budur. 
     
Uşak’ta taşlanan uzaylı şaşkın durumda      Uzaylılar Uşak’ta karşılaştıkları muameleden dolayı son derece şaşkınlar 
     Türklerin çok misafirperver olduklarını duyup gelmişler. Galiba talihsizlikleri Uşak’a inmiş olmalarından kaynaklanıyor. "Taşlandık beyler, inanamazsınız. İnsana benzeyen mahluklarla karşılaştık. Bizi görünce ne yaptılar dersiniz Taşladılar" diyen uzaylı, başına gelene inanamamış "Başka yerlerde kimi resim, kimi film çeker bazıları korkup kaçar. Ancak taşlanmak hiç aklımıza gelmezdi." 
     Hele Valiliğin alarma geçirilmesini, Türk medyasının olaya geniş yer ayırmasını hiç anlayamamışlar. 
     Uzunca bir süre Uşak nedeniyle Türkiye gezi broşürlerinden çıkarılmış Köylüler taş atacaklarına, adamları evlerine davet etseler, Türkiye’yi uzayda iyi temsil etmiş olacaklardı 
     
THY’den bir istek var      THY, bilet fiyatlarını dramatik şekilde arttırdı. İndirimli biletleri kaldırdı, bir bölümünü de kısıtladı. 
     Doğrusunu yaptı. 
     Aslında hala dünyadaki fiyatları tutturabilmiş değil, ancak bu kadarı dahi, şirketin doğru dürüst hizmet verebilmesi için önemli. 
     Ancak şimdi, bizim gibi THY’yi çok kullananların beklentilerini karşılama zamanı geldi. Daha önce "Bu kadar köfte, bu kadar ekmek" derler ve bizim de sesimiz kısılırdı. 
     Artık durum değişti. 
     Bundan böyle iyi servis bekliyoruz. 
     Daha da önemlisi, bazı hatlardaki yer bulma krizini çözmeleri şarttır. 
     Herhalde, turizm baskısından olacak, belirli hatlarda yer bulmak imkansızlaştı. 
     Böylesine pahalı bir tarife uyguluyorsanız, o zaman bize ek sefer mi koyarsınız, ne yaparsanız yapın ve uçmamızı sağlayın. Yapamıyorsanız Ulaştırma Bakanlığı bu hatları özel şirketlere açmalıdır. 
     
Şampiyon olanın marşı çalınır...      Lig bitti. Stadyumlarda seyirci çöplüklerinin yerinde yeller esiyor. Taraftar sesi sokaklara taşmıyor. Top koşturulmuyor, terlenmiyor. Kavga çıkmıyor. Adrenalin salgılanmıyor. Satıcılar bir anda kayboldu. Ama ortalık bir türlü sakinleşmiyor. Efsane’nin şampiyonluk kutlamaları bitmiyor. Taraftar, sarı lacivert bayrama doyamıyor. Stadlardaki renk cümbüşü artık sokaklarda. Fenerbahçe ürünleri kapış kapış satılıyor. Daha önce "Fenerbahçe Marşları 1" adlı albümü piyasaya sunan Ercan Saatçi’nin "Fenerbahçe Marşları 2" albümü de müzik marketlerde yerini aldı. Albüm arşiv niteliğinde. Migros’ta hangi yöne dönseniz bu kaset var. 
     Feneri de tebrik ederim, Saatçi’yi de. Eeee bu günler onların günleri. Tadını çıkarmak da hakları. 
     
     







Liberal İslam 


Madalyon... 


Hırsız mı, değil mi 


Vart ve triandafilo 


Umut patlaması yapacak bir hareket... 


Şeffaf medya 


İbrahim Arıkan 


Kopya ve hortum 


Reforma devam... 


Paranın adresi... 


Blair'in zaferi 


Tasarruf sağlayıp para kazanıyorlar 


Belediye yasaları 


Sumela Manastırı 


</TEXT>
</DOC>
