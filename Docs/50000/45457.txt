<DOC>
<DOCNO> 45457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sontur05.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Şüknü Sina Gürel Pakistan'da... 
</HEADLINE>
<TEXT>

     Devlet Bakanı Şükrü Sina Gürel, hükümetin özel temsilcisi sıfatıyla temaslarda bulunmak üzere Pakistan'a geldi İslamabad Havaalanı'na yerel saatle 12 30 sularında gelen Devlet Bakanı Gürel ve beraberindeki heyet, Pakistan Dışişleri Bakanı Abdül Settar ile görüşmek üzere Dışişleri Bakanlığı'na geçti. 
     Gürel, ziyareti çerçevesinde Başbakan Bülent Ecevit'in dayanışma mesajını öğleden sonra biraraya geleceği Devlet Başkanı Pervez Müşerref'e iletecek. 
     Bakan Gürel ile beraber Genelkurmay Plan ve Harekat Daire Başkanı Tümgeneral Bekir Kalyoncu, Kızılay Genel Müdürü Fatih Evren, Dışişleri Bakanlığı Ortadoğu Dairesi Genel Müdürü Büyükelçi Türkekul Kurttekin ve bazı gazeteciler de İslamabad'a geldi. 
     Gürel'in bu geceyi Pakistan'da geçirerek, Türkiye'ye yarın sabah dönmesi bekleniyor. 
     






</TEXT>
</DOC>
