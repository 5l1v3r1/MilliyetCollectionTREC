<DOC>
<DOCNO> 49901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/magazin/amag.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Depeche Mode kışkırttı’ 
</HEADLINE>
<TEXT>

Mükemmel sahne performansı, iyi müzik, güzel konser... Depeche Mode, 13 bini aşkın seyirciyi coşturdu. Hem de bilet fiyatlarına rağmen 
     NURDAN AKINER 

     Girişte uzun bir kuyruk, birbirinden ilginç giyimleriyle dikkat çeken hayran kitlesi, ışık oyunları ve video kliplerle süslü sahnede muhteşem bir performans, güzel müzik, güzel konser... İşte önceki gecenin, Depeche Mode konserinin kısa bir özeti... 
     Depeche Mode’un 15 Haziran'da Kanada'nın Montreal şehrinde başlayan ve Türkiye'yle birlikte tam 24 ülkeyi kapsayan konser turu Exciter’ın kışkırtıcı İstanbul ayağında ekonomik kriz konser salonunun kapılarından giremedi. 13 bin 800 biletin 43 ile 80 milyon arasında değişen fiyatlarla satışa sunulduğu konserde yaklaşık 13 bin kişi, Apdi ipekçi'yi tıklım tıklım doldurdu. 
     
     Oynama şıkıdım şıkıdım 
     Grubun solisti David Gahan, enerjisi, seksi ve kıvrak dansıyla Tarkan'ı aratmadı. Lacivert yeleği, yanları saten şeritli lacivert pantolonuyla sahneye fırlayan Gahan, bir süre sonra üzerinde yeleği fırlattı. Konserin geri kalan bölümünü üzeri çıplak tamamlayan Gahan "Walking On My Shoes" isimli şarkıda da bir nevi göbek dansı yaptı. Bir ara da sahneye tutulan projektör ışığına poposunu çevirip kıvırmaya başlayan sanatçı, bitmek tükenmek bilmeyen enerjisiyle binlerce kişiyi coşturdu... Konserin en ilgi çekici anı ise binlerce kişinin hep bir ağızdan söylediği "Dream Onöda yaşandı. Sahnede devleşen David, bu şarkıyı seslendirirken ayaklı mikrofonla sevişir gibi dans etti. 
     
     Ve parti zamanı 
     Konserden sonra Mydonose Showland'de düzenlenen 'After Show Party'ye grup üyelerinden Andrew Fletcher katıldı. Fletcher'ın gelişini ve eğlenceyi görüntülemeyi sadece Milliyet başardı. Basının görüntü almasına izin verilmeyen partide Detroit'ten DJ Aka K. Hand, New York'tan DJ Pierre ve Türkiye'den Tangun ile DJ Cure-shot müzikleriyle yaklaşık yüzlerce genci coşturdu. Grubun kliplerinin yayınlandığı parti alanında, bira su gibi aktı. 
     
     



 MAGAZİN 















</TEXT>
</DOC>
