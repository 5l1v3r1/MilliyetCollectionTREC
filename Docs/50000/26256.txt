<DOC>
<DOCNO> 26256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/soneko18.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Borç takasında 8 milyar dolarlık teklif gelmez" 
</HEADLINE>
<TEXT>

     Devlet Bakanı Kemal Derviş, Türk lirası cinsinden bir kısım iç borcun dövize dönüştürülmesini içeren borç takası konusunda, bankalardan 8 milyar dolarlık bir teklif gelip gelmediğine ilişkin sorusuna karşılık, ''o kadar değildir. O kadarını düşünmüyoruz'' yanıtını verdi. 
     Derviş, Başbakanlık'taki makamından ayrılırken, gazetecilerin, Telekom'da yeni yönetim kurulu üyelerinin belirlenip belirlenmediğine ilişkin soruna karşılık da, ''akşama görüşürüz'' karşılığını verdi. Öte yandan, Hazine'nin borç takasında bankalara teklifinin 5 milyar dolar civarında olacağı öğrenildi. 
     Ulaştırma Bakanı Enis Öksüz de, Başbakanlık'tan çıkışta, Türk Telekom'un yönetim Kurulu'na getirilecek isimler konusunda anlaşma sağlanıp sağlanmadığına ilişkin sorular üzerine,''bakalım, saat 14.00'de ertelenmezse devam edeceğiz'' dedi. Bakan Öksüz, genel kurulun ''ertelenme ihtimali olup olmadığına ilişkin soruya karşılık da, ''bilemiyorum, her zaman mümkün olabilir''n karşılığını verdi. 







</TEXT>
</DOC>
