<DOC>
<DOCNO> 28884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yazar/uras.html </URL>
<DATE> 2001/06/26/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Et, süt, ekmek, şeker ve banka dışarıdan gelecek 
</HEADLINE>
<TEXT>

     Yıllar önce Cidde Havaalanı’ndaki tuvaletlerin temizliğine şaşırıp kalmıştım. "Filipinliler geliyor. Burada Filipinliler çalışıyor. Helaları onlar temizliyor" dediler. "Filipinliler taaa uzaklardan buralara gelerek Arapların helasını neden temizlesin ki" şeklindeki soruma aldığım cevap üzücü idi. "Filipin’de ekonomi çökmüş. İnsanların yapacak işi yok. Para kazanmak için buralara gelip hela temizliyorlar..." 
     Daha sonra Filipinliler Türkiye’ye kadar geldi. Türk evlerinde çalıştı. Derken ekonomisi iflas eden Türki devletlerinden, Bulgaristan’dan, Moldova’dan Türkiye’ye "ne iş olsa yaparız abicim" diye çok sayıda insan akın etti... 
     Ülkelerinde hekimlik yapan, öğretmenlik yapan, mühendislik yapan çok sayıda insan ayda 150 veya 200 dolar ücret karşılığı temizlik işleri, hasta bakımı gibi Türklerin ilgi göstermediği işlerde çalışmaya başladı. 
     Zamanla o ülkelerin ekonomileri düzeldi. Zamanla Filipinliler, Moldovalılar, Bulgarlar, Türki devlet vatandaşları ülkelerine dönmeye başladı. 
     
Bavulları hazırlayın, yol göründü      Sayın vatandaşlarım çok kötü şeyler yazmak zorundayım. Akit gazetesindeki dostlarımın "Güngör gene felaket tellallığı yapıyor" diyerek beni manşete taşımalarını göze alarak olacakları yazmak zorundayım. Sayın vatandaşlarım. Yavaş yavaş az buçuk İngilizce öğrenmeye ve yavaş yavaş bavullarınızı hazırlamaya başlayınız. Yol göründü. Yakında sıra bize geliyor. Dünya pazarında Filipinlilerin, Bulgarların, Moldovalıların bıraktığı işleri yapmak bize düşecek. Cidde Havaalanı’nın helalarını ayda 150 dolar maaş karşılığı temizlemeye bizim bankacılarımız, avukatlarımız, doktorlarımız, bizim halkımız talip olacak. Buna mecbur olacak. IMF’nin talimatları, Kemal Derviş’in gayreti, Ecevit, Bahçeli ve Yılmaz’ın desteği ve de kraldan fazla kralcı Ankara bürokratlarının işbirliği ile Türkiye ekonomisi çöküyor. Türkiye’de Türklere yapacak iş kalmıyor. 
     
Biz ne yiyeceğiz abicim      IMF’nin talimatı doğrultusunda TC devleti, "kanun zoru" ile üretimi yasaklıyor. Buğday üretmek tu kaka... Şekerpancarı üretmek tu kaka... Fındık, çay yaprağı, tütün üretmek tu kaka... Hayvancılık yapmak yasak. Sanayi dersen zaten ölmüş... 
     İyi de biz ne yiyeceğiz, ne içeceğiz, ne yapacağız abicim İçme suyumuzu Fransızlar verecek... Yoğurdu, sütü İsviçreliler yapacak. Sigara Amerikalılardan... Dondurma İsviçrelilerin işi... Mercimek Kanada’dan, kuru fasulye Arjantin’den, toz şeker Amerika’dan, et Yeni Zelanda’dan gelecek... 
     Turgut Özal Abimiz, Çikita muz ithal etti diyerek kıyameti koparmıştık. Bundan sonra her şeyi ithal etmek zorundayız. Çünkü IMF’nin talimatı doğrultusunda çıkarılan Kemal Derviş kanunları üretimi yasaklıyor. Üreticiyi cezalandırıyor. 
     Merkez Bankası Başkan Yardımcısı geçen hafta sonu "zılgıtı geçti"... "Milli bankalar adam olmaz ise kesinlikle yabancı banka ithal ederiz. Bunu söylemekten de utanmıyorum" dedi... Demek ki Türkler bundan böyle bankacılık da yapamayacak. 
     İyi de Türkler nasıl yaşayacak Ne iş yapacak Görüyorsunuz sayın halkım. Bize bu memlekette yapacak iş kalmadı. Bize yol göründü... Ekmek parası kazanmak için Cidde’ye gidip havaalanı tuvaletini temizlemekten başka çaremiz yok... Yaşasın IMF... Yaşasın Derviş kanunları... Yaşasın Ecevit, Bahçeli ve Yılmaz büyüklerimiz... 
     
     







Takiyye, irtica, sosyoloji 


Tam tiyatro 


Kapatma ve devam 


Vallahi çekilmez 


Recep Tayyip Erdoğan değişti mi .. 


Aliye ile Ramazan 


Eğer eski bilgisayarınız varsa... 


Sadece Fazilet olayı değil... 


Yanıt bekleyen sorular 


Naylon faturam var almaya gelin 


Kutan'ın çağrısı 


Türkbanklılar kime oy vermez 


Resmi Gazete’de ilan şart mı 


Et, süt, ekmek, şeker ve banka dışarıdan gelecek 


Özel oldu ama güzel olmadı 


</TEXT>
</DOC>
