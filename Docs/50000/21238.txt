<DOC>
<DOCNO> 21238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/ekonomi/eko01.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk kamuyu taşıyamaz 
</HEADLINE>
<TEXT>

Nobel ödüllü ABD’li ekonomist Harry Markowitz, Türkiye’de kamu harcamalarının çok yüksek olduğuna dikkat çekerek, Halk bunu fazla kaldıramaz’ dedi 
     ŞULE YÜCEBIYIK 

     Finans alanında yaptığı çalışmalar ve geliştirdiği "Portföy Teorisi" kuramıyla, 1990 yılında Nobel ödülü kazanan ABD’li iktisatçı Harry M.Markowitz, Türkiye gibi gelişmekte olan ülkelerde özelleştirmenin hukuka bağlı ve kurallı bir şekilde yapılması gerektiğini söyledi. 
     Markowitz, kuralsızlığın bu sürece ve sonuca zarar verebileceğini kaydederek, "Türkiye, özelleştirme sürecinde dikkatli olmalı" diye konuştu. 
     
     Özelleştirmeye dikkat 
     Özelleştirilen şirketlerin, serbest piyasa ekonomisi içinde değerlendirilmesi gerektiğini kaydeden Markowitz, ABD’nin California eyaletindeki başarısız elektrik santralı özelleştirmesini anlattı. 
     Bu örnekte, toptan fiyatların serbest, tüketiciye ulaşan perakende fiyatların ise devlet kontrolü altında tutulduğunu kaydeden Markowitz, "Özelleştirilen şirket serbest piyasa ekonomisi içinde işlemezse iflas etmeye mahkumdur" dedi. 
     
     Döviz serbest olmalı’ 
     Dün, Sabancı üniversitesi’nde "Portföy Yönetimi" konulu bir konferans veren Markowitz, Türkiye hakkında fazla bilgi sahibi olmadığını belirterek "Ancak, bu ülkenin ekonomisiyle ilgili en çok dikkat çeken unsur, kamu harcamalarının çok çok fazla oluşu. Halk, bunu daha fazla kaldıramazödedi. 
     Türkiye ekonomisinin sağlıklı bir yapıya kavuşmasının ön şartı olarak serbest piyasa ekonomisine tam geçişin gerekli olduğunu savunan Markowitz, "Bunun dışında arz - talep yani üretim - tüketim dengesinin sağlanması gerekiyor, döviz kurunun da serbest piyasa koşulları içinde belirlenmesi lazım" diye konuştu. 
     
     Portföy yöneticisi 
     Markowitz’in, matematiksel yöntemlerin borsaya uygulanışı konusunda araştırmaları mevcut. 50 yıldır finans ve matematik konusunda araştırmalar yürüten Markowitz aynı zamanda profesyonel portföy yöneticisi. 
     
     İMKB’de yatırım yok 
     İMKB’de yatırımı olmadığını belirten Markowitz, yatırımcılara Türkiye’nin mevcut ekonomik koşullarında uluslararası şirketlerin hisselerini tavsiye ediyor. 
     
     
     



 EKONOMİ 



























</TEXT>
</DOC>
