<DOC>
<DOCNO> 1824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yasam/ayas.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazayı çabuk unuttu 
</HEADLINE>
<TEXT>
Hani verdiğin sözler... 
Galatasaraylı Emre Belözoğlu, trafik kazasında ölümüne neden olduğu kişinin ailesine ev alacağını söylemişti. Ama sadece 800 milyon verdi ve ortadan kayboldu... 
     ÜMRAN AVCI İstanbul 

     Avrupanın ünlü kulüplerini peşinden koşturan Galatasaraylı Emre Belözoğlu, dört ay önce, E - 5 Karayolu’nda karşıdan karşıya geçmek isteyen Kadir Çetin’e otomobiliyle çarparak ölümüne neden olmuştu. 
     Olayın ilk günlerinde Çetin’in evini ziyaret eden Emre, acılı aileye elinden gelen yardımı yapacağını, ilk elde de onlara bir ev alacağını söylemiş ayrıca çocukların okul masraflarını da karşılayacağının açıklamıştı. Ancak Emre Belözoğlu, o günden bu yana Kadir Çetin’in ailesine sadece 2 bin 600 mark yaklaşık 840 milyon lira para yardımında bulundu. 
     Emre, kocası öldükten sonra beş çocuğuyla ortada kalan Zeynep Çetin’i iki arkadaşıyla Ramazan Bayramı’ndan önce iki arkadaşıyla birlikte ziyaret etmiş. Zeynep hanım anlatıyor... "Eşim hayattayken aldığımız evin 2 bin 600 marklık borcu vardı. Bu parayı Emre ödedi. Bayramda da çocuklarıma üç beş kuruş harçlık verdi, o kadar." 
     
     Ne yapacağım bilmiyorum’ 
     Başkalarının eline bakmayı gururuna yediremiyor Zeynep Çetin, ama beş çocuğunun geçimini sağlamak için de elinden bir şey gelmiyor. "Çocuklarımla kalakaldım" diyen acılı kadın çaresizliğini şu cümlelerle dile getiriyor "Dünyaları bağışlasalar, kendimi eşimin kanına ekmek batırıp yiyor gibi hissederim. Bu durum beni kahrediyor. Bugüne kadar kimseye avuç açmadım, kimseden de birşey talep etmedim ama ne yapacağımı da bilmiyorum." 
     


 YAŞAM 
























</TEXT>
</DOC>
