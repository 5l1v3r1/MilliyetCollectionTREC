<DOC>
<DOCNO> 36032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun06.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayrılıkçı İskoçlardan Prens William'a ölüm tehdidi 
</HEADLINE>
<TEXT>

     İskoçya'nın İngiltere'den bağımsızlığı için savaşan küçük bir örgütün Prens William'ı ölümle tehdit ettiği iddia edildi. 
     Daily Express ve Daily Star gazatelerinde çıkan haberlere göre, İskoç Ulusal Kurtuluş Ordusu SNLA , üzerinde ''şarbon basili'' uyarısı bulunan sahte bir bombayı, Prens'in bu yıl sanat tarihi öğrenimine başlayacağı St. Andrews Üniversitesi'ne gönderdi. 
     Haberde, ''Prensi öldürebiliriz'' diyen SNLA'nın tamamen zararsız olan bombayı 2 Ağustos'ta gönderdiği belirtildi. 
     Ancak, Prens'e koruma sağlayan İskoç polisi ve Scotland Yard yetkilileri tehditlerden haberdar olmadığını bildirdi. 
     Bugüne kadar önemli bir saldırı düzenlemeyen SNLA, akademisyenler ve politikacılara bombalı mektuplar göndermesiyle biliniyor. 
     SNLA, 1995'te biri Başbakan Tony Blair'in evine olmak üzere 6 bombalı mektup göndermişti. Polis, bu bombaların ''işlenmemiş'' olduğunu ve işe yaramadığını açıklamıştı. 







</TEXT>
</DOC>
