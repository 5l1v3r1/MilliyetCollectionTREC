<DOC>
<DOCNO> 39610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/magazin/amag.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Babam haklı çıktı’ 
</HEADLINE>
<TEXT>

Ünlü şovmen Mehmet Ali Erbil’in Sedef Altıntaş’la evliliğini, Erbil’in mesajıyla öğrenen Nefise Karatay, duygularını bu sözlerle ifade etti 
     MAGAZİN SERVİSİ 

     Mehmet Ali Erbil, ünlü sunucu ve şovmen. Ama daha çok çapkınlığıyla tanınıyor. 44 yaşında. Son bombası, 20 yaşındaki kızıyla aynı üniversitede okuyan 21 yaşındaki Sedef Altıntaş’la sürpriz evliliği oldu. 
     
O ilişki yıprattı’ dedi      HERKES, Nefise Karatay’la evlenmesini bekliyordu. Ancak o, "O ilişki beni çok yıprattı" diyerek, üçüncü eşi olarak, 3 hafta önce Bodrum’da tanıştığı, kendisinden 23 yaş küçük Sedef Altıntaş’ı seçti. 
     
Haberle şoke oldu      Bu ani evlilik haberine herkes şaşırmıştı ama biri vardı ki, haberle şoke oldu. Nefise Karatay, şok haberi, manken arkadaşı Ebru Destan’la film izlemek için gittiği Akmerkez’de, Destan’dan aldı. Ebru Destan, haberi Nefise’ye nasıl ilettiğini şöyle anlattı 
     "Nefİse, Mehmet Ali’yle konuşmamak için günlerdir cep telefonlarını kapalı tutuyordu. Akmerkez’e girdikten birkaç dakika sonra cep telefonum çaldı. Arayan Mehmet Ali Erbil’di." 
     
İstediği oldu, kına yaksın      ERBİL’İN, "Arkadaşına söyle. 1 saat sonra evleniyorum. İstediği oldu. Kına yaksın" dediğini belirten Destan şöyle devam etti " Nefise’ye ilettim. Nefise, Ona mutluluklar diliyorum. Oh kurtuldum’ dedi." 
     
Uzun süre konuşmadı      Daha sonra Nefise’nin uzunca bir süre konuşmadığını anlatan Destan, şöyle dedi "Sonra, Benim kızım saf. Onunla evlenmeyecek. Onu kullanıp bırakacak’ diyen babası Orhan Karatay’ın sözlerini hatırlatıp Babam haklı çıktı’ dedi." 
     

</TEXT>
</DOC>
