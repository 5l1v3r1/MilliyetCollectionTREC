<DOC>
<DOCNO> 17206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yazar/asik.html </URL>
<DATE> 2001/04/20/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Balıkadam... 
</HEADLINE>
<TEXT>

     Emniyet teşkilatı "polis balıkadam" ihtiyacı duyuyor. Balıkadam yetiştirilmesi için 31 mart 6 nisan tarihleri arasında sınav düzenlendi. Sınavı geçenler kursa katılarak balıkadam olacaklar. Sınavda 250 metre serbest, 50 metre sırtüstü yüzme, 5 metreye dalış, 3 bin metre koşu, erkekler 40 bayanlar 30 kez mekik çekmek vs. gibi hareketler yaptırılacak, adaylar sıkı bir fizik performans yarışından geçirilecekti. Sonra ne mi oldu Bunların hiçbiri yaptırılmadı. Adaylar gruplar halinde suya sokulup birkaç metre yüzdürüldü sonra kimlik kontrolu bile yapılmadan salıverildi. 
     Katılımcılar sınavın neden bu şekilde yapıldığını merak ediyor 
     Eğer bilgi lütfedilirse duyuracağız. 
     
Meselenin özü      Kara para, kayıt dışı para, silah komisyonu, eroin parası, havadan para, hortumdan para, rüşvet, ihale vurgunu... Dengelerini bu kirli ekonomi üzerine inşa etmiş "siyasi yapı" ile ülkede siyasi ve ekonomik reform yapılabilir mi Bu yapı kendi çıkarını bırakır Türkiye'nin çıkarı için parmağını oynatır mı 
     Yoksa her türlü krizi mi tercih eder Üzerinde düşünelim... 
     
TEKLİF      ABD’de yakalanan Cavit Cağlar kefaletle serbest kalabilmek için mahkemeye 5 trilyon teklif etmiş. 
     Mahkeme parayı alıp bize mali yardım olarak göndersin... 
Haldun Ertem 

Dumanlı mesaj      Ankara Ulus'taki ilk Meclis binası ünlü sigara firması Philip Morris ve Sabancı Vakfı tarafından 500 bin dolar sarfıyla onarılmış. Bugün yapılacak törenle yeniden ziyarete açılıyor. 
     Açılışı Kültür Bakanı İstemihan Talay yapıyor. 
     Türkiye Cumhuriyeti'nin 12 banka patronuna 12 milyar dolar yedirecek parası var ama Kurtuluş Savaşı'nı yürüten Meclis'i onaracak parası yoktur. Ya da vardır ama Amerikan sigara tekeline reklam imkanı vermek için elini cebine atmamıştır. Ve şu ortak mesaj oluşturulmuştur 
     "İlk Meclis'i İstiklal Savaşı kahramanları kurdu. Philip Morris yaşatıyor " 
     Siz de çok yaşayın Cumhuriyet kaçkınları 
     
Futbol dersi      Metin Oktay'ın bir futbol dersini bu sütunda daha önce anımsatmıştık 
     - Ben maçta bana sert giren rakiplere bakmamaya ve karşılık vermemeye çalışırdım, derdi Metin Oktay, çünkü eğer maç içinde kafayı bir futbolcuya takarsanız oyuna ilginiz dağılır, motivasyonunuz bozulur... 
     Galatasaraylı futbolculara dikkat ediniz.. Bir maçta hakeme kafayı takıp onunla oynamaya başladılar mı oyunu kaçırıyor, biraz sonra golü yiyorlar. Ve hiç akıllanmıyorlar. 
     
LAFORİZMA      Ecevit, ABD Başkanı Bush’u arayıp destek almış ... Başbakan kendince başkanlık sistemine çoktan geçmiş 
Cihan Demirci 

TiYaTro misali      Bundan 6 yıl önce güç duruma düşen ve devletçe iflas ettirilen TYT Bank'ın bir yöneticisi ile sohbet ediyoruz. Davaların 6 yıldır sürdüğünü anlatıyor 
     - Bu arada çok ilginç gelişmelerle karşılaşıyoruz... 
     - Ne gibi 
     - Efendim son olarak bankanın yönetim kurulu ve yöneticileri hakkında 300 milyon dolarlık tazminat davası açıldı. Bankanın zararını bizden istiyorlar. 
     - Kimden isteyeceklerdi 
     - Kredi alan kuruluşlar da var ortada. Mesela Lapis Holding'in veya bağlı kuruluşların bankaya 100 milyon dolar borcu var. Bu Holding'in İstanbul ve diğer kentlerindeki satış yerlerinden adeta zenginlik fışkırıyor. İtalya ve İspanya'da da yatırımları var. Ancak nedense onların kapısını çalmıyorlar, sürekli biz maaşlı adamlara dava açıyorlar... 
     - Banka zaten Lapis'in değil miydi 
     - Evet... Lapis'in sahipleri bankanın da sahibiydi. Bir ilginç durum daha... Bankanın iflasından sonra bizim hakkımızda şahsi iflas davası açtılar... Ama yasaya göre yüzde 5'nın üzerinde hisse sahibi olanlara da iflas dava açılması gerektiği halde bankanın ortaklarına dava açmadılar. 
     Devlet batan bankalarla birlikte buharlaşan paraları geri almak istiyor mu 
     Merak edenler için bir örnek olay... Yukarda... 
     
     Türk insanı hızlı bir şekilde kimliğini yitirmeye başlamış .. Ama bu kez yitirilen kimlikler, hastane masrafları için bırakılan kimlikler .. 
Cihan Demirci      
     
     





Kriz ve Kürtler 


Balıkadam... 


Çağlar'ın durumu 


Size atış serbest 


Galatasaray mucizesinin sınırları... 


İki Korsakov 


Derviş'e mektup 


Dert üstüne dert... 


Hukuk nerede 


VALİYE ÇİRKİN TUZAK 


Bozkır'daki kıvılcım 


Seçim paketi 


Ötanazi 


"Zenne 9 milyon TL" 


Ulusal Düşünce Hareketi 


</TEXT>
</DOC>
