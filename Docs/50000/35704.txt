<DOC>
<DOCNO> 35704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sondun16.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
8 yaşındaki kız hakimi çifte velayete ikna etti 
</HEADLINE>
<TEXT>

     İspanya'da 8 yaşındaki bir kız çocuğu,velayetinin hem annesine hem de babasına verilmesi için hakimleri ikna etmeyi başardı. 
     Küçük kız mahkemede, annesi ve babasıyla ayrı ayrıca geçireceği zamanın takvimini bile mahkemeye sundu. Mahkemenin kızın velayetinin annesine verilmesi kararını bozan Gerona'daki bir üst mahkeme, kızın yaşına göre şaşırtıcı bir olgunluğa sahip olduğunu, alınan kararda bunun önemli bir faktör olduğunu bildirdi. Çifte velayet çerçevesinde çocuk, Noel tatilini çift sayılı yıllarda annesiyle, tek sayılı yıllarda babasıyla geçirecek. Yaz tatilinde ise bunun tersi uygulanacak. İspanya gazetelerinde bugün yayımlanan haberde, aile üyelerinin ismi verilmedi. 







</TEXT>
</DOC>
