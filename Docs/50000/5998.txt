<DOC>
<DOCNO> 5998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/guncel/agun.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mimar Sinan bile istemedi 
</HEADLINE>
<TEXT>

Prof. İlhan Tekeli sordu "Oraya gömülmenin bir kriteri olmalı. bu iş keyfi olmaz. Herhangi bir vatandaş buraya gömülmek istese izin verilecek mi " 
     ÖMER ERBİL, GÜNTAN MAVİGÖZLÜ İstanbul 

     Avustralya'da trafik kazasında ölen Nakşibendi tarikatının kollarından İskenderpaşa Cemaati'nin lideri Esad Coşan'ın, damadı Ali Yücel Uyarel'le birlikte toprağa verileceği Süleymaniye Camii haziresine, bu tarihi yapıyı inşa eden Mimar Sinan bile defnedilmedi. Evrensel kültür mirasının önemli yapıtları arasında yer alan Süleymaniye Camisi'ni yapan Mimar Sinan'ın bile kendisini layık görmediği hazirenin siyasi kararlarla tarikat mezarlığı haline getirilmesine tepki büyüyor. 
     Tarih Vakfı Başkanı Prof. Dr. İlhan Tekeli, "Sinan, Kanuni Sultan Süleyman'a saygısızlık yapmamak için kendisinin inşa ettiği türbesini hazirenin dışına yapmış. Kendisini sultanla bir tutmamış. Mimarisini de mütevazı yapmış" dedi. 
     
Özal’ların tercihi Süleymaniye      Kanuni Sultan Süleyman ve eşi Hürrem Sultan'ın türbelerinin bulunduğu hazirede, Nakşibendilerin Gümüşhanevi kolunun önde gelen liderleri Kastamonulu Hasan Hilmi, Dağıstanlı Ömer Ziyaüddin, Tekirdağlı Mustafa Feyzi, Bursalı Mehmet Zahit Kotku'nun da mezarları bulunuyor.8. Cumhurbaşkanı Turgut Özal'ın annesi Hafize Özal ile kardeşi eski Devlet Bakanı Yusuf Bozkurt Özal da Bakanlar Kurulu kararıyla burada toprağa verilenler arasında. 
     Tarih Vakfı Başkanı Prof. Dr. İlhan Tekeli, her isteyenin Süleymaniye'ye gömülmemesi gerektiğini belirterek, şöyle konuştu 
     "Biz şeffaf hukuk devletiysek, Bakanlar Kurulu, kararındaki gerekçeyi açıklamalı. Bunun bir kriteri olmalı. Bu iş keyfi olamaz. Herhangi bir Türk vatandaşı istese Bakanlar Kurulu izin verecek mi " 
     Tekeli, Osmanlı’da, hazireye sultanın çevresi ve yüksek bürokratların gömüldüğünü kaydetti. 
     
Cenaze bugün Sydney’den geliyor      Coşan ve damadı Prof. Dr. Ali Yücel Uyarel'in cenazeleri bugün İstanbul'a getirilecek. Atatürk Havalimanı'nda büyük bir kalabalık tarafından karşılanması beklenen Coşan ve damadı, yarın kılınacak cenaze namazının ardından Süleymaniye Camii haziresinde toprağa verilecek. Ailenin Küçükçamlıca'daki evi cemaat üyelerinin akınına uğradı. Ziyaretçilerin birbirlerine sarılarak gözyaşı döktükleri dikkat çekti. 
     
Her şey oy için Memur bekler tarikat beklemez      Üç lider Nakşibendi tarikatı için jet hızıyla karar alırken, memur maaş kararnamesi gibi önemli yasalar Bakanlar Kurulu'nda sırasını bekliyor 
ANKARA Milliyet 
     Yoğun bir gündemi bulunan hükümet, nakşibendi tarikatının kollarından olan İskenderpaşa Cemaati'nin lideri Esad Coşan'ın Süleymaniye Camii haziresine defnedilmesi için kararname hazırlamaya fırsat bulabildi. 
     Coşan için 3 lider bir araya gelip, kararname hazırlanması konusunda hemen fikir birliğine varırken, Avrupa Birliği'nin hazırladığı Katılım Ortaklığı Belgesi'ne yanıt niteliği taşıyan Ulusal Program, iki aydır askıda. Liderler, geçen yılın aralığında kesinleşmesi beklenen Ulusal Program'daki pürüzleri aşamadı. 
     
İş güvencesi de bekliyor      Meclis'ten Yetki Yasası'nı çıkartan hükümet bu yasaya dayanarak çıkaracağı memur maaş kararnamesini henüz gerçekleştiremedi. Çalışma ve Sosyal Güvenlik Bakanı Yaşar Okuyan tarafından hazırlanan iş güvencesi yasa tasarısı da Bakanlar Kurulu'nda beklemeye alındı. 
     Hükümet, geçen yılın sonlarına doğru patlak veren ve "kara çarşamba" olarak adlandırılan ekonomik krizin ardından reel sektörün sorunlarını aşmak için bir dizi komisyon oluştururken, bu komisyonlar çalışmalarını aradan geçen uzun zamana karşın tamamlayamadı. 
     
Organlarına dokunulmadı      Coşan ve damadının cenazeleri dün Sydney'deki "Müslüman morgu" olarak bilinen Lakemba'dan alınarak, Türk mahallesi olarak tanınan Auburn semtindeki Auburn Camii'ne getirildi. Burada yerel saatle 11.30'da kılınan cenaze namazından sonra havaalanına götürülen cenazeler daha sonra gümrükten geçirilerek, saat 17.00'de Türkiye'ye götürülmek üzere uçağa kondu. Cenazelerden herhangi bir organın alınmadığı bildirildi. Coşan'ın oğlu Nurettin Coşan, kızı ve eşi de dün Sydney'den Emirates tarifeli uçağı ile İstanbul'a hareket etti. Nakşibendi liderinin Sydney'deki cenaze namazı öncesinde Esad Coşan'ın Avustralya'daki vekili olarak tanınan Mehmet Ali Torlak bir konuşma yaptı. n ŞERİF ERTÜRK Melbourne 
     
10 SORU 10 CEVAP Mezar yerinin hiç önemi yokÖMER ERBİL 
     Eski Diyanet İşleri Başkanı Tayyar Altıkulaç Esad Coşan'ın Süleymaniye Cami haziresine gömülmek istenmesini değerlendirdi. 
     
     1- Süleymaniye neden çok önemli 
     - Protokol önemi var. Başka önemi yok. 
     
     2- Bunun ölen kişiye bir faydası var mı 
     - Meftaya bir faydası söz konusu olamaz. 
     
     3- Gömülen yerin önemi, gömülen kişiye ruhani olarak artı puan kazandırır mı 
     - Kesinlikle bir artı puan söz konusu olamaz. Ölüye bir fayda sağlamaz. 
     
     4- Dua edilen kişinin gömülü olduğu yerin uzakta olmasının, duanın derecesine bir etkisi var mı 
     - Aradaki fark sıfırdır. Avustralya'da da olsanız, Hira'da da olsanız bir fark yoktur. 
     
     5 - İnananlar için ahirette gömüldüğü yerin hesabı sorulur mu 
     - Seni buraya neden gömdüler diye kimseye sual sorulmaz. Benim şeyhim filan yere gömülsün tarzı tutumun anlamı başka. 
     
     6- Nedir bu anlam 
     - Bunu bana söyletmeyin. 
     
     7- Mezarın türbe yanında gömülü olmasının faydası var mıdır 
     - İsterseniz gidin Hazreti Peygamberin yanına gömün. Ölüye hiç bir faydası olmaz. 
     
     8- Bir insanın mezar yeri kaybolsa bunun sakıncası nedir 
     - Bir sakıncası yok. Duaları ulaştıracak olan, dileklerimizi kabul edecekse ona pay düşer. 
     
     9- Türbe ile sadece başında iki taş bulunan mezar arasında bir fark var mı 
     - Ölü açısından bunun da bir farkı söz konusu değil. Bizim açımızdan farklı olur. 
     
     10- Farklı dine mensup bir ülkede gömülü olmanın sakıncası var mı 
     - Hayır ama bu psikolojiktir. Avrupa'da gurbetçilerimiz ölüyor, cenazeleri getiriliyor. Hayatta geride kalanlar için önemlidir. 
     


 GÜNCEL 

















</TEXT>
</DOC>
