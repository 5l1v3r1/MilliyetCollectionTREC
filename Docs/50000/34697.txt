<DOC>
<DOCNO> 34697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yasam/yas06a.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mert’lik tam manasıyla bozuldu ’ 
</HEADLINE>
<TEXT>
Vur’ deyince öldürüyor 
İngiliz ordusu öyle bir tüfek yaptı ki, askere sadece 'nişan al, ateş' demek kalıyor. Gerisini ise 'akıllı tüfek' kendi kendine hallediyor ... 
     DIŞ HABERLER SERVİSİ 

     İngiliz ordusu, piyade askerlerini bilim kurgu filmlerinde görülen süper tüfeklerle donatmaya hazırlanıyor. 
     Askere hemen hemen sadece tetiği çekme dışında hiç bir iş bırakmayan akıllı tüfek sesli komutlarla aktive edilebiliyor. Yani asker tüfeğine 'nişan al, ateş' deyince silah söyleneni harfiyen yerine getiriyor. 
     'Future Integrated Soldier Technology' FIST - Yumruk adı verilen tüfek birçok yüksek teknoloji özelliğine sahip. Normal ve kızıl ötesi ışınla görebiliyor, ısıya duyarlı sensörleri her canlıyı belirliyor. Ayrıca gece görüşü yapabiliyor. 
     
     Arkayı da kolluyor 
     En önemli yenilik ise sesli komutla çalışıyor olması. Örneğin çarpışma sırasında bir köşeye kıstırılan askerin kendini göstermeden tüfeğini düşmana doğrultup sesli komut vermesi yeterli. Bundan sonra termal sensörler düşmanın yerini belirliyor ve lazer nişan alıcı hedefe kilitleniyor. Askere sadece 'ateş' demek ya da 'manual' hareket edip tetiği çekmek kalıyor. 
     Diğer yandan, miğfere takılan bir kamera ile kendi çevresinde 360 derece dönüş yaparak askerin önünü olduğu kadar arkasını da görmesi sağlanıyor. Kamera miğferden çıkarılınca bir dürbün gibi yüzlerce metre uzaklıktaki görüntüyü yakına getiriyor. 
     
     7 yıl içinde 'görevde' 
     İngiltere Savunma Bakanı Geoff Hoon'un açıklamalarına göre, 10 milyon sterlin yaklaşık 20 trilyon Türk Lirası harcanarak 8 yıllık bir araştırma sonucunda geliştirilen süper tüfek yapılan denemelerde çok başarılı oldu. Tüfek mermisinin yanı sıra el bombası da atabilen FIST'in önümüzdeki 7 yıl içinde bin İngiliz askerine dağıtılacağı, bundan 3 yıl sonra da tüm piyade askerlerinin akıllı tüfekle donatılacağı belirtildi. Süper tüfekler İngiliz ordusuna 400 milyon sterline mal olacak. 
     



 YAŞAM 
























</TEXT>
</DOC>
