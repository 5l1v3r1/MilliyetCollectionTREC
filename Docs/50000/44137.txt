<DOC>
<DOCNO> 44137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/ekonomi/eko15.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Londra’ya taşındılar 
</HEADLINE>
<TEXT>

İkiz Kuleler’in yıkılmasından sonra çalışmaları ciddi biçimde aksayan Wall Street’in finans ve borsa şirketleri faaliyetlerini Londra’ya kaydırdı 
     New York’ta Dünya Ticaret Merkezi’nin İkiz Kuleler terörist saldırılarda yıkılmasının ardından çalışmaları ciddi biçimde aksayan Wall Street’teki New York Borsası’nda faaliyet gösteren borsası firmalarının faaliyetlerini Londra’ya kaydırdıkları ve işlemlerini buradan yürüttükleri ortaya çıktı. 
     "New York’un finans merkezi Wall Street ile Londra’nın finans merkezi City arasındaki ilişkinin hiçbir zaman bu derece sıkı olmadığına" dikkat çeken New York Times gazetesi, "pek çok Amerikan firmasının Boston ve Chicago’da uydu ofisleri olduğu halde işlerini Londra üzerinden yürütmeyi tercih ettiklerini" vurguladı. Haberde "Amerikan firmalarının Londra’ya büyük yatırım yaptıkları ve küçük İngiliz firmalarını alarak kendilerine Londra’da daha geniş olanaklar hazırladıkları" da kaydedildi. 
     



 EKONOMİ 






















</TEXT>
</DOC>
