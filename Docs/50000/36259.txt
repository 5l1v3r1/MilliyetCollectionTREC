<DOC>
<DOCNO> 36259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sonspo11.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbulspor'da Bülent şoku 
</HEADLINE>
<TEXT>

     İstanbulspor'da, bu hafta yapılacak Malatyaspor maçı öncesi, Bülent şoku yaşanıyor. 
     Menajer Sinan Dinler, Bülent Üçüncü'nün sağ ayağına aldığı darbe sonucu ayağında ödem oluştuğunu ve bugün Alman Hastanesi'nde Prof.Dr.Aziz Alturfan tarafından yapılacak atroskopiyle ödemin alınacağını ve genç futbolcunun yaklaşık 5 hafta sahalardan uzak kalacağını açıkladı. 
     Dinler, ligin başlamasına az bir süre kala bu sakatlığın büyük şanssızlık olduğunu belirterek, ''İyi bir hazırlık dönemi geçirdik. Bu hafta sonu yapacağımız Malatyaspor maçına günde çift idman yaparak hazırlanıyoruz. Bushaj ve Engin'in de hafif sakatlıkları var. Bu futbolcuları hafta sonunda yapacağımız Malatyaspor karşılaşmasına yetiştirmeye çalışıyoruz. Kendi sahamızdaki ligin ilk maçını kazanıp lige 3 puanla başlamak istiyoruz'' diye konuştu. Yeni sezonda da tüm takımlara başarılar dileyen Dinler, sözlerini şöyle tamamladı ''Önce dostluk kazansın. Spor bir yarış. Bu yarışın fair-play çerçevesi içinde geçmesini diler, tüm takımlara yeni sezonda başarılar dilerim.'' 







</TEXT>
</DOC>
