<DOC>
<DOCNO> 26199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/yasam/yas03.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ecemiz'den ses verin .." 
</HEADLINE>
<TEXT>

Tam 15 ay önce kaybolan minik Ece'nin anne ve babası, 'Ondan bir haber alalım o da yeter' diyor 
     NİHAT DÜZGÜN Gaziantep DHA 

     Gaziantep'te bir aile, tam 15 aydır korkunç bir dram yaşıyor. 
     Çünkü bir ömür kadar uzun geçen bu süre içinde Hasan ve Mevlüde Palta çifti, sokakta arkadaşlarıyla oynarken evlerinin önünde ortadan kaybolan küçük kızları Ece'den haber bekliyor. Kızlarını ömürlerinin sonuna kadar aramaya kararlı acılı baba Hasan 30 ve Mevlüde Palta'nın 24 , beş yaşındaki Ece'nin bulunması için emniyet ve savcılığa başvurularından hiçbir sonuç çıkmadı. 
     Ece'nin kaçırıldığına kesin gözüyle bakan baba Palta, sözlerini şöyle bitiriyor "Ölü ya da diri, kızımı aramaya devam edeceğim. Eğer kaçırılmış ve yaşıyorsa bileyim. Söz veriyorum, eğer yaşam şartları iyiyse onu aileden almayacağım..." 
     
     'Onun yeri bir başka' 
     Her gün, 'Kokusu gitmesin' diye yıkamadığı kızının elbiseleriyle hasret gideren anne Palta da, kızının özlemiyle yaşıyor. Seda 4 ve Nermin 2 adlı iki kızı daha bulunan Palta, "Ancak Ece'nin sevgisini içimden atmam, unutmam mümkün değil" diyor. 
     



 YAŞAM 




















</TEXT>
</DOC>
