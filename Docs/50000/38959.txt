<DOC>
<DOCNO> 38959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo13.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eksik Galatasaray'da Berkant'a şans doğdu 
</HEADLINE>
<TEXT>

     Galatasaray, yarın deplasmanda yapacağı Çaykur Rizespor maçında 3 puanı hedefliyor. 
     Sarı-kırmızılılarda, sakatlıkları bulunan Ümit Karan, Hakan Ünsal,Perez ve Kerem'ın yanı sıra, cezalı olan Suat, Rize'de oynayamayacak. 
     Sakatlığı bulunan, ancak bu sabah basına kapalı olarak yapılan antrenmanda takım çalışmasına katıldığı öğrenilen Serkan'ın, kendisini tam olarak hazır hissetmemesi durumunda yedek kulübesinde yer alacağı öğrenildi. 
     Bu arada Kerem'in yerine ikinci kaleci olarak Bülent Bölükbaşı kadroya alınırken, Ufuk da maç kadrosuna dahil edildi. 
     
     Berkant'a ilk 11 şansı 
     ''Cim Bom''da, forvette ise sıkıntı yaşanıyor. Ümit Karan'dan sonra Serkan'ın da sakatlanması, bu mevkide kendisine fazla yer bulamayan Berkant'a ilk 11'de oynamak için şans yarattı. 
     Galatasaray'ın, Çaykur Rizespor maçına forvette Berkant-Arif ikilisiyle çıkması bekleniyor. 
     Sarı-kırmızılı ekibin, Çaykur Rizespor karşısında sahaya çıkacak muhtemel 11'i ise şöyle 
     Mondragon, Capone, Emre Aşık, Bülent Korkmaz, Ergün, Ümit Davala, Bülent Akın, Mendez Sergen , Hasan, Arif, Berkant Serkan . 
     Rize Atatürk Stadı'nda saat 19.00'da başlayacak maçı, hakem Mustafa Çulcu yönetecek. 
     Diğer yandan Galatasaray'da, milli takımlara çağrılmayan futbolcuların Çaykur Rizespor maçının ardından 2 gün izin yapacağı açıklandı. 
     Sarı-kırmızılı ekibin ayrıca, milli maçlar nedeniyle boş geçecek olan gelecek hafta sonunda, Romanya'da özel bir karşılaşma yapmayı planladığı öğrenildi. 






</TEXT>
</DOC>
