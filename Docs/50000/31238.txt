<DOC>
<DOCNO> 31238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/magazin/mag04.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Prens Charles’ı baharat’ çarptı 
</HEADLINE>
<TEXT>

Eski 'Baharat kız' Geri, bir hayır konserinde neredeyse 'sevişince', Charles dondu kaldı 
     DIŞ HABERLER SERVİSİ 

     Bütün dünyada fırtınalar estiren Spice Girls Baharat Kızlar topluluğunun eski üyesi Geri Halliwell, Londra'da verdiği 'aykırı' konserle herkesi şok etti. 
     Hyde Park'tan da canlı yayınlanan konserin en ilginç yanı ise, bu aykırı şovu izleyenler arasında ingiltere Veliaht Prensi Charles'ın da bulunmasıydı. Prens de yerini aldıktan sonra konser başladı ve siyah deri çizmeler ve tek parça siyah bale kıyafeti içinde motorsikletle sahneye çıkan Geri, kendisi kadar seksi tam 50 dansçının eşliğinde çılgın şovuna başladı. 
     
     Ve 'film koptu' 
     Konserde şok, Geri, son albümünden 'Scream If You Wanna Go Faster'e Daha hızlı gitmek istiyorsan çığlık at adlı parçasını seslendirirken yaşandı. 
     Bu şarkı sırasında Geri'nin zaten yarı çıplak olan vücudunun büyük bölümü, kadın dansçılar tarafından sık sık öpüldü ve alenen 'yalandı'. Bu manzara karşısında Prens Charles dahil tüm izleyiciler donup kaldı. 
     Geri Halliwell, 1998'de Birleşmiş Milletler Nüfus Fonu Büyükelçisi ilan edilmişti. Bu konser de, Charles'ın başkanlığını yaptığı, genç ve başarısız insanlara hayata yeniden başlamaları için yardımcı olan bir vakfın yararınaydı. 
     
     



 MAGAZİN 














</TEXT>
</DOC>
