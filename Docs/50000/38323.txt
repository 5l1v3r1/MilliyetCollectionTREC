<DOC>
<DOCNO> 38323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/ekonomi/eko10.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BP, 100 bayisini kapatacak 
</HEADLINE>
<TEXT>

     EVRİM ERGİN Kuala Lumpur 

     Malezya’nın başkenti Kuala Lumpur’da düzenlenen sürücülük yarışmasında görüştüğümüz BP yetkilileri birçok alanda standartları en üst düzeye çıkardıklarını, özellikle SEÇ sağlık, emniyet, çevre konusunda çok titiz davrandıklarını belirttiler. 
     Dağıtım ve yol güvenliği konusunda çok titiz olduklarını da vurgulayan yetkililer, yarışmanın da projenin bir parçası olduğunu kaydettiler. BP Türkiye yetkilileri ise Türkiye’de toplam 700 bayileri bulunduğunu ancak 100’e yakın bayinin uzun süredir yapılan ikazlara rağmen standartlarını yükseltmemeleri nedeniyle bayiliklerinin geri alınacağını söyledi. 
     
     Kaza oranları düştü 
     Kuala Lumpur’daki yarışmaya ise 18 bin kara tankeri operatörü arasından finale kalan 14 yarışmacı katıldı. Türkiye ve Avrupa’yı temsilen yarışan Özcan Hocaoğlu 38 ise yarışmayı altıncı sırada tamamladı. 
     BP yetkilileri eğitimler sayesinde şirket bünyesinde kaza oranlarının düştüğünü, hedeflerinin sıfır kaza olduğunu belirttiler. Kazaların en önemli nedeninin yorgunluk olduğunu belirten BP yetkilileri, şirket bünyesindeki şoförlerin kesinlikle günlük sekiz saatten fazla çalışmalarına izin vermediklerini dile getirdiler. 
     



 EKONOMİ 


















</TEXT>
</DOC>
