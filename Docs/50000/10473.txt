<DOC>
<DOCNO> 10473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yazar/pulur.html </URL>
<DATE> 2001/03/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bayram ertesi... 
</HEADLINE>
<TEXT>

     ESKİDEN İstanbul'da tramvaylar vardı, - yine de Taksim - Tünel arasında var - tramvayı süren vatmanlar, haftada bir gün izin yaparlardı. 
     Bir vatmana sormuşlar 
     "İzin gününde ne yapacaksın " 
     "Şöyle bir İstanbul'u dolaşacağım " demiş... 
     Sanki her gün dolaşmıyormuş gibi 
     Bizlerin bayramı ya da yıllık izinleri de biraz "vatman izni"ne benzer... 
     Hem yazı yazacaksın, hem günlük konularla ilgini kesmeyeceksin, hem de izin yapacaksın. 
     Bu bayram da öyle oldu. 
     
     GÖKHAN Nalçacı'nın kalp hastası olan kayınpederi Florence Nightingale Hastanesi'nde ameliyat edilecekti, randevu günü hastaneye gittiler, maalesef ameliyat yapılamayacaktı. 
     Neden 
     Emekli Sandığı hastaneye borçlarını ödemiyordu, hastanenin mali durumu tıkanmıştı. 
     Doktorlar da çok üzgündüler, ama onların da yapacakları fazla bir şey yoktu 
     Gökhan Nalçacı "çeşitli imkanları" devreye soktu, hastayı, verilen randevudan iki gün sonra ameliyat ettirdi. 
     Ya "çeşitli imkanları" devreye sokamayanlar 
     Onların hali ne olacaktı 
     Ne mi olacaktı 
     Hele Kemal Derviş, şu işlerin başına geçsin 
     
     AHMET Mete Apak her gün iki gazete alır, Milliye ve Posta... Bu gazetelerin bulmaca eklerini toplar ve jelatin kağıda sarar, Amerika'ya normal posta ile gönderir. 
     Bu defa kabul etmediler... 
     Niye 
     "Bunlar matbua değil, matbua olması için gazetenin kendisi gerekir." 
     Kızıltoprak Postanesi böyle diyordu, eğer 1 milyon lira daha verirse göndereceklerdi... 
     O da göndermekten vazgeçti, fırsat bulur Amerika'ya gidebilirse, bulmaca eklerini elden götürürdü, tabii çıkışa izin verirlerse 
     Diyeceksiniz ki, bu işler ne zaman düzelecek 
     Hele Kemal Derviş, işe bir başlasın 
     
     GÜNDÜZ Bülent, Bostancı, İdealtepe'de oturur, sahil yoluna inerken tren istasyonundan geçer, 4 yıl önce otomatik jeton turnikeleri yaptılar, hiç kullanılmadı, dura dura paslandı. 
     O da soruyor 
     "Kim bilir daha nerelere, aynı turnikeler takıldı ve paslandı. Bu milyarların hesabı sorulmayacak mı " 
     Sorulacak, sorulacak, hiç sorulmaz olur mu 
     Hele Kemal Derviş şu işlere bir el koysun 
     
     VE bir bayram fıkrası... 
     Telefon çalmış, bekçi açmış 
     "- Alo buyrun 
     - Abdurrahman orada mı 
     - Yok efendim 
     - Ne zaman gelir acaba 
     - Allah bilir 
     - Orası neresi 
     - Karacaahmet mezarlığı 
     
     





Kurban... 


IMF'nin her isteği kabul edilemez 


16 cesur Boşnak kadın 


Avrupa Birliği'ne 'Neşen bilir ' diyebilmek... 


Sabreden derviş .. 


Palisse Doğrusu 


Din, bahane... 


Nasıl battık 


Bayram ertesi... 


Lider çıpası 


Bekleyeceksiniz 


Tasarruf ürker ise yatırım, üretim ve kalkınma olmaz 


</TEXT>
</DOC>
