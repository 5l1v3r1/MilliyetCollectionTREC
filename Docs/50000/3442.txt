<DOC>
<DOCNO> 3442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/guncel/gun08.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı Polis kasten öldürdü 
</HEADLINE>
<TEXT>

1996'da dergi satan lise öğrencisini öldüren polisler hakkında 15 yıl hapis cezası istendi 
     NEZİH GÜROL İstanbul 

     Alibeyköy'de, 13 Mayıs 1996'da, yasadışı bir örgütün yayınını satarken "dur" ihtarına uymadığı gerekçesiyle lise öğrencisi İrfan Ağdaş'ı öldürdükleri öne sürülen üç polisin 15 yıl hapsi istendi. Savcı, polislerin Ağdaş'ı "faili belli olmayacak şekilde, kasten öldürdüklerini" öne sürdü. 
     Eyüp 2. Ağır Ceza Mahkemesi'ndeki duruşmaya, tutuksuz yargılanan polisler A katılmadı. Cumhuriyet Savcısı İbrahim Bakır, sanıkların "dur" ihtarında bulunduğu İrfan Ağdaş'ın paniğe kapılıp kaçtığını, bunun üzerine açılan ateş sonucu hafif yaralandığını belirtti. Bakır, olay sırasında, telsiz anonslarının dökümünden ve diğer delillerden, çatışma olmadan ele geçirilen Ağdaş'ın yaralı olarak ekip otosuna alındığının anlaşıldığını kaydetti. 
     
Aftan yararlanacaklar      Polislerin, anonslarında Ağdaş'ın "yaramazlık " yaptığını ifade ettiğini belirten savcı, buna rağmen liseli gencin ölü olarak hastaneye götürüldüğünü bildirdi. Ağdaş'ın polislerce vurulduğu kanaatine varıldığını öne süren Bakır, sanıklarıın hapisle cezalandırılmasını, yeni çıkan şartla salıverilme yasasından da yararlanmalarını talep etti. 
     


 GÜNCEL 












</TEXT>
</DOC>
