<DOC>
<DOCNO> 13704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/guncel/gun08.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Okullara Kuran dersi konsun mu 
</HEADLINE>
<TEXT>

ÇAPRAZ ATEŞ 
     SİBEL KAHRAMAN ŞEN 

     Diyanet İşleri Başkanı Mehmet Nuri Yılmaz, Kuran kurslarına duyulan ihtiyacı azaltmak için, ilköğretimin 6, 7 ve 8. sınıflarına isteğe bağlı olarak Kuran ve meali dersleri konulmasını önerdi. Bu öneri, "Okullarda Kuran dersi verilsin mi" tartışmasının yanı sıra, "Ders konulursa, kız öğrenciler başlarını örtecek mi" konusunu da gündeme getirdi. İşte değerlendirmeler 
     
     Prof. Dr. Cemal Tosun AÜ 
Talebi azaltır      Kuran derslerinin 6, 7 ve 8. sınıflara konulması için daha önce de teklif yapıldı. Kuran dersi konulabilir ve isteyen alabilir. Orta dereceli okullara, Kuran derslerinin konulması, Kuran kurslarına talebi kısmen azaltacaktır. 
     Kuran derslerinin ilköğretime konulması, İmam Hatip Liseleri ve Kuran kursları konusundaki bazı şikayetleri ortadan kaldırır. 
     Kuran derslerinde başı kapatma konusunda bir birlik var. Sonuçta, "Bu namaz kılmak gibi bir ibadettir" diyenler var. "Başı kapatmak gerekmiyor" diyenler ise az sayıda. 
     
     Prof. Dr. Zekeriya Beyaz MÜ. İlahiyat Fakültesi 
Baş kapatmaya gerek yok      Kuran’ın, günümüz ihtiyacına da cevap veren ve çocuklarımız için manevi değer ifade eden hükümlerini okutmalıyız. Kuranı Kerim’den seçmeler kitap haline getirilip, öğrencilere ders olarak verilmeli. 
     Allah, doğruluk, yardımseverlik, vatan sevgisi, otoriteye ve devlete itaat, demokrasi, insan hakları gibi çeşitli dini ve çağdaş üstün değerleri ifade eden ayetlere yer verilmeli. Bence, daha aşağı sınıflardan da alınabilir. Mutlaka Arapçasını okutmanın şart olduğu kanaatinde de değilim. Kuran derslerinde, başörtüsü takılması diye bir zorunluluk yoktur. Baş kapatmaya gerek yok. Dinde böyle bir zaruret yoktur. Kur’an okurken baş örtmek, bizde sadece bir gelenektir. 
     
     Selahattin Parlatır 9 Eylül Ün. 
Derste baş örtülür      6,7 ve 8.sınıflara Kur’an dersleri konulabilir. Bu Kuran kurslarına ihtiyacı kısmen azaltabilir. Dersler isteğe bağlı olabilir. Kuran derslerinde baş örtülür. Geleneksel böyle gelmiştir. 
     
     Prof. Dr. Türkan Saylan ÇYDD Genel Başkanı 
Okulda Kuran okutulmaz      Hepimiz öğrenci olduk, dinimizi öğrendik. Bu konunun, bu kadar siyasal olay haline getirilmesini, durmadan değiştirilmesini çok yanlış buluyorum. Sadece Kuran’a bağlı insanlar mı var Tükiye’de Kuran’ın okulda ders olarak verilmemesi gerekiyor. Bu işi siyasal sömürüden çıkarmalıyız. Bilimsel değerlendirmeliyiz. 
     Mehmet Nuri Yılmaz bunu söyleme hakkına sahip mi Kuran okurken, başın kapatılması diye birşey yok. İsteyen örter, isteyen örtmez. Okullar resmi yerlerdir, buralarda başörtüsü diye birşey olamaz. Ben okullara din eğitiminin ve Kuran dersinin konulmasına karşıyım. Resmi eğitime din ve Kuran dersi sokulmamalı. 
     


 GÜNCEL 













</TEXT>
</DOC>
