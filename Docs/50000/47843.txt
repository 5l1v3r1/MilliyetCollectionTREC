<DOC>
<DOCNO> 47843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yasam/yas03.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan’ın dibini görecek 
</HEADLINE>
<TEXT>

Derin maviliklerin balık kızı Yasemin Dalkılıç, İstanköy Adası açıklarında tamamen kendi gücüyle 40 metreye inerse, bir dünya rekoru daha kıracak 
     YAŞAR ANTER DHA 

     Dalış sporundaki başarılarıyla Türkiye’nin adını tüm dünyaya duyuran Balık kız’ Yasemin Dalkılıç yarın bir ilke daha imza atmaya çalışacak. 
     Yasemin, Yunanistan’ın İstanköy Kos Adası açıklarında, Desteksiz Sabit Ağırlıkla Serbest Dalış’ kategorisinde rekor denemesi için derin maviliklere inecek. 
     Bu amaçla antrenörü Rudi Castineyra ile birlikte gittiği İstanköy Adası’nda aralıksız çalışan Yasemin Dalkılıç, Quantum Saatleri sponsorluğunda, Bodrum Sualtı Cankurtarma Derneği ve İstanköy Belediyesi desteğiyle gerçekleştireceği ilk rekor denemesini Keldemera Bölgesi’nde yapacak. 
     
     Bir süre mola verecek 
     Güzel milli sporcumuz, malzeme desteği olmaksızın tamamen kendi gücüyle 40 metre derinliğe inmeye çalışacak. 
     Ve bunu başardığı takdirde, bu kategoriye ait ilk Bayan Dünya Rekortmeni’ unvanını da alacak. Yasemin Dalkılıç, ikinci rekor denemesini ise 29 Ekim 2001’de yine İstanköy Adası’nda Malzeme Destekli Sabit Ağırlıklı Serbest Dalış’ disiplininde gerçekleştirecek. Ve bu kez de, Amerikalı sporcu Tanya Streeter’a ait 70 metrelik rekoru, 72 metreye çıkarmak için gayret gösterecek. 
     Yasemin Dalkılıç, "Bu yıl için son iki rekor denememi gerçekleştirip, çalışmalarıma bir süre ara vereceğim" diyor.. 
     



 YAŞAM 















</TEXT>
</DOC>
