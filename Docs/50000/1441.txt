<DOC>
<DOCNO> 1441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/siyaset/asiy.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
BÜTÜN TÜRKİYE ŞİMDİ DE BUNU TARTIŞACAK ... 
</HEADLINE>
<TEXT>
Siyaset yapan askere hapis 
Ankara'yı karıştıran komutan’ın 5 yıla kadar hapsi istenebilecek 
     ANKARA Milliyet 

     Beyaz Enerji Operasyonu sürerken, "Düğmeye biz bastık. Operasyonu biz yürütüyoruz. Enerji Bakanı Cumhur Ersümer'in üstünü çizin" dediği iddia edilen ancak henüz ismi belirlenemeyen "üst düzey komutan", eğer saptanabilirse 5 yıla kadar hapis istemiyle yargılanabilecek. 
     Enerji ihalelerindeki yolsuzluklara ilişkin operasyonla ilgili açıklama yaptığı iddia edilen komutanı, eğer saptanabilirse, zor günler bekliyor. Üst düzey komutan, isminin tespit edilmesi durumunda, Askeri Ceza Kanunu'nun, 86, 87 veya 148. maddeleri uyarınca yargı önüne çıkartılabilecek. 
     
İzin almışsa başka      Başbakan Bülent Ecevit'in araştırılacağını açıkladığı komutan, demeci, üstlerinden izin alarak vermiş olması durumunda ise yargılanmayacak. Ancak, Jandarma Genel Komutanlığı'nın önceki gün yaptığı "bu yönde bir görüş bildirilmemiştir" içerikli açıklama nedeniyle, haberde geçen komutanın izin alarak konuşmuş olma olasılığının çok düşük görüldüğüne işaret edildi. 
     Genelkurmay Başkanlığı Basın ve Halkla İlişkiler Yönergesi hükümlerine göre, basına açıklama yapma yetkisinin sadece Genelkurmay Başkanı'nda veya onun izniyle gerçekleştiribilecek olması, komutan için yargı sürecini başlatıyor. Komutan, konuşmayı izin almadan yapmış olması durumunda, yönergeyi ihlal etmiş sayılacağından, Askeri Ceza Kanunu'nda "İtaatsizlik" başlığı altında düzenlenen 86. madde hükümlerine tabi tutulacak. 
     
Asker konuştu, konuşturdu      Özellikle 28 Şubat sürecinde Türk Silahlı Kuvvetleri'nin farklı kademelerindeki askerlerden ülkenin içinde bulunduğu sorunlara yönelik tartışma yaratan açıklamalar geldi. 
     Emekli Orgeneral Çevik Bir'in "demokrasiye balans ayarı" sıkça hatırlanan bir klişe haline geldi. 
     Tümgeneral Osman Özbek, 28 Şubat sürecinde Erzurum Bölge Komutanı'yken Artvin'de yaptığı konuşmada Erbakan'ı eleştirdi. 
     Teğmen Şeref Baba ise, Turgut Özal'ın Cumhurbaşkanı seçilmesinin ardından "alışamadım" rüzgarına kapılınca ordudan atıldı. 
     


 SİYASET 
















</TEXT>
</DOC>
