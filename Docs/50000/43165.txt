<DOC>
<DOCNO> 43165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/akyol.html </URL>
<DATE> 2001/09/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Din ve terör' 
</HEADLINE>
<TEXT>

     SAADET Partisi Grup Başkanvekili Veysel Candan, 11 Eylül terörü konusunda diyor ki 
     - Bize göre bu olay MOSSAD'ın CIA ve FBI içindeki köstebeklerle işbirliği sonucu yapılmıştır... Milli Gazete, 19 Eylül 2001 
     Telefon açıp neden böyle düşündüklerini sordum. Şu cevabı verdi 
     - İsrail Başbakanı Şaron itibar kaybediyor, aynı zamanda Filistin topraklarındaki işgali de sürdürüyor. Bu olayla MOSSAD, ABD'yi Ortadoğu'ya çekerek İsrail'i güçlendirmek istiyor... 
     Komplo teoriciliğinin tipik özelliği Sonuca bakıp sebep uydurmak 
     Bu düşünce biçiminde çok genel, hatta soyut bir 'komplo' modeli, somut bir olayın kanıtı sayılır 
     Candan, dünya sermayesinin yüzde 70'inin Yahudi kontrolü altında olduğunda, Bush ile Şaron'un aynı tarikata mensup bulunduğunu falan da anlattı, Tevrat'tan bahsetti. Bu çok ilginç iddiaların hangi araştırmaya dayandığını sordum. Çok kitap varmış. Hiç olmazsa birini göndermesini rica ettim. 
     Bekliyorum. 
     
     ŞİMDİ laikçi kesimden bir alıntı 
     "Dinin girdiği yerde kan vardır, ölüm vardır. Adama öteki dünyada cennet sözü verirseniz, ölüm ona hiç gelir, işte sana terörist, işte sana düşman... 
     Hiç kimse o kadar insanın içerisinde bulunduğu bir uçağı kendisiyle birlikte ölecek şekilde Ticaret Merkezi'nin kulesine vuramaz muhakkak işin içinde din vardır, cennet sözü vardır..." Cumhuriyet, 19 Eylül 2001 
     Halbuki... 'Önsel' olarak bir Yahudi, bir emperyalizm veya din şablonu belirleyerek somut olayları buna indirgemek, bizi analitik ve bilimsel düşünceden uzaklaştırır. 
     1980 - 2000 arasındaki intihar saldırılarına bakıyoruz, ayrılıkçı milliyetçi Tamil garillalarının intihar saldırılarının sayısı 168'le rekor düzeyde 
     Lübnan'daki Hizbullah'ın sayısı 52, Hamas'ınki 22, PKK'nınki 15... 
     Üstelik, Amerika'daki son intihar saldırısını yapanların 'çağdaş' yaşadıkları, içki içtikleri belirlenmiş durumda İçlerindeki "nefret"i terörist Usame Bin Ladin kanalı ile kusmuşlardır 
     
     TERÖRÜN kaynağı mariz derecede birikmiş "kolektif nefret"tir. Nefret'in sebeplerinin gerçek mi, hayali mi veya haklı mı, haksız mı olduğu başka meseledir. 
     Hiçbir din tabiaten terörist değildir. Hiçbir din, mensuplarının içinden hırsızların, katillerin, teröristlerin çıkmasını da önleyememiştir. Çünkü yaygın suç ve terörün sebepleri başkadır 
     Dün "emperyalizme" karşı "Üçüncü Dünya'nın nefreti" milliyetçi ve devrimci ifadelerle dışa vurulurken, şimdi "etnik ve dini" biçimde kendini ifade ediyor. 
     Teröristlerin en çok Araplardan çıkmasında Arap milliyetçiliğinin şiddet mirası, sosyal ekonomik şartlar ve bilhassa Filistin'deki gerçek mağduriyetin yarattığı mariz nefret duyguları vardır. Afganistan'daki Taliban barbarlığı 20 yıllık iç savaşla birlikte aşiret toplum yapısının eseridir. 
     Terör yaratan nefretin din adına icra edildiği bir süreçte, Candan ve onun gibi İslamcılar, İslam adına yapılan terörü soyut sözlerle değil, örgütleriyle ve ideolojisiyle eleştirmeli, hatta lanetlemelidir. 
     Bunu, en azından yeterince, yapmıyorlar 
     
     
     NOT YÖK Başkanı Sayın Kemal Gürüz gönderdiği açıklamada TÜSİAD için yaptığı eğitim araştırması için üniversiteden izin aldığını ve telif ücreti almadığını belirtmiştir. 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
