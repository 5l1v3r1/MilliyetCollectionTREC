<DOC>
<DOCNO> 33283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/siyaset/siy02.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanık ifadeleriyle Albayrak vurgunu 
</HEADLINE>
<TEXT>
Encümen üyelerine rüşvet arabaları 
DGM’nin incelemeye aldığı 20’ye yakın tanık ifadesinde Albayrak Şirketler Grubu ile Milli Gençlik Vakfı’nın "mafyavari işleri" gözler önüne seriliyor 
     TOLGA ŞARDAN Ankara 

     Albayrak Şirketler Grubu, İstanbul Büyükşehir Belediyesi’ndan aldığı ihaleler konusunda, İçişleri Bakanlığı’nın saptamalarının ardından tanık ifadeleriyle de köşeye sıkışacak. 
     Anlatımları, İstanbul DGM Başsavcısı Aykut Cengiz Engin’e gönderilen dosyada da yer alan tanıklar, Albayrak Grubu ile belediye arasındaki ihale ağını çarpıcı ifadelerle dile getirdiler. 
     İçişleri Bakanı Rüştü Kazım Yücelen’in talimatıyla çalışmalarına başlayan Mülkiye Başmüfettişi Candan Eren’in hazırladığı, DGM’de incelemeye alınan "tevdi raporu"nda 20’ye yakın tanığın ifadesi yer aldı. Belediyede çalışan üst düzey görevlilerin de aralarında bulunduğu ve isimleri güvenlik nedeniyle gizli tutulan tanıklardan bazılarının ifadelerinde öne çıkan bölümler şöyle 
     TANIK A Genel bir değerlendirme yapacak olursam Albayrak Şirketler Grubu İstanbul’da bir çark oluşturmuştur. Bu çarka, ilgili oldukları herkesi dahil etmektedirler. Örneğin Kağıthane’de encümen üyelerine, aldıkları ihale karşılığında son model arabalar almışlardır. Menfaat bağlantıları bununla da kalmamış, rüşvet olarak aldıkları arabaları ilgiliden kiralayarak, belediyeden aldıkları araç kiralama ihalesinde kullanmaktadırlar. Yani Belediye Encümen üyelerini rüşvet ve benzeri menfaatlerle kendileri lehinde karar almaya mahkum etmektedirler. 
     
     "MGV ile mafyavari işler" 
     TANIK B Albayrak şirketi İstanbul’da çok güçlü bir hale geldi. İşlerini dışarıda mafyavari işlemlerle, içeride adamları vasıtasıyla yürütüyorlar. Milli Gençlik Vakfı ile Albayraklar ortak çalışır. Ruhsat Denetim Müdürü ve Hal Müdürü MGV’nin para kasalarıdır. Ruhsat Müdürü, eskiden MGV Başkanlığı yaptı. MGV’nin, mafyavari ilişkileri var. Beni tehdit ettiler." 
     
Danışmana her ihaleden yüzde      TANIK B İstanbul Büyükşehir Belediyesi’nde Gürtuna h kimiyeti ele geçiremedi. Adem Baştürk’ü bile görevden alamadı. Baştürk, Erdoğan’ın adamıdır. Albayrak şirketi, servis işletmeciliği, çöp taşımacılığı, personel taşımacılığı alanında dışarıdan mafyavari yöntemlerle, içeriden de kendi adamları vasıtasıyla tek katılımcı olarak ihaleleri alıyor. 
     İçerideki adamlarının başında Erdoğan’ın da adamı olan Mustafa Açıkalın geliyor. Bunun yanı sıra İşletmeler Müdürü Kemal Öztürk ve Sosyal ve İdari İşler Müdürü Necdet Berber de Albayraklar’ın belediyedeki adamlarıdır. Tayyip Bey’in danışmanlığını da yapan Harun Karaca, her ihaleden yüzde alıyor. Albayraklar’ın yakın adamıdır. 
     
     MGV’ye para desteği 
     TANIK B Danışman Harun Karaca, MGV’ye de ihalelerden önemli miktarlarda bağış toplar. Mezarlıklar Vakfı, Zabıta Vakfı, İtfaiye Vakfı adında kurulan vakıflara, yapılan usulsüzlükler karşılığında büyük paralar aktarılır. 
     İstanbul’da LPG benzin istasyonlarından da büyük menfaatler temin ediliyor, bunlara verilen geçici ruhsatlar karşılığında vakıflara 3 - 5 milyon dolar bağış alınıyor. İştirakler Daire Başkanı Necmi Kadıoğlu ve Harun Karaca baş aktördür. Genel Sekreter Baştürk, "Vadi" isminde bir şirket kurdu ve ağaç işlerini bu şirketten organize etti. Daha sonra gazetelerde bu hususta yazılar çıkınca şirketin ismini değiştirdi, başka paravan şirketler kurdu. Yine asfalt ve ağaç işlerinden büyük vurgunlar yapılıyor. Servis ihalelerini düzenleyebiliriz, ancak çöp toplama ihalelerinde bu firmaya mahk muz, aksi uygulamada bu kişiler, bütün İstanbul’u çöplük haline getirilebilecek bir organizasyona sahiptir." 
     



 SİYASET 











</TEXT>
</DOC>
