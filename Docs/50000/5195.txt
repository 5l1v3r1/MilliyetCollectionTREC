<DOC>
<DOCNO> 5195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sonspo09.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Parma'da teknik direktörü Arrigo Sacchi istifa etti 
</HEADLINE>
<TEXT>

     Parma takımının teknik direktörü Arrigo Sacchi, görevinden istifa etti. 
     3 hafta önce Alberto Malesani'nin görevine son verilmesi üzerine teknik direktörlüğe getirilen Sacchi'nin bünyesinin maç stresine dayanamadığı belirtiliyor. Parma takımının teknik direktörlüğüne ise Renzo Ulivieri'nin getirildiği bildirildi. 
     Bugün yaptığı basın toplantısında, ''İyiyim ama takım çalıştıramam'' diyen Sacchi, belki ileride futbolla ilgili başka eylerle uğraşabileceğini söyledi. En son İspanya'nın Atheletico Madrid takımını çalıştıran Sacchi'nin, stres probleminin o dönemlerde de bulunduğu belirtiliyor. İtalyan teknik adam, İspanya'dan ayrıldığında bir daha hiçbir takımı çalıştırmayacağını açıklamış, ama Parma'nın teklifini de geri çevirememişti. İtalya 1. Futbol Ligi'nde ilk yarı bu hafta sona ererken, İnter'den Lippi, Napoli'den Zeman, Parma'dan Malesani ve Lazio'dan Eriksson'un ardından Sacchi'yle birlikte ilk yarıda 5 teknik direktör takımlarından ayrılmış oldu. 




</TEXT>
</DOC>
