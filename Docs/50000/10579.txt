<DOC>
<DOCNO> 10579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yasam/yas01.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavar aramızda 
</HEADLINE>
<TEXT>

Yol açtığı kazada tam 21 kişi yanarak can verdi. Bilirkişi onu 8’de 8 suçlu buldu. Ama o, aftan yararlanarak aramıza’ döndü 
     ŞENOL ÇAKIR Samsun DHA 

     Samsun’un Havza ilçesi yakınlarında üç yıl önce meydana gelen kazada tam 21 kişi, kaza yapan otobüsün içinde yanarak can vermişlerdi. 
     Kazaya neden olan yolcu otobüsünün sürücüsü Muzaffer Köntek, bilirkişi raporuna göre 8’de 8 kusurlu görüldü. Bu rapor çerçevesinde 10 yıl hapis istemiyle yargılanan Köntek de Şartla Salıverilme Yasası’ndan yararlandı ve dosyası işlemden kaldırıldı. 
     Havza Asliye Ceza Mahkemesi’nde, "dikkatsizlik ve tedbirsizlik sonucu ölümlü kazaya neden olduğu" gerekçesiyle 10 yıl hapis istemiyle yargılanan Muzaffer Köntek, Adli Tıp Kurumu Başkanlığı’nın verdiği aksi yöndeki rapora karşın, ceza almaktan kurtuldu. 
     Çünkü, kaza sonrası üç ay Samsun Devlet Hastanesi’nde tedavi gören, üç ay da Vezirköprü Cezaevi’nde tutuklu kalan trafik canavarı’ Muzaffer Köntek’e de Şartla Salıverilme Yasası uygulandı. 
     
     Otobüsü yolcu yaktı’ 
     Köntek’in avukatı İsmet Ulaş ise otobüsün çarpışma sırasında yanmadığını iddia etti. Ulaş’a göre kazanın ardından çıkan yangın şöyle meydana gelmişti 
     "Yaralı yolcuların beyanına göre, çarpışma sonucu bir yolcu, koridora düşen tabancasını bulmak için çakmağını ateşlemiş. Bu sırada tankerden sızan benzin alev almış. Sonradan bu tabanca koridorda bulundu. Yani çarpışma sonucu ne ölen vardı ne de yaralanan." 
     


 YAŞAM 





















</TEXT>
</DOC>
