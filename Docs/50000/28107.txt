<DOC>
<DOCNO> 28107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur09.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol şirketlerini protesto eden Greenpeace üyelerine gözaltı 
</HEADLINE>
<TEXT>

     İstanbul'da gerçekleştirilen ''Üç Denizin Hikayesi Dünya Enerjisi İle Bütünleşme'' konulu konferansa katılan petrol şirketlerini protesto etmek isteyen çevre örgütü Greenpeace'in 14 üyesi, gözlem altına alındı. 
     Conrad Oteli'nin önünde sabah saatlerinde toplanan Greenpeace Akdeniz Ofisi'ne üye 14 kişi, burada düzenlenen uluslararası konferansta yer alan Shell, BP ve Chevron adlı petrol şirketlerinin,kendi aralarında bölgedeki petrol ve doğalgaz yatırımları konusunda görüşmelerde bulunduğunu belirterek, sözkonusu yatırımların kirliliğe yol açacağı gerekçesiyle protesto amacıyla basın açıklaması yapmak istedi. 
     Greenpeace üyelerinden 3'ü ise Condrad Oteli'ne girerek, asma kata ''Petrolcüler burada felaketi tezgahlıyor'' yazılı pankart astı. Otel çevresinde geniş güvenlik önlemleri alan emniyet güçleri, çevre örgütü üyelerinin basın açıklaması yapmasına izin vermezken, önce Conrad Oteli dışında bulunan Greenpeace üyesi 11 kişiyi gözlem altına aldı. Ardından otele giren güvenlik güçleri, pankart asan 3 göstericiyi de burada yakaladı ve pankartı indirdi.Polis tarafından gözlem altına alınan Greenpeace üyelerinin emniyet güçlerine direndikleri gözlendi. Göstericiler, daha sonra Beşiktaş İlçe Emniyet Müdürlüğü'ne götürüldüler. 
     







</TEXT>
</DOC>
