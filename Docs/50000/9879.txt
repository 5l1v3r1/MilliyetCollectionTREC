<DOC>
<DOCNO> 9879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/son/sontur06.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, Temizel'in istifasından üzgün 
</HEADLINE>
<TEXT>

     Başbakan Bülent Ecevit, Zekeriya Temizel'in, Bankacılık Düzenleme ve Denetme Kurulu BDDK Başkanlığı'ndan ayrılmasını üzüntüyle karşıladığını bildirerek, ''Bu önemli görevde devamını rica ettim, fakat kabul ettiremedim'' dedi. 
     Ecevit, yaptığı yazılı açıklamada, Temizel'in, bugün BDDK başkanlığından istifasını bildirdiğini anımsattı. Zekeriya Temizel'in üstlendiği bütün görevlerde, devlete çok değerli hizmetlerde bulunduğunu vurgulayan Ecevit, şöyle devam etti 
     ''BDDK Başkanlığı'ndan ayrılmasını üzüntüyle karşıladım. Bu önemli görevde devamını rica ettim, fakat kabul ettiremedim. Sayın Zekeriya Temizel'e bundan sonraki görevlerinde de başarılar dilerim.'' 




</TEXT>
</DOC>
