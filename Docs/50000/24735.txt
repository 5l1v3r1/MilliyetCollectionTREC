<DOC>
<DOCNO> 24735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/ekonomi/eko09.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mayısta ihracatı otomotiv gazladı 
</HEADLINE>
<TEXT>

     Mayıs ayı ihracatını, yüzde 89 artış gösteren otomotiv ihracatı sürükledi. Aylık ihracat da yüzde 21 gibi rekor sayılabilecek bir artış gösterdi. 
     Devalüasyon sonrasında kazanılan rekabet gücü dolayısıyla önemli oranda artış beklenen ihracatta, mayıs ayı verileri, beklentiyi doğrular nitelikte çıktı. 
     Türkiye İhracatçılar Meclisi’nin TİM yaptığı açıklamaya göre, ihracat mayısta yüzde 21, ilk beş ay itibarıyle de yüzde 13.7 artış kaydetti. Geçen yılın mayısındaki 2,3 milyar dolarlık ihracata karşılık bu yılın mayısında 2,8 milyar dolarlık ihracat yapıldı. Yılın ilk beş ayındaki ihracat ise 12,6 milyar dolara ulaştı. 
     
     Rehavete kapılmayalım’ 
     İhracat kayıt rakamlarını değerlendiren TİM Başkanı Okan Oğuz, "Kalıcı bir artış için ihracatta kapsamlı bir modelin uygulamaya konulması zorunludur. İhracata özel bir önem vermek gerekir. Olumlu gelişmeler rehavet vesilesi olmamalı" dedi. 
     



 EKONOMİ 

















</TEXT>
</DOC>
