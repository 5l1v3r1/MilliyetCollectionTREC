<DOC>
<DOCNO> 31375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sontur13.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom'da yeniden yapılanma hızlı gidiyor... 
</HEADLINE>
<TEXT>

     Türk Telekomünikasyon A.Ş'nin Olağanüstü Genel Kurulu'nda şirket ana sözleşmesindeki tadil kararlarının tescil ve onay prosedürlerinin bugün tamamlanması için gerekli işlemlere başlandı. 
     İşlemlerin tamamlanmasının ardından yeni Olağanüstü Genel Kurul Toplantısı, iki yeni yönetim kurulu üyesini belirlemek üzere bugün ya da yarın yapılacak. 
     Telekom Olağanüstü Genel Kurul toplantısının ardından Hazine Müsteşarlığı'ndan toplantıya ilişkin yazılı bir açıklama yapıldı. 
     Açıklamada, bu sabahki toplantıda şirket ana sözleşmesinde bazı tadil konularının görüşülerek, karara bağlandığı belirtildi. Bu kapsamda, şirket ana sözleşmesinin 8. maddesindeki değişiklikler uyarınca yönetim kurulu üyelerinin sayısının 7'den 9'a çıkarıldığı, yönetim kurulu başkanlığı ile genel müdürlük unvanlarının aynı şahısta bulunmamasının hükme bağlandığı ifade edildi. 
     Açıklamada, şirket ana sözleşmesinin 12. maddesinde yapılan değişiklikle de yönetim kurulu üyelerinin 4 olan karar yeter sayısının 5'e çıkarıldığı belirtildi. 
     Açıklamada, şöyle devam edildi 
     ''Şirket ana sözleşmesindeki tadil kararlarının tescil ve onay prosedürlerinin bugün tamamlanması için gerekli işlemlere başlanmıştır. Bu işlemlerin tamamlanmasını müteakiben Türk Telekom A.Ş'in izleyen olağanüstü genel kurul toplantısının, seçilecek iki yeni yönetim kurulu üyesini belirlemek üzere bugün akşamüstü ya da yarın yapılması planlanmıştır.'' 







</TEXT>
</DOC>
