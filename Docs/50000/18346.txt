<DOC>
<DOCNO> 18346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yazar/yilmaz.html </URL>
<DATE> 2001/04/27/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Nafile bekledik 
</HEADLINE>
<TEXT>

     Beyaz Enerji dosyası Meclis’e geldiği gün, bir yazım vardı "Ersümer istifa etmez, çünkü..." 
     Çünküler bugün de karşımıza dikildi ve DGM Savcısı Talat Şalk’ın dosyası mahkemeye gelirken, Enerji Bakanı Cumhur Ersümer yine istifini bozmadı. 
     Dün Ersümer, ANAP Genel Başkanı Mesut Yılmaz’ın yanından istifa kararı ile çıkmadığına göre içeride ne konuştular 
     İkili görüştürmeleri dışarı sızdırma enerjileri kesilmediyse öğreniriz... 
     
Meclis direnci      23 Ocak 2001 tarihinde Ersümer hakkında DYP’nin verdiği gensoru önergesi, TBMM’de 171 kabul oyuna karşılık 314 oyla reddedilmişti. O tarihte iktidar ortaklarından 4 fire verilmişti. Oylamaya katılmayan milletvekili sayısı ise 52 olmuştu. 
     Şalk’ın hazırladığı Beyaz Enerji iddianamesinde Ersümer’in görevini kötüye kullanmak ve iki kez ihaleye fesat karıştırmakla suçlanması, nedense ANAP’ı Ersümer’in istifası konusunda ikna etmeye yetmedi. 
     Hükümetin bugüne kadar sürdüğü 80’nin üzerindeki operasyonda emeği geçenlere yazık 
     
Teşkilat dağılmamalı      Daha önceki yazımda parti içinde etkin birisinin söylediği şu sözleri aktarmıştım 
     "Ersümer istifa etmez. Çünkü kendisi teşkilatta güçlü bir isimdir. Bakanımızı böyle harcarsak bizimle çalışacak adam bulamayız." 
     Bu tez maalesef doğru çıktı. Geçtiğimiz günlerde Çalışma Bakanı Yaşar Okuyan’ın, ANAP’ın sürmekte olan ilçe kongreleri ile ilgili tesbitini de hatırlatmakta yarar var. Okuyan "Seçmen yüzde 60’lara varan oranda siyasetten uzaklaştı. Böyle bir ortamda parti kongresi yapmak zor bir olaydır" diyordu. Okuyan’ın sözleri, Ersümer’in neden istifa etmeyeceğini de gösteriyor. 
     ANAP’ı böyle korumaya çalışıyorlar. 
     Milletvekillerine "Neden halk siyasetçilerden soğudu" diye sorulduğunda, "İçimizdeki akla - kara ayrımını yapamadığımız için" derler. 
     O zaman işte fırsat, ayırın... 
     Gölgesine sığındığınız bir çınar ağacı değil, hortum ekonomisi. Hortumun kime dolanacağını kestirmek çok mu güç 
     
MHP kendini bağladı      Devlet Bakanı Kemal Derviş’ten, Genelkurmay Başkanı Org.Kıvrıkoğlu’na kadar devletin zirvesindekiler, ekonomik krizle hortumlanma arasında ilişki kuruyorlar. MGK’da, Cumhurbaşkanı Sezer hükümete bankalardan giden paraların nasıl getirileceğini soruyor. Yabancı finans kuruluşları yolsuzlukların üzerine gidilmedikçe, Türkiye’nin kredi bulma şansının olmadığını vurguluyorlar. 
     Dünya alem yolsuzluk ekonomisinden hesap soruyor, bizimkiler farkında değiller. 
     Ayrıca enerji soruşturmasının aydınlığa kavuşması için Ersümer’in istifası da yetmez. Dosyanın acilen Meclis’e gönderilip, Ersümer’in dokunulmazlığının kaldırılması talep edilmeli. Bu yazı yazıldığı saatlerde kulağımıza Meclis Başkanı Ömer İzgü’nün MHP’li dosyayı istediği yolunda haberler geliyordu. 
     MHP’nin Ersümer’i koruması çok güç. MHP Genel Başkanı ve Başbakan Yardımcısı Devlet Bahçeli, gensoruya destek vermediği gün, "Bakan veya milletvekili her kim olursa olsun yargılanmasına gerek duyulduğu takdirde, burada gereğini yapmaktan kaçınmayacağımız bilinmelidir. Böyle bir durumda ilgili şahsın görevinden ayrılması ya da azledilmesi kaçınılmaz olacaktır" sözleriyle kendini bağlamıştı. 
     
İstifa yeter mi      Bir sözüm de TÜSİAD’a. Ersümer’in istifasını istedikleri açıkladılar. Yeterli mi Ersümer bakanlıktan istifa edince ne olacak Aslanlar gibi milletvekili sıralarında oturacak. Susurluk kahramanlarından Sedat Bucak, Mehmet Ağar nasıl oturuyorsa... Bırakın o zaman içinizde adı yolsuzluğa karışmış işadamları da hem üyeniz olsun, hem de Ulucanlar’da sıralarını savsınlar. Onlar da nasıl olsa iş hayatına ara verdikleri için istifa etmiş sayılabilirler. 
     
     







Yeni siyaset 


Ersümer'den Pencere'ye dava 


İstifa sinyali 


Enis Öksüz ve Gümrük Müdürü 


Hep sorular uçuşuyor, yanıtlar 
o kadar az ki... 


Yeni bunalım taşınamaz 


Ülkesini seven Türk gençleri 


Dilin ötesinde... 


Sağduyu 


Ermeni lobisine Türkiye desteği 


Suya da dokunun sabuna da... 


Her şeye rağmen 


Genel kurulun kararı önemli 


Kamu bankalarına 40, özellere 30 katrilyon TL 


Nafile bekledik 


</TEXT>
</DOC>
