<DOC>
<DOCNO> 47110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yasam/yas02.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kesilen kulağını uhu ile yapıştırdı 
</HEADLINE>
<TEXT>

Doktora gitmekten korkan minibüs şoförü, gasp çetesi tarafından kesilen kulak memesini, yapıştırıcıyla tutturdu 
     Antalya’da, bir minibüs şoförünün kulağını keserek parasını, cep telefonunu ve oto teybini gasp eden bir çete yakalandı. Doktora gitmekten ve iğne yaptırmaktan korkan minibüs şoförüyse kesilen kulak memesini yapıştırıcıyla tutturdu. 
     Antalya’nın Mevlana caddesiyle Habibler mahallesi arasında çalışan minibüse binen E.B. 16 , M.B. 20 , E.U. 16 ve C.A. 17 adlı kişiler, minibüs şoförü Recep Yavrucu’nun 36 kulağını keserek, 190 milyon lirasını, cep telefonunu ve oto teybini gasp etti. Polisin operasyonuyla yakalanan çete elemanları ifadeleri tamamlandıktan sonra nöbetçi mahkemeye sevk edildi. 
     
     İğneden çekiniyormuş... 
     Çete elemanları tarafından kulağı kesilen Yavrucu ise, kesilen kulak memesini, kırtasiye tipi yapıştırıcıyla tutturdu. Doktorlardan ve özellikle iğneden çok korktuğunu belirten Yavrucu, "Kendimi bildim bileli hiç doktora gitmedim. Doktordan korktuğumdan tüm yaralarımı kendim tedavi ettim. Küçük kesikler gibi büyük yaralanmalarımı da yapıştırıcı kullanarak iyileştirdim" dedi. Yavrucu, "Bir süre sonra yaralarım iyileşiyor. Yaranın izi bile kalmıyor" diye konuştu. 
     



 YAŞAM 




















</TEXT>
</DOC>
