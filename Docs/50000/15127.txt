<DOC>
<DOCNO> 15127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sonspo08.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor 2- Trabzonspor 1 ilk yarı 
</HEADLINE>
<TEXT>

     Birinci Futbol Ligi'nde Antalyaspor, Trabzonspor karşısında maçın ilk yarısını 2-1 önde tamamladı. 
     Antalyasporlu futbolcular sahaya, ''Türk Polis Teşkilatı'nın 156. Kuruluş Yıldönümünü Kutlarız'', Trabzonsporlu oyuncular da ''Türk Polis Teşkilatı'na Şükranlarımızla'' yazılı pankartlarla çıktılar. Saha çevresinde görev yapan bayan polisler, taraftara karanfil dağıttı. 
     Karşılaşmayı, havanın güzel olmasına rağmen, yaklaşık 3 bin taraftar izledi. Futbol kalitesinin vasatın üzerine çıkmadığı karşılamanın ilk yarısında, ev sahibi takım rakibine oranla biraz daha üstün göründü. 
     12. dakikada Antalyaspor 1-0 öne geçti. Bu dakikada Gerson'la paslaşan Uğur, kaleciyle karşı karşıya kaldı ve yerden bir vuruşla topu ağlarla buluşturdu 1-0 
     42. dakikada Antalyaspor'dan Gaudino'nun kullanduğu köşe atışında topa iyi yükselen Atilla Birlik, düzgün bir kafa vuruşuyla topu filelere gönderdi ve takımını 2-0 öne geçirdi. 
     45. dakikada Antalyaspor ceza sahasında meydana gelen karambolde Sergen, topu Oktay'ın önüne aktardı. Müsait durumdaki bu futbolcu sol ayağıyla yerden vuruş yaparak topu ağlara gönderdi. 2-1 
     
     




</TEXT>
</DOC>
