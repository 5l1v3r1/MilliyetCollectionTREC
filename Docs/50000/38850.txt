<DOC>
<DOCNO> 38850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko05.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank’ta ödeme planı kabul edildi 
</HEADLINE>
<TEXT>

Bilgin Grubu, borçlarına karşılık Fon’a, 10 milyon doları hemen, altı ay içinde toplam 20 milyon dolar ödeme yapacak 
     ANKARA Milliyet 

     Tasarruf Mevduatı Sigorta Fonu’na TMSF devredilen Etibank’ın ödeme planını kabul etti. Bilgin 10 milyon doları hemen altı ay içinde toplam 20 milyon dolar ödeme yapacak. 
     TMSF’den yapılan yazılı açıklamaya göre, Etibank’ın eski hakim ortağı olan Bilgin Grubu’nun, Bankalar Kanunu’nun ilgili maddelerine istinaden iade ve tazminle yükümlü oldukları, 15 Ağustos itibariyle 565 trilyon 840 milyar lira olan borçlarının 5 yıllık tecil sürecinde taksitlererek ödeme talebini olumlu buldu. Açıklamada, söz konusu alacağın 6183 sayılı Amme Alacaklarının Tahsil Usulü Hakkındaki Kanunun ilgili maddesine göre, Maliye Bakanlığı’nca uygulanan tecil faiz oranlarıyla faizlendirip, teminat karşılığında tahsil edileceğini bildirdi. 
     TMSF’den yapılan yazılı açıklamada, bu talebin değerlendirmeye alınmasına ve tecil sözleşmesi çalışmalarının sonuçlandırılmasına karar verildiği bildirildi. Açıklamada, varılan mutabakat çerçevesinde uygulanacak faiz oranlarının makul, gerçekçi ve objektif esaslara endekslenerek belirlendiği, bu suretle hem kamu zararı dengelendiği hem de Bilgin Grubu’na borçlarını geri ödeyebilme imkanı verilerek, önemli boyutta istihdam sorunu çıkmasının engellendiği vurgulandı. 
     Açıklamaya göre, Bilgin Grubu’nun Etibank’a olan borçları dolayısıyla halen mevcut bulunan teminatlar devam etmek kaydıyla söz konusu teklife göre, Bilgin Grubu 10 milyon dolar hemen olmak üzere altı aylık bir süre içinde 20 milyon dolar ödeyecek. 
     Basın dünyasının önde gelen, biri dağıtım, diğeri reklam pazarlama şirketi de dahil olmak üzere grup içi ve grup dışı 23 şirket borca müteselsil kefil olacak. Bilgin Grubu’nun hakim kararıyla belirlenmiş olan 40 milyon dolarlık alacağı, tahsilinde riske mahsup kaydı ile TMSF’ye temlik olunacak. 
     Sekiz şirketin hisseleri, dört gazete ile bir televizyonun imtiyaz ve isim hakları ile Bilgin Grubu’na ait muhtelif gayrimenkuller, iki ekspertiz şirketinin yaptığı ekspertizlerden oluşan değerlerin ortalaması olan 73 milyon 388 bin 249 dolarlık değer üzerinden 6183 sayılı kanun çerçevesinde haczedilerek alacaklara teminat oluşturacak. 
     Bu gayrimenkuller arasında yer alan ve üzerinde Etibank ipotekleri bulunan Samandıra matbaa tesislerinin bir de yabancı ekspertiz şirketi ilavesiyle 3 ayrı şirkete yaptırılan ekspertizlerinin ortalaması 57 milyon dolar civarında belirlendi. 
     



 EKONOMİ 




















</TEXT>
</DOC>
