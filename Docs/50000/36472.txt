<DOC>
<DOCNO> 36472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko08b.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz, TL hesaplarını solladı 
</HEADLINE>
<TEXT>

Her 100 liralık TL mevduatı ve repoya karşılık, 131 liralık döviz hesabı açıldı 
     Bankalardaki her 100 liralık Türk Lirası tasarrufa karşılık, 131 liralık döviz mevduatı bulunduğu belirlendi. 
     Mayıs - temmuz itibariyle yurttaşların repo işlemlerinin tutarı ile bankalardaki vadeli - vadesiz tasarruf mevduatlarının toplamı 36 katrilyon 713 trilyon lira düzeyinde gerçekleşti. Aynı tarihte yurtiçi döviz tevdiat hesaplarının TL cinsi tutarı ise 48 katrilyon 22 trilyon lira düzeyinde oldu. Buna göre döviz hesaplarının TL cinsinden tutarı, temmuz sonu itibariyle TL üzerinden yapılan tasarrufların yüzde 130.8’i oranında bir büyüklük oluşturdu. Söz konusu oran 2000 sonunda yüzde 81.4 düzeyinde bulunuyordu. 
     
DTH’de seyir      Büyük bölümü mark üzerinden açılan yurtiçi döviz tevdiat hesaplarının DTH dolar cinsinden tutarı ilk dört ayda geriledi. 2000 sonunda 36 milyar 255 milyon dolar olan bu hesaplar, nisanda 33 milyar 906 milyon dolara indi. Ancak DTH’ler dövizle tasarrufa ilginin büyümesiyle izleyen dönemde artmaya başladı. Yurtiçi DTH mayısta 34 milyar 962 milyon, haziranda 35 milyar 667 milyon ve temmuz sonunda 37 milyar 437 milyon dolara ulaştı. 
     



 EKONOMİ 


























</TEXT>
</DOC>
