<DOC>
<DOCNO> 40654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo10.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan Basını "Milan, Ümit'ten sonra Hakan ve Okan'ı da alacak" 
</HEADLINE>
<TEXT>

     Teknik direktörlüğünü Fatih Terim'in yaptığı Milan, yaşanan sakatlıklardan sonra transfer pazarına yeniden döndü. 
     İtalyan 1. futbol liginde sezon öncesinde Juventus'tan sonra en pahalı transferleri yapan Milan, Galatasaray'dan Ümit Davala'yı renklerine bağlamaya hazırlanırken, İnter'de oynayan Hakan Şükür ve Okan Buruk'un da kırmızı-siyahlılara geleceği iddia ediliyor. 
     Milan'da Redondo ve Ambrosini geçirdikleri ameliyatlardan sonra halen sahaya dönemezken, Alaves maçında sakatlanan Jose Mari'nin kasımayına kadar oynayamayacağı açıklandı. 
     İtalyan basınında yer alan iddialarda Milan'ın ''Türk pistine geri döndüğü'' belirtilerek, teknik direktör Terim'in eski öğrencilerini çağırdığı kaydedildi. 
     İnter'de kadro dışında bulunan Hakan Şükür'ün transferi konusunda kulübünün hiçbir zorluk göstermeyeceğini yazan İtalyan basını, İnter Teknik Direktörü Hector Cuper'in Okan'ın takımdan ayrılmasına karşı çıkmayacağını öne sürdü. 
     Corriere dello sport gazetesi, ''Milan, Terim'e 3 Türk'', Tutto Sport ise ''Hakan, maestrosunu tekrar buluyor'' başıklarını attı. 
     Tutto Sport gazetesi ayrıca, Fiorentina'dan Nuno Gomes, Lazio'dan Simone İnzaghi, Piacenza'dan Daniele Bonera ve Liverpool'dan Michael Owen'in Milan Kulübü'nün transfer listesinde olduğunu iddia etti. 
     

</TEXT>
</DOC>
