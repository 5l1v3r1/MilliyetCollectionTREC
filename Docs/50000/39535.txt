<DOC>
<DOCNO> 39535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sondun07.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'da yeni doğan her dört çocuktan biri evlilik dışı 
</HEADLINE>
<TEXT>

     Hollanda'da yeni doğan çocukların yüzde 25'inin evlilik dışı olduğu belirlendi. 
     Merkezi İstatistik Bürosu'nun verilerine göre, evlilik dışı bebek sayısı son 10 yılda iki kat arttı. 1990 yılında evlilik dışı ilişkilerle dünyaya gelen çocuk oranı yüzde 12 dolayında iken, bu miktar 2000 yılında yüzde 25'e yükseldi. 
     Hollanda'da geçen yıl dünyaya gelen 200 bin bebekten 50 bininin evlilik dışı olduğu belirlendi. 
     Merkezi İstatistik Bürosu, 2001 yılında, toplam bebek sayısının 204 bin dolayında olmasının beklendiğini, bunların 56 binin evlilik dışı ilişki sonucu doğan bebekler olacağını bildirdi. 
     Hollanda'da evlilik dışı ilişkilerle doğan bebek sayısı, 1980'li yıllardan itibaren artmaya başladı. 1980 öncesinde evlilik dışı bebek oranı yüzde 5'in altında bulunuyordu. Büro'ya göre, 1980'li yıllardan sonra bu sayının yükselmesinde, bu yıllardan itibaren ''birlikte yaşamayı'' tercih edenlerin sayısınının artması etkili oldu. 
     
     
     







</TEXT>
</DOC>
