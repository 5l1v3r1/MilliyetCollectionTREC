<DOC>
<DOCNO> 32218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko09.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedi ay vadeli sınav’ 
</HEADLINE>
<TEXT>

Hazine, faizlerin yüzde 100’e yakın seyrettiği bir ortamda düzenleyeceği ihaleyle yedi ay vadeli borçlanmayı deneyecek 
     EKONOMİ SERVİSİ 

     IMF’yle yaşanan krizi geride bırakan ve çarşamba günü 1.1 katrilyon liralık iç borç geri ödemesi gereken Hazine, bu ödemenin bir bölümünü düzenleyeceği yedi ay vadeli bono ihalesiyle finanse etmeyi deneyecek. Hazine, yarın yapacağı yedi ay 203 gün vadeli bono ihalesiyle net olarak en az 300 trilyon lira borçlanacak. 
     Hazine’nin ihalede talep sorunuyla karşılaşması beklenmiyor. Ancak Hazine’nin hangi faizle borçlanabileceğine ilişkin beklentiler ise fazla iyimser değil. Olumsuz beklentiler, dövize olan yüksek talebin geçen hafta sonuna kadar devam etmesinden ve ikinci el piyasalarda faizlerin yüzde 100’e yakın seyretmesinden kaynaklanıyor. 
     
     Merkez döviz satacak 
     Merkez Bankası da çarşamba günü 150 milyon dolar satmak üzere döviz ihalesi yapacak. Dövizdeki talebe bağlı olarak Merkez Bankası’nın program dışı ihale de yapması bekleniyor. 
     
     



 EKONOMİ 

















</TEXT>
</DOC>
