<DOC>
<DOCNO> 4680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur17.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz " Ekonomik program Amiral gemimizdir" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, ekonomik programın Hükümetin ''amiral gemisi'' olduğunu belirterek, ''Ekonomik program başta olmak üzere tüm taahhütlerimizi yerine getirmekte kararlıyız'' dedi. 
     Yılmaz, TBMM Grup toplantısında yaptığı konuşmada, Türkiye'nin en cesur atılımlarını, en büyük sıçramalarını, en büyük dönüşümlerini en sıkıntılı dönemlerinin ardından gerçekleştirdiğini söyledi. Türk insanının sıkıştırılmak istendiği kabuğa sığmadığını ve dışa açılmak için her türlü yolu zorladığını anlatan Yılmaz, ''Değişim ve dönüşüm özlemi, Türkiye'de bugün yeniden zirveye çıkmıştır'' diye konuştu. Türkiye'nin ekonomik, siyasi ve sosyal alanlarda ciddi bir değişimin ve dönüşümün eşiğinde olduğunu kaydeden Yılmaz, hatta bu dönüşümün başladığını söyledi. 




</TEXT>
</DOC>
