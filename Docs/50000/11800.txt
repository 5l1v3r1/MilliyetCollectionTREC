<DOC>
<DOCNO> 11800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yazar/cemal.html </URL>
<DATE> 2001/03/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ankara'dan Kemal Derviş'li notlar... 
</HEADLINE>
<TEXT>

     Kemal Derviş, koalisyon hükümetinin DSP, MHP ve ANAP'tan sonra dördüncü ortağı mı .. Bu soru, öyle anlaşılıyor ki, koalisyonda rahatsızlık yaratıyor. 
     Örneğin MHP bu konudaki rahatsızlığını en üst düzeyde, Devlet Bahçeli kanalıyla Başbakan Ecevit'e çoktan iletti. 
     Bahçeli aynı konuyu TÜSİAD Yönetim Kurulu'yla perşembe günkü görüşmesinde de dile getirdi. 
     Kemal Derviş'in fiili olarak koalisyonun dördüncü ortağı olduğu yolundaki basın haberlerinden duyduğu rahatsızlığı belirtti. Derviş'in de 34 bakandan biri olduğunu, böyle görülmesi gerektiğini TÜSİAD'cılara söyledi. 
     Ve Bahçeli MHP olarak tercihlerinin, Kemal Derviş'in DSP'ye girmesi ve bir parti disiplini içinde görevini yapması olduğunu da sözlerine ekledi. 
     Peki, TÜSİAD'cılar ne dedi 
     Herhangi bir tepki vermediler. 
     Ancak, TÜSİAD Yönetim Kurulu üyelerinin Kemal Derviş'i 34 bakandan biri olarak görmedikleri sır değil. 
     Bu açıdan Bahçeli'ye katıldıkları söylenemez. Türkiye'nin içinde kıvrandığı derin krizden çıkışında Kemal Derviş'in kilit konumu ile ilgili hiçbir kuşkusu yok TÜSİAD yönetiminin... 
     Washington'un gözünde de öyle. 
     Washington deyince, Amerikan yönetimi var, IMF ve Dünya Bankası var. Hepsi iç içe Türkiye'nin krizden çıkış için ihtiyaç duyduğu dış kaynaklar için düğmeye bu odaklarda basılacak, gerekli yeşil ışık bu odaklarda yanacak. 
     Buna gerek yok diyebiliyor musun 
     Sanmıyorum. 
     Nitekim, Ecevit de dün NTV'ye yaptığı açıklamada "Bir an önce yeşil ışık" diyordu. 
     Kemal Derviş de dün Türkiye Odalar Birliği toplantısındaki konuşmasında Washington ve dış kaynak gerçeğine şu sözlerle değindi 
     "Piyasalar çalışmıyor. Kilitlenme var. Büyük bir kazaya uğradık. Parasal, siyasal ve psikolojik bir kazaya... Küresel dünyada yaşıyoruz. Artık kapıları kapatıp kendi içimizde halledemeyiz. İhtiyaç duyduğumuz dış desteği Türkiye'nin dostları, uluslararası kuruluşlar vereceklerdir. Ama bunun için de öncelik bizim ortaya koyacağımız ilkeler, çerçeve ve yeni programdır." 
     Kimsenin kuşkusu olmasın 
     Kemal Derviş, Washington'un, yani Amerikan yönetiminin, IMF ile Dünya Bankası'nın nezdinde anahtar rolüne sahip. Kendisine güven duyuluyor. Ama aynı güven Ecevit hükümetine duyulmuyor. 
     Şaşırtıcı mı bu 
     Türkiye'de sokaktaki adamın nezdinde, işadamının nezdinde, ev kadınının nezdinde güven ve inandırıcılığını tüketmiş olan bir hükümete Washington'da niye farklı bakılsın ki 
     
Top Derviş'te      O yüzden, Türkiye'de olduğu gibi Washington'da da dikkatler bir noktaya odaklanmış durumda 
     Derviş'in arkasındaki siyasal destek... 
     Bu desteğin test alanı ise yeni ekonomik program olacak. Bu açıdan iddialı bir programın sadece hazırlanması da yetmeyecek. Uygulamaya bakılacak, işin ciddi tutulup tutulmadığı izlenecek. 
     Ve para muslukları böyle bir süreçte açılmaya başlayacak. 
     Şurası kesin 
     Koalisyon ortakları bugün için topu Kemal Derviş'e atmış ve bekleyişe geçmiş durumdalar. Derviş'in kilit rolünün farkında olmadıkları söylenemez. 
     Derviş de kendi rolünün ve gücünün hiç kuşkusuz bilincinde. DSP'ye girmesi için Ecevit'in yapmış olduğu öneriyi bugün için geri çevirmesi de bir yerde bunu gösteriyor. 
     Kim bilir, partilerden uzak ya da partiler üstü durmanın halkta prim yaptığını bildiği için de DSP'ye girmemiş olabilir. 
     
Derviş'ten hükümete...      Derviş'in kamuoyu önündeki çıkışları da kendi gücünün farkında olduğunu gösteriyor. Çünkü, bu çıkışlarda koalisyon hükümetinin yakın geçmişine dönük kimi üstü örtülü, kimi açık eleştiriler de var. 
     Bu da Derviş'in kendinden emin havasını gösteriyor galiba... 
     Örneğin, Odalar Birliği toplantısında dün yaptığı konuşmanın bir yerinde kamu bankaları düzenini eleştirirken şöyle dedi 
     "O banka hükümette başkasına, bu banka başkasına bağlı olamaz. Bu gayri ciddidir. Bu böyle gitmez." 
     Derviş'in bu sözleri bravo ve alkışlarla karşılandı. Derviş'in yine alkış toplayan sözleri şu oldu 
     "Ziraat Bankası'nın bir günde verdiği faiz, bütün çalışanlarına bir yılda ödediği toplam ücrete eşittir. Bu düzeni kökünden halletmemiz lazım." 
     Şu sözleri de alkışlandı 
     "THY biletlerine zam yapılmıyor. Yapay bir tavan konup kuruluş zarar ettiriliyor. Oysa, uçaklara binenler varlıklı kesim. Ne diye devlet onlara sübvansiyon yapsın Bunun mantığı var mı " 
     Derviş'in işçi konfederasyonu liderlerinden sonra Türkiye Odalar Birliği temsilcileriyle de televizyon kameralarının önünde açık diyalog kurması olumlu bir gelişme. Konuşmasında "Durum neyse, bundan sonra olduğu gibi anlatacağım " derken alkışlandı. 
     Ecevit hükümetinin bugüne kadar yapmadığını, belki de yapamadığını yaptığı için, sahici ve samimi davrandığı için alkışlanıyor Derviş. 
     Şu sözleri de bu çerçevede 
     "Güney Kore, Brezilya bizim gibi büyük bir krize girdiler. Ama doğru tedbirleri alıp kısa sürede kurtulup büyümeye geçtiler. Ama buna karşılık Endonezya da krize girdi onlar gibi ama hala çıkamadı, sürünmeye devam ediyor." 
     Türkiye hangi yolu tutacak 
     
Ve bir yemek...      Bir başka konu 
     Çankaya'daki Dışişleri Konutu'nda önceki akşam İsmail Cem'in ev sahipliğini yaptığı, konukların Kemal Derviş, Genelkurmay İkinci Başkanı Orgeneral Yaşar Büyükanıt'la Dışişleri ve Hazine Müsteşarları Faruk Loğoğlu'yla Faik Öztrak'ın katıldıkları akşam yemeği... 
     Dışişleri kaynakları, "Fikir ve şablon İsmail Cem'indi, özel bir anlamı yok " diyorlar. 
     Genelkurmay İkinci Başkanı Büyükanıt'ın Kemal Derviş'le tanışmak ve görüşlerini birinci ağızdan dinlemek istemiş olabilir. Nitekim, toplantı sonrası Büyükanıt'ın Derviş'le ilgili bazı değerlendirmeleri olumlu çizgiler taşıyordu. 
     Kısacası 
     Kemal Derviş ilgi odağı Ankara'da... 
     
     





Taşnak körlüğü 


Zenciden beter 


Cem'in yemeği 


Bizimkiler dizisine anne torpili 


Ankara'dan Kemal Derviş'li notlar... 


Moral proteini 


Merhaba 


Bostancıoğlu işsizin halinden şimdi anlar 


Acı 


Önce iç destek... 


Fonlara SPK'dan yanıt 


Her yer karanlık... 


Mandacılık 


Bilateral krediye ABD ile siftah 


Tahtakale'de mal çok, alıcı yok 


</TEXT>
</DOC>
