<DOC>
<DOCNO> 28887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sondun01.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan ve İngiliz uçakları Irak'taki tesisleri vurdu 
</HEADLINE>
<TEXT>

     ABD ve İngiltere'ye ait savaş uçaklarının, dün gece Irak'ın güneyindeki bazı hava savunma tesislerini, ''düşmanca davranışlara'' cevap olarak vurdukları bildirildi. 
     ABD Merkez Komutanlığı'ndan yapılan açıklamada, Irak'ın güneyinde rutin keşif görevi yapan Batılı ülkelere ait uçakların, TSİ 22.15'de Irak'ın hava savunma tesisini vurduğu kaydedildi. 
     Açıklamada, Irak'ın tehdit dolu eylemlerine son vermesi halinde, Batılı ülkelere ait uçakların da bu gibi saldırılara son verecekleri kaydedildi. 
     Körfez Savaşı sonrası Irak'ın güneyinde ve kuzeyinde oluşturulan uçuşa yasak bölgede ABD ve İngiltere'ye ait uçaklar, rutin devriye uçuşu yapıyor. Bu uçuşlar sırasında genellikle karşılıklı ateş açılıyor. 
     
     






</TEXT>
</DOC>
