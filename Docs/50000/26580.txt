<DOC>
<DOCNO> 26580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yasam/yas01.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
POMPALI DEHŞET 
</HEADLINE>
<TEXT>

Düzce'de bir genç, sevgilisi Gülsen ile arkadaşı Nihan'ı rehin aldı. Ve ardından da, 'kendisiyle alay etti' diye Nihan'ı pompalı tüfekle öldürdü 
     AYŞENUR YAMAN Düzce DHA 

     Timur Pehlivan adlı bir genç, Düzce’nin Akçakoca İlçesi’nde dehşet yaşattı. 
     Zonguldak’ın Ereğli İlçesi’nde demircilik yapan Timur 26 , geçen hafta sonu Ereğli’deki Çilek Festivali’ne katıldı. Ve burada, ailesi evlenmesine izin vermediği için sürekli kendisinden kaçan sevgilisi Gülsen Oğuzhan 18 ve arkadaşı Nihan Ocak’la 18 karşılaştı. Bir süre sohbetten sonra Timur, sevgilisi Gülsen’e, ailesini ikna edeceği ve evlenecekleri sözünü verdi. 
     
     Zor yaparsın’ 
     Timur, bu sözlerin ardından da iki genç kızı alarak ailesiyle konuşmak için önceki gün Akçakoca’ya gelmeye ikna etti. 
     Akçakoca’da evinin kapısını çalan Timur, kimse bulunmadığı için yanıt alamadı. 
     Bu sırada Gülsen’e, ne pahasına olursa olsun evleneceklerini, gerekirse ailesine karşı çıkacağını tekrar söyledi. Timur’un bu sözlerine, arkadaşları Nihan’dan Bunu zor yaparsın’ yanıtı gelince de, delikanlı bir anda çıldırdı. 
     
     Konuştukça sinirlendi’ 
     Bu andan sonra yaşanan dehşeti, Timur’un sevgilisi Gülsen şöyle anlattı 
     "Timur bir sürprizi olduğunu söyleyerek bizi yazlığına davet etti. Kırmamak için kabul ettik. Nihan, Timur’la dalga geçmeye başladı. Timur çok sinirlendi. Beni çok sevdiğinden, babasının ona karşı sert tavırlarından bahsetti. Konuştukça sinirleniyordu. Daha sonra kendini tutamadı ve birden elindeki cep telefonunu fırlatarak eşyaları yere çarptı. Bizi rehin aldığında şaka yapıyor sandık. Evdeki pompalı tüfeği alarak giriş kapısının önünde, arkadaşım Nihan’a ateş etti. Beni de saçımdan tutarak balkona çıkardı. Deli gibi olmuştu." 
     Kısa süre sonra polise teslim olan Timur, Nihan Ocak’ı, kendisiyle alay ettiği için öldürdüğünü itiraf etti ve şöyle konuştu "Nihan sözlerimi hafife alıp, aileme karşı gelemeyeceğimi söyleyince çılgına döndüm .." 
     



 YAŞAM 


















</TEXT>
</DOC>
