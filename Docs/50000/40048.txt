<DOC>
<DOCNO> 40048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/ekonomi/eko07.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon taraftarı ezdi 
</HEADLINE>
<TEXT>

Ağustosta en fazla fiyat artışı yüzde 233.3 ile açık tribün maç giriş ücretinde gerçekleşti 
     EKONOMİ SERVİSİ 

     İstanbul Ticaret Odası İTO ağustos ayında ve ilk sekiz aylık dönemde İstanbul’da perakende fiyatları en fazla artan maddeleri açıkladı. Buna göre, ağustos ayında en fazla fiyat artışı, yüzde 233.3 ile açık tribün maç giriş ücretinde görüldü. Açık tribün maç giriş ücreti kişi başına 1 milyon 500 bin liradan 5 milyon liraya çıktı. 
     Maç giriş ücretindeki artışı, 3 milyon 875 bin liradan 5 milyon 500 bin liraya yükselerek yüzde 41.9 pahalanan müze girişi izledi. Müze girişini de, yüzde 25 ile salatalık, yüzde 21.4 ile akide şekeri izledi. Geçen ayki fiyat artışları, balıkta yüzde 17.3, defterde yüzde 16.8, kurşun kalemde yüzde 15.7, toz şekerde yüzde 15.3, kesme şekerde yüzde 15, çamaşır makinesinde ve gaz fırınında yüzde 12.4 oranında gerçekleşti. 
     Yılın sekiz ayında ise fiyatları en çok artan ürünler, yüzde 233.3’le yine açık tribün maç giriş ücreti, yüzde 135.0 ile 12 kg’lık tüpgaz, yüzde 122.8 artışla balık ücreti ve yüzde 104 artışla buzdolabı ücreti oldu. 
     



 EKONOMİ 
















</TEXT>
</DOC>
