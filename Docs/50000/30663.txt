<DOC>
<DOCNO> 30663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sondun15.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa Parlamentosu'ndan Olimpiyatların Çin'de yapılmasına itiraz 
</HEADLINE>
<TEXT>

     Avrupa Parlamentosu AP , Pekin yönetiminin 2008 Olimpiyat Oyunları'na ev sahipliği yapması teklifine Çin'deki insan hakları ihlali nedeniyle karşı çıktı. 
     Fransa'nın Strasbourg kentinde yapılan 626 üyeli Avrupa Birliği AB toplantısında oylamaya sunulmadan geçen kararda, Çin'in insan haklarıyla ilgili kötü siciline dikkat çekildi ve Çin'in teklifinin ''uygun olmadığı'' kaydedildi. 
     Avrupa Parlamentosu'nun bağlayıcı olmayan kararında Çin'in insan haklarında köklü değişiklik yapması durumunda Pekin'in adaylığının gözönünde bulundurulması gerektiğini savundu. 
     Uluslararası Olimpiyat Komitesi, 2008 Olimpiyat Oyunları'nın ev sahibini 13 Temmuz günü Moskova'da yapılacak toplantıda belirleyecek. 
     
     Hayvanların durumu 
     Öte yandan hayvan hakları örgütleri, Çin'de köpek eti bazı bölgelerde çok yenildiğinde işaret ederek, ''böyle bir ülkenin olimpiyata ev sahipliği yapamayacağını'' ileri sürüyor. 
     Çin'de köpekler, bilhassa yaşlı köpekler ''eti daha lezzetli olsun diye'' saatler boyu çengellere asılıp işkenceyle öldürülüyor ve ondan sonra mutfağa yollanıyor. 
     Çin'de lüks lokantaların açıktaki çöplüklerinde dev gibi kesilmiş köpek kafalarına rastlanabiliyor. 
     Kedi kasapları da müşterinin seçtiği hayvanı hemen iple boğup öldürüyor ve yüzerek müşteriye sunuyor. 






</TEXT>
</DOC>
