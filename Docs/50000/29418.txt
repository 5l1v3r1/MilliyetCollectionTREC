<DOC>
<DOCNO> 29418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/spor/bnba.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MEHMET OKUR DA NBA’DE 
</HEADLINE>
<TEXT>

Detroit Pistons tarafından seçildi, yıldızların liginde oynama hakkı kazandı 
     TÜRK basketbolu, NBA’deki üçüncü şerefi, Efes Pilsenli Mehmet Okur ile yaşadı. 2.13 boyunda ve 21 yaşındaki Mehmet, Detroit Pistons tarafından ikinci turda 38. sıradan seçilerek, NBA’de oynama yolunda önemli adım attı. Mehmet böylece, Mirsad ve Hidayet’ten sonra NBA’de forma giyme şansı yakalayan üçüncü Türk oldu. Ayrıca, Avrupa’dan seçmelere katılan 17 oyuncudan yedisi arasına girdi. 
     MEHMET, draft töreninde ismi anons edildikten sonra sahneye çıkarak önce NBA Başkanı David Stern’in elini sıktı, ardından Detroit Pistons şapkasını giydi. Genç oyuncu, "Uzun oyuncuların çoğunlukta olduğu bir draft’ti. İlk turdan olmasa da seçildiğim için mutluyum. NBA’de oynayıp oynamama konusundaki kararımı, daha sonra vereceğim" dedi. Efes Pilsenli Kerem Tunçeri ise draft olamadı. 
     
Dumar istedi      MEHMET Okur’un Detroit Pistons tarafından seçilmesinde ise NBA’in ünlü eski yıldızı Joe Dumars büyük rol oynadı. Mehmet’i, Türkiye’de dönmeye karar verdiği iki gün önce deneme antrenmanına almak için ABD’de tutan Dumars, genç oyuncumuza "Sen şimdiye kadar nerelerdeydin " dedi. Dumars, "ABD’de on gündür yaptıklarıyla, 10 aydır takip ettiğimiz oyuncuları geride bıraktı" diye konuştu. 
     
Yakışmadı      NBA’in resmi internet sitesi www.nba.com’da büyük bir yanlışlık yapıldı. Mehmet, bu sitedeki istatistiki değerlendirmelerde, Türkiye Ligi yerine Yunan Ligi’nde oynuyormuş gibi gösterildi. 
     



 SPOR 






















</TEXT>
</DOC>
