<DOC>
<DOCNO> 28024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/sazak.html </URL>
<DATE> 2001/06/21/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fazilet davası ve seçim 
</HEADLINE>
<TEXT>

     Anayasa Mahkemesi'nin Fazilet davasında karar aşamasına geldiği bir ortamda TBMM Uzlaşma Komisyonu'nun parti kapatmayı zorlaştıran 69'uncu maddenin de bulunduğu reform paketini öne çıkarması yeni beklentilere yol açtı. Başbakan Ecevit, "erteleme" önerisiyle Fazilet odaklı uzlaşma arayışlarına destek verdi. Ancak mahkeme davaya devam kararı aldı. 
     Kulisler FP davasına kilitlenmiş durumda. Belirsizliğe tepki artıyor. Dün konuştuğumuz Cemil Çiçek "Dreyfus davası bile bu kadar uzamadı" diye yakınıyordu. Fazilet kapatılmazsa mesele yok, ancak aksi olursa üyeliği düşürülecek milletvekili sayısına göre "ara seçim" dahil pek çok senaryo tartışılıyor. FP Grubu'nun Meclis'ten çekilerek "sine - i millet"e dönme söylemiyle Anayasa Mahkemesi'nin etkileme taktiği tutmadı. 
     TBMM Başkanvekili Murat Sökmenoğlu bu konuda deneyim sahibi Özal'ın Cumhurbaşkanı seçilmesini protesto amacıyla milletvekilliğinden ayrılmıştı. Sökmenoğlu, "Sine - i millet için 276 oy gerektiğini unutmayın. Bu Meclis bunalıma davetiye çıkarmaz" diye konuşuyor. 
     Fazilet cephesinde de görüş birliği yok. En akılcı değerlendirmeyi Abdullah Gül yaptı "Sine - i millete gerçekten dönmek istiyorsanız istifa eder ve genel seçime kadar parlamento dışında muhalefet yaparsınız. Lafla sine - i millete gidilmez. 100 kişi gider, ara seçimde 20 kişiyle gelerseniz gülünç olursunuz " 
     Ankara kulislerinde FP davası nedeniyle bir erken genel seçime sürüklenileceğine ihtimal verilmiyor. 
     Anayasa paketini mahkeme kararından bağımsız TBMM gündemine getirmek için yoğun çaba gözleniyor. Nejat Arseven, Tansu Çiller'i ziyaret ederek destek istedi. Son sözü cumaya liderler söyleyecek. Ecevit keşke muhalefet liderlerini de zirveye çağırsa. Cumhurbaşkanlığı seçiminde de aynı yol izlenmemiş miydi Sivil Anayasa hükümetin değil, siyasi partilerin eseri olacak. 
     Sezer'in yetkilerine gelince... 
     Uzlaşma Komsiyonu Başkanı Nejat Arseven, "Çankaya'nın görev süresini azaltmaya ve yetkilerini kısıtlamaya dönük bir oldu bitti Anayasa paketinin hazırlanışındaki uzlaşma mantığına aykırıdır. Sayın Cumhurbaşkanı aleyhinde yorumlanacak bir tasarruf içinde olamayız. Önümüzdeki günlerde bir randevu alarak kendisini ziyaret edeceğiz. Sayın Sezer'in de anayasal konumu hakkında bazı düşünceleri olduğunu biliyorum ama bunları açıklamaya mezun değilim. Çankaya, 37 maddelik paketin dışında " diye konuşuyor. 
     Hükümet, 69 ve 101'inci maddeleri "kıyak emeklilik" rüşvetine bağlayarak Meclis'ten geçirmeye çalışmasa, Fazilet davasına bugünkü gibi "yumurta kapıya dayanınca" çare aranmak zorunda kalınmayacaktı. 
     Artık karar yargının 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
