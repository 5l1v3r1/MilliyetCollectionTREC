<DOC>
<DOCNO> 46665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yazar/zbirand.html </URL>
<DATE> 2001/10/13/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Saddam ve Usame başaramadılar... 
</HEADLINE>
<TEXT>

     WASHINGTON 
     Saddam Hüseyin Kuveyt’i işgal ettiği zaman, bunu İslam adına yaptığını, Filistinliler’in haklarını aradığını söylemişti. Bundan dolayı da, bütün Müslümanlar’ı ayaklanmaya davet etmişti. "Ayaklanın ve yanıma gelin" demişti. 
     Pek kıpırdayan olmadı... 
     Tam aksine, Müslüman ülkelerin büyük bölümü Amerika’nın etrafında toplandılar. 
     Usame Bin Ladin de aynı mesajı yolladı. Filistin ve İslam adına mücadele verdiğini açıkladı. Hatta daha da ileri gitti. Bunun bir İslam-Hristiyan savaşı olduğunu söyledikten sonra ekledi "Eğer bizi desteklemezseniz, hatta tarafsız kalırsanız dahi günahkar olursunuz" 
     İslam dünyası iki camii arasında bir namaz kaldı. Bir yanda "Benden yana veya bana karşısınız" diyen Başkan Bush, öte yanda,desteklemeyeni günahkar ilan eden Usame Bin Ladin... 
     İlginçtir, İslam dünyası bu defa da Amerika’nın yanında yer aldı. Radikal İslam kaybetti. 
     Ilımlı İslam kazandı. 
     Amerika’nın Müslüman dünyasını karşısına almamak için yaptığı kampanyanın sonuç verdiği anlaşılıyor. 
     Eğer bundan sonra aynı tutum sürdürülürse dinler çatışması teorisi çökebilir. 
     
     Usame acaba sinyal mi verdi 
     Günlerdir merak konusu oluyor. Acaba Usame Bin Ladin’in televizyonlara dağıtılan son konuşması bir sinyal miydi Bir mesaj mı vardı 
     Uzmanlar tartışıyor, film inceleniyor ve esrar perdesi açılmaya çalışılıyor. 
     Bunun nedeni de, Beyaz Saray sözcüsünün filmin gösterilmemesi yolundaki sözleri. 
     Güvenlik örgütleri, nerede çekildiği bilinmeyen bu filmde Usame Bin Ladin’in sözlerinin, Amerika’da yaşayan taraftarlarına gizli mesajlar sakladığından kuşkulanıyorlar. 
     Bir kelime veya yapılan bir işaretin , Amerika’ya yeni bir saldırıyı başlatabileceğini vurguluyorlar. 
     Ülke öylesine bir kavga içinde ki, artık olduk olmadık her şeyden kuşkulanıyor. Bu kuşku ve kaygının da kolay kolay geçeceğini sanmıyorum. 
     
ABD Ankara’dan hesap bilgisi bekliyor      Amerika, Türkiye’den önemli bir bilgi bekliyor. 
     Bu satırlar yazılırken henüz yanıt alınmamıştı. 
     Konu, bazı kişi ve grupların hesaplarıyla ilgili. 
     10 gün önce, İsmail Cem buradayken verilen listede isimler var. Bazı kişi ve grupların Türk bankalarındaki hesaplarının araştırılması isteniyor. 
     Aradan geçen günlerde Ankara’dan bir ses çıkmadı. 
     Önce bu araştırmanın kim tarafından yapılacağı, hangi kurumun yetkili olduğu tartışması vardı. 
     Hazine mi, BDDK’mı 
     Günler geçtikçe Washington huzursuzlanma işaretleri verir oldu. Eğer h l sonuç alınmadıysa, yakında Ankara’nın kapısı daha sert çalınacak demektir. 
     İlgili kişilerin haberi olsun 
     
Bush kampında etkileme kavgası      Amerika kendini yavaş yavaş 11 Eylül sonrasına alıştırmaya çalışıyor. Günlük yaşam, zor da olsa rayına oturuyor ancak, Washington’un yeni gelişmeye kendini alıştırması daha güç olacağa benziyor. Başkan Bush’un danışmanlar ordusu şimdiden ikiye ayrıldı. 
     Yahudi lobisi ve radikal muhafazakarlar Perle, Wolfowitz, Rumsfeld ile temsilciliğini Dışişleri Bakanı Powell’ın yaptığı liberal görüşlüler arasında açık bir çekişme var. 
     Yahudi lobisi, Başkan Bush’un hedefleri genişletmesini ve İsrail’e karşı düşmanca hareket eden Filistinli grupları özellikle Hamas, Hizbullah, İslami Cihad gibi ve bunlara destek veren Filistin yönetimi, Irak, İran ve Suriye’nin de öncelikle vurulmasını istiyor. Başkan Bush’a açık mektuplar yollanıyor, muhafazakar basın sert bir kampanya sürdürüyor. 
     Buna karşılık, Dışişleri Bakanı Powell, İslam dünyası ve Araplar’ı yanında tutabilmek için, dengeli hareket edilmesinden yana. ABD’nin İslam ile savaş ilan etmiş gibi bir konuma düşmemesi gerektiğine inanan liberal çevreler, tam aksine İsrail’e baskı yapılması ve Filistinliler’le hiç değilse ateşkes anlaşmasına girmesini öneriyorlar. 
     İsrail üstündeki baskı arttıkça "terör imparatorluğu" sloganı ile, Orta Doğu ülkelerinin hedefler arasına alınma kampanyası da genişliyor. Başkan Bush kararını verebilmiş değil. Vereceği karar, ABD’nin İslam dünyası ile köprüleri yok etme tehlikesini de beraberinde getirecek... 
     
Amerikalı’ya benzemeyene ters gözle bakılıyor      Amerikalılar, kimseye ayırım yapmamakla ünlüydüler. Farklı bir din, ayrı bir renk veya başka bir dil kullanıyor olabilirdiniz. Amerikalı için hiç farketmezdi. Size başka muamele yapmaz, eşit görürdü. Avrupalılar ne kadar ayırım yapar, yabancıyla kendi aralarına mesafe koyarlarsa, Amerikalılar tam aksine, yardımınıza koşar, destek olur, güler yüz gösterirlerdi. 
     Farklı kültür, dil ve dinden insanı bir arada tutmaktan keyif duyar, farklılıklarını zenginlik olarak görürlerdi. 
     11 Eylül sonrasında bu yaklaşım büyük darbe yedi. Artık renginiz, görüntünüz farklıysa, hele Arap veya Orta Doğulu bir yapınız varsa, insanların bakışları, hatta tutumları soğuklaşıyor. Eski sıcaklığın kalmadığı hemen anlaşılıyor. 
     Ne yazık ki, 11 Eylül Amerikan toplumunun en önemli kalitesini de vurdu. 
     
Sessiz çoğunluk şaşkın "Bize neden nefret duyuyorlar "      Amerikan yönetiminden, medyadan değil, orta sınıf Amerikalı’dan söz ediyorum... Bu ülkenin gerçek yükünü taşıyan, saf, etrafındakilere hep yardım etmek isteyen ve bulunduğu yerden en fazla New York veya Los Angeles’ı ziyaret etmiş, Washington’u başka bir ülkenin başkenti gibi gören sessiz çoğunluk hayretler içinde. Uluslararası entrikalara aklı ermeyen, üstelik ülkesinin her yaptığının doğru olduğuna inanan bu kesim, başlarına gelen felaketi bir türlü anlayamıyor. 
     "Biz ne yaptık ki, dünya bizden böylesine nefret ediyor Müslümanlar’a kötü muamele etmedik ki, bizi öldürmek istesinler..." diyenleri her gün televizyonlarda seyrediyoruz. 
     Akılları almıyor. Uluslararası entrikaların, hesaplaşmaların çok dışında yaşadıklarından dolayı, 11 Eylül olayını bir türlü anlayamıyorlar. İlk defa dışarıdan ülkelerine çok ters bakan insanların yaşadıklarını da ferkatmeye ve daha önemlisi ilk defa sorgulamaya başladılar. Amerika’nın sessiz çoğunluğu için, 11 Eylül şok yaratan bir uyanış oldu. 
     
     







Hangi İslam 


Dün ve bugün 


ABD, Atatürk modelini görmeli 


Saddam sonrasına ilişkin Ankara senaryosu 


Tanrı sınıyor 


Amerikan tıraşı 


YÖK'ün yurtdışı eğitim fiyaskosu 


Sadece savaş yok... 


Ebedi yalnızlığın panzehiri.. 


Teröristin silahı kimin malı 


Körfez zabıtları açıklansın 


Koalisyona Diyarbakır’dan mektup var 


Sizin duyduğunuz ve benim gördüğüm 


Küçüle küçüle küçücük kaldık 


</TEXT>
</DOC>
