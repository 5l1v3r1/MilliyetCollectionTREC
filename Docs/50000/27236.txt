<DOC>
<DOCNO> 27236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/ekonomi/aeko.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Alo Hasan amca rezervasyonumu yaptırsana 
</HEADLINE>
<TEXT>

Oteller, yabancı turiste ucuz’, yerli turiste pahalı’ fiyat uygulayınca, kriz zamanı tatili ucuza getirme arayışındaki yerli turist de yabancı turlara katılmaya başladı. Yurtdışındaki akrabalar aracılığıyla rezervasyonlar yaptırılıyor, Türkiye’den tura katılarak, tatil yabancı tarifeden ucuza getiriliyor 
     EYLEM TÜRK 

     Yerli turist, ucuz tatilin yolunu buldu. Turizm şirketlerinin, tatil paketlerinin yabancı turistlere daha ucuza satması, yerli turistleri de rezervasyonlarını yurtdışından yaptırmaya yöneltti. 
     Yabancılar için uygulanan "last minute" son dakika satışı fiyatlardan yararlanmak isteyen yerli turistler, yurtdışında yaşayan akrabalarını veya tanıdıklarını arayarak, rezervasyon yaptırıyor. 
     Yerli ve yabancı günlük konaklama fiyatları arasında 20 ile 40 milyon lira arasında fark bulunuyor. Bu fark yedi günlük turlarda da 150 milyon liraya kadar çıkıyor. Fark bu kadar büyük olunca, kriz dolayısıyla harcamalarını kısmak için çare arayan tatilciler de bu fiyat farkından yararlanmanın yolunu seçiyorlar. 
     
     Çare gurbetçide 
     Turizm sektörü yetkililerinin verdikleri bilgilere göre yerli tatilciler, ucuz tatil olanaklarından yararlanmak için birçok alternatifi değerlendiriyor. Ancak son zamanlarda en çok başvurulan yöntem, yabancı tur paketleri satın almak. 
     Bunun için öncelikle yurtdışında yaşayan tanıdıklarını arayan uyanık gezginler, kendileri için o ülkeden rezervasyon yaptırmalarını istiyor. 
     Onlar da yakın bir seyahat acentesine giderek, uygun turları buluyor ve Türkiye’deki tanıdıklarının adlarına rezervasyon yaptırıyorlar. 
     Adres olarak da kendi adreslerini veren gurbetçiler tur şirketine, tura kendi ulaşım olanaklarıyla, Türkiye’de katılacaklarını belirtiyorlar. 
     Yurtdışındaki tanıdıkları vasıtasıyla rezervasyon yaptıran uyanık gezginler, tur tarihi geldiğinde de tatil yerine giderek tura katılıyor ve böylece daha ucuza konaklama imkanı buluyorlar. Yurtdışındaki paket turlar kapsamında sadece konaklama için de rezervasyon yaptırılabiliyor. Bu sayede uçak masrafı da kalkmış oluyor. 
     
     Başvuru adresleri 
     Yurdışında faaliyet gösteren bazı turizm şirketlerine şu internet adreslerinden ulaşılabiliyor "www.neckermann-reisen.de" "www.TUI.de", "www.oeger.de" 
     
Yabancıya ucuz, yerliye pahalı TL  Yabancılar için fiyat Yerli turist için fiyat Günlük fark 7 günlük fark 1. Otel 54.000.000 73.650.000 19.650.000 137.550.000 2. Otel 59.850.000 85.000.000 25.150.000 176.050.000 3. Otel 57.225.000 70.500.000 13.275.000 92.925.000 4. Otel 59.325.000 75.500.000 16.175.000 113.225.000 5. Otel 54.000.000 57.250.000 13.250.000 92.750.000      
     Fiyatlar ilanlardan alındı, ancak otel isimleri belirtilmedi. 
     Hesaplamalarda, mark olarak fiyatlar cari kurdan TL’ye çevrildi 
     Yerli turistler için fiyatlara uçuş ücreti olarak haftalık 197 milyon, artı minimum 70 milyon transfer ücreti dahil edildi. 
     
Çifte standart kaybettirir      Turizmcimler, yerli ve yabancı turiste uygulanan fiyat farkının sektöre zarar verdiğini belirtiyorlar. 
     Ekin Yazım ve Turizm Gazetesi’nin Editörü Fehmi Köfteoğlu, yaşanan çifte standartın turizm politikalarındaki çarpıklıktan kaynaklandığını belirterek, "Türkiye’de iç ve dış turizm dengesi kurulmalı. Fransa 60 milyon turistle dünyanın en çok turist çeken ülkesi. Bunun nedeni de kendi vatandaşına en çok tatil yaptıran ülke olması. Türk turizmi böyle devam ederse, krizler de devam eder" dedi. 
     Köfteoğlu, yaptıkları araştırmaya göre, sadece Avrupa ülkelerinde değil, Rusya’da da Türkiye’nin ucuza satıldığını vurguladı. 
     İç turizm pazarını hareketlendiren okulların tatile girmesi yaklaştıkça fiyatların yükselmeye başladığını vurgulayan Köfteoğlu, "Çeşitli bölgelerdeki tesislerin geçen yılın mayıs ayı sonundaki fiyatlarına göre, şu andaki fiyatlar ortalama yüzde 97 artış gösterdi" diye konuştu, 
     
Oteli iki misline satanlar var      Öger Tur’un sahibi Vural Öger, iç turizmde anarşik bir durum yaşandığını söyleyerek, "İsteyen istediği fiyatı uyguluyor" dedi. 
     Bazı otel sahiplerinin yerli turiste iki misli fiyata oda sattıklarını anlatan Öger, "Burada iç turizm piyasası oldukça etkili. Çifte standart var" diye konuştu. 
     Sadece otelcilerin değil, bazı acentelerin, alan varsa satarım’ mantığıyla hareket ettiğine değinen Öger, "Almanya’da bu yapılamaz çünkü rekabet var. Bazı acenteler az tur düzenledikleri için bundan k r etmek istiyorlar" dedi. 
     Öger, yurtdışındaki tatil paketlerinin ucuz olmasını da organize ve daha uzun süreli turlar olmasından kaynaklandığını söyledi. 
     



 EKONOMİ 



















</TEXT>
</DOC>
