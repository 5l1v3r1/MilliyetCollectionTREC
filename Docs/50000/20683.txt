<DOC>
<DOCNO> 20683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sondun10.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Cuma gerginliği...İsrail'den 25 yaş altı Filistinlilere giriş yasağı 
</HEADLINE>
<TEXT>

     İsrail polisinin, Cuma namazı dolayısıyla, Doğu Kudüs'teki Mescid-i Aksa'ya 25 yaşın altındaki Filistinlilerin girişini yasakladığı bildirildi. 
     İsrail polis sözcüsü, cuma namazı dolayısıyla çıkabilecek çatışmaların engellenmesi amacıyla, Mescid-i Aksa'ya 25 yaşın altındaki Filistinlilerin girişine yasak getirildiğini söyledi. Sözcü, polisi ayrıca Mescid-i Aksa yakınlarında güvenlik önlemlerini artırdığını ve bölgeye gençlerin girişinin yasaklanması yönündeki kararın, son haftalardaki çatışmalar yüzünden alındığını belirtti. Yasağın, dün İsrail ordusunun Gazze kentinin merkezine düzenlediği ve 20 kişinin yaralanmasıyla sonuçlanan roketli saldırının ardından getirildiğine dikkat çekiliyor. 
     

</TEXT>
</DOC>
