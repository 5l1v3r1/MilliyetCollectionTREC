<DOC>
<DOCNO> 16109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sonspo10.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'ni son 7 maça ümit takımın çalıştırıcıları hazırlayacak 
</HEADLINE>
<TEXT>

     Gençlerbirliği Kulübü yönetimi, Türkiye Kupası'nı kazandıktan sonra görevinden istifa eden teknik direktör Samet Aybaba'yı sezon sonuna dek kalması için ikna edemedi. 
     Kulüp basın sözcüsü Muammer Akyüz, yaptığı yazılı açıklamada, ''Teknik direktörümüz Samet Aybaba'nın istifasından sonra, kendisine sezon sonuna kadar devam etmesi konusunda yaptığımız teklife rağmen bırakma kararını yönetim olarak saygıyla karşılayıp kabul ettik'' diye konuştu. 
     Akyüz, takımı sezon sonuna dek ümit takım antrenörlerinin çalıştıracağını da belirterek, ''Bu sezon kalan maçlarımız için takımın başına teknik kadro olarak, ümit takım hocalarımız Hasan Gül, Şeref Çiçek ve Okan Gedikali getirilmiştir'' dedi. 




</TEXT>
</DOC>
