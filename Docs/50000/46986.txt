<DOC>
<DOCNO> 46986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/soneko14.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine döviz cinsinden tahvil satışındaki yönteme açıklık getirdi 
</HEADLINE>
<TEXT>

     Merkez Bankası, Hazine Müsteşarlığı tarafından yarın yapılacak 364 gün vadeli döviz cinsinden iskontolu devlet tahvili ihalesinde izlenecek yönteme açıklık getirdi. 
     Merkez Bankası'ndan yapılan açıklamaya göre, yarın satışı yapılacak döviz cinsinden iskontolu devlet tahvillerinin ihraç tarihi 17 Ekim Çarşamba, geri ödeme tarihi ise 16 Ekim 2002 olarak 
     belirlendi Katılımcılar ise tekliflerini, Merkez Bankası'na yarın saat 12 00'ye kadar bildirecek ve tekliflerini faks mesajı göndermek suretiyle teyit edecekler. Söz konusu ihalede katılımcılar, 10.000 ABD Doları nominal değerde tahvil için fiyat teklifinde bulunacaklar ve teklifler minimum 10.000 ABD Doları ve katları şeklinde verilecek. Tek fiyat ihale yönteminin uygulanacağı ihalede, ihale teminatları ise TL olarak ihale günü saat 12 00'a kadar yatırılacak. Söz konusu teminat, nominal teklifin yüzde 1'i tutarının yarın Merkez Bankası tarafından Resmi Gazetede yayımlanan döviz alış kuru ile çarpılması suretiyle hesaplanacak. İhaleyi kazanamayan tekliflere ait yüzde 1 teminat tutarları, aynı gün iade edilecek. İhaleyi kazanan katılımcılara ait teminat tutarları ise, ihraç günü kıymet bedellerinin tamamı ödendikten sonra iade edilecek. İhaleyi kazanan katılımcılar, ihraç gününde kazandıkları kıymet bedelinin tamamını Merkez Bankası'nın Citibank'ın New York nezdindeki ABD Doları hesabına ''Hazine'' referansı ve New York saati ile saat 10.00'dan önce alacak geçecek şekilde, nihai alıcının ''Hazine'' olduğu belirterek ve masrafları üstlenilerek transfer edecekler. Hamiline ait olan senetler, Hazine Müsteşarlığı'nca aksine bir duyuruda bulunulmadığı sürece senetler erken itfaya tabi tutulmayacak. Ödenmeleri gerektiği tarihten itibaren faizler 5 yıl, anaparalar ise 10 yıl sonra hazine lehine zaman aşımına uğrayacak. Söz konusu kıymetler, kamu kurumlarının yapacakları ihale ve sözleşmelerde, Hazine'ce satılan milli emlak bedellerinin ödenmesinde, idare merkezince Resmi Gazete'de yayımlanan günlük değerleri üzerinden teminat olarak kabul edilecek 
     






</TEXT>
</DOC>
