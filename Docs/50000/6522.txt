<DOC>
<DOCNO> 6522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/spor/aspo.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenol vurdu, Galatasaray kurtuldu 
</HEADLINE>
<TEXT>
İmdada yumruk yetişti 2 - 1 
Bursaspor kalecisi bitime 6 dakika kala Jardel’e yumruk attı. Takımını 10 kişi bıraktı. Kaleye gelen ilk topta fileler havalandı. Aslan üç puanı kurtardı 
     HALİL ÖZER 

     Zevkli ve gerilimli 
     GALATASARAY bastırdıkça bastırıyor, ama bir türlü golü bulamıyordu. Bursaspor oyuna iyi başlamıştı. 15. dakikada Fatih’in vuruşuyla öne geçmiş, ama iki dakika sonra Ümit’in golüne engel olamamıştı. Zaman zaman ani ataklarla rakip kaleyi yokluyor, neredeyse her gidişinde de golü kokluyordu. Çekişmeli, zevkli ve zaman zaman gerilim yüklü oyunda seyirci hop oturup, hop kalkıyor, fakat Bursaspor ne de Galatasaray’ın çabaları, skordaki dengeyi bozabiliyordu. 
     
     Dördüncü hakem uyardı 
     ÜMİTLERİN tükenmeye yüz tuttuğu, Galatasaray’ın bunalımın eşiğinde olduğu bir andı. Jardel’in Şenol’a yaptığı faulü hakem vermedi. Öfkesini yenemeyen Şenol, büyük bir sorumsuzluk örneği gösterdi. Rakibin taç atışı kullandığı bir anda yumruğu Jardel’in karın boşluğuna indirdi. Dördüncü hakem Harun Yiğit uyardı, Şenol oyun dışı, Bursaspor 10 kişi kaldı. Isınmadan oyuna giren Serdar ise kalesine gelen ilk topu içeri aldı. Cim Bom, günü ve üç puanı kurtardı 
     
Maçın karnesi      HAKEMLER Sadık İlhan , Sürhat Müniroğlu , Kenan Kozak 
     GALATASARAY Taffarel - Fatih , B.Emre , B.Bülent , Ergün - Ümit , K.Emre Arif Dk.15 , Suat K.Bülent Dk.66 , Ahmet Hasan Şaş Dk.68 - Jardel , Serkan 
     YEDEKLER Kerem, Vedat, Faruk, Capone 
     BURSASPOR Şenol - Ömer , Ümit Özat , Erkan - Ender Serdar Dk.87 , Moshoeu , Tayfun Sinan Dk.40 , Fatih , Murat Hacıoğlu - Okan , Hakan Dk.70 , Murat Sözkesen 
     YEDEKLER İlhan, Serkan, Mehmet, Adnan 
     SARI KARTLAR Ümit, B.Emre Galatasaray , Murat Sözkesen Bursaspor 
     KIRMIZI KART Şenol Dk.86 
     GOLLER Fatih Dk.16 , Ümit Dk.18 , Jardel Dk.89 
     
NOTLAR...      Emre hastanelik 
     MAÇIN ilk dakikalarında Ergün ile çarpışan K.Emre, Bakırköy Acıbadem Hastanesi’ne kaldırıldı. Emre’yi muayene eden Dr.Neser Dadaşzade, "Sağ kulak kepçesinde hemeton var. Kulaküstü kafa adalesinde kan pıhtılaşması oluşmuş. Üç - dört saat müşaade altında kalacak. Çarşamba günü oynayabilir" dedi. Lucescu, maçtan sonra takım otobüsünü hastaneye götürdü. Milli Takım hocası Şenol Güneş de hastaneye geldi. Emre gece taburcu edildi. 
     
     Deportivo takipte 
     GALATASARAY’ın Şampiyonlar Ligi’ndeki rakibi Deportivo’nun Sportif Direktörü Ricardo Moar dünkü maçı izleyerek bol bol not tuttu. Moar, "Galatasaray çok güçlü bir ekip. Gerçek gücünü biliyoruz" ifadelerini kullandı. Maçı Paris Saint Germain’li yöneticiler de izledi. Fransızlar’ın özellikle Fatih’i gözlem altında tuttukları öğrenildi. Deportivo dün oynadığı lig maçında Real Sociedad’ı 4 - 1 mağlup etti. Galatasaray diğer rakibi PSG ise Fransa Kupası’nda Auxerre’e 4 - 0 yenildi. 
     
     Bülent küfür etti’ 
     BURSASPORLU Ender, "Bülent hem bana, hem de hocama küfür etti. Bu tür hareketler Galatasaray’ın kaptanına yakışmıyor" dedi. Ender, "Galatasaraylı futbolcular maçın başından beri hakemle oynuyorlar. Hakem de etkileniyor. Onlarla Avrupa’da gurur duyuyoruz. Ama burada sahada yaptıklarını görünce ayıplıyoruz. Tehdit ediyorlar, çıkışta görüşelim diyorlar. İsteyenle istediği yerde görüşürüz" diye konuştu. 
     
     Şenol Vurmadım 
     KIRMIZI kart gören kaleci Şenol, zorlukla soyunma odasına götürüldü. Galatasaraylı taraftarlar tarafından pet şişe yağmuruna tutulan Şenol yaptığı açıklamada, "28 milyon dolarlık adam işte böyle terbiyesizlik yapıyor. Ben Jardel’e kesinlikle vurmadım" dedi. 
     
     Hagi çıldırdı 
     SAKATLIĞI nedeniyle maçı tribünden izleyen Hagi arkadaşlarının hataları haraketlerini gördükçe adeta çıldırdı. Özellikle ilk yarıda Ergün’ün yaptığı her olumsuz pastan sonra bağırarak yerinden fırlayan Hagi bir ara sinirli bir şekilde basın mensuplarına dönerek bu oyuncuyu şikayet etti. Usta oyuncu maç sonuna kadar yerinde duramadı. 
     
Şansımızla kazandık’      Lucescu Özveriyle oynadık 
     GALATASARAY Teknik Direktörü Lucescu, "Biraz da şansımızla kazandık. Yine de bu galibiyeti hakettiğimizi düşünüyorum" dedi. Rumen hoca, "Takımım yorgundu. Ancak oyuncularım özveriyle oynadılar" diye konuştu. Futbol Şubesi Sorumlusu Ali Dürüst, "Hakemler bazı şeylere karar vermişler. Bize de artık sonuna kadar mücadele etmek düşüyor" derken, Burak Elmas da "Puanlarımızı çaldırmayız. Bundan sonra hakemler dikkatli olsun" ifadesini kullandı. Bu arada Fatih Akyel soğuk algınlığı nedeniyle serum verildi. 
     
     Maçın kahramanı 
Hasan Şaş      OYUNA girdi, maçı değiştirdi. Forvete canlılık getirdi. Bursa savunmasını karıştırdı. Goldeki rolü büyüktü. Neden kulübede durdu, belli olmadı. Çünkü takımda ondan başka diri adam yoktu. 
     
     Hakem analiz İlhan’dan 
Kural hatası      BURSASPOR kalecisi Şenol’u, ceza alanı içerisinde Jardel’e yumruk attığı gerekçesiyle dördüncü hakemin uyarısı üzerine ihraç eden Sadık İlhan, kuralı eksik uyguladı. Kural, ceza alanı içerisinde rakibe karşı yapılan bu tür eylemlerde, oyunda olması koşuluyla, top sahanın neresinde olursa olsun penaltı kararı verilmesini de emrediyor. Şenol, Jardel’e yumruğu attığı anda top oyun alanındaydı ve penaltı kararı kaçınılmazdı. Gözlemcinin de pozisyonu görmesi ve rapor etmesi halinde, kural hatası yapıldığı için maçın tekrarı gündeme gelebilecek. İlhan’ın diğer kararları da tartışmaya açıktı. 
     


 SPOR 





























</TEXT>
</DOC>
