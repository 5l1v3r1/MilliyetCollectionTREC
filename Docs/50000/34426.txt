<DOC>
<DOCNO> 34426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/son/sondun08.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Manş'ı gondolla geçmeye çalışan 60'lık delikanlı yola çıktı 
</HEADLINE>
<TEXT>

     Venedikli 60 yaşındaki kürekçinin Manş Denizi'nin gondolla geçme girişimi, kendisine bedava eşlik edecek bir gemi bulduktan sonra bu sabah başladı. 
     Amacı, ender görülen hastalıkların tedavi edildiği İtalya'nın Vicenze kentindeki Baschirotto Hastanesi'nin İtalyan Sosyal Güvenlik Kurumu kapsamına alınması olan Vittori Orio, yardımcısı Enzo Liszka'nın dün akşam kendilerine ücret almadan eşlik edecek bir Avustralya gemisi bulması üzerine, İngiltere'nin Dover limanından Fransa'nın Calais limanına gitmek üzere yola çıktı. 
     Küreklerinin gücüne güvenen Orio ve yardımcısı Liszka, 35 km uzaklığı birkaç saat içinde aşarak, öğleden sonra Fransa'ya ulaşmayı umuyor. 
     Avustralya gemisinin kendilerine ücretsiz eşlik etmesiyle 1000 sterlin yaklaşık 1 milyar 800 milyon TL tasarruf eden İtalyan gondolcuların Manş'ı geçme girişimi, eşlik edecek gemi bulamamaları ve hava şartlarından ötürü daha önce 3 kez ertelenmişti. 






</TEXT>
</DOC>
