<DOC>
<DOCNO> 45617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sontur01.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üsküdar'da trafik kazası 1 ölü, 2 yaralı 
</HEADLINE>
<TEXT>

     Üsküdar'da önündeki araca çarpan özel otomobilde bulunan 1 kişi öldü, 2 kişi de yaralandı. 
     E-5 Karayolu'ndan Harem yönüne seyir halinde bulunan Uğur Öztürk yönetimindeki 34 TA 0795 plakalı otomobil, aşırı hız nedeniyle önünde giden Hüseyin Yılmaz'ın kullandığı 34 TDY 35 plakalı ticari otomobile arkadan çarptı. 
     Çarpmanın etkisiyle yoldan çıkarak kaldırıma, sonra da bir elektrik direğine çarparak durabilen otomobilde sıkışan İmdat Kalkan ve Hakan Alim, itfaiye ekiplerince yaralı olarak kurtarıldı. 
     Kaza sırasında arkadaşı İmdat Kalkan'ın aksine emniyet kemeri takmayan Uğur Öztürk ise ölü olarak araçtan çıkartıldı. 
     Yaralılar, Haydarpaşa Numune Hastanesi'ne kaldırılarak tedavi altına alınırken, alkollü olduğu anlaşılan Öztürk'ün otomobilinde yapılan aramada bir miktar esrar ele geçirildi. 
     Taksi şoförü Hüseyin Yılmaz ise kazayı yara almadan atlattı. 
     






</TEXT>
</DOC>
