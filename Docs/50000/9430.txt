<DOC>
<DOCNO> 9430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/ekonomi/eko06a.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalara hareket geldi 
</HEADLINE>
<TEXT>

Yabancı yatırımcıların 23 Mayıs 2001 vadeli tahvilde satış yapmaları tahvilin faizini yüzde 277’ye kadar çıkardı. Dolar kuru serbest piyasada 1 milyon liraya oturuyor 
DÖVİZ      Bankaların kur savaşı sürüyor 
     Yerli ile yabancı bankalar arasında hafta başından bu yana yaşanan kur çekişmesi dün de sürdü. Yerli bankaların kuru aşağıya çekme isteklerine karşın yabancı bankaların 1 milyon liranın üzerinde satış açıklaması, işlem hacminin düşük olduğu piyasalarda dolar kurunu yukarı çekiyor. 
     Özellikle Merkez Bankası’nın gösterge dolar kurunu açıkladığı saatlerde dolar alarak kurları aşağıya çekmeye çalışan bankaların çabalarıyla kur 925 bin liraya kadar geriledi. 
     Merkez Bankası efektif piyasasında ise dolar kuru düne göre 14 bin lira yükselerek 996 bin 715 liraya yükseldi. Söz konusu piyasadaki işlem hacmi 78 milyon dolardan 130 milyon dolara çıktı. 
     Bankacılar, efektif piyasada işlem hacminin artmasının olumlu olduğunu ancak fiyatın artmasının olumsuz değerlendirilmesi gerektiğini dile getiriyorlar. Bankaların dolarlarını yüksek fiyattan satmak isteklerinin kuru 1 milyon sınırına oturtmasına neden olduğunu iddia ediyorlar. 
     Bono satan bazı yabancı yatırımcılarının yüksek fiyattan da olsa dolar aldığını kaydeden bankacılar, h l TL’de olup piyasa oluşmadığı için çıkamayan yabancılar var. Bunların da bayramdan sonra satışlarını artırabileceğini ifade ediyorlar. 
     Dolar sıkıntısı çekilmeyen serbest piyasada ise bayrama doğru kuyumcuların dolar talebi olması bekleniyor. Kapalıçarşı döviz piyasasında ortalama alış - satış kurları ise 930 bin - 960 bin lira arasında oluştu. Mark ise 430 bin - 460 bin liradan işlem gördü. 
     
FAİZ      Bono piyasasında yabancı satışı 
     Yok denecek kadar az olan işlem hacmiyle yön bulamayan bono ve tahvil piyasasında dün yabancı yatırımcıların 23 Mayıs vadeli bonoda agresif satış yaptığı gözlendi. 
     38.7 trilyon lirayla en yüksek işlem hacmini yakalayan 23 Mayıs k ğıdında yoğun satışlar faiz oranını yüzde 30 artırarak yüzde 277’ye kadar yükseltti. 
     Hafta başından bu yana en aktif bono olan 21 Mart 2001 vadeli bononun yıllık bileşiği ise 2 puan artışla yüzde 145.98’e çıktı. 

</TEXT>
</DOC>
