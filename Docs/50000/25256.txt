<DOC>
<DOCNO> 25256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/ekonomi/eko04.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İki yılda başarırsınız’ 
</HEADLINE>
<TEXT>

     İsrail Merkez Bankası eski Başkanı Jacob Frenkel Türkiye’yi enflasyonda yüzde 30’lu rakamlarda çok fazla durmaması konusunda uyardı. Frenkel, enflasyonla mücadelede 30’lu veya 20’li rakamlara kolay gelindiğini ancak bu seviyelerden tek haneli rakamlara ulaşmanın çok güç olduğunu belirtti. 
     Türkiye’nin dövize müdahale etmeyerek faiz ve enflasyon hedeflemesini doğru bir politika olarak değerlendiren Frenkel’in Türk bankacılara "Sizin yüzde 60’lı enflasyonunuz bizim yüzde 20 enflasyonumuza denk geliyor. Türkiye bu rakamlarda çok fazla durmadan tek haneli seviyeleri hedefleyerek yoluna devam etmeli" dedi. Frenkel, Bakan Derviş’in de Türkiye için büyük şans’ olduğunu belirterek, "Bu ekibe inanın" diye konuştu. 
     
     Devalüasyona fazla güvenmeyin’ 
     Bankacılık ve reel sektörün çok zor koşullarda olduğu bir dönemde Türkiye’nin bunu nasıl başaracağının sorulduğu Frenkel’in yanındaki İsrailli uzmanların da kur politikasında taviz verilmemesini önerdiği öğrenildi. İsrailli uzmanlar, Türkiye’nin enflasyonla mücadelede İsrail ve Brezilya örneklerinden ders alabileceğini belirterek, "Zor ama bu işi iki yılda bitirirsiniz" dedi. 
     Frenkel ve diğer İsrailli uzmanlar dövizdeki artışın ihracata etkisinin ancak bir ay olabileceğini de kaydederek, devalüasyonla sağlanan yararın, işçilik, işletme maliyetleri olarak geri döndüğü uyarısında bulundu. 
     



 EKONOMİ 
























</TEXT>
</DOC>
