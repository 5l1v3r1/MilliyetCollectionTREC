<DOC>
<DOCNO> 2773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/pulur.html </URL>
<DATE> 2001/01/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
62 yıl önce ve sonra... 
</HEADLINE>
<TEXT>

     Kitabı gece okuyup, bitirdik, sabah gazetede Kültür Bakanı İstemihan Talay'ın sözleriyle karşılaştık. 
     Bakan "Halkımızın çoğunluğu büyük şairimizin yeniden vatandaşlığa alınmasını arzu etmektedir" diyor ve bunun için İçişleri Bakanı'na başvurduğunu bildiriyordu. 
     Kim bu şair 
     Nazım Hikmet... 
     Devlet doğumunun 100. yılında onun anısına kadirşinaslık gösteriyordu. 
     Ya aynı devlet 62 yıl önce ne yapmıştı 
     İşte okuyup bitirdiğimiz kitap, onu anlatıyordu. Emin Karaca'nın yazdığı "Sintinenin Dibinde"de bunun öyküsü vardı. Gendaş Yayınları 
     
     "SİNTİNE" ne demektir 
     "Sintine" İtalyanca "sentina" kelimesinden türemiş, bir denizcilik terimidir. "sintine bölmesi" veya "ambarı" da denilen, sintinenin dibi, geminin deniz yüzeyinin çok altında, havasız, karanlık bir yerdir. 
     1938 yılında, bir avuç komünist, Nazım Hikmet, Kemal Tahir, Hikmet Kıvılcımlı, Kerim Korcan, denizci astsubay ve bir grup er "Donanma askerini isyana tahrik ve teşvik etmek" iddiasıyla yakalanıp "Yavuz" ve "Erkin" savaş gemilerinin sintinesinin dibine indirilip kapatıldılar. 
     Nazım Hikmet, yıllar sonra bunu şöyle anlatır 
     "Demir bir kapıyı açtılar, ittiler karanlığa... Kapıyı kapadılar, sintine ambarı..." 
     
     SUÇ delilleri, tutuklananların okudukları kitaplardır, bu kitaplar gönderilerek, okutularak, Donanma isyana teşvik edilmek istenmiştir. 
     Emin Karaca'nın kitabında bunlarla ilgili çok ilginç bir bölüm var, sanıklar, suç delili kitapların zararlı olup olmadığını, Adalet Bakanlığı'ndan sorulmasını isterler, Bakanlık'tan cevap gelir 
     "Listede isimleri yazılı olanlar, her Türk vatandaşının okuması için neşredilmiş kitaplardır." 
     Avukatlar, ortada bir suç olmadığını, davanın düşmesi gerektiğini söylerler. Savcı karşı çıkar 
     "Biz bu davada, delil arayacak kadar saf değiliz bunlar bugün bir şey yapmamışlarsa, yarın yapacaklardır." 
     Avukatlardan biri bu eşsiz mantık üzerine şöyle der 
     "O halde şoför ve pilotları da mahkum etmeliyiz. Bugün kaza yapmadılarsa, yarın kaza yapmaları muhtemeldir." 
     
     MAHKEME biter, Nazım Hikmet 20 yıl hapse mahkum olur, daha önce Harp Okulu öğrencilerini ve askeri isyana teşvikten 15 yıla mahkum olan Nazım Hikmet'in iki cezası birleştirilir, 28 yıl hapis yatacaktır. 
     1950'den sonra, af kanunuyla dışarı çıkan Nazım Hikmet, öldürüleceğini anlayarak Refik Erduran'ın kullandığı sürat teknesiyle yurtdışına kaçar, Moskova'ya gider. 
     Demokrat Partili hükümetin kararıyla vatandaşlıktan çıkarılır, Moskova'da memleket özlemiyle ölür. 
     
     HALK "Devletin işine akıl ermez " der... 
     Haksız mı 
     62 yıl önce "sintinenin dibine" kapat, 62 yıl sonra baş tacı et 
     Doğruyu bulmak için, 62 yıl beklemek, ayıp değil mi 
     Ya o zulüm 
     
     DİP NOTU Mesut Yılmaz'ın son konuşmasını dört dörtlük bulanlar var 
     Bir de söylediklerine, insanları inandırabilse 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
