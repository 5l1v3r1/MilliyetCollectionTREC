<DOC>
<DOCNO> 13916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yasam/yas04.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Horlayanlar kalpten gidiyor 
</HEADLINE>
<TEXT>

     DIŞ HABERLER SERVİSİ 

     Kalp krizlerinin yüzde 50'sinin ya uyku sırasında ya da uyandıktan sonraki bir saat içinde meydana geldiği belirtiliyor. 
     Kanada Kalp ve Kalp Krizi Vakfı'nın yayımladığı araştırma, günde 8 saatten fazla uyuyanlarla, gündüz uykusuz dolaşanlar ve geceleri aşırı horlayanlarda kalp krizi riskinin daha fazla olduğunu da ortaya çıkardı. 
     Kanadalı bilim adamı Dr. Douglas Bradley'in açıklamasına göre horlama sırasında kalbe giden oksijen miktarı büyük ölçüde düşüyor. 
     Yine horlamaya bağlı olarak kan basıncı uyku boyunca 200 ila 400 kez yükseliyor. Bunlar da kalp krizine yol açıyor. Bradley, uyku apnesi adı verilen bu duruma kalp krizi geçirenlerin yüzde 50'sinde, özellikle krizden hemen önceki birkaç günde rastlandığını belirtiyor. 
     


 YAŞAM 
























</TEXT>
</DOC>
