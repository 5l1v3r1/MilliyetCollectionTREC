<DOC>
<DOCNO> 11591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/guncel/gun09.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
40 ünlüye yakın TAKİP 
</HEADLINE>
<TEXT>

Narkotik operasyonunda yakalanan uyuşturucu satıcılarının üzerinden çıkan müşteri listesine el koyan polis, adı gizlenen 40 ünlünün peşine düştü 
     NİHAT ALTINTAŞ İstanbul 

     İstanbul Narkotik Şube ekipleri, yapıkları son operasyonda yakaladıkları Murat Çavuş ile Mehmet Demir'in üzerinden çıkan müşteri listesi sayesinde önemli aşamalar katetmeye başladı. Listede yer alan 40 ismin peşine düşen narkotik şube ekipleri, kamuoyunda çok iyi tanındıkları iddia edilen bu kişilerin isimlerini özellikle gizli tutuyor. 
     
Sorgulamaya devam      Öte yandan Fatih Ürek, menejer Mustafa Kocadağ, Turan Çevik, Şehmuz Ilgın ile satıcılar Murat Çavuş ve Mehmet Demir'in de aralarında bulunduğu 12 kişinin sorgusuna ise dün de devam edildi. Konuyla ilgili bilgi veren üst düzey bir emniyet yetkilisi, operasyonun Etiler ve civarındaki barlarda uyuşturucu satıldığına dair ihbarlar üzerine başladığını söyledi. 
     
Kilit adam kayıp      Yetkili, uyuşturucuyu yurtdışından getirerek pazarlayan Mahmut Çelik'in şebekesini beş ay önce oluşturduğunu belirten yetkili sözlerine şöyle devam etti "Olayın kilit adamı Mahmut Çelik. Bu şahıs beş ay önce ekip oluşturmuş. Mehmet Demir'e 40 kişilik isim listesini veren kişi de Mahmut Çelik. Olayı o çözecek." 
     
Uyuşturucuyla ilk kez Frankfurt'ta tanışmış      Halen gözaltında bulunan şarkıcı Fatih Ürek'in verdiği ilk ifadede uyuşturucuyla, gençlik yıllarının geçtiği Almanya'da tanıştığını söyledi. Ürek'in "Sadece gittiğim yurtdışı turnelerinde kokain veya ecstacy kullandım. Bu da yorgunluğa dayanabilmek içindi. Ancak Mehmet Demir'i tanımıyorum ve ondan birşey almadım" şeklinde ifade verdi. 
     
Barda eroin, evde kokain      İstanbul'da, semtler ve satış noktaları parsellenmiş durumda. "Torbacılar" olarak adlandırılan sokak satıcıları, il sorumlularına bağlı şebeke üyelerinden teslim aldıkları uyuşturucuyu müşterisine ulaştırıyor. Sokaklarda, genellikle esrar ve haplar satışa sunulurken, eroin bar ve gece kulüplerinde müşterilerine ulaştırılıyor. Kokain ise evlere servis ediliyor. 
     


 GÜNCEL 















</TEXT>
</DOC>
