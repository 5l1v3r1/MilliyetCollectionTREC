<DOC>
<DOCNO> 23418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur12.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Mitinge katılmaya gelen 4 bin kişi Ankara girişinde bekletiliyor 
</HEADLINE>
<TEXT>

     Keskin'in, çıkarılmak istenen sendika yasasına karşı düzenlediği mitinge katılmak üzere 7 ilden Ankara'ya gelmeye çalışan yaklaşık 4 bin kişi 5,5 saatten bu yana İstanbul Otoyolu'nun Akıncılar Mevkii'ndeki turnike çıkışında bekletiliyor. 
     KESK'e bağlı 19 sendika şubesinden Ankara'ya gelmek üzere hareket eden yaklaşık 4 bin kişi sabah erken saatlerde Ankara girişinde turnikelerde durduruldu. Jandarma yetkilileri Kızılay'da gösterileri Valiliğin yasakladığını bildirerek Ankara'ya girişlerine izin verilmeyeceğini bildirirken, memurlar kendilerinin sadece yapılacak basın açıklamasını izleyeceklerini belirttiler. Ancak jandarmanın Ankara'ya girişine izin vermemesi üzerine otobüslerden inen memurlar kısa bir süre sloganlar atarak otoyol üzerinde yürüyüş yaptı. Jandarmanın barikatı üzerine yürümelerini durduran memurlar beklemeye başladılar. 
     Bu arada Hipodrom'a gelen 6 otobüs dolusu memura Emniyet yetkilileri geldikleri yere geri dönmeleri çağrısında bulundu. Memurların direnmesi üzerine otobüs içerisindeki yaklaşık 300 kişi polis tarafından gözaltına alındı. Bu arada KESK'in basın açıklamasının yapılacağı Kızılay meydanı ve girişlerinde emniyet kuvvetlerinin yoğun güvenlik önlemi sürüyor. 







</TEXT>
</DOC>
