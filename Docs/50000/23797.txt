<DOC>
<DOCNO> 23797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/siyaset/siy06.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
MUHALEFET DİYOR Kİ 
</HEADLINE>
<TEXT>

     DYP Ecevit hikaye anlatıyor 
     DYP Genel Başkanı Tansu Çiller Enflasyonun ucu kaçmış, hükümet hikaye anlatıyor. Başbakanın biri demiş ki, "Konutta fareler var. Onları ordan atın." "Peki" demişler. Sonra başbakan, "Nasıl hallettiniz " demiş, onlar da "Konutu yaktık, fareler de gitti" karşılığını vermiş. Şimdi Kemal Derviş "Ekonomide yangını söndürdük" diyor. İyi de, yanacak bir şey mi kaldı Bu hükümet 13 bankaya 15 milyar dolar verecek, çiftçiye 2 milyar doları çok görüyor. Okyanus ötesinden gelen talimatla hazırlanan yasalar, TBMM’den virgülüne dokunulmadan geçirildi. Sandığı çeke çeke halkın önüne getireceğiz. 
     
     FP Hükümet zoraki nikahta 
     FP Genel Başkan Yardımcısı Ertan Yülek 57. hükümetin ikinci yıldönümü, "zoraki nikahın kıyılışının ikinci yılı"dır. Yıllarca birbiriyle kavgalı olanlar, dış baskılar sonucu bir araya getirilmiş ve bunlar da herkesi perişan etmiştir. Bugün siyasi değil bürokratik iktidar var. Demek ki, Türkiye siyasi alanda geriye gitmiş, halkın beklentileri hüsrana uğramış. Meclis, dış güçlerin noteri haline gelmiş, fikrini söyleyemeyen milletvekilleri kanun yapma makinesi haline getirilmiştir. 
     
     CHP Tünelin ucu karanlık 
     CHP Genel Başkanı Deniz Baykal, toplumun her alanındaki sıkıntıların giderek arttığını belirterek "Tünelin ucunda ışık gözükmüyor, tünelin karanlığı daha da artıyor" dedi. Baykal, dün Parti Meclisi’ni PM açarken yaptığı konuşmada, ekonomik krizin yeni bir aşamasına geçildiğini söyledi. Uluslararası kuruluşlardan sağlanan mali desteğin tek kuruşunun bile üretim kesimlerine, sanayiye ya da toplum kesimlerine harcanmadığını dile getiren Baykal, "Gelen paranın tümü fona alınan bankalara yönelik olarak kullanılmış, bankalar sisteminin zaaflarını ortadan kaldırmak için harcanmıştır. Bu çok önemli bir siyasi tercihtir" diye konuştu. 
     
     "Ha tek, ha sekiz kurşun" 
     Hububat fiyatları konusunda Tarım ve Köyişleri Bakanı Hüsnü Yusuf Gökalp ve Ekonomiden sorumlu Devlet Bakanı Kemal Derviş arasında süre giden anlaşmazlığa da değinen Baykal, şöyle konuştu 
     "Hazine Bakanı hububat fiyatlarına 152 bin, Tarım Bakanı ise 178 bin lira öneriyor. Bu rakamlar niçin tartışılıyor biliyor musunuz IMF’ye verilen niyet mektubunun iki yorumu var. Yorumlardan biri 178’e, diğeri 152’ye götürüyor. Türkiye’nin iki bakanı da IMF’ye verilen niyet mektubunun yorumu üzerinde tartışıyor. Aslında değişen bir şey yok. Bir insanı ha tek kurşunla, ha sekiz kurşunla öldürmüşsünüz. Her iki rakam da çiftçiyi perişan edecektir." 
     
     Hükümet suç ortağı 
     Baykal, Enerji ve Tabii Kaynaklar eski Bakanı Cumhur Ersümer’in yargılanması için adım atılması gerektiğini de ifade etti. 
     Hesap vermesi gerekenlerin karşılıklı pazarlıklarla ortalıkta rahatlıkla dolaştığını belirten Baykal, "Bu büyük ahlak, hukuk, Anayasa skandalıdır. Hükümet ortakları büyük bir suç ortaklığı içindedirler. Anayasa’yı değiştirmek isteyenler önce ilkel hukukun, aklın, mantığın gereğini yerine getirsinler" dedi. 
     



 SİYASET 















</TEXT>
</DOC>
