<DOC>
<DOCNO> 9315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/spor/ykol.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Deneme tahtası 
</HEADLINE>
<TEXT>

     DOĞAN KOLOĞLU 

     Rakibimiz Hollanda. 2000 Avrupa Kupası’nda Türk Milli Takımı ilk kez bu kupada ikinci eleme grubuna yükseldiği için L’Equipe gazetesi, "Türkiye jönprömiye pozunda" başlığını atıyordu. Bugünkü rakibimiz Hollanda ise gruptan ikişer takım çıktığı için aynı kupada sonradan Avrupa Şampiyonu olan Fransa ile önce prestij maçı yaptı ve 3 - 2 kazandı. Bir de kupada ikinci kez ciddi eleme maçında buluştular. Uzatmalarda Fransa golü buldu ve şampiyonluk yolu öyle açıldı. Özetle Hollanda için Avrupa Şampiyonu’nu da devirmiş takım diyebiliriz. Ayrıca Hollanda, 1998 Dünya Kupası’nda da yarı finalde Brezilya’ya penaltılarla elenmedi mi Yani kaliteli takım. Her zaman hücum ağırlıklı yıldızları fazla. Davids, Stam, Kluivert, Bergkamp, Frank ve Ronald De Boer, Overmars gibi... Defansta da rakibe boşluklar bırakan bir takım. Bu durumu Cruyff, "Defans ve orta alan istikrarsız" diye özetlerken, Avrupa Kupası sonrası istifa ederek Van Gaal’a antrenörlük yolunu açan Rijkaard da "Geri hatlardaki iletişim ve dayanışma çok zayıf" yorumunu yapıyordu. İşte böyle bir ortamda biz de Hollanda’yı, Hakan Şükür’ün golüyle yenmiştik. 
     Şimdi bugün Türkiye, Galatasaray’ın bu kadar yorgun olduğu bir dönemde gerçek kimliği ile oynayabilecek mi Zannetmiyoruz. Bu özel maç Türkiye’de Galatasaray’ın dışındaki oyuncuların randımanını deneyecek. Biz de başta Kluivert ve Davids’li Surinam ekolünün Hollanda futbolunu seyredeceğiz. Kluivert değişik bir tip. 17 yaşında iken okulu serdi, ilk kulübü ile bir sezonda 250 gol atmış futbolcuydu. Van Gaal’ın gözdesidir. Hollanda her zaman büyük yıldızların becerisini kullanamadı. Son örneği Euro 2000’de yaşandı. Yugoslavya’ya üç golü de Kluivert attı. Yarı finalde ise İtalya ile oynadılar. 24 fırsatı kullanamazken, İtalya iki fırsat bulduğu halde maçı aldı. Hollanda, Türkiye karşısında "Biz en iyi takımız, ama nedense bunu belgeleyemiyoruz" kompleksini test edecek. Hatta Van Gaal o kadar panikte ki, Japonya’ya gidemezsek fena olur korkusunu yaşıyor. Türkiye bu sıkıntıların cevap tahtası. 
     


 SPOR 




























</TEXT>
</DOC>
