<DOC>
<DOCNO> 20415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/ekonomi/eko02.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’tan Ecevit’e Telekom ve bankacılık mektubu 
</HEADLINE>
<TEXT>
Siyasi cesaret lazım’ 
Başkan Bush, Ecevit’e gönderdiği mektupta, Güvenin artırılması için programın tam olarak uygulanması gerekiyor. Bazı reformların kolay olmadığının bilincindeyiz’ dedi 
     ANKARA Milliyet 

     ABD Başkanı George Bush, Başbakan Bülent Ecevit’e bir mektup göndererek, Türk ekonomisine ilişkin reform çabalarını desteklediklerini belirtti. Telekomünikasyon ve bankacılık sektörünün yeniden yapılandırılması için gerekli olan reformların kolay olmadığı konusunda Türkiye’ye hak veren Bush, "Bazı reformların kolay olmadığı ve büyük bir siyasi cesaret gerektirdiğinin bilincindeyim" dedi. 
     Normal ekonomik koşullara dönülmesi açısından Telekom ve bankacılık alanındaki özelleştirmenin merkezi önemde olduğunu vurgulayan Bush, Ecevit’i 13 Haziran’da Brüksel’de yapılacak liderler toplantısına davet etti. 
     Bush, dün ABD’nin Ankara Büyükelçisi Robert Pearson aracılığıyla Ecevit’e gönderdiği mektupta IMF’ye resmi mutabakatın verilmesinden büyük memnunluk duyduğunu dile getirirken, "Son görüşmemizde de ifade ettiğim gibi Türkiye ekonomisine ilişkin reform çabalarınızı güçlü biçimde desteklemekteyiz" dedi. 
     
     İsabetli bir yatırım’ 
     Bush, mektubunda, "Şahsınızın ve hükümetinizin önümüzdeki günler ve haftalar zarfında atacağınız adımlarla, ABD ve uluslararası toplumun sağladığı bu desteğin, hem Türkiye’nin ekonomik ve siyasi güvence hem de Avrupa’nın istikrar, güvenlik ve refahı bakımından isabetli bir yatırım teşkil edeceğini göstereceğinizden eminim" ifadelerine yer verdi. 
     
     Önder olun’ 
     Başkan Bush, mektubunda hükümetin harcamakta olduğu çabaların cesaret verici olduğunu dile getirirken, Telekom ve bankacılık alanındaki özelleştirmelere ilişkin şu ifadelere yer verdi 
     "Telekomünikasyon alanında özelleştirme ve bankacılık sektörünün yeniden yapılandırılması gibi bazı reformların kolay olmadığının ve büyük siyasi cesaret gerektirdiğinin bilincindeyim. Reform programınızın tam olarak uygulanması, güvenin artırılması ve ekonomik büyüme ortamına dönüş koşullarının sağlanması bakımından merkezi önemdedir. Bu çabalarda göstereceğiniz önderlik de belirleyici öneme haizdir." 
     
Ecevit’i Brüksel’e DAVET ETTİ      Bush, Türkiye’de yaşanan krizin aşılması ve Türk - ABD ortak amaçlarının gerçekleştirilmesi yönünde önemli mesafelerin kat edildiğini dile getirerek, "Sizi, ortak çabalarımızın seyrini gözden geçirmek üzere diğer müttefik liderlerle 13 Haziran’da bir araya geleceğimiz Brüksel’de görmeyi ümit ediyorum" dedi. 
     İstanbul’da yaşanan Swiss Otel baskınına da mektubunda yer veren Bush, Amerikan vatandaşlarının da hayatını tehlikeye sokan bu olayın barışçı yollardan çözülmesinden dolayı Ecevit’i ve Türk emniyet teşkilatını kutladı. 
     Bush, "Bu suçu işleyenlerin adalet önüne çıkartılmalarını beklemekteyiz" dedi. 
     



 EKONOMİ 



















</TEXT>
</DOC>
