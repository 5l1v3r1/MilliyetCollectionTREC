<DOC>
<DOCNO> 27194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/pulur.html </URL>
<DATE> 2001/06/16/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vazgeçin "Onuncu Yıl Marşı"ndan .. 
</HEADLINE>
<TEXT>

     KEŞKE Faruk Nafiz Çamlıbel ile Behçet Kemal Çağlar bu marşı yazmasalardı, keşke Cemal Reşit Rey de marşı bestelemeseydi... 
     Haydi onlar yazdı, Cumhuriyet'in ilk kuşakları da bu marşı coşkuyla, hançerelerini yırtarak, inandıklarını haykırarak söylediler, ya şimdi niye söyletiyorlar 
     Nasıl başlar o marş 
     "Çıktık açık alınla on yılda her savaştan" diye başlar. 
     Bu marşı bugüne çevirip "çıktık açık alınla, yetmiş yılda her savaştan" demenin mümkünatı var mı 
     
     HAL, gidiş ve mal meydanda... 
     IMF dayatıyor 
     "Türk Telekom'a profesyonel yönetim getirin..." 
     Hay hay 
     "Ek bütçeyi Meclis'ten geçirin " 
     Emriniz olur 
     "Emlak Bankası'nı kapatın " 
     Kapattık gitti, IMF'den kıymetli değil ya 
     "Tütün Yasası'nı kabul edin " 
     Emriniz başımız, gözümüz üstüne 
     Bu dört şartın tarihi de var 25 Haziran 2001... 
     Bu tarihe kadar bu emirleri yerine getirdin getirdin, getirmedin, zırnık para yok, 1.5 milyar dolarlık kredi için avcunu yalarsın... 
     
     PEKİ, bu emirleri kim yerine getirecek 
     "Egemenlik kayıtsız, şartsız milletindir" yazısının altında yemin eden aziz milletvekilleri... 
     Helal olsun onlara, yeter ki para gelsin 
     
     ŞİMDİ insaf edin, çoluk çocuğa, koca koca adamlara "Onuncu Yıl Marşı"nı söyletmenin ne gereği var 
     "Türküz Cumhuriyet'in göğsümüz tunç siperi 
     Türk'e durmak yaraşmaz, Türk önde Türk ileri " 
     Bu mu "durmak yaraşmaz" denilen Türk, ya da hep önde, hep ileride olan Türk 
     Atatürk, "Türk ulusu, utanmak için yaratılmış bir ulus değildir" der... 
     Elbette ama, şu düştüğümüz halin tarifi nedir 
     50 yıllık, demokrasi serüveninin sonunda gelip, dayanılan nokta bu... 
     
     SIRADA yeni vergiler var... 
     Güngör Uras geçen gün kestirip attı... 
     Devletin harcaması 73 milyar dolar, halktan toplamayı umduğu para da 45 milyar dolar. 
     Aradaki 28 milyar doları kim ödeyecek 
     Haydi bakalım pamuk eller cebe .. 
     Vergiymiş, zammış, Allah ne verdiyse verin, sonra IMF amcanız çok kızar ha 
     Ödediği verginin hesabını soramayan, nasıl çarçur edildiğini, nasıl soyulduğunu bilip de susanlara azdır bu 
     Onun için "Onuncu Yıl Marşı"ndan vazgeçin... 
     Hele "Bütünledik her yönden istiklal kavgasını Bütün dünya öğrendi Türklüğü saymasını" dizelerini hepten unutun. 
     Uçan kuşa borcu olup, gününü el açıp borç istemekle geçirenlerin, bunu söylemeye hakkı yoktur, ayıp oluyor. 
     Ve bu işler de palavrayla yürüyor. 
     Bir zamanlar "Türk olmasa tarihe yazılacak ne vardı " diye uyuttunuz, bir zamanlar da "Altaylardan attığımız ok, Alpleri geçti " diye salladınız... 
     Hiçbir şey gerçeğin kendisi kadar gerçek değildir. 
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
