<DOC>
<DOCNO> 12570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sonspo08.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter'den resmi açıklama "Okan ve Emre ile ön sözleşme imzaladık" 
</HEADLINE>
<TEXT>

     İtalya'nın FC Inter takımı bugün resmi bir açıklama yaparak, Galatasaray'ın milli futbolcuları Emre Belözoğlu ve Okan Buruk ile ön sözleşme imzaladıklarını bildirdi. 
     FC Inter Kulübü'nden yapılan yazılı açıklamada, ''Uluslararası futbol kurallarına saygı gösterilerek, Galatasaray'ın 2 futbolcusu Emre Belözoğlu ve Okan Buruk ile gelecek sezon için anlaşılmıştır'' denildi. 
     Açıklamada, Galatasaray Kulübü'ne bir faks yazısı gönderilerek durumun iletildiği belirtilirken, 2 futbolcunun 2001 yılı Temmuz ayından itibaren geçerli olmak üzere mavi-siyahlı kulüple bir ön sözleşme imzalandığı kaydedildi. Bildiride ayrıca, uluslararası futbol kurallarına göre, futbolcuların yeni sözleşmelerini, anlaşmaların bitiminden 6 ay önce yapabileceği de hatırlatıldı. 




</TEXT>
</DOC>
