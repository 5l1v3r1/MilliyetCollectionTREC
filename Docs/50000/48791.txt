<DOC>
<DOCNO> 48791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/soneko24.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilançolar kriz göstermiyor... 
</HEADLINE>
<TEXT>

     Ekonomide daralma ve kriz söylemlerine karşın birçok şirket yılın ilk 9 ayı itibariyle yüksek kar rakamları açıkladı. 36 şirketin net karı, 456 trilyon lirayı aştı. 
     İMKB'de hisseleri işlem gören şirketlerin Borsa'ya gönderdikleri mali tablolar, kar açıklayan şirketlerin farklı sektörlerde yer aldıklarını ortaya koyuyor. 
     Bugüne kadar Borsa'ya bilançolarını ileten şirketler arasında en yüksek karlılığa 99.9 trilyon lira ile Ak Enerji ulaştı. Ak Enerji'nin net karındaki artış yüzde 580'i buldu. 
     İkinci sıradaki Dışbank da bir önceki döneme göre net karını katlayarak 87.3 trilyon liraya çıkardı. 
     Bu yıl kar açıklayan şirketlerden Demir, İş, Finans ve Varlık yatırım ortaklıkları, geçen yılın aynı dönemini zararla kapatmışlardı. 
     Ocak-Eylül 2001 dönemi için bugüne kadar 10 şirket de zarar bildirdi. Erdemir, 173.6 trilyon lira ile zarar rekortmeni oldu. 
     






</TEXT>
</DOC>
