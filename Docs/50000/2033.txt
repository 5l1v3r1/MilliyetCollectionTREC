<DOC>
<DOCNO> 2033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/pulur.html </URL>
<DATE> 2001/01/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yenilikçiler 
</HEADLINE>
<TEXT>

     DURUN bakalım beyler, bir dakika müsaade buyurun... 
     Demek siz "Yenilikçi"siniz aman ne güzel, kendinize ne de fiyakalı bir sıfat, bir unvan bulmuşsunuz... 
     Size birkaç sorumuz var... 
     
     BUGÜN karşısına dikildiğiniz Erbakan "Adil Düzen" safsatasıyla herkesi kandırmaya çalışırken, siz neredeydiniz 
     Sivas'ta, 37 kişi yakılıp, öldürüldüğü zaman, siz nerelerdeydiniz 
     Susurluk kazasından sonra "Aydınlık için bir dakika karanlık " diyenlere Erbakan "Bunlar fasa fiso şeyler " derken neredeydiniz 
     Adalet Bakanınız Şevket Kazan "Bunlar mum söndü oynuyor " derken nerelerdeydiniz 
     
     ERBAKAN Hoca'nız "Refah iktidara gelecek, Adil Düzen kurulacak, bu kesin şart.. Yalnız geçiş dönemi sert mi olacak, tatlı mı olacak, kanlı mı olacak, kansız mı olacak " derken nerelerdeydiniz 
     10 Kasım Atatürk'ü anma töreninden dönen Kayseri Belediye Başkanı Karatepe, "İçim kan ağlayarak bu törene katıldım. Ey Müslümanlar, sakın ha, içinizden bu hırsı, bu kini, bu nefreti, bu inancı eksik etmeyin " derken nerelerdeydiniz 
     
     RECEP Tayyip Erdoğan "Demokrasi bizim için amaç değil, araçtır " dedikten sonra, demokrasiyi tramvaya benzeterek "Demokrasi bizim için tramvaydır, gittiği yere kadar gider, orada ineriz " derken nerelerdeydiniz 
     Erbakan, Libya'da, çöl çadırında Kaddafi'den - maalesef Türkiye'nin Başbakanı olarak - fırça yerken nerelerdeydiniz 
     Erbakan başörtülü kızlara "seçimlerden sonra, rektörler size selam duracak " derken nerelerdeydiniz 
     Urfa milletvekiliniz İbrahim Halil Çelik "Kan dökülecek, demokrasi gelecek, fıstık gibi olacak " derken nerelerdeydiniz 
     
     YA mitinglerde, toplantılarda, yürüyüşlerde atılan sloganlar... 
     "Kahrolsun laik diktatörlük - Kemalist Türkiye'nin sonu geldi - Laiklik dinsizliktir..." 
     Evet, bunlar söylenirken nerelerdeydiniz 
     Körfez depreminden sonra başörtülü kızların eline "7.4 yetmedi mi " pankartı tutuşturulup, "depremin nedeni laiklerdir " denmek istenirken neredeydiniz 
     İlahiyat Fakültesi Dekanı Zekeriya Beyaz'ı öğrencisi bıçaklarken, sizin genel başkanınız Kutan "Kabahat onu dekan yapanda " derken, neredeydiniz 
     
     EVET, neredeydiniz, nerelerdeydiniz 
     Erbakan'ın da, Kazan'ın da, Tayyip Erdoğan'ın da, Çelik'in de, Kutan'ın da yanındaydınız, arkasındaydınız, alkış tutup, el öpüyordunuz, aday listesine girmek için çırpınıyordunuz ' 
     "Yenilikçi"ymişler 
     Bunların ne olduklarını Sayın Ecevit değerlendirdi, hem de ince ince dalgasını geçerek 
     "Yenilikçi denen milletvekillerinin, ne anlamda yenilikçi olduklarını anlayabilmiş değilim " 
     
     BARİ oldu olacak Yenişehirli Avni'nin beytiyle kendilerini anlatabilseler 
     "Kimseler fehmetmedi manasını davamızın 
     Biz dahi hayranıyız davayı bi - manamızın" 
     Bu beyit ne demeye mi geliyor 
     Sorun Yasin Hatipoğlu'na, o pek güzel anlatır... 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
