<DOC>
<DOCNO> 12483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/spor/spo04.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"BASARISIZIZ" 
</HEADLINE>
<TEXT>

Trabzon yönetimi, basın açıklaması yaparak, gündemdeki tartışmaları yanıt verdi, başarısız olduklarının da altını çizdi 
     TRABZONSPOR yönetimi, yazılı bir açıklama yaparak, son günlerdeki tartışmalara cevap verdi. Genel Sekreter Mehmet Ongan, öncelikle Sergen ve Oktay konusuna değindi ve "Kadro dışı kalmak başka, kadroya girememek başkadır. Kadroya giremeyen futbolcu, kadro dışı mı kalmış sayılır Sergen ve Oktay medyaya, profesyonelliklerine yakışmayan ve tasvip edilmeyen açıklamalarda bulundular" dedi. 
     BORDO - Mavili yönetim, açıklamasında başarısız olduklarını da kabul etti. Bildiride şu görüşlere yer verildi "Zafere giden yol, hiçbir zaman güllerle dolu değildir. Dikenli yollardan geçilmeden ulaşılmaz. Şu anda başarılı bir yönetim olduğumuzu savunmamız mümkün değil. Olağanüstü kongre tartışmaları sunidir. Bu söylentileri yayanlar adına üzgünüz. İki yıl daha bekleyecekler." 
     
     Gürsoy sert çıktı 
     TRABZONSPOR Asbaşkan Ömer Gürsoy, Başkan Mehmet Ali Yılmaz’a sert çıktı. Ömer Gürsoy, "Büyük başarılara imza attık. Dünya’da bile Trabzonspor örneği çok azdır. Onursal Başkan Mehmet Ali Yılmaz’la, hukuksal anlamda mücadele ediyoruz. Bunun dışında kendisiyle her hangi bir sorunumuz yok" diye konuştu. 
     YILMAZ’ın kulübe önemli hizmetler verdiğini ifade eden Gürsoy, "Ancak bu onu kulübün üzerine taşımaz. Bizi yok sayan bir kişiye, onursal başkan bile olsa, yönetim olarak gitmemiz doğru olmaz. Geçmişte bazı kişiler, Trabzonspor’un üzerine çıkarılmaya çalışıldı. Bu felsefeyi değiştirmeye geldik" dedi. 
     


 SPOR 





























</TEXT>
</DOC>
