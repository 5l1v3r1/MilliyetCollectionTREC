<DOC>
<DOCNO> 48242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo24.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de "son dakika golü" üzüntüsü... 
</HEADLINE>
<TEXT>

     Göztepe'de, Denizlispor karşısında son dakikada yenilen golle gelen beraberliğin üzüntüsü yaşanırken, asbaşkan Levent Ürkmez, kaybedilen puanları telafi edeceklerini söyledi. 
     Göztepe'nin, Denizlispor önünda özellikle ilk yarıda çok iyi mücadele ettiğini anlatan Ürkmez, galibiyet golünü ikinci yarının başında bulmalarının dezavantaj yarattığını dile getirdi. Takımın skoru koruma amacıyla savunmaya çekilmesinin beraberliği getirdiğini kaydeden Ürkmez, şöyle konuştu 
     ''52. dakikada kazandığımız golden sonra, maçın bitimine uzunca bir süre olmasına rağmen skoru korumak için geri çekildik. Bu dakikalarda Denizlispor daha atak oynadı, geliyorum diyen gol son dakikada geldi. 1-0 yenik durumdayken bu golü biz atsak sahadan mutlu ayrılacaktık. Bunlar futbolun cilvesi. Kaybettiğimiz puanları Çaykur Rizespor deplasmanında telafi edeceğiz.'' Öte yandan, İzmir'e getirilen Ankaragücü'nün eski futbolcusu Mkhalele ile anlaşma sağlandı. Asbaşkan Ürkmez, bu futbolcunun Rize'ye götürüleceğini, teknik kadronun uygun görmesi durumunda oynatılacağını bildirdi. 
     






</TEXT>
</DOC>
