<DOC>
<DOCNO> 37740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yasam/yas02.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Oyuncak çocuğu vezir de eder... 
</HEADLINE>
<TEXT>

Çocukların ruhsal yapısının oyunlarla şekillendiğini belirten uzmanlar uyarıyor Oyuncak deyip geçmeyin, dikkatli seçin’ 
     GÜRKAN AKGÜNEŞ İstanbul 

     Çocukların hoşça zaman geçirmelerini sağlayan oyun ve oyuncaklar uzmanlara göre çocukların ruhsal ve fiziksel yapısını etkiliyor, onları sosyal hayata hazırlıyor. Peki aileler oyunlar ve oyuncaklar konusunda nelere dikkat etmeli 
     Samsun 19 Mayıs Üniversitesi Eğitim Fakültesi Psikolojik Danışmanlık ve Rehberlik Ana Bilim Dalı Başkanı Prof. Kurtman Ersanlı, çocuğun oyun aracılığıyla sosyal hayata hazırlandığını, roller kazandığını belirtiyor. Ersanlı’ya göre, çocuk, kendi oyun dünyasında gerçekleri öğreniyor. Anne oluyor, doktor oluyor, çalışan oluyor... 
     Toplum olarak oyun ve oyuncağı boşa geçen zaman olarak gördüğümüze dikkat çeken Ersanlı, "Bu anlayış fevkalade yanlış. Oyun ve oyuncaklar çocuğun gelişimine ve tedavisine katkı sağlar. Oyunla çocuk birikimlerini boşaltır, dertlerini ve kızgınlıklarını dile getirir. Çocuklar büyüklerin dünyasını oyuncakla tanırlar" diye konuştu. 
     
Kuralları o belirler      Çocuğun oyun malzemelerini çeşitli şekilde dizayn etmesi, düzen ve şekil kazandırmasının zihinsel etkinlikler gerektirdiğini ifade eden Ersanlı, "Bu etkinliklerde şartları ve kuralları belirleyen çocuktur. Aile dışardan hiçbir etkide bulunmamalı, çocuğa yaptığı şekiller hakkında yorum yaptırmalı, konuşma faaliyetinin gelişmesine yardımcı olmalı" uyarısında bulundu. 
     

</TEXT>
</DOC>
