<DOC>
<DOCNO> 37492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/dunya/dun01.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İran’da infaza isyan 
</HEADLINE>
<TEXT>

     DIŞ HABERLER SERVİSİ 

     İran’da son günlerde dikkat çekici bir şekilde sıklaşan sokakta kırbaç cezası ve idamlar halkı isyan ettirdi. Önceki gün Tahran’da cinayetten hükümlü bir mahkumun idamını seyreden 2 bin kişi polise saldırdı. Öfkeli kalabalık ancak göz yaşartıcı bomba atılarak durduruldu. 
     Bir statta yapılan infazı izlemeye gelen kalabalık, bir kişiyi bıçaklayarak öldürmek suçundan bir yıl önce idam cezasına çarptırılan Veli Hezar Esb’in asılmasına karşı çıktı. Öldürülen kişinin ailesinden Hezar Esb’i affetmesini isteyen kalabalık ailenin bunu reddetmesi üzerine polise taşlı sopalı saldırıya geçti. Olayların kontrolden çıktığını gören polis göz yaşartıcı bomba kullanmak zorunda kaldı. Hezar Esb’in idamı olay son bulduktan sonra yerine getirildi. 
     İran’da dün de silahlı soygundan hükümlü 3 kişi daha idam edildi. Son 2 gün içinde halka açık olarak yapılan infazların sayısı 10’a yükseldi. 
     



 DÜNYA 











</TEXT>
</DOC>
