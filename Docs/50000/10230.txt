<DOC>
<DOCNO> 10230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/soneko09.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
THY zam hazırlığında 
</HEADLINE>
<TEXT>

     Türk Hava Yolları THY Genel Müdür Yardımcısı Gürol Yüksel, yurtdışı uçuşlarına getirilen yeni fiyat düzenlemesinin gerekli olduğunu savunarak, ''Yakıt ve diğer havacılık giderlerinden dolayı zam zorunlu'' dedi. 
     Almanya'nın başkenti Berlin'deki Uluslararası Turizm Borsası Fuarı'nda 9 satış bölgesi temsilcisi ile biraraya gelen Yüksel, yurtdışı uçuşlarında yüzde 10'luk aile indirimini kaldırdıklarını, sakatlar için bazı düzenlemeler yaptıklarını belirterek, ''Havacılık maliyetleri artıyor ve harcamalar dolar bazında yapılıyor. 50 ila 60 marklık zam kaçınılmazdı'' diye konuştu. 
     THY'nin var olmak için bu zammı yapmasının zorunlu olduğunu kaydeden Yüksel, ''Özel havayollarının fiyatlarına biz bilet satamayız. Onların sunduğu fiyatlara inmemiz mümkün değil'' dedi. 
     THY'nin yurtdışı uçuşlarına yapacağı zamlar 1 Nisan 2001 tarihinden itibaren geçerli olacak ve çocuklara yönelik yüzde 50'lik indirim yüzde 33'e düşürülecek. 




</TEXT>
</DOC>
