<DOC>
<DOCNO> 36649 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/ekonomi/eko03.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kur farkı borsa şirketlerini vurdu 
</HEADLINE>
<TEXT>

206 sanayi şirketi ilk yarı yılda 1.145 trilyon zarar yazdı. Şirketlerin finansman giderleri ise yüzde 475 arttışla 3.8 katrilyona ulaştı 
     Songül HATISARU 

     Arka arkaya gelen krizler borsa şirketlerinin k rlarını eritti. Devalüasyon nedeniyle şirketlerin bir bölümü ciddi zararlar açıklarken, ihracatçı ve döviz borcu olmayan şirketlerin bir bölümü ise krizden az hasarla çıktı. Devalüasyonun etkisiyle oluşan kur farkı nedeniyle ağır hasar alan şirketler, 2001 yılının ilk yarısında zararlarını katladı. İMKB'de işlem gören borsa şirketlerinin altı aylık bilançoları Türkiye'de yaşanan ekonomik krizin bilançolara ne denli olumsuz yansıdığını ortaya çıkardı. Sanayi şirketleri artan faizler ve kur farkı nedeniyle rekor zarar açıkladı. Döviz borcu olan şirketler tam anlamıyla çöktü. 
     2000 yılının ilk yarısında 206 sanayi şirketinin net k r toplamı 412 trilyon iken, 2001 yılının ilk yarısında bu oran 1 katrilyon 145 trilyon zarara dönüştü. Aynı dönemde bu şirketlerin net satışları 10 katrilyondan 14.9 katrilyona çıktı. Finansman giderleri ise 662 trilyondan 3.8 katrilyona yükseldi. 
     
     Devler krizde çöktü 
     İstanbul Borsası'nda işlem gören sanayi şirketleri içerisinden 206 tanesinin açıkladığı bilançolarda ekonomik krizin derin izleri çok net görünüyor. İlk yarı yıl verilerine baktığımızda 206 sanayi şirketinden 116’sı zarar, 90’ının ise k r açıkladığını görüyoruz. 
     Krizden en fazla hasar alan şirketler sıralamasına baktığımızda 376 trilyon 636 milyar ile Turkcell'i görüyoruz. İkinci sırada 175 trilyon 615 milyar ile Çukurova Elektrik yer alırken onu 113 trilyonla Ereğli Demir Çelik izliyor. Turkcell'in 597 trilyon olan net satışı yüzde 55'lik artışla 930 trilyona çıkarken, finansman giderleri 136 trilyondan yüzde 329'luk artışla 585 trilyona çıktı. Yine ilk yarı yıl verilerine göre Çukurova Elektrik'in 2000 yılının ilk yarısında 120 trilyon olan net satışları yüzde 49'luk artışla 181 trilyona çıkarken, finansman giderleri 37 trilyondan yüzde 461'lik artışla 212 trilyona çıktı. 
     
     Krizin zenginleri de var 
     Krizden hasar almayan ve k rlılığını artırmayı başaranlar ise nakdi olan ve döviz bazında borçlanmayanlar oldu. İhracat ağırlıklı çalışan şirketler de krizden zenginleşerek çıktı. 
     Kriz zengini olan şirketlere baktığımızda 75 trilyon liralık k rla Ak Enerji’nin ilk sıralarda yer aldığını görüyoruz. Nakit varlıklarının yüksek olması Ak Enerji’nin krizden yararlanmasını sağladı. 
     Ekonomik krizle birlikte talepteki daralma şirketlerin durgunluğa girmesine neden olurken, dış pazarlara açılmayı başaranlar k r yazabildi. Çimento şirketleri de vurgun yiyen inşaat sektörüne karşın krizden en az hasar alan şirketler oldu. 
     



 EKONOMİ 


















</TEXT>
</DOC>
