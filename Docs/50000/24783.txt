<DOC>
<DOCNO> 24783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/asik.html </URL>
<DATE> 2001/06/03/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
İşte bilmece 
</HEADLINE>
<TEXT>

     Bu haftanın bilmecesini okurumuz Güner Şenan taaa Cakarta'dan yollamış... Cevabı da birlikte... 
     ... Tatilini geçirmek üzere dağ köyüne giden bir adam köy yakınında bulunan tarihi harabeleri gezmek istemiş. Köylülere yolu sorduğunda "Biz bilmiyoruz ama ileride yol ikiye ayrılıyor... biri harabelere diğeri ise bataklığa gidiyor... yol ayrımındaki evde ikiz kardeş yaşıyor ve onlar yolu biliyor, ama biri devamlı yalan, diğeri de devamlı doğruyu söyler, ikiz oldukları için hangisinin yalancı, hangisinin doğrucu olduğunu bilmiyoruz" demişler. 
     Adam gülümseyerek yol ayrımındaki eve gitmiş, kapıyı çalmış, çıkan kişiye harabelere giden yol ile ilgili bir soru sormuş ve aldığı cevabı değerlendirip harabeleri bulmuş. 
     Soru 
     1. Adam kapıya çıkan kişiye nasıl bir soru sormuş 
     2. Harabelere giden yolu nasıl bulmuş 
     Cevap 
     Adam kapıya çıkan kişiye "Harabelere giden yolu kardeşine sorsaydım bana hangi yolu gösterirdi" diye sormuş ve aksi yola giderek harabeleri bulmuş. 
     Neden 
     Adam, " Kapıya çıkan devamlı doğruyu söyleyen kişi ise kardeşi bataklığa giden yolu göstereceği için bana bataklığa giden yolu gösterecek, kapıya çıkan devamlı yalan söyleyen kişi ise, kardeşinin harabelere giden yolu göstereceğini bildiği halde bana bataklığa giden yolu gösterecek" diye düşünmüş ve gösterilen yolun aksine gitmiş. 
     
Yalaka yazar...      Lİberal Demokrat Parti "Ödüllü Yalakalık Yarışması" başlattı. Okurlar medyada siyasilere yalakalık yapmakta en başarılı köşe yazısını kesip gönderecek. Jürinin yapacağı seçim sonucunda talihliye 100 milyon TL para ödülü ve bedava Kıbrıs seyahati sağlanacak. Ayrıntıları "www.ldp.org.tr" sitesinde okuyabilirsiniz. 
     Önerimiz.. 1 İşadamları ve kulüp başkanlarına yapılan yalakalıkların da değerlendirmeye alınması 2 Yazıların tümünün değerlendirilmesi, bir kitap halinde bastırılarak gelecek nesillerin istifadesine sunulması 
     Bugünkü yalakalar bir daha zor gelir çünkü. 
     
Kullanım yeri      Kırşehir'de yaşanmış espriyi gazeteci Mehmet Atılgan göndermiş 
     "Kırşehir'de kulağı ağır duyan bir eczacı, ilaç almaya gelen herkese, zaman kazanmak ve ilacın adını tekrarlatmamak için "nerede kullanacaksınız " diye sorar. Bir gün bir bayan orkid ister. Bizim Kırşehirli eczacı, her zamanki gibi sakin sakin sorar 
     "Nerede kullanacaksınız " 
     
IMF şantajı      Sigara savaşçısı Prof Elif Dağlı geçelerde acı bir gülümseme ile anlatıyordu... Cenevre görüşmelerine hazırlık toplantısında bizim kimi bürokratların "Dünya Bankası böyle istiyor" diye dayattığı konuları Dünya Bankası'na sormuşlar. Karşı taraftan "Hayır bizim böyle bir talebimiz yok" diye yanıt gelmiş. 
     Prof. Elif Dağlı oynanan oyunlardan birini bozmuş. 
     Ama diğer oyunlar aynen devam... 
     Ankara'daki ABD Büyükelçisi Parris, Dünya Bankası temsilcisi Chibber ve Kamal Derviş koro oluşturmuşlar 
     - İMF böyle istiyor.. İMF ne istiyorsa o.. 
     Philip Morris, BAT gibi tekellerin katılımı, 600 bin Türk tütün üreticisinin dışlanmasıyla hazırlanan yasa "İMF böyle istiyor" diye TBMM'ye iteleniyor. Bakanın biri "Yasanın şurası şöyle olsa" demeye kalkıştı diye koltuktan devriliyor. 
     Ülkeyi önce krize sokup sonra İMF'ye teslim eden... Partilerini ve TBMM'deki üyelerini İMF'nin emrine verenler... Devlet kuruluşları elden çıkıp sıra Güneydoğu, Kıbrıs gibi parçalara geldiğinde... Bugünkünden farklı bir tavır ortaya koyabilirler mi Ne dersiniz 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
