<DOC>
<DOCNO> 26948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/siyaset/siy01.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, Marko Paşa gibi 
</HEADLINE>
<TEXT>

Cumhurbaşkanı Sezer vatandaşın umudu oldu. Sezer göreve geldiği günden bu yana Köşk’e çeşitli konularda 78 bin dilekçe gönderildi 
     ANKARA Milliyet 

     Cumhurbaşkanı Ahmet Necdet Sezer'in, göreve geldiği 16 Mayıs 2000'den bu yana geçen 394 gün içinde Çankaya Köşkü'ne Türkiye'nin dört bir yanından dilekçe yağdı. İş ve yardım istekleri, çalışan ve emekli kesimin sorunları, eğitim ve kültür konuları, yargı kararları, kamulaştırma ve kadastro işlemleri ile sağlık hizmet ve sorunlarını içeren 78 bin dilekçeyi Köşk'e göndererek umut arayan vatandaşların başvuruları Cumhurbaşkanlığı yetkililerince teker teker incelenerek işleme alındı. 
     Cumhurbaşkanlığı Basın Başdanışmanı Metin Yalman, 78 bin dilekçenin 36 binini kişisel isteklerin, 42 binini de kamu hizmetlerine ilişkin düzenlemelerin oluşturduğunu belirtti. 
     Yalman, yaklaşık 5 bin kişinin Sezer'den iş ve yardım talebinde bulunduğunu yine yaklaşık 5 bin dilekçe sahibinin de çalışan ve emekli kesimin sorunlarını dile getirdiğini kaydetti. 
     
     Depremzedelerin umudu 
     Yalman, toplu başvuruların büyük bölümünü deprem konutlarına ilişkin istek ve şik yetlerin oluşturduğunu bildirerek, bu doğrultuda işlem gören başvurularda ilk sırayı doğal afetlerle ilgili konuların aldığını söyledi. Yalman, 42 bin kurumsal işlem gerektiren başvurudan 33 bininin incelenerek işleme alındığını kaydetti. 
     
     Köşk'te yoğun tempo 
     Cumhurbaşkanlığı vatandaşlar tarafından "umut kapısı" haline getirilirken, Köşk'ün çalışma temposu giderek yükseldi. Sezer, 394 günde kendisine intikal eden 109 yasadan 107'sini onayladı. Bir yasa Köşk'ten dönerken, RTÜK Yasası halen inceleme aşamasında. Sezer göreve geldiği günden bu yana 7 KHK'yı, 4 Bakanlar Kurulu Kararı'nı ve 24 adet Müşterek Atama Kararnamesi'ni iade etti. 
     Cumhurbaşkanı 24 KHK'yı, 51 Bakanlar Kurulu Kararı'nı 745 Müşterek Atama Kararnamesi'ni ise onayladı. Cumhurbaşkanı 17 mahk mu da affetti. 
     
Jandarma’ya övgü dolu mesaj      Cumhurbaşkanı Ahmet Necdet Sezer, "başarılarla dolu köklü bir geçmişe sahip olduğunu" vurguladığı Jandarma Genel Komutanlığı'nı "kıvançla izlediğini" bildirdi. Sezer, Jandarma Genel Komutanlığı'nın 155. kuruluş yıldönümü dolayısıyla Jandarma Genel Komutanı Orgeneral Aytaç Yalman'a bir kutlama telgrafı gönderdi. Sezer, telgrafında şu ifadelere yer verdi Jandarma Genel Komutanlığı'nın kuruluş yıldönümünü kutluyor görevleri sırasında şehit olan kahraman Mehmetçiklerimizi rahmetle, gazilerimizi minnetle anıyor, size ve Jandarma Genel Komutanlığı'nın tüm görevlilerine esenlikler diliyorum." 
     



 SİYASET 
















</TEXT>
</DOC>
