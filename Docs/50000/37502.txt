<DOC>
<DOCNO> 37502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/ekonomi/eko05a.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Doların tahtı sallanıyor 
</HEADLINE>
<TEXT>

     ŞULE YÜCEBIYIK 

     ABD ekonomisindeki sorunlar doların yıllar süren egemenliğini zorlamaya başladı. 
     Avrupa para birimi Euro karşısında son bir haftadır yüzde 4’ten fazla değer kaybederek son beş ayın en düşük seviyesi olan 0.91’e inen doların, dünkü toparlanmasına rağmen değer kaybını sürdürmesi bekleniyor. 
     Dolar sadece Euro karşısında değil, diğer Avrupa para birimleri karşısında da değer yitirdi. ABD doları, İsviçre frankı ve İngiliz sterlini karşısında da geçtiğimiz beş ayın en düşük düzeyine indi. 
     
     Güçlü dolar istenmiyor 
     ABD doları, son bir haftadır Japon yeni karşısında değer kaybediyor. Japon yatırımcılar, Merkez Bankası’nın müdahale ederek ulusal paralarının dolar karşısında değerlenmesini engellemek istiyorlar. İhracat ve yabancı sermaye avantajını kaybetmek istemeyen Japonların bu çağrısını Merkez Bankası Başkanı Masaru Hayami kesin bir dille reddetti ve müdahale yapılmayacağını söyledi. Uluslararası finans çevrelerinde ise önümüzdeki günlerde "doların düşüşe geçeceği" beklentisi h kim. Son olarak IMF, doların ABD’nin dış ticaret açığından ötürü diğer önemli para birimleri karşısında değer kaybedebileceği uyarısını yaptı. 
     Analistler 450 milyar dolar gibi rekor bir rakama ulaşan cari işlemler açığını, ABD hükümetinin tercihini "zayıf dolardan yana" yapacağının bir işareti olarak görüyorlar. 
     



 EKONOMİ 






















</TEXT>
</DOC>
