<DOC>
<DOCNO> 12312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/siyaset/siy02.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
En feminist bakan 
</HEADLINE>
<TEXT>

Adalet Bakanı kadın - erkek eşitliği için çaba göstermekten gurur duyduğunu açıkladı. Türk, "Medeni Kanun Tasarısı" için muhalefetten destek isteyecek 
     NESLİHAN CUYAR İstanbul 

     Adalet Bakanı Hikmet Sami Türk, feminist bakan olarak algılanmaktan korkmadığını belirterek, "Eğer feminist olmak kadınların erkeklerle eşit haklara kavuşmasını sağlamak yolunda çaba gösterilmesi ise bundan gurur duyarım" dedi. 
     Türk, "Yıllardan beri kadınlarla erkekler arasında insan eşitliğini savunan biriyim. Bakan olarak da bunu aile hukukunda tam olarak gerçekleştirmeye çalışıyoruz" diye konuştu. 
     TBMM Adalet Komisyonu’nda görüşülen Medeni Kanun Yasa Tasarısı’ndaki mal rejimi ile ilgili maddelerde yaşanan tartışmaların hatırlatılması üzerine de Türk, komisyonun, konunun yeniden görüşülmesi için girişiminin bulunduğunu belirterek, toplantının yarın yapılacağını kaydetti. Türk, "Muhalefet parti liderlerine ziyaret edeceğim ve Medeni Kanun Tasarısı hakkında bilgi verip, desteklerini isteyeceğim" görüşünü dile getirdi. 
     
     Pozitif hükümler yer alacak 
     İktisadi İşbirliği ve Gelişme Teşkilatı OECD ve Türkiye tarafından ortaklaşa düzenlenen "Geçiş Ekonomileri İçin Yozlaşma Karşıtı Şebeke’nin ACN Yıllık Toplantısı"na katılan bakan, Anayasa’da cinsiyet ayrımcılığı yasağı yanında pozitif hükümlerin de yer alacağını vurguladı. 
     "Avrupa Geçiş Süreci Ekonomilerinde Yolsuzlukla Mücadele Ağı" konulu üç gün sürecek toplantının açılış konuşmasını yapan Türk yolsuzluk ve yolsuzlukla mücadelenin, serbest piyasa ekonomisine geçiş sürecinde bulunan ekonomiler için çok büyük önem taşıdığını belirtti. 
     
     


 SİYASET 














</TEXT>
</DOC>
