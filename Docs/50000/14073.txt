<DOC>
<DOCNO> 14073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yazar/pulur.html </URL>
<DATE> 2001/04/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse... 
</HEADLINE>
<TEXT>

     FIKRALAR, fıkraları doğuruyor. 
     Geçenlerde "iktisatçılar"a dair bir yazı yazmıştık... 
     Aziz Nesin, bazı iktisatçıların kitaplarını okudukdan sonra "iktisat"ın bilim olduğundan kuşkuya düşmüş, Cahit Kayra da iktisatın bilim değil sanat olduğunu düşünmeye başlamıştı. 
     İktisat hocası Erdoğan Alkin de bu yazıya ve benzetmelere katkıda bulunarak bir fıkra anlatmıştı... 
     
     İKİ adam, balona binerek havalanmışlar, bir süre uçtuktan sonra fırtına patlamış, arkadan sis, derken hava açılmış, bakmışlar aşağıda bir adam dağın tepesinde kitap okuyor, bağırmışlar 
     "Neredeyiz " 
     "Buradasınız " 
     Balondakilerden biri sormuş 
     "Sen iktisatçı mısın " 
     "Nereden bildin " 
     "Söylediğin doğru ama, bir şeye yaramıyor " 
     
     MEĞER bunun devamı varmış, onu da Yalçın Gültekin'den öğrendik... 
     "Söylediğin doğru ama bir şeye yaramıyor" karşılığını alan iktisatçı da, balondakilere sormuş 
     "Siz politikacı mısınız " 
     "Evet, nereden anladın " 
     "Kaybolan sizsiniz ama, suçu benim üzerime atıyorsunuz " 
     
     ŞİMDİ bunun kıssadan hissesi nedir diye soracak olanlara televizyonlarını açmalarını "sebilhane bardağı" gibi dizilen "Bremen mızıkacıları"nı dinlemelerini öneririz. 
     
     BU fıkra da Amasyalı bir okurumuzdan... 
     Amasyalının geleneğinde "kabir ziyareti" varmış... Uzun süre Amasya'dan uzak kalanlar, memlekete dönünce, mezarlığa gider, dolaşır, tanıdık, tanımadık herkes için Fatiha okurlarmış... 
     Bayramda Amasya'ya gelen iki arkadaş, kabir ziyareti yaparlarken bir mezar taşına takılmışlar, şöyle yazıyormuş 
     "Ey fani Ben ömrü hayatımda öyle bir kişiydim ki, yeli tutar sonra koyverirdim " 
     İki arkadaş hemen, bu önemli, kudretli zatın ruhuna Fatiha okuyup dua etmişler. 
     Biraz aşağı inmişler, bir mezar taşı daha 
     "Ey arkadaş Dört mezar üst başımda yatan herifin yazdıklarına inanmayın O bizim kalaycıbar çarşısının körükçüsüydü, sabahtan akşama körük çekerdi " 
     
     BÖYLE bir mezartaşı, Kasımpaşa'daki Kulaksız Mezarlığı'nda da varmış 
     "Bir zamanlar ben de Süleyman idim, 
     Ateşe rüzgara hükümran idim, 
     Sanmayın ki Sultan Süleyman idim, 
     Tershanede Körükçü Süleyman idim " 
     Kıssadan hisse mi istiyorsunuz, buyurun 
     "Mezarlıklar, kimsenin kendilerinden vazgeçemeyeceğini sananlarla doludur." 
     
     MEKSİKALI bisikletle Amerika'dan dönmüş, sınıra gelmiş, gümrükçü, sırtındaki torbayı açmış, içi kum dolu... 
     Hayret etmiş 
     "Amerika'dan getirecek başka bir şey bulamadın mı " 
     "Ben kum toplarım " 
     Kumun kaçakçılığı olur mu, olmaz. 
     Ertesi ay yine aynı sahne, bisiklet ve kum dolu torba... 
     Gümrükçü adamın mutlaka bir şey kaçırdığına inanıyor ama, torbada kumdan başka bir şey yok 
     Bir, üç, beş, on, hep aynı sahne... 
     Gümrükçü çıldıracak... 
     
     GÜMRÜKÇÜ bir tatil günü, bara gitmiş, bakmış, adam orada, yanaşmış 
     "Bak, şu anda görevli değilim, sana bir şey yapamam, ama meraktan çatlayacağım sen ne kaçırıyorsun " 
     Adam gülmüş 
     "Bisiklet " 
     Kıssadan hisse... 
     Biz, şimdi krizden kurtulmaya uğraşırken, kimbilir neler çalınıyor, nereler soyuluyor. 
     
     





Ata'dan mektup 


Askerin tutumu 


Turan Güneş 


İdeoloji, siyaset ve ölümün dili... 


Serpinti 


"Kafadan koptum be sibob" 


Düdük gibi... 


Hoş haberler 


Delikanlılara son çağrı 


Kıssadan hisse... 


Bakış açısı 


Dolar kurunda hayali bırakıp gerçeğe dönün 


Erciyes Palas’tan Hiltonsa’ya 


</TEXT>
</DOC>
