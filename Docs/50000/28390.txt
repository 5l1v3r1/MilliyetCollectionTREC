<DOC>
<DOCNO> 28390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/spor/spo04.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi gündemde Perulu Salazar var 
</HEADLINE>
<TEXT>

Trabzonspor, yıldız libero için 1.5 milyon doları gözden çıkardı 
     İSMAİL FANDAKLI 

     TRANSFER etmek istediği oyuncuları elinden kaçıran Trabzonspor, şimdi de gözünü Perulu Santiago Salazar’a dikti. Başkan Özkan Sümer ile Teknik Direktör Sadi Tekelioğlu’nun kasetlerden izledikleri 25 yaşındaki liberoyu çok beğendikleri belirtildi. Maliyeti 1.5 milyon dolar olan Salazar’ın önümüzdeki hafta gelebileceği ifade edildi. 
     BORDO - Mavili kulübün prensipte anlaşmaya vardığı, ancak eşinin istememesi nedeniyle transferi suya düşen Belçikalı Carl Hoefkens için umutların henüz tükenmediği öğrenildi. Dış İlişkiler Sorumlusu Ali Karahasan Hoefkens’in eşine, "İstanbul’da mankenlik ajansında iş bulmanı sağlarız. Türkiye’de önemli ajanslar var" dediği bildirildi. 
     
     Erol’a tazminat 
     TRABZONSPOR’un 2 yıl önce Eintrach Frankfurt takımından kiralık olarak alındıktan sonra Almanya’ya dönen Erol Bulut’a 60 bin dolar ödeyeceği açıklandı. Erol’un Trabzonspor’da oynarken alacakları ödenmediği için başvurduğu FİFA, tazminat kararı verdi. Karar kulübe yazılı olarak bildirildi ve ödeme emri gönderildi. Bu arada Teknik Direktör Sadi Tekelioğlu, Oktay’ın her hangi bir takıma transfer olmaması halinde de Almanya kampına götürülmeyeceğini açıkladı. 
     



 SPOR 























</TEXT>
</DOC>
