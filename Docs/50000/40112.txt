<DOC>
<DOCNO> 40112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/yazar/temelkuran.html </URL>
<DATE> 2001/09/02/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
"Antep gelişiyor, hayat değişmiyor 
</HEADLINE>
<TEXT>

Gaziantep’in her yanından zenginlik akar. Ama daha çok baklava yemekle inşa edilemiyor daha özgür hayatlar... 
     Gaziantep, Türkiye’de üniversite mezunu ev kadınının en fazla olduğu şehirdir. Rahata düşkünlüklerinden mi, geleneksel değerlere karşı çıkmaya takat bulamadıklarından mı bilinmez, Gaziantep’teki "kabul günlerinde" Londra’da master yapmış, Boston’da üniversite okumuş kadınlar münferit denemeyecek kadar fazladır. 25 yıldır Gaziantep’te "tek tabanca" yaşayıp avukatlık yapan Handan Koral, bu yüzden mühim bir gösterge 
     "Bir giyim firması yılbaşında şehrin önde gelenlerine hediye paketleri 
     hazırlamış. Fakat paketleri erkeklere göre hazırladıkları için bana da bir erkek gömleğiyle bir kravat geldi. Ne yapayım Teşekkür edip aldım." 
     
     Adam gibi kadın 
     Ona sık edilen, en makbul sayılan iltifat, "Kadın kalıbında, erkek ruhundadır" olmuş hep. Gülüyor 
     "Ben erkek değilim ki " 
     Handan Koral, şehirdeki hemen bütün kadın örgütlenmelerinin kurucusu. Sonuç 
     "Evlenmek için bir talip çıktı. Adamın annesi tam olarak şöyle demiş 
     Aman anam, biz onla baş mı edebilirik Avukat o ’" 
     Budur yani 
     Diyelim ki, Handan Hanım önceki kuşaktan olsun, bu kuşak da bambaşka olsun. Olur mu TIR’ın önünde heyecandan göğsü tıkanan genç kızlar. Sahi onların yüzünden, vücutlarından fışkıran bu hayat tam olarak ne zaman sönüyor Heyecanla konuşurken birden söylüyor biri işin esasını 
     "Antep gelişiyor, ama hayat değişmiyor " 
     En yakın arkadaşı okul birincisi olmasına rağmen babası kızını okuldan almış. "Erkekler" diyor, "sehir dışına çıkıp istedikleri gibi yaşıyorlar. Burada karılarından korkarlar ama... Biz hep şehirdeyiz, kaçacak yerimiz de yok ki..." 
     
     Parayla saadet olmaz 
     Kızlar, çok paraların kazanıldığını, ama o paralarla yeni hayat damarları açılmadığı için Gaziantep’te ciddi bir "damar tıkanıklığının" yaşandığını anlatıyorlar 
     "Zenginleştikçe, daha iyi yiyip daha iyi giyiyorsun sadece. Parayla medeniyet artmıyor yani " 
     Bugünlerde krizin vurduğu erkeklerin çok eşliliğinin bile Gaziantep’te sanılandan fazla olduğunu söylüyorlar "Ama Antep’te iki kadını iki tarafına alıp gezemez tabii. Başka şehirde bir kadınla daha evleniyorlar." 
     
     Terk edilen keman 
     Güneydoğu’ya gelenler eğer güzergahlarını son durakları Gaziantep olacak şekilde çizerlerse, şehre girdiklerinde aşağı yukarı İstanbul’a gelmiş kadar olurlar. Şehrin her yanından zenginlik akar. Büyük iş binaları, dev alışveriş merkezleri, lüks oteller vesaireler... Ama giydikleri, yedikleri farklı olsa da buradakiler de diğerleri gibiler. Hayatı kurutmak konusunda hiç de geri kalmış değiller. Handan Hanım, keman çalmayı bıraktığı günleri anarken bu yüzden içerler 
     "Örgütlenmelerde, insanları daha hareketli bir hayata davet etmekte hep sevimli davranmaya çalıştık itmeyelim, aykırı olmayalım diye. Hep bir şeyler yapmaya çalışarak geçti yani." 
     Ne geçti İşte o geçene "hayat" derler... 
     
     







Bahçeli'nin tutumu 


Mavi yolculukta tatil kitapları 


Lüzumsuz bilgiler 


Sanıyorduk ki... 


Fuat kurtuldu ya diğerleri 


Özetle, vatandaş şaşkın, çaresiz... 


Reha Muhtar ile Erzurumlu... 


Anadolu kaplanı Gaziantep yaralı 


Sanatı kent kimliğiyle buluşturmak 


"Antep gelişiyor, hayat değişmiyor 


Bir cinayetin anatomisi 


Kriz dürümle aşılır mı 


Soyguncu fındıkçıların "gerçek hayat" 
hikayesi 


Cannes'lı Gazioğlu AKP'ye niye girdi... 


</TEXT>
</DOC>
