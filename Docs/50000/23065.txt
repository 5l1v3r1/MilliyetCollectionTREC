<DOC>
<DOCNO> 23065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/guncel/gun07.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari tutkusu sınır tanımadı 
</HEADLINE>
<TEXT>

     YORGO KIRBAKİ Atina 

     Ege’nin iki yakasındaki yakınlaşma Harley Davidson tutkunlarından sonra şimdi de Ferrari tutkunlarını etkiledi. Türk ve Yunanlı Ferrari sahipleri bugün Meriç’teki Türk - Yunan hududunu oluşturan İpsala’nın karşısındaki Kipi hudut kapısında buluşarak, iki günlük bir birliktelik yaşayacaklar. 
     Türkiye’den Cemil Erman, Artuğ Aysal, İbrahim Ateş, Yılmaz Pektaş, Norman Schaly, Volkan Işık ve Roza Büyükuğur Ferrari ile birlikte gelecekleri Yunanistan’da bu pahalı otomobile gönül vermiş Yunanlı 18 Ferari sahibi ile buluşacak. 
     Türk ve Yunanlı Ferrari’ciler konvoy halinde Kipi hudut kapısından kuzey Yunanistan’daki turistik Halkidiki Yarımadası’na gidecekler. Ferrari tutkunları, otomobillerinin yeteneklerini yarın Serez şehrindeki pistte deneyecekler. 
     



 GÜNCEL 
















</TEXT>
</DOC>
