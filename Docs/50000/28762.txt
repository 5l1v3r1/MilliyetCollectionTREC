<DOC>
<DOCNO> 28762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sonspo19.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor Erdoğan Arıca ile flörtte... 
</HEADLINE>
<TEXT>

     Diyarbakırspor, teknik direktör Erdoğan Arıca ile görüşmelerini sürdürüyor. 
     Basın Sözcüsü Naci Sapan yaptığı açıklamada, yönetim kurulunun bu sabah toplanarak görev bölümü yaptığını ifade ederek, Süper Lig'de kalıcı olmak istediklerini söyledi. 
     Oluşturdukları transfer komitesinin teknik direktör arayışlarına başladığını ve Erdoğan Arıca ile görüşmelerde bulunduğunu bildiren Sapan, şöyle dedi 
     ''Transfer komitemiz bu sabah Diyarbakır'a gelen Erdoğan Arıca ve yardımcısı Metin Tekin ile görüşmelerini sürdürüyor. Biz öncelik olarak teknik direktörü belirlemek istiyoruz. Bunun ardından teknik direktörün ve yönetimin belirlediği futbolcularla görüşmelerde bulunacağız. 
     Transfer komitemiz, bu hafta içerisinde sözleşmeleri sona eren futbolcularla görüşmelerde bulunacak. Bu görüşmelerin bir hafta içerisinde sonuçlandırılacağını düşünüyoruz.'' 






</TEXT>
</DOC>
