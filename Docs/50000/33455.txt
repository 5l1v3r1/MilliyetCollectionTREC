<DOC>
<DOCNO> 33455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sondun14.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'in yeni Başbakanı, hükümeti kurmak için astrologlara danışıyor 
</HEADLINE>
<TEXT>

     Nepal'in yeni Başbakanı Sher BahadurDeuba, astrologların tavsiyesi üzerine hükümetini kurmayı 48 saat erteledi. 
     Başbakanlığa yakın kaynaklara göre, göreve dün getirilen ve bugün hükümetin kurulduğunu açıklaması beklenen Deuba, astrologların bugünün elverişli olmadığı yönünde görüş bildirmeleri üzerine fikrini değiştirdi. 
     Aynı kaynaklar, ''Astrologların, yeni hükümetin oluşturulması ve başbakan ile bakanların and içmesine hazırlık yapılması için Çarşamba gününe kadar beklenmesini tavsiye ettiklerini'' söylediler. 
     Deuba, aşırı solcu gerillaların ayaklanmaları üzerine ortaya çıkan krizi neden göstererek geçen hafta istifa eden Başbakan Girija Prasad Koirala'nın yerine getirilmişti. 
     Sher Bahadur Deuba, daha önce de 1995-1997 yılları arasında 18 ay boyunca başbakanlık yapmıştı. 






</TEXT>
</DOC>
