<DOC>
<DOCNO> 24727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/ekonomi/aeko.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener’de film gibi emlak operasyonu 
</HEADLINE>
<TEXT>

Başbakanlığa verilen bir ihbar mektubu üzerine, Milli Emlak, Fatih Cumhuriyet Savcılığı, Genelkurmay ve İstanbul Emniyeti, Fener Rum Patrikhanesi etrafındaki gayrimenkul satışlarını incelemeye aldı 
     Nedim ŞENER 

     Haliç kıyıları, son zamanlarda ilginç bir emlak operasyonuna sahne oluyor. Olay Fener Rum Patrikhanesi etrafındaki evlerin hızla el değiştirmesiyle başlıyor. Bir ihbar mektubu ise işin içine, Maliye Bakanlığı Milli Emlak Müdürlüğü, Genelkurmay, İstanbul Emniyet’i ve Fatih Cumhriyet Savcılığı’na sokuyor. Olayın diğer yanında Fener Gönüllülleri Derneği kurucuları Ersin Kalkan ve Mustafa Ünal var. 
     20 yıldır Fener’de Hazine’ye ait bir binada işgalçi olarak oturan bir kişi yılbaşında Başbakanlığa gönderdiği ihbar mektubunda, Fener Gönüllüleri Derneği kurucularının kendisini oturduğu binayı boşaltmaya zorladığını bildirdi. Mektupta, bu kişilerin Rum Patrikanesi yakınındaki evleri ucuza satın alıp vekaletle başkalarına sattığını ihbar etti. Bölgede oturanları kandırdığı iddia edilen dernek üyelerinin şahsi servetlerinin bir yıl içinde milyarlarca liranın üzerine çıktığı ifade edildi. 
     İhbar üzerine yapılan ilk incemelerde, durumun İstanbul Emniyet’i ile Fatih Cumhuriyet Savcılığı’na bildirilmesi kararlaştırıldı. İhbar, incelemeleri daha büyük bir iddiaya taşıdı. Buna göre evler, "Türkiye’den göçmüş olan Rumlar adına alınıyordu. Ve Türkiye’nin AB’ye üye oluşu sürecinde, Patrikane’nin bulunduğu bölgenin ileride Vaktikan gibi dini bir merkez haline getirilmesinin altyapısı hazırlanıyordu." 
     Edinilen bilgiye göre, Fener ve Balat’ı da içine alan bölge ile inceleme çok yönlü olarak sürdürülüyor. İstanbul Emniyeti yanında MİT de konunun üzerinde. Genelkurmay’ın da devrede olduğu söyleniyor. Fatih Belediye Başkan Yardımcısı Mahir Katırcı şunları söyledi "Bu konuda ortaya çıkan durumu Genelkurmay Başkanlığı araştırıyor. Dernek yöneticileri iddiaları reddediyor ama Genelkurmay’ın, durum milli güvenliği ilgilendirdiği için tapu kayıtları üzerinden bir inceleme yaptığını öğrendik." 
     
     Binbaşıya bilgi verdik...’ 
     İddiaları yanıtlayan Fener Gönüllüleri Derneği Başkanı Ersin Kalkan, Yalnız Fener değil, Balat bölgesiyle ilgili de 40 yıldır, Rumlar ev mi alıyor ’ diye bir paranoya vardır. 
     Ancak Fener’de son zamanlarda 100’e yakın ev satıldı bunların içinde hiç Rum yoktu. Bazıları benim arkadaşlarım. Fatih Belediyesi UNESCO ve AB’nin ortaklaşa çalışmasıyla bölgedeki evleri kurtarmaya çalışıyoruz. Bu durum bazı spekülatörleri de uyandırdı. 
     Birisinin 15 tane birden ev aldığını öğrendik ve yurtdışından rehabilitasyon için verilecek yardımdan yararlanma şartını, 1997 yılından önce bölgede ev sahibi olma şartına bağladık. 
     Bölgenin Vatikan gibi bir dini merkez haline getirilmesi konusunda yapılan ihbarlar sonucunda bana da bir binbaşı gelip sorular sordu Bölgeden Rumlar ev alıyorlar mı ’ diye. 
     Ben de tapu kayıtlarını incelemelerini söyledim. Türkiye’da zaten 2 bin 814 tane Rum kaldı. Bence bu gereksiz bir korkudur. 
     Ben bölgenin düzenlenmesini istiyorum. 1977 yılında Fener’de oturuyordum. 18 yıl sonra geri geldim ve bölgenin düzenlenmesi için uğraşıyorum. Bu yolda engellemeler söylentiler olması doğal, çünkü bazılarının çıkarlarını bozuyoruz. Mal varlığım ise 2 ev ve 92 model bir arabadan oluşuyor. Derneğin talebasının olmayışı ise adresini evim olarak göstermemdir’ dedi. 
     



 EKONOMİ 

















</TEXT>
</DOC>
