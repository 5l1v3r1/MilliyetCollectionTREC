<DOC>
<DOCNO> 35197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/siyaset/siy03.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarihçiler "Halk general olan bir bayana zevkle Paşam’ der 
</HEADLINE>
<TEXT>
Emret Ayşe Paşam 
Albay Nur İnanç veya Albay Alev Belhan'dan biri eğer bugün terfi ederse bizim için bir ilk gerçekleşecek KADIN PAŞAMIZ OLACAK 
     UTKU ÇAKIRÖZER Ankara 

     YAŞ toplantılarında bugün dosyaları değerlendirilecek terfi bekleyen iki subaydan birinin generalliğe terfi ettirilmesi durumunda, 800 yıllık Osmanlı ve Cumhuriyet tarihinde bir ilk gerçekleştirilecek. GATA Hemşirelik Okul Komutanı denizci Albay Nur İnanç ile Bandırma Askeri Hastanesi Başhekimi karacı Albay Alev Belhan'dan birinin bugün terfi ettirilmesi halinde, "paşa" deyimi yüzyıllardan beri ilk kez kadınlar için kullanılmaya başlayacak. 
     
     Yasaklanmıştı 
     1934 yılında Soyadı Kanunu ve bazı unvanların yasaklanmasna ilişkin kanun ile "paşa" unvanı yasaklanıp yerine "general - amiral" ifadesinin getirilmesine karşın hem sivil - asker diyaloğunda, hem de halk arasında "paşa" kelimesi yaygın olarak kullanıldı. Kelimenin ortaya çıkışının 13 ve 14. yüzyıla dayandığını belirten Osmanlı tarihçisi Prof. Dr. Halil İnalcık, Türklerin saygı ifadesi olan "paşam" hitabını bir kadın asker için de seve seve benimseyeceğini belirterek, şu değerlendirmeyi yaptı 
     
     'Halk benimser' 
     "Altınordu Devleti'nde yüksek sınıf bayanlar için, erkekler için kullanılan beg'üm beyim , han'ım hanım gibi unvanlar kullanıldı. Paşa unvanının da kullanılmasında sakınca yok. Saygı ve sevgi ifadesi için 'beyim, sultanım' diyen halk, general seviyesine gelen bir bayana da 'Ayşe Paşam, Fatma Paşam' diye hitap etmekten memnuniyet duyacaktır." Tarihçiler, asker olmamakla birlikte zaman zaman devletin zirvesinde ve halk arasında kadınlara "paşa" dendiğini kaydettiler. 
     



 SİYASET 















</TEXT>
</DOC>
