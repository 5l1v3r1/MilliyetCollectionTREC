<DOC>
<DOCNO> 26354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/siyaset/siy01.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
FP’yi sevindiren EK RAPOR 
</HEADLINE>
<TEXT>

Fazilet davası için hazırlanan ek raporda, "FP’nin RP’nin devamı olabilmesi için eylemde de devamlılık olmalı" görüşü savunuldu 
     ERSAN ATAR Ankara 

     Anayasa Mahkemesi’nde bugün karar süreci başlayacak FP davasında hazırlanan ek raporda, "bir partinin, kapatılan bir partinin devamı olabilmesi için eylemde de devamlılık olmalı" görüşü savunuldu. 
     Mahkeme heyeti tarafından okunacak, bağlayıcılığı bulunmayan ek raporda, Yargıtay Cumhuriyet Başsavcısı Sabih Kanadoğlu’nun "FP’nin temelli kapatılan RP’nin devamı olduğu gerekçesiyle kapatılması gerektiği" yönündeki iddiaları uzun uzun tartışıldı. 
     
     Eylem değerlendirilmeli 
     Alınan bilgiye göre, Raportör Mehmet Turhan, temelli kapatılan bir partinin devamı olarak başka bir parti kurulmasının, Anayasa’nın 69 7. maddesindeki "Temelli kapatılan bir parti başka bir ad altında kurulamaz" hükmüne göre yasak olduğunu vurguladı. Turhan, FP’nin, RP’nin devamı olup olmadığının eylemleriyle de değerlendirilmesi gerektiğini şu görüşle aktardı 
     "Toplu geçişler bir partinin diğerinin devamı olduğunu göstermeye yetmeyeceği gibi, bir partinin, kapatılan partili üyeler tarafından kurulmuş olması başlı başına, sonradan kurulan partinin, temelli kapatılan siyasi partinin devamı olduğu tespitini yapmak için yeterli değildir. Eylemlerinde de devamlılık olması gerekir." 
     
10 SORU 10 CEVAPDava hangi taleple başlayacak 
     - Eski Yargıtay Başsavcısı Vural Savaş, kapatma talebinin yanı sıra Aydın Menderes’in dışındaki isimlerin vekilliklerinin düşürülmesini istemişti. Yeni Başsavcı Sabih Kanadoğlu ise, sadece, FP’nin kurucuları arasında yer alıp daha sonra vekil olan İsmail Alptekin ile Mehmet Özyol’un vekilliğinin düşürülmesini istedi. İki iddianame de tek davada birleştirildi. 
     
Seçim hangi durumda olur 
     - Savaş’ın talebi kabul görürse, RP kökenli 65 FP’linin üyeliği düşürülecek. Bu durumda, üye tamsayısının 550 yüzde 5’inden 28 fazla boşalma olacağı için üç ay içinde zorunlu araseçime gidilecek. Karar, Kanadoğlu’nun talebiyle sınırlı kalırsa, boş sandalye 8’den 10’a çıkacak ve araseçim zorunlu olmayacak. 
     
Hangi bölgelerde boşalma olacak 
     - Eski RP’lilerin üyeliği düşerse, İstanbul’da 11, Konya’da 5, Doğu ve G. Doğu’daki 12 ilde de 14 vekillik için araseçim yapılacak. Diğer vekillikler çeşitli illere ait olacak. 
     
Araseçim kararı alınmayabilir mi 
     - En az 28 milletvekilliğinde boşalma olması durumunda üç ay içinde ara seçim kararı alınması gerekiyor. Aksi durumda Anayasa ihlali olacak. 
     
Meclis, araseçim kararı almazsa Yüksek Seçim Kurulu, Meclis’i seçime zorlayabilir mi 
     Yaptırım gücü olmayan YSK, araseçime gidilmesi için karar alamaz. 
     
Araseçim yerine genel seçim olasılığı var mı 
     - Var. Yaklaşık 80 vekillik için yapılacak araseçim durumunda yüzde 10 koşulu kalkacağından, HADEP’in iddialı duruma gelmesi iktidarı genel seçime yöneltebilir. 
     
Erken genel seçim iktidar açısından da riskli olmaz mı 
     - Genel seçimlere bir yıl kala araseçim yapılamıyor. İktidar, kapatma kararının ardından bir yıl sonrası için genel seçim kararı çıkartırsa, hemen genel seçim ve araseçime gitmekten kurtulabilir. 
     
"Kapatılan bir partinin devamı olma" kapatma nedeni mi 
     - Daha önce "temelli kapatılan bir partinin devamı olmak" açıkça yasaklanırken, Siyasi Partiler Yasası’ndaki bu yöndeki hüküm kaldırıldı. Ancak yasak, Anayasa’nın 69. maddesinde varlığını sürdürüyor. 
     
Temelli kapatma ile kapatma arasında ne fark var 
     - RP davasında "kapatma" ifadesiyle yetinildi. FP de "temelli" kapatılan bir partinin devamı olunamayacağını savundu. Kanadoğlu ise, "kapatma" ile "temelli kapatma"nın eşanlamlı olduğunu vurguladı. 
     
Karar ne zaman çıkar 
     - İlk ve ek raporlarla yetinilirse, dava gelecek hafta sonuna doğru bitebilecek. 
     



 SİYASET 

















</TEXT>
</DOC>
