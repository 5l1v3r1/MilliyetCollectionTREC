<DOC>
<DOCNO> 27359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/son/sontur08.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Osmaniye'de damdan düşen düşene... 
</HEADLINE>
<TEXT>

     Osmaniye'de, bunaltıcı sıcakla birlikte damdan düşme olaylarının da arttığı ve son 2 günde 4'ü çocuk, 5 kişinin damdan düşerek yaralandığı bildirildi. 
     Çeşitli mahallelerde oturan Tayfun Yıldırım 5 , İsmail Poçulu 2 , Fatih Yalman 2 , Kürşat Zengin 2 ve Süleyman Tilki 45 , damdan düşme sonucu yaralanarak, hastanede tedavi altına alındılar. Osmaniye Devlet Hastanesi Başhekimi Dr. Cengiz Karalezli, bunaltıcı sıcaklar nedeniyle halkın büyük çoğunluğunun evlerinin damında yatmasının özellikle çocuklar açısından tehlikeli olduğunu belirterek, ''Korkuluğu olmayan damlarda yatılmamalı, çocuklar da damda yalnız bırakılmamalı'' dedi. Karalezli, damdan düşmelerin ölümle sonuçlanan üzücü olayların yanı sıra kişinin ömür boyu taşıyacağı kalıcı sakatlıklara da yol açabileceğini söyledi. 







</TEXT>
</DOC>
