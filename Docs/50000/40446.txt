<DOC>
<DOCNO> 40446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/soneko17.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 112 günlük ihalesinde bileşik faiz yüzde 86 oldu 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde 112 gün vadeli borçlandı. 
     Hazine'nin 112 gün vadeli bono ihalesine toplam 734.1 trilyon liralık teklif gelirken, ihalede nominal 321.6 trilyon liralık satış gerçekleşti. İhaledeki net satış miktarı da 265.3 trilyon lira oldu. Bu arada, bonolar, tek fiyat ihale sistemi ile ihraç edildi. 112 günlük bono ihalesinde bu sistemde gerçekleşen bileşik faiz yüzde 86.96, basit faiz ise yüzde 69 oldu. 
     Bonoların geri ödemesi, 26 Aralık 2001'de yapılacak. Hazine en son 14 Ağustos tarihinde 91 günlük referans bono ihalesi düzenlemiş, bu ihalede 1 katrilyon 139 trilyon 962.8 milyar lira tutarında teklif kabul edilmiş, brüt yıllık faiz yüzde 74.49, brüt bileşik faiz yüzde 98 olarak gerçekleşmişti. Bu arada, Hazine'nin Eylül ayındaki ödemeleri ise toplam 7 katrilyon 203.8 trilyon lirayı buluyor. Eylül ödemeleri içinde yer alan ''piyasaya'' yapılacak ödemelere bakıldığında, Hazine'nin yarın 134.1 trilyon lira, 19 Eylül'de 288.4 trilyon lira, 24 Eylül'de 886.6 trilyon lira, 26 Eylül'de ise 992.3 trilyon lira olmak üzere, toplam 2.3 katrilyon liralık ödemesi bulunuyor. 







</TEXT>
</DOC>
