<DOC>
<DOCNO> 10412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/ekonomi/eko08.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok ABD’li turist harcıyor 
</HEADLINE>
<TEXT>

     ANKA 

     Türkiye’yi ziyaret eden turistler içinde en fazla harcamayı ABD’li turistler yapıyor. ABD’li turistlerin kişi başına harcama tutarı bin 300 dolara yaklaşıyor. 2000 yılının tümünde 7.6 milyar dolar olarak gerçekleşen turizm gelirlerinin 634.9 milyon doları ABD’li turistlerden sağlandı. ABD’li turistlerin kişi başına yaptığı ortalama harcama tutarı bin 268 dolar oldu. Kişi başına harcama tutarında, ABD’lileri Arap turistler izledi. Arap ülkelerinden gelen turistlerin kişi başına harcama tutarı bin 236 dolar olarak gerçekleşti. 
     
Bulgarlarda para yok      Japon turistler ise kişi başına bin 122 dolarlık harcamalarıyla üçüncü sırada yer aldı. Daha sonra, kişi başına bin 102 dolarlık harcamayla Kanadalı turistler, bin 34 dolarla Polonyalılar geldi. 
     Geçen yıl kişi başına en az harcamayı ise Bulgarlar yaptı. Bulgar turistler Türkiye’de kişi başına 383 dolar harcadı. 
     


 EKONOMİ 




















</TEXT>
</DOC>
