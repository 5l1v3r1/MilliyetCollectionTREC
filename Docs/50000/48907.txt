<DOC>
<DOCNO> 48907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yazar/akyol.html </URL>
<DATE> 2001/10/26/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Tehlikeli virajda külüstür araba 
</HEADLINE>
<TEXT>

     AVRUPA Parlamentosu AP biri 1986'da, ikincisi geçen yıl Ermeni "soykırımı" iddiaları yönünde iki karar almıştı. Şimdi aynı nitelikteki tasarıyı reddetti. 
     Fransız Hıristiyan Demokrat Alain Lamassoure tarafından hazırlanan ve Türkiye hakkında, ılımlı, yer yer olumlu ifadelere yer veren rapor da AP'de kabul edildi... 
     13 Kasım'da açıklanacak "İlerleme Raporu"nun da Türkiye'yi pek rahatsız etmeyecek şekilde kaleme alınacağı söyleniyor. 
     Bütün bunlar, Türkiye'nin öneminin yanında, "11 Eylül Sendromu" ve Afgan savaşı sürerken bir "medeniyetler çatışması"ndan sakınmak için Avrupa'da gösterilen dikkatin işaretleri sayılıyor... 
     Öte yandan, 19 Ekim'de Belçika'da toplanan AB zirvesinde, "Avrupa'nın Geleceği İçin Kurultay"a Konvansiyon'a Türkiye'nin dahil edilmeyeceğinin işaretleri verildi. 
     Mesut Yılmaz da şu tepkiyi gösterdi 
     "Türkiye'yi dışlayan bir Avrupa, ortaçağa dönüş yolunda bir Hıristiyan Kulübü olarak emin adımlarla ilerleyecektir..." 
     
     YILMAZ, Avrupa'yı medeniyet savaşına çanak tutmakla eleştirdiğine göre, coğrafyasıyla, tarihiyle ve yaşayan kültürüyle Türkiye "medeniyetler arası uyum"daki potansiyel işlevini 'kullanmak' istiyor. Doğru bir yaklaşımdır bu... 
     Bütün hükümetlerimiz böyle açıklamalar yapıyor zaten. 
     İsmail Cem'in de çok güzel önerisi oldu ve kabul edildi İslam Konferansı ile Avrupa Birliği İstanbul'da "medeniyetler arası uyum toplantısı" yapsın 
     Elbette küreselleşme çağında artık kültürler de politik işleve sahip bir güç haline geliyor... 
     Ama yetmez... 
     Türkiye ekonomisini hızla düze çıkarıp bölgesinde büyük bir iktisadi güç haline gelemezse... Çevre ülkelerdeki insanların ve kültürlerin özeneceği bir demokrasi ve hukuk devleti haline gelemezse... 
     Sırf tarihi mirasımızdan ve jeopolitik önemimizden dolayı ne AB'ye girebiliriz, ne de jeopolitik hatırına gelecek dış yardımlarla karnımızı doyurabiliriz... 
     
     2002 yılı çok kritik... Türkiye AB ile daha "üyelik müzakereleri"ne başlayamadı, başlayamayan tek aday ülkeyiz 
     Kıbrıs Rum yönetimi ise "müzakere" konusu olan 29 başlıktan 23'ünü tamamladı bile Rum yönetimi tam üye olduğunda, Türkiye hem AB yolunda yeni engellerle karşılaşacak, hem Kıbrıs sorunu bizim yönümüzden çok zorlaşacak... 
     O engelleri aşmaya ve ekonomik kalkınmamızı gerçekleştirmeye tarihimiz ve jeopolitiğimiz kafi gelmeyecek 
     Onun için, önümüzdeki şu üç beş yıllık çok kritik dönemi, son derece dinamik ve etkin bir "yöneten demokrasi" ile çok iyi değerlendirmek zorundayız. 
     Bu tehlikeli virajı külüstür koalisyon arabalarıyla geçemeyiz. 
     Bakın tarihimize... En büyük atılımlar, sandıktan bir partinin çıktığı dönemlerdir 1950... Sonra 1965... Sonra 1983... 
     Parçalanmış sistemleri toparlayıp istikrarlı ve etkin bir demokrasi kurduğu kanıtlanmış olan Yarı Başkanlık sistemini düşünmeliyiz artık. 
     
     







Tehlikeli virajda külüstür araba 


Savaş gazisi 


İhale... 


Kaynayan Kafkas kazanında istikrar arayışı... 


Mavi Roma 


Sınavsız üniversite kandırmacası 


Sandık hüsran olacak 


Kafkasya'da 11 Eylül etkisi 


Kurullarla yaşamak 


İspatlayamayan hem şerefsiz hem onursuz 


Silah ruhsatı Bektaşi hikayesi 


Siyaset çürüten ihale düzeni 


Ferhan Şensoy "Kriz dediğin anlık olur " 


Üçüncü taraf Pek insanca 


KDV’yi bizim yerimize yabancılar ödemez 


</TEXT>
</DOC>
