<DOC>
<DOCNO> 31045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sontur11.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün de 4 kişi boğuldu...İyi yüzme bilmeyenler denizde açılmayın... 
</HEADLINE>
<TEXT>

     Deniz mevsimi açıldı, İstanbul'da her haftasonunda boğularak ölenlerin listesi uzamaya başladı. Bugün de Çatalca'da denize giren 4 kişi, boğularak öldü. 
     Her yıl tekrarlanan bir dram bu yıl da sergileniyor. Sıcak havada hem haftasonu tatilini değerlendirmek hem de biraz serinlemek için binlerce kişi denize koşuyor. 
     Ancak iyi yüzme bilmeyenler, denizle oyun olmayacağını anlayamayanlar suya girdikten sonra ileriye, daha ileriye doğru gitmeye çalışıyor. Ve sonuçta kıyıdakilerin bağırışları, yardıma gidenlerin çabaları arasında her hafta aramızdan birileri denizde yaşamına noktayı koyuyor. 
     Bugün de Bayrampaşa'da bulunan Üçeş Triko'da çalışan 20 arkadaş, piknik yapmak ve denize girmek için Çatalca'nın Binkılıç Köyü Çilingöz Sahili'ne gitti. 
     Burada denize giren gruptan dalgaya kapılan Yaşar Odabaş, Ahmet Nuri Üçeş, Muharrem Gümüş ve Belkıs Aslan, arkadaşlarının kendilerini kurtarmak için gösterdikleri çabaya rağmen boğularak öldü. 
     
     







</TEXT>
</DOC>
