<DOC>
<DOCNO> 18407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sonspo07.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi...Cezası biten Hagi yarın sahada 
</HEADLINE>
<TEXT>

     Galatasaray, yarın kendi sahasında oynayacağı Adanaspor maçı için Florya Metin Oktay Tesisleri'nde öğle saatlerinde kampa girdi. 
     Sarı-kırmızılılar, bu maçın hazırlıklarını akşam basına ve taraftara kapalı yapacağı idmanla tamamlayacak. 
     Ligde 30. haftaya lider Fenerbahçe ile aynı puan ve sadece 3 gol averajıyla ikinci sırada giren Galatasaray'da hedef, ligden düşmesi kesinlik kazanan ve kadrosunda genç oyunculara yer veren Adanaspor'u farklı skorla yenerek, liderliği ele geçirmek. 
     Sakatlıkları süren Hakan ve Ergün ile sarı kart cezalısı Fatih'ten yoksun Galatasaray'da, Futbol Federasyonu Profesyonel Futbol Disiplin Kurulu tarafından verilen 6 maçlık cezası biten Hagi, teknik heyetin görev vermesi durumunda forma giyebilecek. 
     Ali Sami Yen Stadı'nda saat 19.00'da başlayacak ve hakem Sebahattin Bitirim'in yöneteceği maça sarı-kırmızılıların Taffarel, Capone, Popescu, Bülent Korkmaz, Ahmet, Okan, Ümit Suat , Emre Belözoğlu, Hagi, Arif Hasan , Serkan muhtemel 11'i ile çıkması bekleniyor. 






</TEXT>
</DOC>
