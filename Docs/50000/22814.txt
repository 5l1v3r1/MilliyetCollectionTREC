<DOC>
<DOCNO> 22814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sontur02.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da travestiler gece boyunca eylem yaptı 
</HEADLINE>
<TEXT>

     Zeytinburnu'nda darp edildiğini öne süren bir travesti soyunarak yola çıkarken, Şişli'de de arkadaşlarının darp edildiği gerekçesiyle toplanan yaklaşık 20 travesti polise zor anlar yaşattı. 
     Zeytinburnu E-5 Karayolu Cevizlibağ üstgeçiti altında, saat 03.00 sıralarında bir travestinin çıplak bir şekilde yolda dolaştığını gören vatandaşlar durumu polise bilirdiler. Olay yerine giden polis ekiplerine, tartıştığı müşterisi tarafından darp edildiği gerekçesiyle soyunduğunu söyleyen bu kişi, uzun süre kimseyi yanına yaklaştırmadı. 
     Trafiği tehlikeye düşüren ve polisi uzun süre uğraştıran travesti, daha sonra gözlem altına alındı. 
     Öte yandan, Harbiye Halaskargazi Caddesi'nde de bir travesti, tartıştığı müşterisi tarafından darp edildiği gerekçesiyle telefonla diğer arkadaşlarını arayarak burada toplanmalarını sağladı. Araçlarıyla gelerek kısa sürede toplandıkları ışıklı kavşakta, arkadaşlarıyla tartışan kişileri dövmek isteyen yaklaşık 20 travesti, olaya müdahale eden polis ekiplerini uzun süre kendilerine yaklaştırmadı. 
     Takviye olarak Beyoğlu ekiplerinin de olay yerine gelmesiyle tartışma yatıştırılarak, travestilerin dağılmaları sağlandı. 
     Bu arada, görüntü almak için olay yerine gelen basın mensuplarına saldıran ve kovalamaca yaşanmasına neden olan travestiler, bazı basın araçları ile yoldan geçen özel otomobillere tekme attılar, çantalarıyla vurdular. 
     







</TEXT>
</DOC>
