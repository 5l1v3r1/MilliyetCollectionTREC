<DOC>
<DOCNO> 38129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sontur13.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AK Parti kuruldu, internet ampul fıkralarından geçilmez oldu... 
</HEADLINE>
<TEXT>

     Adalet ve Kalkınma Partisi'nin kendisine amblem olarak seçmesi ve ardından gelen "rötuşlamayla" gündeme yerleşen "ampul" internet sohbet ve mesajlarınının da başlıca konularından biri oldu. 
     İnternette "absürd" olarak nitelendirilen bilmece biçimli kısa "ampul" fıkraları ortalığı sardı. İnternet kullanıcıları, e-postalarla ya da çeşitli sohbet ortamları aracılığıyla taşlama ve güldürü amacı taşıyan ampul fıkralarını birbirlerine göndermeye başladılar. Yaygınlaşan ampul fıkralarından bir bölümü şöyle 
     "-Bir ampulü değiştirmek için kaç memur gerekir 
     İki. Biri çevirmek, diğeri yukarı itmek için. 
     -Bir ampulü takmak için kaç doktor gerekir 
     Önce ampulün sağlık sigortası olup olmadığına bir bakmak lazım. 
     -Bir ampulü değiştirmek için kaç polis gerekir 
     Hiç. O kendi kendine değişir, heleki değişmesin. 
     -Bir ampulü değiştirmek için kaç Karadenizli gerekir 
     Onbir tane. Biri ampulü duyda tutarken, on tanesi evi çevirir. 
     -Bir ampulü değiştirmek için kaç Tasarruf Mevduatı Sigorta Fonu'na devredilmiş banka sahibi lazımdır 
     Dört. Biri ampulü tutar. Üçü de duyla ampul arasındaki ilişkiyi hatırlamaya çalışır. 
     -Bir ampulü değiştirmek için kaç Türke ihtiyaç vardır 
     2052 kişi. Biri Ampul Bakanlığı kurulması için arzuhal yazacak, ellisi ampul üretimi için taban fiyatı belirleyecek, iki bin partili, bakanlığa bağlı fabrikalarda üretim için kenara çekilecek ve bir kişi de 800'lü hatlar kurup yurtdışından ampul ve takacak kişi siparişinin verilmesini sağlayacak. 
     -Kaç Türk memuru bir ampulü değiştirebilir 
     Bilinemiyor. Demeç vermeleri yasak. 
     -Bir ampulü değiştirmek için kaç memura gerek var 
     A-İki. Biri herşeyin herkes için mümkün olabileceğine garanti verirken, diğeri, ampulü musluğa geçirmeye çalışır. 
     B-Beş. Biri ampulu takmak için beklerken, diğer dördü ÇED raporunu doldurur. 
     C-Biri yanmış ampulü amirine gösterir, amir bir yetkiliye sorar. Yetkili, genel müdür yardımcısına, genel müdür yardımcısı genel müdüre, genel müdür müsteşara sorar. Sonuç yetkiliye gelir. Yetkili, 12 form doldurulup Gelen Evraka gönderilmesini ister. 12 form satınalmaya gider, oradan Gelen Evrak'a iade edilir. Satınalmaya geldiğinde elektrik idaresinden elektriği kesmesi istenir. Biri emniyet ve kalite standartları için form doldurur, satınalma görevlisi ampulü sipariş eder...ampul altı ay sonra gelince de birim sorumlusu onu musluğa takmaya çalışır. 
     D-Hiç. Biz böyle şeylerle uğraşmıyoruz. 
     -Bir ampulü değiştirmek için kaç ekonomist gerekir 
     A-Hiç. Eğer ampulün değişmeye gerçekten ihtiyacı varsa, piyasanın görünmez eli gerekeni yapar. 
     B-İki. Biri 'duy'u varsayar, diğeri ampulü değiştirir. 
     C-Hiç. Eğer devlet bütçeden yardımı kesmişse, ampul başının çaresine bakar. 
     -Bir ampulü değiştirmek için kaç politikacıya ihtiyaç vardır 
     A-İki. Biri değiştirir, diğeri onu tekrar değiştirir. 
     B-Dört. Biri ampulü değiştirir, diğer üçü onu inkar eder. 
     -Bir ampulü değiştirmek için kaç iyimser lazımdır 
     Hiç. Çünkü onlar elektriğin biraz sonra geleceğine inanırlar. 







</TEXT>
</DOC>
