<DOC>
<DOCNO> 8637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/magazin/mag05.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
'Sevgiliye son' Eurovision'da yarışacak 
</HEADLINE>
<TEXT>

     ANKARA Milliyet 

     Danimarka'nın başkenti Kopenhag'da yapılacak 46. Eurovision Şarkı Yarışması'nda Türkiye'yi, Sedat Yüce'nin seslendirdiği "Sevgiliye Son" adlı şarkı temsil edecek. 
     TRT Arı Stüdyosu'nda dün gece düzenlenen Eurovision Şarkı Yarışması Türkiye Finali'nde 106 eser arasından seçilen 10 parça yarıştı. TRT1'den canlı olarak yayınlanan finalde, Özgür Yedievli'nin "Yalnızım", Feryal Başel'in "Oysa Şimdi", Nurdoğan Yurtseven'in "Delicesine", Işın Karaca'nın "Sen Her Şeyimsin", Ceynur Biçer'in "Kayıp Bir Melek" ve "Hep Aşk Olsun", Semih Bayraktar'ın "Çok Geç" ve "Uyan Kalbim", Sedat Yüce'nin "Sevgiliye Son", Grup GMG'nin "Kaderimsin" isimli parçaları sırasıyla sahne aldı. 
     Bülent Varol, Mine Çalışal, Bülent Çarkacı, Ümran Sönmezer, Zafer Ası, Cenan Saltık, Tülay İlter Sunar, İsmail Güngör, Atilla İlvan, Samim Şenyüz ve Aydın Özarı'dan oluşan jürinin yaptığı değerlendirme sonucunda birinciliği, Sedat Yüce'nin seslendirdiği "Sevgiliye Son" elde etti. Sözlerini Nurdan Güneri'nin yazdığı eserin bestesini ve aranjörlüğünü Semih Güneri yaptı. 
     


 MAGAZİN 
















NEREDE YİYELİM NEREDE İÇELİM NEREDE EĞLENELİM 



</TEXT>
</DOC>
