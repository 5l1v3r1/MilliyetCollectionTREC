<DOC>
<DOCNO> 9180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yazar/akyol.html </URL>
<DATE> 2001/02/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Sol' ekonomi 
</HEADLINE>
<TEXT>

     DSP milletvekili Uluç Gürkan, saygın bir politikacıdır, "ulusal sol"un önde gelen aydınlarından biridir. 
     CNN TÜRK'te ANAP'lı Ekrem Pakdemirli ile 'kriz'i tartışan Gürkan'nın şu sözlerini çok önemsiyorum 
     "Türkiye 1950'de Güney Kore, İspanya, Yunanistan ve Portekiz'e tepeden bakacak kadar onların ilerisindeydi. Bugün onların beşte biri düzeyindeyiz. 
     Türkiye 1950'li yıllardan bu yana sözde Menderes, Demirel, Özal mucizeleriyle geldiği yeri artık tartışmalıdır..." 
     1950'ye kadar Türkiye'de her şeyin iyi gittiği, 1950'den sonra bozulduğu görüşü, Sol Kemalizmin en önemli tezlerinden biridir. 
     Evet, bu ülkeler bugün Türkiye'nin çok ilerisindedir. Ama bunun sebebi, Türkiye'den çok önce "yabancı sermaye", "dışa açılma" ve "piyasa ekonomisi" politikalarını uygulamış olmalarıdır. 
     
     YIL 1954... Menderes hükümeti, petrol ve yabancı sermaye kanunlarını çıkarmıştır. Amaç Türkiye'ye dış yatırım çekmektir. 
     İsmet Paşa, çok anlamlı bir tarihte ve yerde, 23 Nisan 1954'te Sivas'ta konuşmaktadır 
     "Tarihte yabancılar kapitülasyonlarla Türkiye'yi sömürdüler... Bugünkü iktidar ise, gül gibi toprağımıza Afrika kabilelerinin kovduğu yabancı sermayeyi getirmek istiyor. Petrol kanunu bir kapitülasyon kanunudur. Biz bu memleketi sokakta bulmadık... Yabancı ellere kaptırmayacağız... Bırakmam yakalarını " Doğan Avcıoğlu, Türkiye'nin Düzeni, sf. 460 
     Menderes ise, "iktidarı vatanı satmakla suçlamanın ihtilal çağrısı olduğunu" söylüyor, "Türkiye Afrika kabilelerini örnek alacak bir ülke değildir... dış kaynak sağlamadan kalkınmış ülke yoktur... atom devrinde muhaliflerimiz bize kağnı devrini örnek diye gösteriyor" diyordu. Tekin Erer, On Yılın Mücadelesi, sf. 222 vd. 
     Metin Toker'e göre de "DP yöneticileri, özellikle Adnan Menderes, CHP'lilere nazaran daha büyük düşünmektedir ve daha geniş ufka sahiptirler." DP'nin Altın Yılları, sf.240 - 242 
     
     İKİ temel eğilim Bir yanda devletçi ve otarşik kendi yağıyla kavrulma politikalar... Öbür yanda liberal ve dışa açık politikalar... Bizde ve dünyada, uygulamalar kanıtlanmıştır ki, "muasır medeniyet"e giden yol, ikincisidir. 
     Hatta, belletilenlerin aksine, Atatürk döneminde de 1923 - 30 arasındaki liberal politikalar daha başarılıdır. 1930'dan sonra dünyadaki otarşik ve totaliter eğilime uygun olarak benimsenen siyasi ve iktisadi "devletçilik" o kadar başarılı değildir. Bkz. R. Owen, Şevket Pamuk, A History of Middle East Economies... sf. 14 vd. 
     Sayın Gürkan'ın bahsettiği başarılı ülkeler de "devletçilik" değil, dışa açık piyasa ekonomisi ve Avrupa Birliği küreselleşme politikalarıyla kalkınmışlardır. 
     Her iktidar gibi Menderes, Demirel ve Özal'ın da elbette hataları olmuştur. Ama, Türkiye'nin "G. Kore, İspanya, Yunanistan, Portekiz" düzeyine ulaşamamış olmasının önemli sebeplerinden biri, ağır devletçilik mirası ve bunun siyasi eylemleridir. Bugünkü krizin de önemli sebeplerinden biri özelleştirmenin yıllarca gecikmiş olmasıdır. 
     Doğrultuyu kaybetmeyelim Dışa açık piyasa ekonomisi 
     
     





'Sol' ekonomi 


Seçim 


Fark normal 


Buzlar erirken 


Kusur İnönü’de mi, yoksa Baykal’da mı 


Kara Çarşamba sonrası için notlar... 


Rota "sakin sular"... 


Kirliyle temiz 


Merkez Bankası Cumhuriyeti 


Hasan Ali Yücel 


Halkın denetimi için çare var 


AB de destek veriyor, ama... 


Hesap vermekten korkmayın 


Merkez Bankası'na başkan aranıyor 


İki bürokrat 


Bir dilekçe taslağı 


Tantan, gözden düşmek istiyorsa... 


Reislik elden gitti mi 


Önce günü kurtaralım sonra ne yapacağımızı tartışırız 


</TEXT>
</DOC>
