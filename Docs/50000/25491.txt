<DOC>
<DOCNO> 25491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/siyaset/siy06.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Bakanlık sayısı çok fazla 
</HEADLINE>
<TEXT>

     ÖNDER YILMAZ Ankara 

     MHP Genel Başkanı Devlet Bahçeli, devlet bakanlıkları sayısının en fazla uygulama bakanlığının yarısı kadar olmasını önerdi. 
     Bahçeli, Avrupa gezisinin son gününde bir grup gazeteciyle sohbet ederken, şöyle dedi 
     "17 uygulama bakanlığı, 17 devlet bakanlığı var. Bu çok fazla. Biz bunu hükümette söyledik. Ama koalisyon hükümetleri yapısı içinde kurum ve kuruluşlar şimdiye kadar belli oranlara göre dağılıma tabi tutulmuş. Ama bu yapının değişmesi lazım." Bahçeli, uygulanacak ekonomi programının Türkiye’nin de gerçeklerine uygun olması gerektiğine dikkat çekti. "Yoksa iki artı iki dörttür, diyebilirsiniz. Ancak matematiksel bir doğruyu çiftçiler veya diğer kesimler için uygulayamazsınız" diyen Bahçeli, Türkiye’de köylü ve çiftçilerin görmezden gelinemeyeceğini bildirdi. Bahçeli, "Türkiye’nin gerçeklerini bilmek durumundasınız" uyarısında bulundu. 
     Bir gazetecinin, "Sayın Derviş bu anlamda Türkiye’yi tanımıyor mu " sorusu üzerine Bahçeli, "Zamanla bazı gerçekleri görecek. Türkiye’yi gezdikçe, insanlar arasına girip onların sorunlarıyla yüz yüze geldikçe, bu gerçekleri görecektir" karşılığını verdi. 
     



 SİYASET 












</TEXT>
</DOC>
