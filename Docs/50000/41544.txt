<DOC>
<DOCNO> 41544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun03.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç seçimlerinde İşçi Partisi büyük oy kaybına uğradı 
</HEADLINE>
<TEXT>

     Norveç'te, 165 kişiden oluşan parlamentonun yeni üyelerini belirlemek için yapılan seçimlerde iktidardaki İşçi Partisi büyük oy kaybetti. 
     Devlet televizyonu NRK ve bağımsız TV2 televizyonunun, sandıkta oy kullananlardan örnekleme yoluyla seçerek yaptığı tahmini sonuçlara göre, 1997 yılında yüzde 35 oy alan İşçi Partisi bu seçimde 24.6 oy aldı. 
     Bu sonuçların doğrulanması, İşçi Partisi'nin 1909 yılından bu yana en kötü performansını sergilediği anlamına geliyor. 
     Tahmini sonuçlara göre, muhalefetteki Muhafazakar Parti ise 1997 yılındaki yüzde 14.3 olan oy oranını yüzde 21.4'e çıkardı. Seçimlerde, üç partili koalisyonun toplam 21.6, sağcı İlerlemeci Parti'nin yüzde 14.5, Sosyalist Sol'un yüzde 13.3 oy aldığı sanılırken, kalan oyların küçük partiler arasında paylaşılması bekleniyor. 
     İşçi Partisi lideri Thorbjoern Jagland, ilk tahmini sonuçların belli olmasından sonra yaptığı açıklamada, ''Bu ciddi bir yenilgi. Bu tüm parti için ciddi bir uyarı'' diye konuştu. 
     
     
     






</TEXT>
</DOC>
