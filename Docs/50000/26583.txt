<DOC>
<DOCNO> 26583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yasam/yas05.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebu Sayyaf KELLE KESTİ 
</HEADLINE>
<TEXT>

Filipinler’de aşırı dinci gerillalar, Guillermo Sobero adlı bir ABD’linin kafasını keserek Şakamız yok’ dedi 
     DIŞ HABERLER SERVİSİ 

     Terörizm, dün bir can daha aldı. Filipinler’de turistik bir adadan 24 kişiyi kaçıraran köktendinci Ebu Sayyaf gerillaları, uyarılarına kulak asmayan hükümete karşı korkunç bir eylem yaptı. 
     Haberi Bağımsızlık Günü’ kutlamaları sırasında, Hükümete bağımsızlık günü hediyesi gönderiyoruz’ sözleriyle açıklayan Ebu Sayyaf sözcüsü Ebu Sabaya, 27 Mayıs’ta kaçırdıkları rehinelerden ABD vatandaşı Guillermo Sobero’yu öldürdüklerini bildirdi. 
     
     Ortadan kaldırılacaklar’ 
     Mindanao Radyosu’na konuşan Ebu Sabaya, "Sobero’nun kellesini uçurduk. Diğerlerini kurtarmak için acele etseler iyi olur, yoksa hiç rehine kalmayacak" sözleriyle Filipinler Hükümeti’ne gözdağı verdi. 
     Haber geldiğinde Bağımsızlık Günü’ törenlerinde bulunan Devlet Başkanı Gloria Arroyo, derhal Bakanlar Kurulu’nu olağanüstü topladı. Arroyo’nun sözcüsü Rigoberto Tiglao, cinayet nedeniyle Zalim haydut çetesini ortadan kaldırma kararlılıklarının arttığını’ söylemekle yetindi. 
     
     ABD Düpedüz korkaklık 
     Bu arada ABD de, korkunç cinayeti sert bir dille kınadı. ABD’nin Manila Büyükelçiliği, "Masum bir kişinin öldürülmesi korkaklıktır. Örgüt, elindeki tüm masumları derhal ve şartsız serbest bırakmalıdır" açıklaması yaptı. 
     Ebu Sayaf gerillaları, müzakere heyetinde Malezyalı bir üyenin bulunmaması halinde tüm rehinelerin öldürüleceğini bildirmişti. Örgüt sazcüsü Ebu Sabaya, ayrıca, Basilan Adası’nda operasyonlar düzenleyen güvenlik güçlerinin çekilmesini de şart koşmuştu. 
     
     



 YAŞAM 


















</TEXT>
</DOC>
