<DOC>
<DOCNO> 43406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sondun15.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Afgan muhalefeti, ABD ile temas halinde... 
</HEADLINE>
<TEXT>

     Üst düzey bir Afgan muhalefet lideri,Taliban karşıtı Kuzey İttifakı'nın ABD yetkilileriyle temas halinde olduğunu bildirdi. 
     Salih Muhammed Recistani, ''İttifakın Dışişleri Bakanı Dr. Abdullah, bugün ABD yetkilileriyle temas halinde olduklarını söyledi'' dedi. 
     Şu anda Duşanbe'de bulunan, muhalefet ittifakının Moskova'daki askeri ataşesi Recistani ''kendisi bunu Pençşir vadisinde açıkladı'' diye konuştu. Recistani, Abdullah ile Savunma Bakanı General Muhammed Fehim'in Tacik yetkilileriyle görüşmek için Tacikistan'a gitmek istediklerini, ancak kötü hava koşulları yüzünden bunu hayata geçiremediklerini söyledi. 
     Afganistan'nın çok küçük bir bölümünü kontrolünde tutan muhalefet ittifakının dünkü açıklamasında, Taliban'a saldırma zamanının geldiği belirtilmişti. 






</TEXT>
</DOC>
