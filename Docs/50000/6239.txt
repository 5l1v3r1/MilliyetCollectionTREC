<DOC>
<DOCNO> 6239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yasam/yas05.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dilci bürokrat pavyoncu çıktı 
</HEADLINE>
<TEXT>

TDK’daki yolsuzluklarla ilgili gözaltına alınan Kurtçuoğlu, pavyonlarına Türkçe ad koymamış 
     TOLGA ŞARDAN 

     TÜRK Dil Kurumu’nda ortaya çıkarılan yolsuzluğun ardından gözaltına alınan sayman Mustafa Kurtçuoğlu’nun, başkentin büyük gazinolarından da üçünün gizli sahibi olduğu ortaya çıktı. Milliyet’in ele geçirdiği mal varlığı listesine göre, Maltepe’deki Paris ile Ulus’taki Kristal ve Canbek gazinoları ona ait. 
     
     Kıbrıs’ta fiesta 
     YAKLAŞIK bir trilyonu zimmetine geçirdiği iddia edilen Mustafa Kurtçuoğlu’nun, gözaltındaki sevgilisi Gülizar Metin ile hemen her hafta sonu Kıbrıs’a gittiği anlaşıldı. Kurtçuoğlu’nun Kıbrıs’taki kumarhanelerde yüklü miktarda para kaybettiği de öğrenildi. Kurtçuoğlu’nun belirlenebilen mal varlığı şöyle 
     
     Neler var, neler 
     KEÇİÖREN ve Etlik’te iki kahvehane, 30 milyarlık Opel Frontera marka Jeep, bir Megane Coupe ve bir Opel Astra. Etlik’te toplam 125 milyarlık inşa halinde üç daire, Alanya’da oğlu adına yazlık villa, Bodrum Yalıkavak’ta süper lüks iki villa, Keçiören’de 1000, Alanya’da da 630 metrekarelik arsa. 
     


 YAŞAM 


















</TEXT>
</DOC>
