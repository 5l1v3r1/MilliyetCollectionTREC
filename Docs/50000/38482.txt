<DOC>
<DOCNO> 38482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sontur05.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı hız yüzünden tren raylarına uçtu 
</HEADLINE>
<TEXT>

     Bakırköy ve Zeytinburnu'nda meydana gelen 2 ayrı trafik kazasında, 1 kişi öldü, 5 kişi yaralandı. 
     Hakkı Erdoğan'ın 30 kullandığı 34 LHH 70 plakalı otomobil, Florya mevkiinde sürücünün kontrolünü kaybetmesi sonucu yoldan çıkarak tren raylarına düştü. 
     Kazada hurda haline gelen araçtan yaralı olarak çıkartılan Erdoğan, kaldırıldığı İnternational Hospital'da yapılan tüm müdahalelere rağmen hayatını kaybetti. 
     Bu arada, E-5 Karayolu'ndan Topkapı istikametine gitmekte olan Tuncay Yılmaz yönetimindeki 34 ZF 9177 plakalı otomobil, aşırı hız nedeniyle önünde seyreden Hüseyin Öner'in idaresindeki 34 HD 669 plakalı araca çarptı. Çarpmanın etkisiyle bu araç kontrolden çıkarak bariyerlere saplanırken, Yılmaz'ın kullandığı otomobil de takla attı. 
     Kazada, sürücü Yılmaz, yanında bulunan Ertuğrul Çavuşoğlu, Murat Gezer ve Murat Yıldız ile diğer aracın sürücüsü Öner'in eşi Fatma Öner yaralandılar. 
     Yaralılar, çeşitli hastanelere kaldırılarak tedavi altına alındılar. Polis yetkilileri, kazaya neden olan sürücü Tuncay Yılmaz'ın alkollü araç kullandığının belirlendiğini kaydederek, olayla ilgili soruşturmanın sürdürüldüğünü bildirdiler. 
     
     







</TEXT>
</DOC>
