<DOC>
<DOCNO> 21598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sonspo11.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolcular Derneği'nden Kulüpler Birliği'ne sert tepki 
</HEADLINE>
<TEXT>

     Profesyonel Futbolcular Derneği PFD , Kulüpler Birliği'nin, yabancı futbolcu sınırlandırılmasının kaldırılması önerisine tepki gösterdi. 
     PFD Başkanı Turgay Şeren, yaptığı yazılı açıklamada, Kulüpler Birliği Başkanı İlhan Cavcav ve Gaziantepspor Kulübü Başkanı Celal Doğan'ın Türk futbolunu katledecek bir öneriyi, Futbol Federasyonu'ndan gerçekleştirmesini isteyeceklerini gazetelerden okuduğunu ifade ederek, ''Eğer Futbol Federasyonu, kulüplerin değil, bir-iki başkanın arzusunu yerine getirmek uğruna bu sınırlandırmayı kaldırırsa, Türk futboluna ihanete ortak olur'' dedi. 
     Türkiye'nin ekonomik sıkıntı içinde olduğu bir dönemde, yabancı oyuncu sınırlandırmasının kaldırılmasının istendiğini kaydeden Şeren, ''Birinci Lig kulüplerimizden hangisi bu yıl 5 artı 1 kuralını uyguladı. Çünkü paraları yok. Demek ki bazı kulüp başkanlarının menfaatleri yabancı oyuncu sınırlandırmasının kaldırılmasında'' görüşünü dile getirdi. 






</TEXT>
</DOC>
