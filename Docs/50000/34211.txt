<DOC>
<DOCNO> 34211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/guncel/gun01.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk’ün Fikriye ile evlendiğini öne süren Yazar Topuz’a tarihçiler tepki gösterdi 
</HEADLINE>
<TEXT>
Tarih kayıt ister’ 
Tunçay Söylenenler palavra. Kanıt lazım. Ortaylı Bilgi ne kadar doğru bilmiyorum. Kılıçbay Kuşku duyuyorum. Yakıştırma... 
     BELMA AKÇURA 

     Araştırmacı - yazar Hıfzı Topuz’un, Atatürk’ün, Cumhuriyet’in kuruluş yıllarının en önemli kadınlarından biri olan Fikriye ile evlendiğini öne sürmesine tarihçilerin tepkisi sürüyor. Ünlü tarihçi Cemal Kutay’ın "Fikriye Atatürk’ün manevi kızıydı. Onunla imam nik hı kıydığını söylemek için utanmak lazım" sözlerinden sonra Hıfzı Topuz’un açıklamasını tarihçiler Mete Tunçay, İlber Oltaylı ve Mehmet Ali Kılıçbay da gerçekçi bulmadı. 
     
     İmam kıydım derse olur 
     Mete Tunçay Bu, muhtemelen palavra bir şeydir. Atatürk’ün çevresi onları evli biliyordu’ demek kanıt olmaz. Kayıt göstermek lazım. Mustafa Kemal’in Latife Hanım’la evliliği bile Medeni Kanun öncesinde idi. Onun için de boşandığını tebliğ etti. Ama bir imam çıkar da, anısında Ben onların nik hını kıydım’ derse olur. 
     
     Tarihçiler ilgilensin 
     İlber Ortaylı Tarihi tarihçilere bırakmak lazım. Bu bilgi ne kadar doğru bilmiyorum. Zaten ben de tarihin bu yanıyla ilgilenmiyorum. Fikriye Hanım’ın Atatürk’ün manevi kızı olduğu yönündeki açıklamalar da doğru değil. Mustafa Kemal, Fikriye Hanım ile iki yıl aynı evde yaşadı. 
     Ali Kılıçbay Topuz’un bu açıklamasından kuşku duyuyorum. Mustafa Kemal’in bütün geçmişine, icraatına, din karşısındaki tavrına ve tutumuna bakarak söylüyorum imam nik hı kıymasını hiçbir şekilde olanaklı görmüyorum. Bunun bir yakıştırma olduğunu düşünüyorum. Ancak Topuz, belgesiz çalışmaz. Belgelerin üzerinde analiz yapıp ne kadar gerçek olduğuna bakmak lazım. 
     
     Söze itibar yok 
     Tarih sözlü tanıklıklara itibar etmez. Sözlü bilgi çok az kullanılır. Tarihçiler bu olayı daha önce duymuş olsa bile, belgeleyemedikleri için itibar etmemişlerdir. Bilgi ve belge olsa kullanılırdı. İmam nik hının kaydı olmaz, ama şeriye siciline kaydedilmiş olması gerekir. Hukuki sonuçlar doğurabilmesi için kaydedilmesi lazım. Topuz’un açıklamaları Atatürk’ün hayatına uymuyor. 
     



 GÜNCEL 


















</TEXT>
</DOC>
