<DOC>
<DOCNO> 34164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sontur05.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğrenciler...Vakıf üniversitelerinin fiyatları için tıklayın 
</HEADLINE>
<TEXT>

     Vakıf üniversitelerinin 2001-2002 öğretim fiyatları, meslek yüksekokullarında yıllık 2 bin dolara kadar düşerken, fakültelerde 11 bin 500 dolara ulaşıyor. 
     Fiyatlarını döviz cinsinden belirleyen vakıf üniversitelerinin tıp ve mühendislik fakültelerinde okumanın bedeli, diğer bölümlere göre daha yüksek tutuyor. 
     2001-2002 öğretim yılında toplam 24 bin 847 öğrenci alacak olan vakıf üniversitelerinden bazıları, ekonomik kriz nedeniyle döviz fiyatlarının yükselmesinden dolayı ücretleri artırmadı. Ancak fiyatlar ABD doları bazında belirlendiği için bu üniversitelerin gelir kayıpları olmadı. 
     
     Fiyatlarını dolar bazında sınırladılar 
     2001 Yükseköğretim Programları ve Kontenjanları Kılavuzu'nda yer alan bilgilere göre, öğretim fiyatını dolar bazında belirleyen Başkent Üniversitesi, bu yıl fiyatını artırmadı. Başkent Üniversitesi öğretim fiyatı artışlarının, her yıl bir önceki yıla göre yüzde 7.5 ile sınırlı olacağını duyurdu. 
     Bilkent Üniversitesi ise geçen yıl, öğretim fiyatı artışlarının her yıl bir önceki yıla göre dolar bazında yüzde 5 olacağını açıklamasına karşın, bu yıl bu rakamı yüzde 7'ye çıkardı. 
     Kültür Üniversitesi ile Haliç Üniversitesi de fiyat artışlarının, her yıl bir önceki yıla göre dolar bazında yüzde 5 olacağını açıkladılar. 
     Bu arada, Çankaya Üniversitesi, geçen yıl fiyat artışını her yıl bir önceki yıla göre en fazla yüzde 5 ile sınırlı tutacağını bildirmesine karşın, bu yıl kılavuzda buna ilişkin bir açıklama yapmadı. 
     Öğretim fiyatını 7 bin dolar olarak belirleyen Bahçeşehir Üniversitesi, bu fiyatı öğrenci mezun oluncaya kadar sabitledi. Bahçeşehir Üniversitesi geçen yıl da fiyatını 7 bin dolar olarak belirlemişti. 
     Maltepe Üniversitesi ise fiyatını Türk lirası cinsinden belirleyen tek üniversite oldu. 
     Doğuş Üniversitesi, not ortalamaları 4.00 üzerinden 3.00 ve daha yüksek olan öğrencilere yüzde 10 ile yüzde 100 arasındaki oranlarda indirim uygulayacağını bildirdi. 
     Üniversiteler, mevzuat gereği, öğretim ücretlerini en az 2 taksitte alıyor. Bazı üniversiteler daha fazla sayıda taksit yapabiliyor. 
     
     Fiyatlar 
     Vakıf üniversitelerinin fiyatları şöyle 
     
     BAHÇEŞEHİR ÜNİVERSİTESİ İngilizce hazırlık sınıfı ve meslek yüksekokulu için KDV hariç 7 bin dolar, tüm lisans programları için ise 7 bin 500 dolar. Öğrenci, mezun oluncaya kadar aynı ücreti ödeyecek. 
     BAŞKENT ÜNİVERSİTESİ Bütün programlar için 5 bin dolar. Artışlar,her yıl bir önceki yıla göre dolar bazında yüzde 7.5 olacak. 
     BİLKENT ÜNİVERSİTESİ Bütün programlar için yıllık 6 bin ABD doları. Artışlar, dolar bazında yüzde 7 ile sınırlı tutulacak. 
     ÇAĞ ÜNİVERSİTESİ Hazırlık sınıfı ve tüm bölümler için KDV hariç 5 bin dolar. 
     ÇANKAYA ÜNİVERSİTESİ tüm bölümler ve hazırlık sınıfı için KDV hariç 4 bin 857 dolar. 
     DOĞUŞ ÜNİVERSİTESİ Öğretim dili İngilizce olan lisans programları ve İngilizce hazırlık sınıfı için 6 bin 500 dolar, öğretim dili Türkçe olan lisans programları için 5 bin 500 dolar, meslek yüksekokulu programları için 5 bin dolar. 
     Her yıl akademik değerlendirmeye göre genel ağırlıklı not ortalaması 4.00 üzerinden 3.00 ve üstünde olan öğrencilere, o yılı izleyen öğretim yılı ücretinden akademik yılın başında ilan edilen kriterlere göre yüzde 10 ila yüzde 100 arasında indirim yapılacak. 
     İSTANBUL BİLGİ ÜNİVERSİTESİ İktisadi ve İdari Bilimler Fakültesi'ne bağlı tüm bölümler için 7 bin 385 dolar, hazırlık sınıfı ve diğer bölümler için 7 bin 50 dolar. 
     İSTANBUL KÜLTÜR ÜNİVERSİTESİ Mühendislik-Mimarlık fakültesi bölümlerinde ve hazırlık sınıfında 7 bin dolar, diğer fakültelerin bölümleri ve hazırlık sınıflarında 6 bin 750 dolar. Meslek yüksekokullarının bütün programları ve isteğe bağlı hazırlık sınıfları için 5 bin 500 dolar. Öğretim ücreti artışları, ABD doları cinsinden yüzde 5'ten fazla olamayacak. 
     KADİR HAS ÜNİVERSİTESİ Tıp fakültesi için 11 bin dolar, Fen-Edebiyat Fakültesi için 6 bin dolar, Mühendislik Fakültesi için 6 bin 500 dolar, İktisadi ve İdari Bilimler Fakültesi için 5 bin 500 dolar, İngilizce hazırlık sınıfları için 5 bin dolar, Florance Nightingale Hastanesi Hemşirelik Yüksekokulu, Teknik Bilimler Meslek Yüksekokulu, Sağlık Bilimleri Meslek Yüksekokulu ve Sosyal Bilimler Meslek Yüksekokulu programları için 4 bin ABD doları. 
     YEDİTEPE ÜNİVERSİTESİ Diş Hekimliği Fakültesi 11 250, Fen - Edebiyat Fakültesi 5 400, Güzel Sanatlar Fakültesi 5 400, Hukuk Fakültesi 5 400, İktisadi ve İdari Bilimler Fakültesi 5 400, İletişim Fakültesi 5 400, Mühendislik - Mimarlık Fakültesi 6 750, Tıp Fakültesi 9 000, Yabancı Diller Meslek Yüksekokulu 4 950, Meslek Yüksekokulu 4 950, Hazırlık Okulu 4 950, Fen Bilimleri Enstitüsü 3 500, Sağlık Bilimleri Enstitüsü 13 500, Sosyal Bilimler Enstitüsü 4 050 
     ATILIM ÜNİVERSİTESİ Yıllık öğretim ücreti, ulaşım ücreti de dahil olmak üzere hazırlık sınıfı ve diğer tüm bölümler için KDV dahil 5 bin 500 dolar. 
     BEYKENT ÜNİVERSİTESİ Tüm bölümler ve hazırlık sınıfı için KDV dahil 3 bin 500 İngiliz sterlini. 
     HALİÇ ÜNİVERSİTESİ Hemşirelik Yüksekokulu için 2 bin dolar, İngilizce hazırlık sınıfı, Konservatuvar Türk Musikisi ve Tiyatro bölümleri ile Amerikan Kültürü ve Edebiyatı ve Psikoloji bölümleri için 4 bin dolar, Moleküler Biyoloji ve Genetik Bölümü, İç Mimarlık ve Mimarlık, İşletme Türkçe , Turizm İşletmeciliği bölümleri için 5 bin dolar, Bilgisayar Mühendisliği ve İşletme İngilizce bölümleri için 6 bin dolar. Öğretim ücreti artışları dolar bazında yüzde 5 ile sınırlandı. 
     IŞIK ÜNİVERSİTESİ Tüm bölümler ve İngilizce hazırlık sınıfı için KDV hariç 7 bin dolar. 
     KOÇ ÜNİVERSİTESİ Mühendislik Fakültesi 11 bin 500 dolar, diğer bütün programlar ve hazırlık sınıfları için 11 bin dolar. Sağlık Yüksekokulu ise 3 bin dolar. 
     MALTEPE ÜNİVERSİTESİ Tıp fakültesi KDV hariç 12.5 milyar lira, Hukuk, Fen-Edebiyat, Mühendislik-Mimarlık, İletişim, İktisadi ve İdariBilimler fakülteleri KDV hariç 7.5 milyar lira, Meslek Yüksekokulu ve tüm bölümlerin hazırlık sınıfları KDV hariç 6.5 milyar lira. 
     SABANCI ÜNİVERSİTESİ Üniversitedeki tüm programlar için KDV hariç 8 bin 200 dolar. 
     İZMİR EKONOMİ ÜNİVERSİTESİ Tüm programlar için KDV hariç 5 bin 500 dolar. 
     
     KKTC'deki üniversiteler... 
     KKTC'deki bazı üniversiteler ödeme koşullarını kolaylaştırıcı imkanlar sunuyor. KKTC'deki üniversitelerin fiyatları da şöyle 
     DOĞU AKDENİZ ÜNİVERSİTESİ Tıp fakültesi için 8 bin 650 dolar, diğer tüm bölümler için 3 bin 700 dolar. Fiyatlara yüzde 3 oranında KDV ücreti eklenecek. Ayrıca, Öğrenci Etkinlikleri Fonu için 15 dolar. 
     GİRNE AMERİKAN ÜNİVERSİTESİ İngilizce hazırlık programı için 3 bin 500 dolar, fakülteler 4 bin dolar, meslek yüksekokulu 3 bin 500 dolar. Fiyatlara yüzde 3 KDV oranı eklenecek. 
     LEFKE AVRUPA ÜNİVERSİTESİ Tüm programlar ve hazırlık okulu için 3 bin 240 dolar. 
     ULUSLARARASI KIBRIS ÜNİVERSİTESİ İngilizce hazırlık okulu için 3 bin 450 dolar, meslek yüksekokulu ve fakülteler için 3 bin 700 dolar. Bu fiyatlara yüzde 3 KDV ve toplam 75 dolar kayıt ücreti ile Öğrenci Etkinlikleri Fonu ücreti eklenecek. 
     YAKIN DOĞU ÜNİVERSİTESİ Hukuk Fakültesi ile Denizcilik Fakültesi 4 bin 250 dolar. Bu fakülteler dışındaki bölümler ile İngilizce hazırlık programı için 3 bin 700 dolar. 






</TEXT>
</DOC>
