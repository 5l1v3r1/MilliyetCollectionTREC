<DOC>
<DOCNO> 12455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/guncel/gun04.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Gözaltından sağ çıkamadı 
</HEADLINE>
<TEXT>

Asım Ceylan adlı vatandaşın karakolda ölmesi üzerine halk olayı protesto ederek çelenk bıraktı 
     ULAŞ ÖZDEMİR Trabzon DHA 

     Trabzon'un Çömlekçi Mahallesi'nde önceki gece gözaltına alındıktan sonra yaşamını kaybeden kafeterya sahibi, Asım Ceylan'ın polis dayağı sonucu öldüğü öne sürüldü. Olay tepki gösteren Ceylan'ın yakınları, Çömlekçi Caddesi'ni ulaşıma kapatarak, "Polise bir şehit daha verdik" yazılı siyah çelenk bıraktılar. 
     İddiaya göre önceki gün saat 23.30 sıralarında Çömlekçi mahallesinde bulunan Ceylan Cafe önünde üç el ateş edildi. Sokağa çıkan Asım Ceylan, bağırmaya başlayınca polisler, Ceylan'ı gözaltına almak istedi ve ellerini kelepçeledikten sonra döverek polis otosuna bindirdi. Ancak, karakolda fenalaşan Ceylan öldü. Trabzon Numune Hastanesi'ndeki ölüm raporunda darp izleri olduğu saptandı. 
     Ceylan'ın yeğeni Selami Ceylan, "Dayımı kelepçeleyip yere yatırdılar, dövmeye devam ettiler. Üç polis tekme - tokat acımasızca vurdu. Karşı koyunca benim de başıma telsizi indirdiler" dedi. 
     Olayı protesto eden 150 kişilik grubun kurduğu barikat, emniyet müdürünün gelmesiyle kaldırıldı. 
     Trabzon Emniyet Müdürü İsmail Güzeldemirci "suçlular cezalandırılacak" dedi. Trabzon Cumhuriyet Savcılığı da, olayla ilgili soruşturma başlattı. 
     


 GÜNCEL 


















</TEXT>
</DOC>
