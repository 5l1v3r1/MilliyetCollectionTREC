<DOC>
<DOCNO> 16335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun05.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu doktoru kim muayene edecek 
</HEADLINE>
<TEXT>

Diyarbakır’dan sevk edilen hastanın tedavisini "Türkçe bilmediği için" kestiği öne sürülen Dr. Töral, "Gündem saptırılmak isteniyor" dedi 
     YILDIZ YAZICIOĞLU, MESUT HASAN BENLİ Ankara 

     İşitme kaybı ve baş dönmesi şikayetiyle Diyarbakır’dan Ankara’ya sevk edilen Mekiye Polat’ın tedavisini, "Türkçe bilmediği için" kestiği yolunda rapor veren Dr. İlker Töral, kendisine yöneltilen suçlamaları reddederek, "Kesinlikle ayrımcılık yapmadım" dedi. 
     Muayenehanesinde Milliyet’in sorularını yanıtlayan Töral, olayın ortaya çıkmasının ve kendisinin "Kürtçe karşıtı" gösterilmesinin ardında, ekonomik programın dün açıklanmasının yattığını iddia etti. Töral şöyle konuştu "Suçlamaların arkasında politik bir durum olduğunu düşünyorum. Ve şunları sormak istiyorum. Ekonomik programın açıklandığı gün, acaba halkın tüm kesimlerinin sırtına binecek olan yük gözden kaçırılmak mı isteniyor Kürtçe’ye ilişkin tartışmaları yeniden gündeme getirmek için kullanılıyor muyum 
     Hasta Polat’a yapılan işitme testinin tercüman aracılığıyla tekrarlanması anlamsızdı. Hastaya ve yakınına, memleketinize dönün, elimizdeki test sonucu sağlıksız’ önerisi getirdim. Çünkü Diyarbakır’da Kürtçe bilen odyolog bulunma ihtimalinin daha yüksek olduğunu düşündüm." 
     Doktor İlker Töral olayın araştırılması için dün sabah Ankara Tabip Odası’na ATO şahsen başvurduğunu da açıklarken, Çalışma ve Sosyal Güvenlik Bakanı Yaşar Okuyan tarafından hakkında soruşturma açılmasını memnuniyetle karşıladığını belirtti. 
     
Sicili temiz çıktı’      ATO Genel Sekreteri Tufan Kaan da, "Töral, odamızca daha önce herhangi bir kınama veya uyarı cezası almamıştır... Eğer olayda doktorun hatası söz konusuysa, bir yıla kadar meslekten men cezası gündeme gelecek" dedi. 
     
DİLE TAKILAN’ tedaviye soruşturmaHAKAN ŞANLITÜRK Ankara 
     SSK Eğitim Hastanesi doktoru İlker Töral’ın Diyarbakır’dan Ankara’ya gelen Mekiye Polat’ı "Türkçe bilmediği" gerekçesiyle tedavi etmemesi, Çalışma ve Sosyal Güvenlik Bakanı Yaşar Okuyan’ı harekete geçirdi. 
     Doktorla ilgili soruşturma başlatan Okuyan, Milliyet’e yaptığı açıklamada, olayı iki yönlü değerlendirdiğini söyledi. Muayenenin işitmeyle ilgili olmasının teknik zorunluluk getirdiğini ifade eden Okuyan, "Doktorun yaptığı, tıbbi açıdan bakınca doğru" dedi. 
     Olayı, medyaya yansıyan haberlere göre değerlendirdiğini ve müfettişlerin teftişi sonrası nihai kararın verileceğini anlatan Okuyan, "Ancak hastanın da mutlaka muayene edilmesi gerekirdi" görüşünü savundu. Okuyan şöyle konuştu "Tamam, teknik açıdan bir mecburiyet var. Ancak, bu kadın nereye gidecek Sonuçta muayene edilmesi gerekirdi. Tam anlamıyla sağlıklı olmasa da, imkanlar dahilinde bu muayenenin yapılması gerektiğini düşünüyorum. Doktor usulen hatalı. Hastaya biraz daha mesai harcayarak tedaviyi gerçekleştirmeliydi." 
     


 GÜNCEL 

































</TEXT>
</DOC>
