<DOC>
<DOCNO> 19016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sonspo04.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'un Brezilyalıları imza attı 
</HEADLINE>
<TEXT>

     Trabzonspor, İstanbul'a dün getirdiği Brezilyalı 4 futbolcu ile ikişer yıllık sözleşme imzaladı. Brezilya'nın Olaria takımında oynayan forvet Robson Da Silva 22 , orta saha oyuncuları Marco Prazeres 24 ve Marcia Jarro 20 ile Friburgaense takımından orta saha oyuncusu Swisso Eduardo 23 bugün Kartal'daki Trabzonspor Mehmet Ali Yılmaz Tesisleri'nde kendilerini 2'şer yıllığına Bordo-mavili renklere bağlayan sözleşmeye imza attılar. 
     Sözleşme öncesinde Trabzonspor forması giyen 4 futbolcu, ardından basın mensuplarının isteği üzerine kemençe eşliğinde horon teptiler. Trabzonspor Kulübü Başkan Yardımcısı Ahmet Kul Geçmişte yapılan yanlış bildikleri şeyleri, yönetim olarak yapmama durumunda olduklarını belirterek, ''Kulübün olanakları ölçüsünde transferleri gerçekleştireceğiz. Ayağımızı yorganımıza göre uzatacağız'' dedi. 
     Transfere bu nedenle Türkiye'deki tüm takımlardan önce başladıklarını vurgulayan Kul, şunları söyledi 
     ''En iyiyi en ucuza alma düşüncesi ile yola çıktık ve futbolcunun aynı takımdan olmasına çaba gösterdik. Brezilya'da futbol çok ileri. Futbol anlayışları, çalışkanlıkları, sadakatleri belli. Galatasaray'daki Brezilyalı futbolcular yedek kalıyor, ama problemleri az. Fiyatla kaliteyi bir arada tutmak için çalıştık. Transferlerimizin en yaşlısı 24 yaşında. Geleceğe dönük transferler yaparak 3 oyuncuyu aynı takımdan aldık.'' 







</TEXT>
</DOC>
