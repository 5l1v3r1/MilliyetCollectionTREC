<DOC>
<DOCNO> 43340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/spor/bana.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     RÜŞTÜ FENERBAHÇE 
     Zor geçen Yozgatspor maçında galibiyetin en önemli mimarı oldu. En az üç mutlak gol pozisyonunda yaptığı inanılmaz kurtarışlarla ayakta alkışlandı. Fenerbahçe’yi beklenmedik bir felaketin önünden çekip kurtardı, Saracoğlu serisinin devamını sağladı. 
     
     BUSHİ İSTANBULSPOR 
     Rakibin tüm önlemlerinden kurnazlığı ile sıyrılıp topla buluşuyor. İki ayağını sağlam basıyor, iyi kullanıyor. Yumuşak, kıvrak ve çabuk stiliyle Beşiktaş savunmasını perişan etti. Attığı nefis golün dışında direkten dönen şutu şanssızlığıydı. 
     
     YOULA GENÇLERBİRLİĞİ 
     Etkili, fırsatçı, süratli yapısıyla Kocaelispor karşısında takımına hayat verdi. Şutları ve deparlarıyla parladı. Geçtiğimiz hafta Ankaragücü önünde ortaya koyduğu süper oyunu tekrarladı, bu yıl adından çok sık söz ettireceğini kanıtladı. 
     
     MURAT İSTANBULSPOR 
     Beşiktaş önünde takımının balans ayarını çok iyi yaptı. Savunma - hücum görevlerini eksiksiz bir şekilde yerine getirdi. Oyunun en dinamik, en yaratıcı adamıydı. Orta alanda ustaca oynadı, tükenmek bilmeyen enerjisi ile arkadaşlarına sayısız pozisyon yarattı. 
     
     HAFTANIN KARMASI 

</TEXT>
</DOC>
