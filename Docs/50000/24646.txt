<DOC>
<DOCNO> 24646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/okur.html </URL>
<DATE> 2001/06/02/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bitmeyen oyun... 
</HEADLINE>
<TEXT>

     Bu maç başka... Patron Galatasaraylı... 
     Oyuncular, iki ayrı grup... 
     Önce Ankaralı doktorlar... Arkasından Fenerbahçeli oyuncular 
     Sakın ha Sahada oynayanları kastettiğimizi sanmayın... 
     Bilen biliyor, biz manipülatör oyunculardan söz ediyoruz. 
     Yasak geliyor gelmesine de, takan kim 
     Nafile 
     Oyun hiç bitmeden sürüyor. Hal böyle olunca yatırımcıların kafası karıştıkça karışıyor. 
     Hisseler bir bakıyorsunuz tavana vuruyor, bir bakıyorsunuz balon gibi sönüyor. 
     Heyhat, gemisini kurtaran kaptan oluyor. 
     Bilançoya bakınca işin doğrusu eğrisi ne, düşünüp duruyorsunuz. 
     Konumuz, Sezginler Gıda... Ne oluyor diye merak ediyorsanız, sözümüz olamaz... 
     Çünkü karar verme hakkı sizin. 
     Ancak şirketler halka açıksa sorumluluk ağır. Atılan her adım izlenecek, yapılan her anlaşma takip edilecek. 
     Sezginler Gıda'nın Yönetim Kurulu Başkanı Sezgin Elmas, sıkı "cimbomlu". Oğlu Burak Elmas Galatasaray Kulübü'nün yöneticilerinden birisi. Ayrıca Başkan Faruk Süren'in damadı. 
     Bizim derdimiz ise şirketin yaptığı yatırımlar cephesindeki gelişmeler. 
     Bakın, 6 Haziran 2000 tarihinde İMKB'nin sitesinde yayımlanan bir haber. Deniliyor ki 
     "Şirketimiz ortakları, Sezginler Holding AŞ, Sezgin Elmas, Saniye Elmas ve Burak Elmas ile dünyanın tanınmış alkollü içki üreticilerinden birisi olan ve Chivas Regal, Rown Roya, Passport Scotch, Perrierjouet, Cordon Rouge, Olmeca markalarını üreten Seagram International BV arasında alkollü içki satış ve dağıtımı konusunda bir ortaklık kurulmasına dair anlaşma yapılmıştır. Kurulacak olan bu ortaklığın lojistik dağıtım ve sevkiyatı şirketimiz tarafından gerçekleştirilecektir." 
     
Kaç para      Bu haberi okuyunca ne dersiniz 
     "Güzel iş, yahu kaça anlaştılar, bu iş için nasıl bir strateji izlenecek " diye kendi kendinize sormaz mısınız 
     Biz de bir yıl önce yapılan bu anlaşmanın meyveleri ne oldu diye sorup soruşturuyoruz. 
     Sonuç yok Anlaşmanın da, işin de içeriği konusunda kimsenin bilgilendiğini sanmıyoruz. Fakat borsada oynayan oyunu izleyince şaşırıp kalıyoruz. 
     Halka açık bir şirket ile ilgili yapılan anlaşmalara bağlı bilgilerin açıklanması gerekmiyor mu Biliyoruz ki, Sezginler büyük bir dağıtım ağına sahip. İşi sıkı tutuyor, asla şirkete bir söz söyleyemeyiz. Ama son bir ayda bu şirketteki hareketlere bakınca da "ne oluyor " demekten kendimizi alamıyoruz. 
     
Bol gol      Hani "Bakan Yüksel Yalova" krizi yaşanıyordu ya borsa endeksi sendelemişti, panik satışlar gelmişti. Fakat bu oyuncuyu hiçbir şey sendeletmiyor. Aracı kurumlarla anlaşmış, operasyon devam ediyor. Acaba o gün ikinci seansta müşteri emri kabul etmeyip sadece bu oyuncuya çalışan aracı kurum hangi kurum 
     Biz, şu soruyu İMKB Gözetim Müdürlüğü'ne soruyoruz, bu kadarı olmaz. 
     Sadece Sezginler Gıda yok ki, işte Yasaş, İşte Metemteks... 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
