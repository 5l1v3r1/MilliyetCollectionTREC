<DOC>
<DOCNO> 32213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko03.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce denetim, sonra kredi 
</HEADLINE>
<TEXT>

     MUSTAFA ÖZYÜREK 

     Bankacılık sektörünün sorunları ve sistemi iyileştirmeye dönük önlemler ekonomik programın temelini oluşturuyor. Birikmiş görev zararları, taahhütlerini yerine getirmek için astronomik faizle borç almaları kamu bankalarını çökertti. Şimdi Hazine, görev zararları için Hazine bonosu vermek suretiyle bu bankaları rahatlatmaya çalışıyor. 
     Kamu bankalarının içini boşaltan bir başka uygulama ise, siyasi baskılar sonucu yeterli teminat alınmadan verilen kredilerin geri dönmemesi. Fona devredilen bankaların içinin boşaltılması yolu da banka sahiplerinin şirketlerine veya yakınlarına açılan ve tahsil olanağı kalmayan batık krediler. 
     
     Denetim zorunlu 
     Müşterilere kredi açılırken yeterli denetim düzeni kurulmadığı için kötü niyetli yöneticiler bankaların batmasına neden oldular. 
     Bankalarda kredi açılacak firmanın gerçek durumu ancak dış denetimle sağlanabilir. Banka yönetiminden talimat almayan bağımsız denetçilerin verecekleri raporlar durumu sağlıklı olarak ortaya koyabilir. 
     18 Haziran 1999 gün ve 4389 sayılı Bankalar Kanunu’nun 11’inci maddesinde de kredi açılacak firmaların hesap durumlarının TÜRMOB’dan yetki almış mali müşavirlerce denetlenmesi şart koşulmuştur. 
     BBDK, 27 Haziran 2001 tarihinde yayımladığı tebliğ ile kredi verilecek müşterilerin hesap durumu belgelerinin TÜRMOB’dan ruhsat almış mali müşavirlerce denetlenmesi zorunluluğunu getirmiştir. 
     Ancak BBDK yetkisini hesap durumu belgesi incelenecek kredi tutarını 2 trilyon gibi astronomik bir miktarda belirlemiştir. Bu tutarın yüksekliği bankalardaki kredi ilişkilerinin şeffaflaştırılması, bir anlamda kamu fonu olan banka kaynaklarının batık krediye dönüşmemesi için kanun koyucunun öngördüğü denetim düzenini geçersiz hale getirmektedir. 
     Hazine Müsteşarlığı Mayıs 1995’te yayımladığı tebliğde 30 milyarı geçen kredi taleplerinin denetlenmesi şartını getirmişti. 1995 yılından bugüne yaşanan enflasyon oranları dikkate alınarak bir miktar saptanması gerekirken BBDK, sistemin işlerliğini olanaksız kılan bir miktar belirlemiştir. 
     Bankacılık sisteminin öz kaynağını kaybeden bankalardan ayıklanması, gerçek bir güven müessesi olan bankaların kaynaklarının batık kredilere dönüşmemesi için çaba harcayan BBDK’nın kredi ilişkilerinin sağlıklı yürütülmesi için şart olan mali müşavir denetimine işlerlik kazandıracak düzenlemeleri gecikmeden yapması beklenir. 
     Çağdaş ülkelerde, gerek kamu harcamalarının gerekse banka kaynaklarının kullanımında saydamlığın sağlanmasına büyük önem verilmektedir. Saydamlığı sağlamanın yolu bağımsız denetçilerin denetiminden geçmektedir. Bankalar Kanunu’ndaki yasaklamalar nedeniyle bankaların müşterilerine açtıkları krediler ve bu kredilerin güvenceleri kamuoyunun bilgisi dışında kalmaktadır. Bankalar Kanunu kredi ilişkilerini şeffaflaştıracak bir düzenleme getirmişken, bu düzeni işlemez hale getirmek sadece ve sadece kötü niyetli bankacıların işini kolaylaştırır. 
     
Verginin adaleti yokMüteahhitin aylık vergisi 134 milyon, işçininki 88 milyon 
     Türkiye, IMF ve Dünya Bankası desteğiyle ekonomik krizden çıkmaya çalışırken, en önemli kaynağı olması gereken vergide istediği sonucu bir türlü alamıyor. 2001 yılı vergi beyannamelerine göre günde milyarlar kazananların aylık ortalama gelirleri sadece 265 milyon, aylık vergileri de 73 milyon lira. 
     
     Zenginler az ödüyor 
     İşadamlarının, serbest meslek erbabı ve sanatçıların beyanlarına göre, bu kesimin ortalama yıllık geliri 3.2 milyar, ortalama vergisi de 877.2 milyon lirada kalıyor. Yani bu kişiler, ayda ortalama 265 milyon kazanıp, ayda 73 milyon lira vergi ödüyor. Beyannamelere bakılırsa, ayda 284 milyon kazanan kuyumcular 68 milyon lira, lüks villalar yapıp satarak ayda 134 milyon kazanan müteahhitler 33 milyon lira vergi ödüyorlar. 
     Buna karşılık asgari ücretlinin aylık vergisi 15.2 milyon, kamuda düşük ücretli bir işçinin 88 milyon, yüksek ücretlilerin ise 150 - 200 milyon lira. 
     
Kim ne kazanıyor, ne ödüyor Meslek Grubu Sayısı Ort.Gelir bin TL Ort. Vergi bin TL Akaryakıt ticareti 1.291 819.278 258.705 Altın imalat ve tic 8.372 284.421 68.139 Ayakkabı imali 3.623 174.031 38.130 Ayakkabı toptan-perakende 7.241 158.127 35.293 Bakkaliye ve süpermarket 58.969 152.090 31.223 Bina inşaat 72 134.689 33.400 Oteller-moteller 2.198 256.286 66.168 Deterjan san. imalat 42 1.341.103 497.394 Deterjan san. ticaret 3.898 98.399 21.328 Demir çelik ticaret 1.152 468.030 133.043 Demir çelik imalat 1.945 300.472 77.710 Deri imal edenler 770 166.359 37.560 Eczaneler 10.995 831.400 238.688 Ecza ve ilaç depoları 120 1.619.013 635.042 Elektrikli ev alet. İmalat 1.408 252.058 63.066 Elekt.ev alet. toptan-per. 8.350 238.563 61.621 Avukatlar 16.879 440.912 131.456 Diş hekimleri 5.968 198.248 44.827 Diş protez ve laboratuvarları 754 146.005 31.005 Doktorlar 10.129 308.614 85.172 Mimar-mühendis 5.178 452.185 133.502 Noterler 589 5.027.547 1.900.958 Seyahat ve turizm işletmeleri 3.480 196.965 50.202 Toprak sanayi 528 208.218 48.146 Un imali ve satışı 602 195.841 45.048 Mensucat san. Kumaş 445 305.104 77.482 Mobilya ağaç 21.591 161.255 35.397 Lokantalar 23.231 144.770 33.339 İnşaat malz. toptan-perakende 9.268 227.433 56.311 İnşaat ve bayındırlık işleri 18.663 448.041 125.198 İhracat ve ithalat 1.155 855.928 297.118 Et ve etten mamul maddeler 6.437 203.987 46.571 Konfeksiyon imalat 9.076 242.352 57.437 Konfeksiyon toptan 7.117 237.261 58.933 Yeminli mali müşavir ve muhas. 18.065 615.740 174.655 Sanatçılar 1.039 1.483.218 574.341 Tüm mükellefler 804.530 265.073 73.109      
     



 EKONOMİ 

















</TEXT>
</DOC>
