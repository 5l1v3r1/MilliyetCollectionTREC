<DOC>
<DOCNO> 1460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/spor/spo03.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarı - Kırmızılı takımın Kanarya Adaları mesaisi başladı 
</HEADLINE>
<TEXT>
Lucescu’dan alarm 
Galatasaray’ın kamp çalışmalarına dün de katılmadı, herkesi merak sardı 
     HALİL ÖZER - LAS PALMAS 

"İmajımızı koruyacağız"      GALATASARAY Teknik Direktörü Lucescu Kanarya Adaları’nda düzenlediği basın toplantısında tek amaçlarının zirvedeki yerlerini ve imajlarını korumak olduğunu söyledi. Lucescu, bu yolda tüm futbolcuların da üzerlerine düşen görevi yerine getirmesi gerektiğini, bir haftalık çalışmada oyuncularını en iyi şekilde hazırlayacağını ifade etti. 
     
İki ayda 16 maç      KANARYA Adaları’ndaki kampı uluslararası maç tecrübelerinin artması için tercih ettiklerini belirten Lucescu, "Mart ve Şubat aylarında sekizer karşılaşma yapacağız. Çok büyük bir fizik güce ihtiyacımız var. Bu yüzden burada da buna önem veriyoruz. En iyi şekilde lige ve Şampiyonlar Ligi’ne motive olmaya çalışacağız" dedi. 
     
"Herkese ihtiyacım var"      RUMEN hoca herkesin forma giymek için alarm halinde olmasını istedi. Lucescu, "Tüm oyunculara ihtiyacımız var. Hazır olmayan oynayamaz. Zaten herkes yeteri kadar dinlendi" diye konuştu. Jardel’le görüşeceğini dile getiren Lucescu, "Neden üç gün geç geldiğini öğrenmem lazım" dedi. 
     
CAPONE Vasco da Gama ile anlaştıMEHMET ÇİFTÇİ 
     BREZİLYA Birinci Ligi takımlarından Vasco da Gama’nın, Galatasaraylı Capone ile anlaştığı ileri sürüldü. Brezilya’da yayınlanan Gazeta Esportiva gazetesi, aralarında Capone’un da bulunduğu beş futbolcuyu transfer etmek için harekete geçen Vasco’nun, bugün resmi açıklamayı yapacağını yazdı. Gazetede yer alan haberde, Capone’nin menajerinin kulüp yetkilileriyle bir araya geldiği ve tüm pürüzleri giderdiği ifade edildi. Capone’nin, Vasco’ya yaklaşık beş milyon dolara mal olacağı ifade edildi. 
     
BURASI LAS PALMAS      İlk sınav Eindhoven 
     18. Maspalomas Futbol Turnuvası bugün başlayacak. Galatasaray’ın ikinci kez katıldığı turnuvada, PSV Eindhoven, Bayer Leverkusen ve Rosenborg da mücadele edecekler. Galatasaray ilk maçını bugün PSV Eindhoven ile TSİ 21.30’da yapacak. 
     
Marcio isyan etti      GALATASARAY’DAN sezon başından bu yana gönderileceği söylenen Marcio sonunda isyan etti. Brezilyalı oyuncu "Hiçbir yere gitmiyorum. Lütfen beni rahat bırakın. Futbolumu oynamak istiyorum" ifadesini kullandı. Marcio, "Hiç olmazsa beş ay sabır. Sezon bitsin o zaman giderim. Ama bu kadar çok üstüme gelmesinler" dedi. 
     
Hava enfes      GALATASARAY’IN kamp yaptığı Kanarya Adaları’ndaki mükemmel hava koşulları futbolcuları sevindirdi. Hava sıcaklığının 23 dereceye ulaştığı Ada’daki güzel hava, oyuncuların çalışmalarını da olumlu yönde etkiledi. 
     
Jardel geldi      GALATASARAY’DA günlerdir beklenen Jardel sonunda kampa katıldı. Yönetim tarafından cumartesi günü çalışmalara çağırılan golcü oyuncu 25 saat süren oldukça yorucu bir yolculuğun ardından dün akşam geç saatlerde Las Palmas’a ulaştı. Jardel, Brezilya’da uçak bulamaması nedeniyle vaktinde gelemediğini belirtti. Yöneticilerin ise bu oyuncu ile özel bir görüşme yapacakları ve üç günün hesabını soracakları öğrenildi. Gerekirse bu oyuncuya para cezası da verilecek. Bu arada Jardel’in Kanarya Adaları’na gelişinde havaalanında bavulu kayboldu. 
     


 SPOR 




















</TEXT>
</DOC>
