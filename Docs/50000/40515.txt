<DOC>
<DOCNO> 40515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/ekonomi/eko06.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD En kısa sürede katkı sağlayacağız 
</HEADLINE>
<TEXT>

ABD Büyükelçisi Pearson, Türkiye’nin zenginleşmesine yardım edecek yolların bulunabileceğini söyledi 
     ANKARA Milliyet 

     ABD Ankara Büyükelçisi Robert Pearson, Türkiye’nin daha fazla zenginleşebilmesi için yardım edilebilecek yollar bulunabileceğine inandığını söyledi. 
     Pearson, Türkiye Odalar ve Borsalar Birliği TOBB Başkan Rifat Hisarcıklıoğlu’yla görüştü. Elçilik Müsteşarı Scott Marciel, Müsteşar Yardımcısı Robert Setrman ve Politik Müsteşar Stuart Johnes’un eşlik ettiği Pearson, gazetecilerin soruları üzerine, "Türkiye’nin daha zenginleşebilmesi için yardım edilebilecek yollar bulunabileceğine inanıyoruz. Ayrıca biz Türkiye’nin sağlam dostuyuz. Bu katkının en kısa sürede gerçekleşebileceğine inanıyoruz" dedi. 
     Pearson’ın ardından Dünya Bankası Türkiye Direktörü Ajay Chibber ve reel sektörün sorunlarıyla ilgili teknik çalışma yapan Dünya Bankası heyeti de Hisarcıklıoğlu’yla görüştü. Chibber, reel sektörün rekabet edebilen kısmına yardım etmek istediklerini söyledi. 
     
     TL değer kazanacak’ 
     TOBB ve Dünya Bankası’nın aksiyon planı üretmeye karar verdiğini kaydeden Chibber, "Kurtarılabilir firmaların işlevsellik kazanabilmesi için neler yapılabileceği konusunda bir mekanizmanın oluşturulması konusunda anlaştık. Dünya Bankası, Odalar Birliği ve hükümet işbirliği içinde olacaktır" dedi. 
     Chibber IFC’nin mali yardımının da düşünülen önlemler arasında yer aldığını söyledi. 
     Chibber de Pearson da görüşmelerinde, TL’nin çok yakında değer kazanmaya başlayacağına inandıklarını söyledi. 
     



 EKONOMİ 



















</TEXT>
</DOC>
