<DOC>
<DOCNO> 15010 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sontur25.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'daki eylem olaysız bitti 
</HEADLINE>
<TEXT>

     Siteler'den Cuma namazı sonrası yürüyüşe geçen grubun eylemi Aydınlık kavşağında sona erdi. 
     Bu arada Ankara-Samsun karayolunu kapatıp Aydınlık kavşağına kadar gelen grup ile güvenlik güçleri arasında gergin anlar yaşandı. 
     Ankara Ticaret Odası Başkanı Sinan Aygün ise göstericileri sakinleştirmek isterken yuhalandı ve atılan ayakkabı ve çakmaklara hedef oldu. 
     Aydınlık kavşağında polis barikatıyla karşılaşan grup, barikatı yarmaya çalıştı. 
     Müdahale sonrası, göstercilerden bazıları ara sokaklara kaçarken, bazılarının fenalaştığı ve ambulanslarla hastaneye götürüldükleri görüldü. Slogan atmaya devam eden göstericilerden bazılarının, polise civata, taş ve meyve gibi çeşitli cisimler attıkları görüldü. Aydınlık Kavşağı Telekom binası önünde yaklaşık 2 saat devam eden eylemde, güvenlik güçleri ''Eyleminiz amacına ulaşmıştır, dağılınız'' şeklindeki anonslarla, göstericileri dağılmaları için uyardı. Bu arada güvenlik güçleri, panzerlerle Aydınlık Kavşağı'nı 4 yönlü olarak trafiğe kapattı. Güvenlik güçlerinin, yolun karşı tarafına geçmek isteyen göstericileri engellemeye çalışması üzerine yaşanan arbedede, 4-5 kişi yaralandı. Yaralılar, tedavi edilmek üzere çeşitli hastanelere kaldırıldı. Çıkan olaylarda, bazı polis memurları da kullandıkları göz yaşartıcı gazdan etkilendiler. Yoğun güvenlik önlemlerinin alındığı eyleme, 50 kişilik takviye robocop ekibinin geldiği de görüldü. 




</TEXT>
</DOC>
