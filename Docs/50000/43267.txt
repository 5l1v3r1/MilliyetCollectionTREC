<DOC>
<DOCNO> 43267 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sontur10.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
5. maddeye çekincesiz destek... 
</HEADLINE>
<TEXT>

     NATO Parlamenterler Asamblesi'ne üye ülkelerin delegasyonları, NATO Daimi Konseyi'nin "5. maddenin işletilmesi" yönündeki kararını çekincesiz desteklediklerini bildirdi. 
     NATO Parlamenterler Asamblesi Türk Grubu Başkanı Tahir Köse, asambleye üye 19 ülke heyet başkanlarının ortak basın açıklamasını duyurdu. Amerikan halkına samimi başsağlığı dileklerinin iletildiği açıklamada, "11 Eylül'de ABD'ye karşı girişilen vahşi terörist saldırı, aynı zamanda Nato üyesi ülkelerin ortak prensip ve değerlerine, aynı zamanda da tüm demokratik milletlere karşı gerçekleştirilmiştir" görüşü kaydedildi. 
     Kuzey Atlantik Konseyi tarafından 12 Eylül'de alınan kararın "çekincesiz" desteklendiği belirtilerek, "ABD'ye karşı vahşi saldırıyı gerçekleştirenlere yönelik her tür diplomatik, siyasi ve gerektiğinde askeri imkanların sağlanması yolunda tüm üye hükümetlerin kararlarını destekledimizi belirtiriz" denildi. 







</TEXT>
</DOC>
