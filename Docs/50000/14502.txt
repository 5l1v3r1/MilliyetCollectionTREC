<DOC>
<DOCNO> 14502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/guncel/gun07.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur hatasıymış 
</HEADLINE>
<TEXT>

     İSMAİL POLAT İstanbul 

     Sümerbank’ı usulsüz kredilerle içini boşalttığı iddiasıyla tutuklanan bankanın eski sahibi Hayyam Garipoğlu’nun ilk duruşmaya personel yetersizliğinden değil, memurun yaptığı hatadan dolayı getirilemediği ortaya çıktı. Kartal Cezaevi’nin idaresinde görevli memurun duruşma gününü salı olarak kayda geçirmesi ve jandarmaya bu şekilde bildirmesi üzerine Sümerbank sanıklarının duruşmaya götürülemediği öğrenildi. 
     Kartal Cumhuriyet Başsavcısı Hüseyin Boyrazoğlu, olayın memur hatasından kaynaklandığını doğruladı ve "Hatalı personel hakkında soruşturma açılmıştır" dedi. 
     Garipoğlu, bankanın sponsor olduğu Metallica konserinde çalınan parçalar için MESAM’a telif ödemediği iddiasıyla açılan davanın dün görülen duruşmasına elleri kelepçeli olarak getirildi. H kim, beraatini isteyen Garipoğlu’nun duruşmalardan vareste tutulmasına, San’ın da ifadesinin alınmasına karar verdi. 
     


 GÜNCEL 

























</TEXT>
</DOC>
