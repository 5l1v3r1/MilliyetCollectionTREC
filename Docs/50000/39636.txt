<DOC>
<DOCNO> 39636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/spor/ykologlu.html </URL>
<DATE> 2001/08/30/ </DATE>
<TIME>  </TIME>
<AUTHOR> DOĞAN KOLOĞLU  </AUTHOR>
<HEADLINE>
Milli görüş 
</HEADLINE>
<TEXT>

     1991 yılında Avrupa’da "Altın Top"u kazanan Hollandalı Van Basten, "İtalya’da defans oyuncuları kaleciye yakın oynar. Forvetin defansı geçip, kaleciyle karşılaşması çok zordur. Bu yüzden kontratak futbolu oynamak gerekir. Boşlukları ancak böyle bulabilirsiniz. İtalya’da bir oyuncu yalnız oynayamaz, oynatılır" diyordu. Antrenör Şenol Güneş, "Hakan benim kozum" derken, ben de Hakan’ın hangi taktik düşüncelerde rahatlayacağını araştırdım. 
     Önce Hakan’ı kesin kez defanstan çıkan uzun topların ilerideki aktarıcısı olarak görmeyelim. Moldova, Slovenya, Makedonya, Azerbaycan yani eski komünist ülkeler ve İsveç adam adama saldırgan, tempolu futbol sergiliyorlar. Bunların içinde top kullanım becerisi zengin, saha yayılımı ile rakibin koşu özelliğini zamanında top çevirerek boşa çıkaran ve bu yüzden yedi oyuncusu Avrupa’da forma giyen Akdeniz futbolunun temsilcisi bir Türkiye var. Bugüne kadar Milli Takım’da attığımız gol örneklerinin anatomisi de bunu belgeler. 
     A Türkiye - Moldova maçında katı defansı çözenler, ortadan çıkan Emre ile Okan’dı. Emre, İtalya’da da orta alan maestrosudur. Milli maçta gol de atmadı mı B Alternatif santrfor üretme. Rakip Hakan’la uğraşırken biz "ikinci bir gölge santrfor üretemedik", Oktay pasif kaldı. Ama ne zaman geriden bir adam geldiyse rakibi çökerttik. Alpay’ın, Makedonya maçının devre arasında Şenol Güneş’ten izin alarak, ileri fırlayan yaratıcılık uygulaması ile üst üste attığı goller... Bir de İsveç maçında "her şey bitti" dendiği anda 1 - 0 yenikken, Ogün’ün geriden habersiz çıkarak yarattığı penaltı. Hakan bu kültürü yakalarsa, ortadaki kademe adamını pasif alanlara çekerek, geriden gelenlere kolay gol yolu açabilir. C - Bir de Fatih, Slovakya maçında Real Madrid karşısında Roberto Carlos’u perişan ettiği gibi sağ kanat deparıyla daldı ve penaltı yaptırmadı mı Milli Takım, bu Hakan gerçeğini görebilirse, L’Equipe gazetesinin Avrupa Şampiyonası’nda dediği gibi, Türk Milli Takımı "Başroldeki genç delikanlı" olabilir. 
     



 SPOR 
























</TEXT>
</DOC>
