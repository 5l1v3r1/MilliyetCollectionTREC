<DOC>
<DOCNO> 14348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/spor/spo05.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
DÜPEDÜZ TAHRİK 
</HEADLINE>
<TEXT>

İspanyol basını, futboldan çok saha dışı olaylarına yer ayırdı, karşılaşmaya gelecek olan taraftarlara "Canınızı kurtarmak istiyorsanız sokaklarda dolaşmayın" uyarısını yaptı 
     MEHMET ÇİFTÇİ 

     Çirkin yaklaşım 
     Real Madrid’in bugün Galatasaray ile oynayacağı Şampiyonlar Ligi çeyrek final ilk maçına İspanyol basını son derece çirkin bir tutumla yaklaştı. Marca ve AS gazeteleri futboldan çok saha dışında çıkabilecek olaylarla ilgili küstah yaklaşımlar yaptı ve "Canınızı korumak istiyorsanız sokaklarda dolaşmayın. Türkler, Avrupa’nın en fanatik taraftarları" ifadelerini kullandı. 
     
     Leeds örneği 
     Geçtiğimiz yıl Leeds Unitedlı iki taraftarın İstanbul sokaklarında öldürüldüğünü hatırlatan gazeteler, "Galatasaray seyircisi stat içinde bağırmanın, tezahürat yapmanın dışında uslu. Ancak sokaklara çıktıklarında önlerine geleni deviriyorlar" diye yazdı. Gazeteler, maçı izlemek için İstanbul’a gelen taraftarlara "Çok dikkatli olun" diye çağrı yaptı. 
     
Büyük ilgi      REAL Madrid, Galatasaray ile oynayacağı Şampiyonlar Ligi çeyrek final ilk maçının son çalışmasını dün akşam yaptı. İspanyol temsilcisi karşılaşmanın oynanacağı Ali Sami Yen Stadı’nda hazırlıklarını tamamlarken, Real Madridli futbolcular stada geliş ve gidişlerinde büyük ilgi gördüler. 
     
Balic’ten ziyaret      REAL Madrid’in Fenerbahçe’de kiralık oynayan futbolcusu Balic dün İspanyol takımının kampını ziyaret etti. Boşnak yıldız, "Gönlüm Real Madrid’in kazanmasından yana" dedi. Revivo da kampa gelerek eski arkadaşı Salgado ile hasret giderdi. Real Madrid, karşılaşmanın oynanacağı Ali Sami Yen Stadı’nda hazırlıklarını tamamlarken, futbolcular stada geliş ve gidişlerinde büyük ilgi gördüler. 
     
Maç için ne dediler      Roberto Carlos 
     Galibiyet için oynayacağız. Zor ama imkansız değil. Seyirci bizi etkilemez. 
     
     Geremi 
     Türk futbolu son yıllarda büyük gelişme gösteriyor. Yine kazanmak için burada varız. 
     
     Conceiçao 
     Yorgun olduğumuz doğru değil. Elimizden geleni yapacağız. Jardel’e dikkat edeceğiz. 
     
     Figo 
     Biz İtalya, İngiltere ve Yunanistan cehennemlerini gördük. İstanbul’dan da çıkarız. 
     
     McManaman 
     Galatasaray’ın gücünü biliyoruz. Ancak sahadan avantajlı bir skorla ayrılacağımıza inanıyorum. 
     
     Raul 
     Sadece galibiyeti düşünüyoruz ve kendimize güveniyoruz. İstediğimiz sonucu mutlaka alacağız. 
     
Jimenez’in raporu      REAL Madrid’in Galatasaray’ı izlemekle görevlendirdiği antrenör Jimenez, Teknik Direktör Del Bosque’ye asıl tehlikenin Jardel değil, Serkan olduğunu belirtti. Jimenez, Sarı - Kırmızılılar’ın orta sahada yoğunlaştığını, burayı aşmaları gerektiğini bildirdi. Bülent’in çok zayıf olduğunu söyleyen Jimenez, bu futbolcunun üzerine Morientes’in oynamasını tavsiye etti. 
     


 SPOR 




























</TEXT>
</DOC>
