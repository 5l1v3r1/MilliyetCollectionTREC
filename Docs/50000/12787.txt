<DOC>
<DOCNO> 12787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/ekonomi/eko08.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk adım ihale yasası 
</HEADLINE>
<TEXT>

Acil önlem paketindeki düzenlemeler içinde yer alan ihale kanunda değişiklik tasarısı Başbakanlığa gönderildi 
     ANKARA Milliyet 

     Yeni ekonomik programı oluşturan acil önlemler paketindeki yasalar hazırlanmaya başlıyor. 15 maddelik acil önlemler paketinde yer alan "devlet ihale kanunu tasarısı" dün Başbakanlığa geldi. Tasarıya göre tek bir komisyonda görev alacak isteklilerden mali ve teknik teklifler aynı anda alınacak. Böylece, müteahhitlerin ihaleden önce anlaşma olasılığı ortadan kaldırılacak. 
     
     İhaleden önce anlaşmaya son 
     Finansmanı kamu kaynaklarından karşılanan bütün kamu kurum ve kuruluşlarıyla bunların kurdukları birlik ve ortaklıklar kanun kapsamına alındı. 
     Uygulama projesi bulunmayan yapım işlerinin altyapı, ulaşım ve iletişim işleri hariç ihalesi yasaklandı. 
     İşleri anahtar teslimi götürü bedel alınmak suretiyle ihale edilecek. Birim fiyata dayalı keşiflerle ihaleye son verilecek. 
     Yeteri kadar ödenek tahsis edilmemiş işlerin ihalesine izin verilmeyecek. 
     Davetiye usulü ile ihale edilen işlerde ön seçim şartı getirilecek. İhaleye davet edilecek istekliler Resmi Gazete'de yapılacak ilan yoluyla belirlenecek. 
     İhalelerde tek bir komisyona görev verilecek. Mali ve teknik teklifler aynı anda alınacak. Böylece müteahhitlerin ihaleden önce anlaşma olasılığı ortadan kalkacak. 
     İhaleye katılma kriterleri daha kısa net ve etkili olacak. 
     


 EKONOMİ 
















</TEXT>
</DOC>
