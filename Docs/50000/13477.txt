<DOC>
<DOCNO> 13477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/soneko25.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş yarın da Almanya'ya gidecek, bankacılarla görüşecek 
</HEADLINE>
<TEXT>

     ABD'de Uluslarası Para Fonu IMF ve Dünya Bankası başkanları ile ABD Hazine Bakanı ile görüşüp bazı etkinliklere katılan Devlet Bakanı Kemal Derviş, yarın sabah Almanya'ya gidiyor. 
     Edinilen bilgiye göre Derviş, Almanya'nın bankacılar kenti olarak bilinen Frankfurt'ta, Deutsche Bank'ın Yönetim Kurulu Başkanı ile öğle yemeğinde biraraya gelecek. Bakan Derviş'in, dış kaynak arayışı çerçevesinde çıktığı yurtdışı gezisi dönüşündeki yemeğe, diğer Alman bankaların yönetim kurulu başkanlarının da katılması bekleniyor. 
     Bakan Derviş, Frankfurt'ta bankacılar ile yapacağı görüşmeden sonra akşam saatlerinde Türkiye'ye hareket edecek. Almanya Maliye Bakanı Hans Eichel'in davetlisi olarak geçen hafta bir günlük çalışma gezisi için başkent Berlin'e gelen Devlet Bakanı Kemal Derviş, Başbakan Gerhard Schröder'in Dış Politika Danışmanı Michael Steiner ve Maliye Bakanlığı Müsteşarı Ciao Koch-Weser ile görüşmelerde bulunmuştu. 
     Maliye bakanı Eichel da görüşmeden sonra yaptığı açıklamada Almanya'nın Türkiye'ye gerekli desteği sağlayacağını söylemişti. Bakan Derviş daha sonra Türk-Amerikan konseyi toplantıları ve ikili görüşmeler için ABD'ye gitmişti. 




</TEXT>
</DOC>
