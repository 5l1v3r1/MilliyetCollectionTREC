<DOC>
<DOCNO> 12741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sonspo01.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahkim Kurulu Hagi'ye acımadı 
</HEADLINE>
<TEXT>

     Futbol Federasyonu Tahkim Kurulu, Galatasaray'ın, Hagi'ye verilen 6 maçlık cezaya yaptığı itirazı reddetti. 
     Futbol Federasyonu'nun Levent'teki binasında yapılan toplantı, yaklaşık 3 saat sürdü. Tahkim Kurulu Başkanı Türker Aslan, toplantıdan sonra yaptığı açıklamada, Galatasaray Kulübü ve Futbol Federasyonun'un kendilerine gönderdiği, Hagi'nin ceza almasına neden olan Gençlerbirliği maçının kasetlerini izlediklerini belirterek, ''Uzun tartışmalar sonunda, cezanın oy birliğiyle aynen onanmasına karar verdik. Bu nihai bir karardır'' dedi. 
     Hagi, ligin 24. haftasında yapılan Galatasaray-Gençlerbirliği maçında iki sarı kart üst üste görerek oyun dışı kalmış, bunun üzerine maçın hakemi Erol Ersoy'a sözlü ve fiili eylemlerde bulunmuş, Profesyonel Futbol Disiplin Kurulu PFDK da, bu futbolcuya kırmızı kart gördüğü ve eylemleri için 1 5 maç oynamama cezası vermişti. 




</TEXT>
</DOC>
