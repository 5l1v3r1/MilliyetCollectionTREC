<DOC>
<DOCNO> 44282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/ekonomi/aeko.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Benim başbakanım yok 
</HEADLINE>
<TEXT>

Telekom krizi ile birlikte hükümete güvenin bittiğini ve seçimin zorunlu olduğunu belirten TÜSİAD eski başkanlarından işadamı Cem Boyner, Evet, kral çıplak, benim başbakanım yok’ dedi 
     AÇIK KOYU SOHBETLER - EYLEM TÜRK 

     Türk Sanayicileri ve İşadamları Derneği TÜSİAD yönetimi, cuma günü yaptığı toplantıda Türkiye'nin lider’ sorununu tartışmaya açarken, derneğin eski başkanlarından Boyner Holding Murahhas Azası Cem Boyner ise tartışmayı şöyle noktaladı Benim başbakanım yok.’ 
     Türkiye'nin 'yöneten' bir hükümete ihtiyacı olduğunu söyleyen Boyner, "Varmış gibi yapmanın bir manası yok. Bir tavır mı görüyoruz, bir icraat mı görüyoruz " diye konuştu. "Tayfa, kaptanın güvenini kaybederse gemi, hangi moralle yoluna devam eder. Türkiye buna benziyor" diyen Boyner, iş aleminin ciddi değişiklikleri hızlandırmak için yapabileceğini artık yapmak zorunda olduğunu kaydetti. 
     
TÜSİAD hükümeti sert bir dille eleştirdi. Sizce de Türkiye'nin lideri yok mu 
     Evet. Başbakanım yok benim. Şefsiz orkestra olur mu Kral çıplak. Ya da kral yok. Dahası yok ki bunun. Emek, sermaye, rant, bilgi, güven. Bunlar ekonomiyi taşıyan faktörler. Anayasa değişikliklerini piyasalar tınmadı bile. Sadece bu nedenle insanların Türkiye'de sokağa çıkıp zil takıp oynaması, festivaller düzenlenmesi, lazım. Zincirlerimizden kurtuluyoruz. Parlamento heykeli dikilecek adamlarla dolu. Müthiş bir bayram olması gerekirken ne dolar düşüyor ne düşecek. Çünkü Ankara'da lider yok. Problemin kaynağı da çözümü de Ankara. 
     
Çözüm seçimde mi 
     Evet. Savaş çıksa bitse, Ladin işi çözülse, Anayasa paketi tamamlansa, ekonomi yine düzelmeyecek. Hükümet ülkeyi bir yıl içinde bu kadar fakirleştirmeyi başarmış. Seyrediyorlar şu anda. Biz işalemi olarak sadece seyretseydik şirketler ortada kalmazdı. Ankara'da bir hasar raporu yaparak, yeniden başlamak lazım. Türkiye'nin artık aman seçim olmasın deme lüksü yok. İstikrar bozulur demek yanlış. Hiçbirşey yapmadan oturursanız çok istikrarlı birisiniz aslında. İş aleminin ortaya koyacağı pozisyon çok kilit bence. Bir şey yapmamak vahim. Şimdi seçime gitmenin sırası mı Sırası. Keşke daha önce yapsaydık. Türkiye yanlış tercih yaptı. Kim çıkar belli olmaz. Zor oyunu bozar. Türkiye mutlaka yeni kadrolar, isimler çıkarır. Çok ciddi hareketler var. 
     
Hükümetin 11 Eylül sonrası tavrı nasıl sizce 
     Seyirci kaldığımız izlenimi var. Türkiye burada seyirci değil. Türkiye terör konusunda nereden gelirse gelsin İngiltere'den sonra Batı dünyasının en aktif anti - terör oyuncusu. Bu konunun dayısı biziz. Ortadoğu'da oynadığımız taşıyıcı sütun rolüyle bizim politika belirlemede çok aktif olmamızı beklerdim. 
     
Olası bir operasyonun dünya ekonomisine maliyeti ne olur 
     Dünyanın ve Türkiye'nin bu savaşın getirdiği ekonomik krizi satın aldığı kanaatindeyim. Artık resesyon olur mu sorusu cevabını buldu. Savaşın tehlikeli boyutlara ulaşacağını sanmıyorum. Durgunluk da 2002 yazına doğru toparlandırılacak kanaatindeyim. 
     
Türkiye ekonomisi tüm bunları kaldıracak mı 
     Bugünkü durum içler acısı. Eskiden günün 12 saati iş üretirdik. Şimdi dört saati Reuters ekranı seyrederek, dört saati masraf kısarak, dört saati de yapmayacağın projelere harcıyorsun. Ekonomi içindeki demir leblebiye kadar küçüldü. Ben perakende işinde tüketiciyle burun burunayım. Türkiye'de akıl almayacak kadar para var. Türkiye para içinde boğulacağı noktaya geldi. Vatandaş yarını görmediği için ortaya çıkarmıyor. 
     
Dinlerarası saflaşma olasılığı görüyor musunuz 
     Böyle bir olasılık yok olursa büyük bir felaket olur. Bu tezler çürütülüp rafa kaldırılmıştı, şimdi tekrar konuşuluyor. Bu hataya düşmeyecek kadar sağduyu kullanılacağını düşünüyorum. ABD h l savaş planı açıklamadı. Bu işi gaf yapmadan çözmek zorunda. Ortadoğu konusunda bütün batının politikasını masaya yatıracağını düşünüyorum. 
     
Türkiye'nin nasıl bir rol alması gerektiğini düşünüyorsunuz 
     Yönlendirici olmalı ama ateşteki kestaneleri kaldırma konusunda çok da heyecanlı davranmamalı. İncirlik ve Pirinçlik üslerinin yeni Göben ile Breslau olmaması lazım. Başından şartları çok net koymalıyız ki evdeki bulgurdan olmayalım. Bu operasyonda tarafsız kalamayız. Teröre karşı olan kampın en ön saflarında olmak zorundayız. Türkiye bu olayda aktif olmak durumunda. Ama hesabını çok dikkatli yapmak, çocuklarını boşuna riske atmamak zorunda. Körfez Savaşı'nda olduğu gibi geleceğini riske atmamak zorunda. Kayıtsız şartsız bir koyup üç alırız muhabbetinden derhal çıkmamız gerek. 
     
     Derviş'le mesafemi hep korumaya çalıştım’ 
Kemal Derviş, YDH döneminden çok iyi tanıdığınız bir isim. Sizce geçen altı ay içinde başarılı oldu mu 
     Kemal Derviş'e açılan çok ciddi bir kredi vardı. Bu kredi Telekom krizinden sonra çok azaldı. Bozulmanın miladı Öksüz’ün yarattığı Telekom krizi oldu. Güven eksilmesinin zirvesi o gün yaşandı. Derviş'in önerilerini herkes çok ciddiye aldı. Ama onun onları uygulayabileceği ortamın da olacağını varsayarak. Yapmamak, yaptırmamak için herşeyi yaptılar. Derviş'i yerini dolduramayacak kadar değerli buluyorum. Ama ağzıyla kuş tutsa, başbakanın yoksa, hükümetin ülkeyi yönetmiyorsa, beş tane Derviş getir hiçbir şey değişmez. Yazık günah adama. Türkiye Derviş'in kredisini yiyor. Derviş 10 milyar dolar daha alsa, hükümete güven geri mi gelecek Gelmeyecek. Durup yeniden başlamamız lazım. 
     
Bu süre içinde sizi Kemal Derviş'lei birarada göremedik, neden 
     Kemal'in benim kalbimdeki yeri çok sağlam. Geldiğinden beri onu bir kez gördüm, el sıkıştık. En fazla iki kere telefonla görüştük. Direkt kontağım yok. Böyle olmasına özen gösterdim. YDH çok önemli bir rol üstlenmişti. YDH döneminde bugünkü siyasetçilerle yaptığım mücadelenin Kemal'in sırtına kambur olmasını istemediğim için uzak durdum. Cem Boyner siyasete yeniden girecek, Derviş'le plan yapıyorlar gibi gerçekdışı söylentilerin olmaması için uzak durmayı tercih ettim. O hangi nedenlerle uzak durmayı tercih etti onu bilmiyorum. 
     
     Bu iş bize kazandırır’ 
ABD'li ortaklarınız bir sorun yaşıyor mu 
     Yabancı müşterilerimizin çoğu seyahat edemiyor. Sigorta şirketleri izin vermiyor. Üreticileri ayaklarına çağırıyorlar. Bizim gibi gözüpek ülkelerin üreticileri bavulunu kaptığı gibi gidiyor New York'a. Ama Almanya'daki, İtalya'daki üretici o kadar kolay gidemiyor. Dolayısıyla bu bir fırsat. 100 tane rakibimiz varken bunlar azaldı. Bu bize bir sezon kazandırır. Gaza sonuna kadar basıyoruz. Onlar Ortadoğu'ya gelmekten korkabilirler ama biz yüzyıllardır buradayız. Bizi korkutmuyor. Şirketlere teker teker fakslar e-mail'ler gelmeye başladı. Satınalma seyahatlerimizi yapmayacağız. İsteyen buraya gelsin’ diyorlar. Bir hafta içinde siparişlerimizi vereceğiz diyorlar. 
     
     Gündemde yabancılarla evlilik var 
Boyner Holding kriz ve olası ir savaşa karşı tedbir aldı mı 
     Zaten savaştayız. Herkes birbirine sarılarak buraya kadar geldik. Rakip şirketlerin birbirine bu kadar kenetlendiğini ilk defa görüyorum. Biz yüzde 20-25 küçüldük. Advantage Card yılsonundan önce bankalaşmış olacak. Hayallerimizin yüzde 70'ini dondurduk. Ortaklık projelerine çalışıyoruz. Türkiye yabancılar için çok cazip olmaya başladı. Güzel teklifler yapanlar da var. Yabancılarla görüşmeler sürüyor. Örneğin Benetton'la ilişkilerimiz ısınıyor. Gayrimenkul satın alma yoluyla bin ila 3 bin metrelik megastore açma projeleri var. Bu kriz ortamında gayrimenkullerin makul bir fiyata geldiği düşüncesiyle Türkiye'ye direkt yatırım yapmaya gönüllüler. Bu yatırımları beraber yapacağız. 
     
     
     



 EKONOMİ 















</TEXT>
</DOC>
