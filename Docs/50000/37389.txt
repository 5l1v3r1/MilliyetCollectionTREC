<DOC>
<DOCNO> 37389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yazar/okur.html </URL>
<DATE> 2001/08/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasa - kondu ’ 
</HEADLINE>
<TEXT>

     Aman yarabbi o ne İMKB seans salonunda brokerlar ve "gömlekçiler" kazan kaldırmış 
     Kapitalizmin kalesi o yüce mabette kazan kaldırılır mı hiç 
     Ama kaldırılıyor işte "Beyler, durun kendinize gelin " 
     Ama dinleyen kim Çünkü onlar para verip terminal almışlar. Seans salonuna girip oynuyorlar. Üstelik milyar dolarları yitirirken kimseyi dinlemeye filan niyetli değiller. 
     Ah, ah, para "sen nelere kadirsin " 
     Ancak eylemin nedenine bakalım mı Sorun, uzaktan erişim projesinin ilk adımı olan "disketle emir iletme." 
     Şimdi, bunca sıkıntı arasında nereden çıktı bu "uzaktan erişim" derseniz anlatalım. 
     Uzaktan erişim mekanik ortamda alım - satım işlemini gerçekleştirmekten başka bir şey değil. Yani borsada her gün terminalle işlem yapan 1100 brokerın olmasına gerek yok diyen sistem. Kısacası, elektronik ortamda şirket merkezinden borsada alım satım yapmak. 
     İMKB yönetimi iki yıldır bu proje üzerinde çalışılıyor. Ve deneme mahiyetinde uygulama için bu hafta başı harekete geçildi. Seans süreleri bir saat uzatıldı. 
     Biz böyle yazıp çiziyoruz da, siz diyeceksiniz ki "yahu bu işin bize bir yararı var mı " 
     Tabii ki var, bugün için değil yarınlar için... 
     
Altyapı krizi      Ancak bu gelişmeyi doğru anlatmak için öncelikle iki şapkayı başımıza geçirelim. 
     Birinci şapka İMKB şapkası... 
     İMKB yönetimi, işlem hacminin iyice daraldığı bir ortamda ofis merkezinden emirlerin alınarak işlem yapılmasını deniyor. Kendi açılarından haklılar. 
     İkinci şapka, aracı kurumlar şapkası. Onların derdi, şirketi ayakta tutmak. Daha çok işlem yapmak. 
     İşte sıkıntı da bu noktada başladı. Çünkü yetersiz ya da hazır olmayan altyapı, işlem yapılan şirket hisseleri üzerindeki alım ve satımların tamamını görmeyi engelledi. Buyurun ayıklayın pirincin taşını... Ortada piyasa yok, piyasa - "kondu" inşa ediliyor. 
     
İkinci "kondu..."      Bu, fotoğrafın bir yüzü. Diğer yüzünde ise işleme dün başlayan "Vadeli Döviz Piyasası" var. Forward ayağı Merkez Bankası’nda future ayağı İMKB’de... Çocuk, Merkez Bankası’nın ama future piyasa İMKB’nin... 
     Eh, İMKB durdu durdu, turnayı gözünden vurdu. Sistem, 23 banka ile birlikte çalışmaya başladı. Ama vatandaş bu işten hiçbir şey anlayamadı ya anlayacak, bu kesin. Çünkü dalgalı kurla birlikte bu piyasalar "can suyu" unutmayalım... 
     Fakat takıldık Çünkü İMKB’deki Vadeli Döviz Piyasası’nda teminat tutarı 20 bin dolar, kontratlar 100 bin dolar. Üstelik havuzda yer alan her kurum havuz sorumluluğu içinde. Teminatlar niye bu kadar yüksek Kontratlar niçin 100 bin dolardan başladı 
     Amaç, likidite yaratmak değil mi Bu iş ne Bilen varsa bingo diyeceğiz... 
     
     







Hacı Bektaş ve Alevilik 


Gül'e göre Ak Parti 


Fuhuş ve fukaralık 


Ankara'da rehavet 


Balkent modeli 


Türkiye daha şanslı 


Piyasa - kondu ’ 


Recep Tayyip Erdoğan kaç para kazanıyor 


Cem Karaca ve değişenler .. 


Solun Camp David'i 


Cüce maymunlar ve ateş rengi ibişle muhabbet 


Tartışması bile hata 


Sadece halkta değil devlette de güven yok 


Tayyip olmadı Derviş verelim 


</TEXT>
</DOC>
