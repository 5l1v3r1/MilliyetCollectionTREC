<DOC>
<DOCNO> 47430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/guncel/agun.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
TEMPO İncirlik’i kapak yaptı 
</HEADLINE>
<TEXT>
Savaş öncesi son durak 
Afganistan harek tı İncirlik esnafını yıktı. İleri harek t noktası haline gelen üsteki askerler, savaşa gideceklerini düşünerek alışveriş yapmıyor. Barlar, masaj salonları sinek avlıyor 
     İSTANBUL Milliyet 

     Bir zamanlar sokaklarında hayatın 24 saat kesintisiz devam ettiği İncirlik, artık hayalet bir kasaba. Körfez Savaşı’ndan sonra altın günlerini yaşayan İncirlik, Usame bin Ladin’in eylemlerinin başladığı 1998 yılından beri kan kaybediyor. 
     Tempo Dergisi’nde yayımlanan röportaj, İncirlik sakinlerinin, 11 Eylül saldırılarının ardından başlayan savaştan ne kadar etkilendiğini ortaya koyuyor. İncirlik Üssü’ndeki askerler, daha önce rahatça dolaştıkları kasabaya artık nadir olarak uğruyorlar. Kasabaya gitseler bile eskisi gibi alışveriş yapmıyorlar. Savaşa gideceklerini, hediyelerin İncirlik’te kalacağını ve sevgililerine hiçbir zaman ulaşmayacağını düşünüyorlar. 
     
     Ah savaş bir bitse 
     Neredeyse gelirinin tamamını sekiz bini aşkın personelin çalıştığı üsteki askerlerden kazanan esnaf, bir an önce Bin Ladin tehlikesinin yok olmasını ve eski günlere dönmeyi umutla bekliyor. Üs içinde yer alan alışveriş merkezi ve restoran sahiplerinin keyfi ise yerinde. 
     Askerlerin dışarıya çıkmamasından kasabadaki barlarda çalışan kadınlar da şikayetçi. 23 yaşındaki Helin Polat, daha önce haftada 500, şu an ise 200 dolar kazandığını söylüyor. Polat, "Bilirsin bazı şeyler ertelenmez, yeter ki askerler dışarı çıksınlar" diyor. 
     
     "Canımız çıkardı" 
     Masaj salonu sahibi Safiye Ballar, bir zamanlar yanında altı kız çalıştırdığını belirterek, "Bazı zamanlar canımız çıkar, kapıları kapatırdık. Haftanın yedi günü çok yoğundu burası" diye konuşuyor. Ballar, yanında çalışan kızlardan şimdi yalnız ikisinin kaldığını anlatıyor. 
     
     ABD hapşırdı, biz grip olduk 
     Askerlerin psikolojisinin bozulmasının da işleri durgunlaştırdığını kaydeden esnaf, "Çok asker, para demek" diyor, askerlerin üsse kapanmasından şik yet ediyor. Esnafın şu sözleri duruma açıklık getiriyor "Uçaklar sanki benim dükk nıma girdi. ABD hapşırdı, biz grip olduk." 
     



 GÜNCEL 














</TEXT>
</DOC>
