<DOC>
<DOCNO> 46437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/siyaset/asiy.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush Türk halkına teşekkür etti 
</HEADLINE>
<TEXT>
Türkiye’nin başarısı ABD’nin çıkarınadır 
Başkan, Türkiye’deki son Anayasa değişikliklerini ve iktisadi reform yolunda atılan adımları övdü. Başkan Bush, mesajında teröre karşı gösterilen dayanışmadan da söz etti 
     YASEMiN ÇONGAR Washington 

     ABD Başkanı George W. Bush, Türkiye’de gerçekleştirilen son Anayasa değişikliklerini ve iktisadi reform yolunda atılan adımları övdü. 
     Türkiye’nin yeni Washington Büyükelçisi Faruk Loloğlu’nun güven mektubunu kabul eden Bush, bu çerçevede bir de mesaj yayımladı. Bush mesajında, Türkiye hükümeti ve halkına 11 Eylül saldırıları sonrasında ABD ile gösterdikleri dayanışmadan dolayı teşekkür ederken, "Türkiye terörizmle mücadele ederken biz yanındaydık. Şimdi de Türk halkı bizim acılı zamanımızda gerçek dostluk ve dayanışma göstermektedir" dedi. 
     
     Takdir ediyorum 
     Türkiye’ye uluslararası finans kuruluşları aracılığıyla mali destek sağlanmasında öncü rol oynamaktan da memnuniyet duyduklarını vurgulayan Bush, "Mevcut iktisadi durumla başa çıkabilmek için, özellikle Türk halkının gösterdiği cesur çabalar ve özveri ile Türk hükümetinin önerdiği ve hızla uygulamaya koyduğu etkileyici reformları takdir ediyorum. Vaatk r bir geleceğe sahip ve gelişmekte olan bir piyasa ekonomisi olarak Türkiye’nin başarısı, Amerika’nın çıkarı doğrultusundadır" dedi. 
     Türkiye’nin Avrupa Birliği’ne tam üyelik hedefini desteklemeyi sürdüreceklerini kaydeden Başkan Bush, Hazar Havzası petrol ve doğal gazının dünya piyasasına ulaştırılmasındaki işbirliğini de devam ettirme sözü verdi. 
     



 SİYASET 











</TEXT>
</DOC>
