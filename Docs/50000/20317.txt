<DOC>
<DOCNO> 20317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/okur.html </URL>
<DATE> 2001/05/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Siz hangi kategoridesiniz 
</HEADLINE>
<TEXT>

     Artık bankaları büyük, orta, küçük diye kategorilere ayırmayacağız. 
     Şimdi "hortumcular", "kötü niyetliler, kötü yönetenler ve ekonomik krize girenler" diye bir başka kategoride değerlendireceğiz. 
     Ve ekonomik krize girdiği için Tasarruf Mevduatı Sigorta Fonu'na devredilen bazı banka patronları için yeniden banka satın alma yolu açılıyor. 
     Kolay gelsin 
     Ancak şu soruyu sormadan edemeyeceğiz 
     "Acaba hortumcu diye tabir edilen banka patronlarına banka izni alma yetkisini verenler kim Sakınca görmeden banka patronu olabilir diye imza atan bürokratların hiç mi sorumluluğu yok Bir bankaya iç borcun yüzde 15'ini üzerinde taşıma güvencesini verenler neyin hesabını yaptılar " 
     
Hafızasız toplumuz      Soru çok ama yanıt gelmeyeceğini biliyoruz. 
     Şimdi Bankacılık Düzenleme ve Denetleme Kurulu'nun en tepe birimi Bankacılık Üst Kurulu, "Kim, ne kadar kaçırdı, ne kadar para boşalttı" bunları saptamaya çalışıyormuş. Paraların nasıl geldiğini göreceğiz tabii ki... 
     Malta, Cayman, Virgin Adaları, İrlanda sayalım mı daha 
     Hani şu bıyıklı yabancılar meselesi var ya, acaba inceliyorlar mı 
     Merak ediyoruz. 
     Bir de İstanbul - Zürih - Londra hattında çalışan kırmızı telefonları unutmamak lazım... Fakat işin zor yanı belli "özel bankacılık işlemleri." 
     Öyle kolay mı Sanki... 
     "Hemşehrim paralar nerede" diye sormak... 
     ABD ve İngiltere bu para trafiği konusunda boşuna mı uğraşıyor. Bizde de "para tahsilatı" konusu "paralar gelecek" biçiminde yansıyor ama nasıl olacağı konusunda yol, yöntem belli değil. Mali Suçları Araştırma Kurulu MASAK şimdiye kadar ne yaptı Hani Mali Suçlar Üst Kurulu Bu konudaki çalışmalar hangi aşamada, bilmiyoruz. 
     Hafızasız toplumuz ya her şeyi unutuyoruz. 
     İşte unutulan ve Bütçe - Plan Komisyonu'nda görüşülecek olan Bankalar Yasa tarasının yumuşak karnı 
     "Demirbank, Esbank ve Yaşarbank'ın küçük ortakları..." 
     Yaşarbank artık Sümerbank çatısı altında ve tüzel kişiliği bu ay sonunda bitmiş olacak. 
     Eğer bu sorun çözülmezse yatırımcılar da ellerindeki kağıda bakıp bir bardak soğuk su içecekler 
     Olmaz, olmamalı... 
     Yanlışı düzeltmek yanlışı yapanların birinci görevi... 
     
Yatırımcı sistemin ana unsuru      Bu noktada görev vekillere düşüyor. Onların sağduyusu önemli. 
     Ama bu dönemde sesini çıkarmayanlar. 
     İstanbul Menkul Kıymetler Borsası, Aracı Kuruluşlar Birliği, Aracı Kurum Yöneticileri Derneği, aracı kurum sahipleri... 
     Siz, kendi sektörünüze inanmıyor musunuz 
     Yatırımcının sistemin ana unsuru olduğunu bilmiyor musunuz 
     O halde bugüne kadar neden konuşmadınız Neden korkuyorsunuz 
     Sermaye Piyasası Kurulu'na ne diyelim... 
     Başbakanlığa, ilgili bakanlığa, BDDK'ya gittiler. 
     Dertlerini anlattılar. 
     Fakat yetmiyor, daha çok ses çıkmalı. 
     Hukuk her şeyin üstünde... 
     Hukuka inananların gereğini yapacağını düşünüyoruz. 
     
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
