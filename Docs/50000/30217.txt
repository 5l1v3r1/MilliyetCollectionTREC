<DOC>
<DOCNO> 30217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/spor/aspo.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'ın intikamı 
</HEADLINE>
<TEXT>

Real maçından ceza alan Okan için itiraz etmeyen, bunu Inter’e de bildirmeyen Galatasaray, rövanşı bırakmadı. Okan, UEFA Kupası’nda iki maç oynayamayacak 
     HALİL ÖZER 

     GALATASARAY, hem Okan’dan, hem de Inter’den rövanşı aldı. Sarı - Kırmızılı yöneticiler, Şampiyonlar Ligi’ndeki Real Madrid karşılaşmasında hakeme hakaret eden Okan’a iki maç ceza gelmesine rağmen itirazda bulunmadılar. Bunun dışında durumu Inter Kulübü’ne de bildirmediler. Bu oyuncu da Inter’in oynayacağı iki UEFA Kupası maçında cezalı duruma düştü. 
     
Savunma verilmedi      UEFA Disiplin Kurulu, Real Madrid karşılaşmasından sonra Okan’ı Ceza Kurulu’na sevketti. Ayrıca Okan’a Haziran ayının sonuna kadar savunma yapma hakkı tanındı. Ancak o günlerde Galatasaray’dan ayrıldığını açıklayan Okan’a bir hayli kızgın olan yönetim kurulu bunun üzerine hiçbir girişimde bulunmadı. Süre geçince de Okan’ın savunma hakkı kalmadı. 
     
Ve karar kesinleşti      CEZA, Galatasaray’a tebliğ edildi. Ayrıca Sarı - Kırmızılı kulübe de 30 bin İsviçre Frangı ceza verildi. Yöneticilerin Okan için yine itiraz hakkı bulunuyordu. Yöneticiler para cezası için temyize giderken, hem Inter’e, hem de Okan’ı öfkeli oldukları için iki maçlık cezaya yine sessiz kaldılar ve cezanın kesinleşmesini sağladılar. 
     



 SPOR 
























</TEXT>
</DOC>
