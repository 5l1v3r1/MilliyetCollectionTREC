<DOC>
<DOCNO> 37297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sontur15.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Doları sendikalar mı yükseltiyor... Türk-İş "Bizim ilgimiz yok" 
</HEADLINE>
<TEXT>

     ürk-İş Başkanı Bayram Meral, dolar kurundaki yükselişin, bazı sivil toplum kuruluşları ve sendikaların "katrilyonlarca liralık fonlarını dövize çevirmelerine" bağlanması üzerine, "Doların yükselmesiyle bizim ilgimiz yok" açıklamasında bulundu. 
     Türk-İş Başkanı Bayram Meral yaptığı yazılı açıklamada, kurdaki yükselişin sivil toplum örgütleri ile sendikaların döviz talebiyle ilişkilendirilmesini eleştirdi. 
     Meral, Türk-İş ve Türk-İş'e bağlı sendikaların doların yükselmesine neden olacak bir alımı bulunmadığını belirterek, "Ekonomi Bürokrasisi kaynak gösterilerek verilen haberlerde, aynı ekonomi bürokrasisinden hangi sendikaların doların yükselmesine neden olduğunun da öğrenilmesi ve açıklanması gerekmektedir" dedi. 
     Bayram Meral, alımlarıyla doları yükselttiği iddia edilen kuruluşlar hakkındaki değerlendirmelerde "sendikalar" gibi Türk-İş'i ve bağlı sendikalarını da kapsayan geniş bir ifadenin kullanılmamasını istedi. 






</TEXT>
</DOC>
