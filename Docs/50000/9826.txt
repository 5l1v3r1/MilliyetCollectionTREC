<DOC>
<DOCNO> 9826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/spor/spo02.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Son idmanda dizine darbe aldı 
</HEADLINE>
<TEXT>
Balic sakatlandı 
Yozgat karşısında forma şansı tehlikeye girdi 
     YUSUF KOBAL 

     FENERBAHÇE’DE sakatlığı nedeniyle oynayamayacak Rapajiç’in yerine kimin forma giyeceği maç saatinde belli olacak. Mustafa Denizli, Balic - Yusuf ikilisi arasında tercih yapmakta zorlanırken, Balic’in şansı dün akşam geçirdiği sakatlık sonrası azaldı. Boşnak oyuncunun, dizine darbe aldığı. Kesin durumunun bugün belli olacağı açıklandı. 
     DENİZLİ ile görüşen Balic ise ilk on birde sahaya çıkmak istediğini söyledi. Hava koşullarına göre kararını verecek Denizli, doktorların Balic konusunda bugün vereceği raporu bekleyecek. Bu arada Mustafa Denizli dün de takımını basından gizledi. Tecrübeli hoca, 1650 metre yükseklikteki kamp yerinde yapılan antrenmanın izlenmemesi için yoğun çaba gösterdi. 
     
Stadı vermediler      Fenerbahçe, Yozgat maçının son çalışmasını dün yaparken, antrenman için maçın oynanacağı stadı isteyen Sarı - Lacivertliler’e izin verilmedi. 
     


 SPOR 
























</TEXT>
</DOC>
