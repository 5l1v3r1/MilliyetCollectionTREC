<DOC>
<DOCNO> 48210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/soneko15.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Concorde uçağı geçen yıl ki kazadan sonra ilk seferinde.... 
</HEADLINE>
<TEXT>

     Concorde uçağı, geçen yıl Paris'te meydana gelen kazadan sonra deneme amacıyla New York'a ilk seferini yapmak üzere Londra'nın Heathrow havaalanından kalktı. 
     İngiliz havayolları British Airways şirketinden yapılan açıklamada, bu seferin, Concorde uçağının işlevselliğini tayin etmek amacıyla yapıldığı bildirildi. 
     Açıklamada, 92 mühendis ve mürettebatla yapılan bu uçuşun amacının, ''bir uçakta kalkışından inişe kadar gerekli işlemlerin denetlenmesi'' olduğu ifade edildi. 
     İngiliz havayolları, ABD'de 11 Eylül'deki terörist saldırıların da göz önüne alındığını ve uçakta sıkı güvenlik önlemleri alındığını belirtti. 
     İngiliz havayollarının, Concorde uçaklarıyla seferlerine, 9 Kasım'dan itibaren haftanın 6 günü Londra-New York ve 1 Aralık'tan itibaren haftada bir kez Londra-Barbados arasında sefer başlatacağı bildirildi. 
     Concorde uçakları, geçen yıl 25 Temmuz'da 109 kişinin öldüğü Paris'teki kazadan sonra İngiliz ve Fransız havacılık yetkilileri tarafından seferlerden kaldırılmıştı. Concorde kazasına, havaalanı pistindeki bir metal parçasının neden olduğu açıklanmıştı. 
     Süpersonik uçaklarda, güvenli uçuş için yapılan değişikliklerden sonra iki Concorde ile yapılan deneme uçuşu başarılı olmuştu. İki Concorde, deneme uçuşu kapsamında Atlas Okyanusu'nun yarısına kadar gidip dönmüştü. 
     






</TEXT>
</DOC>
