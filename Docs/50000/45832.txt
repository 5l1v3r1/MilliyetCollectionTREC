<DOC>
<DOCNO> 45832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/dunya/tur.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     İtalya halkından tarihi evet’ 
     DIŞ HABERLER SERVİSİ 

     İtalyan halkı, devletin bazı yetkilerinin bölgelere devredilmesini öngören bir yasanın yürürlüğe girmesi için geçen pazar günü yapılan referendumda "evet" dedi. Katılımın yüzde 34 gibi çok düşük düzeyde kaldığı referandumda yüzde 64.2 "evet", yüzde 35.8 "hayır" sonucu çıktı. 
     İtalyan Anayasası’nın 11. maddesinde değişiklik yapılmasını öngören yasaya göre sağlık, sivil savunma ve uluslararası ticari ilişkiler gibi konulardaki yetkiler devletten alınıp yerel yönetimlere devredilecek. Yasa, dış politika, savunma, adalet, para birimi, genel sivil eğitim yasaları ve seçim yasası konularındaki yetkilerin yine merkezi hükümette kalmasını öngörüyor. 
     
     Az kanser eden sigara 
     DIŞ HABERLER SERVİSİ 

     ABD’li sigara üreticisi Vector Tobacco, dünyanın ilk "az kanser eden sigarası"nı geliştirdi. Önümüzdeki hafta raflardaki yerini alacak olan "Omni" sigarada kansere neden olan maddelerin azaltıldığı öne sürülüyor. Vector Tobacco yetkilileri, önümüzdeki yıl için hedeflerinin genetik yöntemlerle geliştirdikleri nikotinsiz tütünlerle kanser yapmayan sigara üretmek olduğunu açıklarken, "Omni"nin içeriği konusunda detay vermekten kaçındı. 
     



 DÜNYA 















</TEXT>
</DOC>
