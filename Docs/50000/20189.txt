<DOC>
<DOCNO> 20189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sonspo06.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta izin bitti 
</HEADLINE>
<TEXT>

     Beşiktaş, bir günlük izinin ardından Gençlerbirliği ile yapacağı lig maçının hazırlıklarını, bugün gerçekleştirdiği antrenmanla sürndürdü. 
     Kulüp Başkanı Serdar Bilgili ve yöneticilerle Ceylan İntercontinental Oteli'nde görüşme yapan Teknik Direktör Christoph Daum, bu nedene antrenmana yarım saat geç katıldı. Siyah-beyazlılar, Fulya Tesisleri'nde gerçekleştirilen ve yaklaşık 1,5 saat süren idmanda, kondisyon çalışmasının ardından çift kale maç yaptı. İdmana, hafif sakatlıkları bulunan Nouma, İbrahim, Ali Eren ve izinli olan Shorunmu katılmadı. Kasıklarında ağrıları bulunan Bayram ise koşu yapmakla yetinirken, antrenman maçında da hakemlik görevi yaptı. Bu arada, daha önce Belgrad Ormanları'nda yapılması planlanan çalışma, Daum'un isteği ile Fulya Tesisleri'nde gerçekleştirildi. Siyah-beyazlılar, akşam yapacakları antrenmanla Gençlerbirliği karşılaşmasının hazırlıklarını sürdürecek. 







</TEXT>
</DOC>
