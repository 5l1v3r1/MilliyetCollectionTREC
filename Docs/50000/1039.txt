<DOC>
<DOCNO> 1039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/cemal.html </URL>
<DATE> 2001/01/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Çocuklarımızın geleceği için... 
</HEADLINE>
<TEXT>

     Türkiye'de işlerin iyi gitmesini istiyor musunuz O zaman iki konuda dua edin. Biri enflasyonla mücadele programı, yani ekonomide yapısal değişim... Diğeri Ankara'da bitmek üzere olan Ulusal Program, yani Avrupa Birliği'yle ilişkiler... 
     Bir başka deyişle 
     2001 yılının kritikliği bu iki konudan kaynaklanıyor. 
     İkisi de son derece hayati 
     Çünkü hepimizin, çoluğumuzun çocuğumuzun yakın geleceğini, iş ve aş sorunumuzu, bir yerde cüzdanımızı çok yakından ilgilendiriyor. 
     Hükümet eğer enflasyonla mücadeleyi yıl boyu en ufak bir sapma olmaksızın yürütürse... Hükümet eğer Ulusal Program'ı sulandırmaz, arkasına siyasi irade koyarak yıl boyu gerçekleştirirse... 
     Hükümet eğer bu iki işi kararlılıkla yaparsa, 2001 kritik yıl olmaktan çıkar ve Türkiye'nin önünü açan bir yıl olarak hükümetin başarı hanesine yazılır, böylece tarihteki yerini alır. 
     Koalisyon ortakları, son yaşanan krizle birlikte pabucun ekonomide fena halde pahalı olduğunu anlamış gözüküyorlar. 
     Hazine Müsteşarlığı'ndan üst düzeyde bir yetkili geçen günkü sohbetimizde şöyle diyordu 
     "Son kriz siyasetçilere büyük bir ders oldu. Şimdi işin vehametini daha iyi kavradılar. Eskiden 'politika' öndeydi. Krizden sonra 'ekonomi' öne geçti denebilir. Artık elimizde bir takvim var. Neyin hangi tarihte yapacağı yazılı. En ufak bir gecikmenin maliyeti çok ağır olur. Pardon denecek hal kalmadı. Zira ikinci defa kimse el uzatmaz." 
     Merkez Bankası'ndan üst düzeyde bir yetkili de geçen günkü konuşmamızda özetle şunlara işaret ediyordu 
     "Bir müsibet bin nasihattan daha iyidir prensibi bir defa daha çalıştı. Peki şimdi kaybolan inandırıcılık yeniden nasıl tesis edilecek Dışarı giden para nasıl geri gelecek Ek Niyet Mektubu'nda yer alanları tam zamanında yapmak lazım. Başka çare yok." 
     Şu sözler de aynı yetkilinin 
     "İki düğüm noktası var. Biri özelleştirme, diğeri bankacılık sektöründe yapısal değişim... Bu iki alanda işler gevşetilmezse, disiplinli gidilirse, sıkıntılar aşılmaya başlar. Koalisyon liderlerinin havası kararlı..." 
     Dikkatler şimdi koalisyonda. 
     Dikkatler koalisyon liderlerinde. 
     2000 yılına iyi girmişlerdi. Özellikle yılın ilk yarısında işi son derece sıkı tuttular. Fakat ikinci yarıda 'politika' öne geçti. 
     'Popülizm' ağır basmaya başladı. 
     Oysa, 2000'in ikinci yarısında birçok şey özelleştirme gelirlerine bağlıydı. Özelleştirme tökezleyince, program da büyük darbe yedi. İnce ayar konularda sergilenen bazı yönetim hataları da buna eklenince, yılın son iki ayında patlayan krizle birlikte çok geriye gittik ekonomide... 
     İşte bu nedenle 2001 çok kritik 
     Tekrar ilerlemeye başlayabilmek ve 'Türkiye'nin kredibilitesi'ni tesis edebilmek için hükümetin çok daha büyük bir çabayı, son derece sistemli bir biçimde, sabırla, inatla harcaması gerekiyor. 
     2001 yılı, enflasyonla mücadelede olduğu gibi, Avrupa Birliği'yle ilişkilerde de son derece kritik bir yıl. Bu konuyla ilgili Ulusal Program bitmek üzere. Yakında hükümetin önüne gelecek. 
     
Ulusal Program...      Ulusal Program da tıpkı enflasyonla mücadele programında olduğu gibi, hem cüzdanlarımızın hem çocuklarımızın geleceği açısından hayati bir konu. 
     Hükümet eğer Ulusal Program'ı sulandırmazsa, kerhen kabul etmezse, arkasına siyasi iradesini gerçekten koyarak kararlılıkla uygularsa, 2001 kritik olmaktan çıkar. 
     Türkiye kazanır 
     Ama hükümet eğer Ulusal Program'ı eğip bükmeye başlar, programa ne şiş yansın ne kebap tavrıyla yarım yamalak yaklaşırsa, 2001 kritikleşir. 
     Türkiye kaybeder 
     O yüzden, çoluğunu çocuğunu gerçekten düşünen varsa, iki konuda, 2001'in ekonomik ve ulusal programları için dua etsin Koalisyon ortaklarını da yakın takipte tutsun 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
