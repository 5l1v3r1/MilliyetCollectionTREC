<DOC>
<DOCNO> 41875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/siyaset/siy03.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Örgüte adam veriyorsunuz 
</HEADLINE>
<TEXT>

     HAKAN ŞANLITÜRK Ankara 

     Bakanlar Kurulu toplantısında ANAP ile DSP arasında "af" tartışması yaşandı. Toplantıda söz alan İçişleri Bakanı Rüşdü Kazım Yücelen önce ABD’deki, ardından da Taksim’deki bombalı saldırıya ilişkin görüşlerini açıklamaya başladı. Alınan bilgiye göre Yücelen, bombalı intihar saldırısını gerçekleştiren Uğur Bülbül’ün af yasasından yararlanarak "cezaevinden tahliye olduğunu" hatırlattı. Yücelen’in, ölüm orucu tutan kişilerin ailelerine teslim edilmesini de eleştirmesi üzerine Adalet Bakanı Hikmet Sami Türk, "Ailelerine sahip çıkmaları için teslim ediliyor" diyerek İçişleri Bakanı’na yanıt verdi. Bunun üzerine Yücelen, "Ne ailesi Küçükarmutlu’daki örgüt evlerine veriyorsunuz, teslim ediyorsunuz" diye sert tepki gösterdi. Yücelen’in ardından ANAP lideri Yılmaz’ın da bu tepkisini dile getirdiği öğrenildi. Yılmaz’ın, "Uzun ve zahmetli uğraşlardan sonra ordusuyla, polisiyle, teröristleri yakalıyoruz. Yakalanan teröristlerin yeniden örgütlere teslim edilmesini anlayışla karşılamam mümkün değil. Yetmez mi Bu yüzden kaç şehit verdik " dediği öğrenildi. 
     



 SİYASET 















</TEXT>
</DOC>
