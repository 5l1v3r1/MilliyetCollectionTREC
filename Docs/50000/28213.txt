<DOC>
<DOCNO> 28213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yazar/kohen.html </URL>
<DATE> 2001/06/22/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Kim daha şanslı 
</HEADLINE>
<TEXT>

     Kasım ayındaki krizden beri, Türkiye ile Arjantin arasındaki benzerlikler dikkatleri çekiyor. 
     Gerçekten iki ülkenin ekonomik durumunda hemen hemen aynı zamana rastlayan benzer gelişmeler oldu. Daha da ilginci, iki ülkede de, ekonomiyi çöküşten kurtarmak ve rayına oturtmak için, dışarıdan bir "işbilen" getirildi. Türkiye'de Kemal Derviş'e, Arjantin'de Domingo Cavallo'ya adeta birer "mesih" olarak bakıldı. 
     Fiziki olarak da biraz birbirine benzeyen iki uzmanın, hasta ekonominin tedavisinde uygulamaya çalıştığı yöntemler de birbirinden farklı değil. 
     Derviş de, Cavallo'da da, bu yoldan kendi uluslarını darboğazdan düzlüğe çıkarabilecekleri inancı ile çabalarını sürdürüyorlar. 
     
     KUŞKUSUZ Türkiye'nin ekonomik ve mali koşulları, Arjantin'inkilerin tam bir kopyası değil. Latin Amerika ülkesinin kendine özgü sorunları var. Ama bazı koşullar farklı da olsa, Arjantin de büyük dış borçlarını toplam 128 milyar dolar ödemekte çok zorlanıyor. Bu nedenle Cavallo, uluslararası piyasalara sürülen eski tahvilleri daha uzun vadeli yenileri ile takas eden bir operasyon gerçekleştirdi. O da, yeni krediler sağlamak için bir dış turneye çıktı. 
     Bu arada, pesonun yıllardır dolara endekse olan değeri düşme eğiliminde. Yeni bir kur ayarlaması artık kaçınılmaz... Öte yandan işsizlik - ve gizli işsizlik - ürkütücü boyutlar yüzde 30 almaya başladı. Piyasaya bir türlü güven gelmiyor. Gençler kapağı dışarıya atmak peşinde... 
     
     BUNLARIN bize ne hatırlattığını söylemeye gerek yok. Aynı şekilde, Arjantinliler de, Türkiye'deki durumla ilgili haberler karşısında "birbirimize ne kadar da benziyormuşuz" demekten kendilerini alamıyorlar. 
     Ama en azından bir konuda önemli bir fark var Türkiye şu sırada - ekonomik sıkıntılarına ilaveten - bir de siyasal dertlerle karşı karşıya. Arjantin'de bir "Fazilet sorunu", parti kapatmanın yaratacağı ciddi sarsıntı ve istikrarsızlık tehlikesi yok. Cavallo, kendisine verilen "tam yetki" ile yoluna devam ediyor. Hatta 2 yıl sonraki seçimlere cumhurbaşkanı adayı olarak girmeyi tasarlıyor. 
     Her şeye rağmen Arjantinliler siyasal bakımdan önlerini biraz daha açık görebiliyorlar... 
     
     







Çağdaşlaşma 


Enayi füzesi 


Gül 'Partimiz hazır' 


Okur istekleri 


Fazilet, HADEP ve parti kapatmak... 


Ekonomi... Nereye 


Bilimsel araştırmaya paydos mu 


Üçüncü kriz şişirmesi 


Kim daha şanslı 


İşlem yok, senaryo çok... 


Süpermen, hukuka karşı 


Avrupa onu yapmış, bunu yapmış... 


Krizde 1 milyon işsiz 


Gürtuna adıyla umutlandım 


Kıyıdan... Kıyıda... 


Turizm beldesine cezaevi olur mu 


Çimentocular "üzgün" 


</TEXT>
</DOC>
