<DOC>
<DOCNO> 25296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/siyaset/siy06.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan'ın teyzesi kiraz toplarken ağaçtan düştü 
</HEADLINE>
<TEXT>

     ÜMRAN AVCI İstanbul 

     İstanbul eski Büyükşehir Belediye Başkanı Recep Tayyip Erdoğan, 75 yaşında hayatını kaybeden teyzesi Fazile Gür'ü toprağa verdi. Altı çocuk annesi Gür, Kemerburgaz'da önceki gün kiraz toplamak için çıktığı ağaçtan düşmüş ve kaldırıldığı Vakıf Gureba Hastanesi'nde hayatını kaybetmişti. Gür'ün Eyüp Sultan Camii'nde dün kılınan cenaze namazına Tayyip Erdoğan'ın yanısıra Erdoğan'ın annesi Tenzile Erdoğan, dünürü Osman Ketenci, Gür'ün kızları, sanatçı Adnan Şenses, akrabaları ve çok sayıda vatandaş katıldı. Erdoğan'ın teyzesinin cenazesine siyasilerden yalnızca FP Milletvekili Abdülkadir Aksu, FP İstanbul İl Başkanı Numan Kurtulmuş ile ilçe belediye başkanlarının katılması dikkat çekti. Cenazede Tayyip Erdoğan ile annesi Tenzile Erdoğan'ın benzerliği dikkat çekti. 
     



 SİYASET 












</TEXT>
</DOC>
