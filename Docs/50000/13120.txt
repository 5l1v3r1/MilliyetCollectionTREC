<DOC>
<DOCNO> 13120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yazar/pulur.html </URL>
<DATE> 2001/03/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Herkes haklı 
</HEADLINE>
<TEXT>

     NASREDDİN Hoca, Akşehir kadısı iken, önce davacıyı dinler "Haklısın " dermiş, arkadan da davalıyı dinler ona da "Haklısın " dermiş... 
     Mübaşir bir gün dayanamamış 
     "Kadı efendi, herkese sen haklısın, diyorsun, bu nasıl iş " 
     "Sen de haklısın " 
     
     MEMLEKET bugün o halde, herkes, kendine göre haklı... 
     Hatırlayacaksınız, geçenlerde Amasya Vergi Dairesi'yle, vatandaş Ülkü Arda arasındaki meseleyi yazmıştık. Vergi Dairesi bu vergiyi iki defa alıyor, vatandaş dilekçe yazıyor, 60 gün cevap bile alamıyor, sonunda valiye başvuruyor, sorun ancak gideriliyor. 
     
     YAZIMIZA maliyeci olduğu anlaşılan Özkan Demir'den tepki geldi, sanırız, diğer maliye memurları da bu tepkiyi paylaşırlar. 
     Özkan Demir "Hata da vardır, ihmal de vardır, vatandaş da haklıdır " diyor ama 
     "İlgili servise yılın en yoğun dönemine denk gelen aylarda, haklı olarak verilen bir iade dilekçesi gecikmiştir. Ancak ikinci kez dilekçe vermek yerine bölüm müdür muavini veya daire müdürünü aramış olsaydı değil 67 gün, 6 saatte sonuçlandırılırdı." 
     
     ÖZKAN Demir bundan sonra "Madalyonu tersine çevirelim diyor" ve maliyecilerin, ne koşullarda görev yaptıklarını ve devletin hazinesini koruduklarını anlatıyor 
     "Memur başına 300 mükellef, mükellef başına yıllık ortalama 25 beyanname... Beyannamesini al, tahakkukunu kes, tahsilatını yap, üstüne üstlük 30 bin kayıtlı plaka... 
     Bilgisayarın olmadığı, her işin elle yapıldığı, kara tren, kara şanzıman..." 
     
     BU kadar mı 
     Bu kadar olur mu 
     Vatandaş, trafik cezası yer, al vergi dairesi 
     Vatandaş, askerlik yoklaması yaptırmaz, al cezayı vergi dairesi 
     Vatandaş nüfus cüzdanı değiştirir, al ücretini vergi dairesi 
     Vatandaş öğrenicidir burs almıştır, zamanı gelince ödemeyi yapmaz, al vergi dairesi 
     Vatandaşın cebine ehliyet, beline tabanca ... 
     Al harcını vergi dairesi... 
     Cezaevi iaşesi bile vergi dairesinden sorulur 
     Mahkeme harcı da... 
     Vatandaş seçimde oy kullanmamış, al cezayı vergi dairesi 
     Alacak da nasıl alacak 
     İz süre süre, direne direne 
     
     EVET, yazının başına dönelim... 
     Haksız olan var mı 
     Vatandaş da haklı, maliyeci de haklı, herkes haklı 
     Hani utanmasak "Biz de haklıyız " diyeceğiz. 
     
     





Bilim... 


Cenazede Meclis sitemi 


Sovyet Liderinin striptiz merakı 


Paskalya yumurtası peşinde 


Meclis derebeyi... Aşireti sağ olsun 


Herkes haklı 


MİR'in yerine 


Dünyanın en güzel mesleği 


Çok değerli on yılımızı çaldılar 


Milletvekilleri "işin ciddiyetini" anlayamadı 


</TEXT>
</DOC>
