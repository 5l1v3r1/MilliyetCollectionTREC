<DOC>
<DOCNO> 37143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/astro/index.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Gökyüzünde dikkat çekici bir gerginlik var. Kralcı Aslan, burcundaki Güneş’le Kova’da bulunan Uranüs karşıt açı yaparken bugün otorite durumundaki kişilerin güçlerinin eleştirildiği zamanlar söz konusu. Uranüs çok rahat bir enerji değildir ve değişim yanlısıdır. Bu yüzden gün içinde gücü elde tutmak isteyenlerle değişiklik yanlısı olanlar arasında çatışma yaşayabiliriz. Ay bugün 10.53 Yengeç burcuna geçmekte ve güne duygusal açıdan yoğun atmosfer katmakta. Kuşkusuz bu durum Koç’ların kafasını biraz bulandırabilir, bugün iş ve evle ilgili konularda koşturmaca yaşayabilirler. Boğa’lar ise daha rahatlar ve verimli çalışmalar yapabilirler. İkizler’in daha pratik düşünmesi ve parasal konularda gerçekçi davranması iyi olacak. Yengeç’ler Ay sayesinde ön plandalar ve bundan keyif duyacaklar. Aslan’lar için kritik gün sayılır. Düşünce ayrılıkları onları huzursuz edebilir. Başak’lar kendilerini belirli bir amaca yönelik verimli işler yaparken bulabilirler. Öğleden sonra 15.00 hepimiz için verimli saatler söz konusu. Ay - Merkür açısı düzenli hareket ederek süregelen problemleri aşabileceğimizi anlatıyor. Özellikle Terazi’ler bu etki ile iş yaşamlarında daha yapıcı adımlar atabilirler. Akrep’ler ise yeni şeyler öğrenmek, hareket, eğitim ve yolculuk içeren konularda şanslılar 22.48 . Ay - Jüpiter birleşmesi iyimserlik ve duygusal konularda rahatlık hissi getirmekte. Duygusal paylaşımın yoğun yaşanabileceği zamanlar söz konusu. Örneğin Yay’lar bugün parasal konularda başkalarından destek görebilir. Oğlak’lar ise daha objektif davrandıkları sürece rahat edecekler. Kova’ların detaylara dikkat etmesi gerekiyor. Balık’lar bugün çok rahatlar ve yaratıcılıklarını başkaları ile paylaşmaktan zevk duyacaklar. 

            Faks 287 74 37 
      







</TEXT>
</DOC>
