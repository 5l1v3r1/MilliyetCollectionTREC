<DOC>
<DOCNO> 45611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sonspo03.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen'in yabancıları umut vermedi... 
</HEADLINE>
<TEXT>

     Efes Pilsen'de, Cumhurbaşkanlığı Kupası'nı yitirmenin üzüntüsü yaşanırken, yabancı oyuncuların Ülkerspor karşısında ortaya koyduğu performans beğenilmedi. 
     Efes Pilsen'de ABD'li Marcus Brown ve Litvanyalı Saulius Strombergas, Ülkerspor karşısında toplam 10 sayı atarken, her iki oyuncu da başarısız bir görüntü çizdi. 
     Geçen sezon kadrosunda bulunan Damir Mulaömeroviç, Predrag Drobnjak ve Vlado Scepanoviç ile yollarını ayıran lacivert-beyazlılar yeni sezon öncesinde Marcus Brown, Saulius Strombergas ve Kaspars Kambala ile sözleşme imzaladı. 
     Cumhurbaşkanlığı Kupası'nda lacivert-beyazlı formayla ilk ciddi sınavlarına çıkan 3 yabancı oyuncudan Marcus Brown yalnızca 5 sayı üretirken, 3 ribaunt alıp, 1 de asist yaptı. 
     ABD'li oyuncu, kullandığı 7 adet 3 sayılık atışda da sayı üretme başarısı gösteremedi. 
     Efes Pilsen'in bir diğer yabancı oyuncusu Saulius Strombergas ise, yine Ülkerspor karşısında 5 sayı atarken, 2 ribaunt kazanıp 1 asist yaptı. 
     Litvanyalı oyuncu da kullandığı 3 adet 3 sayılık atışlarda sayı üretemedi. 
     Efes Pilsen'in Letonya'dan transfer ettiği genç Kaspars Kambala ise, Cumhurbaşkanlığı Kupası'nda ürettiği sayılar ve aldığı ribauntlarla göz doldurdu. 
     Kambala, kupa maçında rakip potaya 18 sayı bırakırken, 7 de ribaunt aldı. 
     Letonyalı oyuncu, Ülkerspor karşısında ortaya koyduğu oyunuyla Türkiye'de düzenlenen Avrupa Şampiyonası'ndaki performansını Efes Pilsen'e de taşıdı. 
     






</TEXT>
</DOC>
