<DOC>
<DOCNO> 31940 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/ekonomi/eko03.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Terfi etmeden maaş zammı 
</HEADLINE>
<TEXT>

Maaş adaletsizliğini gidermeye yönelik kararname yürürlüğe girdi 
     ANKARA Milliyet 

     Memur maaşlarında adaletsizliği giderecek kanun hükmünde kararname KHK yürürlüğe girdi. Hükümet, maaş düzenleme yetkisini 2002 yılından itibaren kullanacak. Derece yükseltme yetkisinin kullanılması halinde emeklilere geçmişe yönelik olarak aylık ve ikramiye farkı ödenmeyecek. 
     Benzer işi yapıp sonra emekli olan yüksek dereceli devlet memurları arasındaki maaş farklılığı da kaldırılacak. 
     Emekli, malul, dul ve yetim aylığında da iyileştirme hedefleniyor. 
     Boş kadro olmadığı için terfi edemeyen memurlar, o işi yapmasa bile, o kadroya denk gelen dereceden maaş alacak. 
     Söz konusu memurlar bugüne kadar kadrosuzluk nedeniyle birkaç derece atlamayı hak etmişse atlayabilecek. Ancak bu derece atlaması bir anda olmayacak. Her yıl bir derece atlayacak. 
     KHK ile bir üst göreve vek leten baktığı halde aynı maaşı alamayan memurlara vek let ettiği bürokratın maaşı ödenecek. 
     Kurullar dahil tüm maaşlarda Başbakanlık müsteşarı seviyesinde üst sınır olacak. 
     Temsil tazminatı almayan personelden, 7 binden düşük göstergeden, makam veya yüksek h kimlik tazminatı öngörülen kadrolara atanmış olanlara, en fazla 15 bininci gösterge rakamının katsayı ile çarpımıyla bulunacak miktarda görev tazminatı ödenecek. 
     
     Memur zammı yetişmedi 
     HARUN GÜREK Ankara 

     Memurlar bu ay zamsız maaş alacak. Yüzde 5’lik ikinci altı aylık zammın ve 15 günlük farkın 15 Temmuz’da ödenmesi gerekiyor. Zammın bordrolara yansıtılması için Maliye Bakanlığı’nın taban aylık, yan ödeme katsayılarını hesaplayarak saymanlıklara bildirmesi zorunlu. Ancak Maliye Bakanlığı dün akşama kadar katsayıları bildirmedi. Saymanlıklar, maaş ödeyemez duruma düşmemek için, bordroları zam ve farkı yansıtmadan hesaplayarak hazırladı. Memurlara önümüzdeki pazartesi bordrolar zamsız olarak verilecek. Maliye Bakanı Sümer Oral, katsayıların belirlenmesi yetkisinin Bakanlar Kurulu’nda olduğunu belirterek, kararnamenin henüz çıkmadığını, bu nedenle zammın uygulamaya geçirilemediğini söyledi. Oral, "Kararname çıkar çıkmaz farklar hesaplanır ve ödenir" dedi. 
     



 EKONOMİ 


















</TEXT>
</DOC>
