<DOC>
<DOCNO> 33920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yasam/yas03.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüyalar takıntıların haykırmasıdır’ 
</HEADLINE>
<TEXT>

Daha mutlu, başarılı ve güçlü olmak için bilinçaltındaki korkulardan kurtulmak şart... Psikiyatrist Nusret Kaya, bu derdin dermanını bulmuş Rüya analizleri’ 
     Rüyanın Sırları Semra Kardeşoğlu 

     Uyku psikofizyolojisi uzmanı, psikiyatrist Doç. Dr. Nusret Kaya hastalara rüya analizi ağırlıklı tedavi uyguluyor... 
     Kaya, daha başarılı ve güçlü olmamız için takıntılarımızdan kurtulmamız gerektiğini ve bunun rüya analizleri ile yapılabileceğini savunuyor. Psikiyatrist Kaya, özellikle kabus, canavar, savaş gibi rüyaların atalarımızdan gelen bilgi şifrelerinden kaynaklandığını söylüyor. 
     
     Bilgi şart... 
Rüya analizini herkes yapabilir mi 
     Rüyalar takıntıların haykırmasıdır. Rüya analizi yurtdışında psikiyatrik tedavilerde sıklıkla uygulanıyor. Rüya tabiri ile karıştırılmamalı. Analiz için eğitim almak, sembolleri bilmek şart. 
     
Rüyaları kaç bölüme ayırıyorsunuz 
     Üst beyin korteks , şuuraltı ve alt beyin korteksin kapsadığı beynin diğer bölümleri rüyaları olmak üzere 3'e. Üstbeyin rüyaları günlük yaşamla ilgili. Bir adama kızarsınız, rüyanızda onu döverken görürsünüz. Şuuraltı olanlar takıntılarımızı sembollerle ifade eder, örneğin ana rahmi rüyanıza dolap, gemi ya da yuvarlak ekmek şeklinde girebilir. 
     
Savaşta vurulmak, yabancı ortam, canavarlar hangi türdedir 
     İzlediğimiz bir filmin etkisi değilse 3'üncü tür olan alt beyin rüyalarına girer. Bunlar atalarımızdan gelen genetik bilgi şifreleri ile olur. Bu tür rüyalar bu bilgilerin deşarjı kabul edilir. Nasıl ki, 5 kuşak önceki dedenizin mavi gözünü DNA'lar ile alabiliyorsanız, RNA'lar aracılığı ile de bilgi şifreleri aktarılıyor. 
     
Alt beyin ve üst beynin işlevi nedir 
     Üst beyin, okuma, yazma, hesap, analiz gibi faaliyetlerden sorumlu. Alt beyin, vücudun çalışmasından sorumlu ve atalarımızdan gelen RNA'larının depo yeri. Duygular ve içgüdüler de burada. İkisinin ortasında ise şuuraltı var. Burda seksüel içerikli takıntılarımız yer alır. Bu takıntılardan kurtulumazsak ömür boyunca alt ve üst beyin bağlantısı kurulamaz, alt beyindeki koca bir hazine kaybedilir. 
     
     Üst beyin daha güçlü 
Beynin bölümleri arasındaki bu bağlantı nasıl sağlanacak 
     Rüya analizleri ile takıntılardan kurtularak, beynin 2 bölümünün bağlantısı sağlanır. Böylece üst beyinler daha güçlü olur. Bu da mutluluk, başarı, yaratıcılık, güç ve barış demek. 
     
Tüm bu rüyaların ortak sembolleri var mı 
     Her rüya türü için ayrı sembol var. Örneğin yılan, üst beyin rüyasında gerçek anlamıyla yılan, şuuraltı rüyada penis, alt beyin rüyasında ise iyileştirici güç anlamına gelir. 
     
Çocukları onlarla yatırmayın      Doç. Dr. Nusret Kaya, yatak odasının çocuklar, köpekler ve kedilerle paylaşılmasının hem rüyaları hem de cinsel hayatı etkilediği görüşünde... Kaya, 2 yaşından sonra çocukların kardeşleri, anne ve babaları ile aynı yatakta yatmamalarını öneriyor. Kaya, konu ile ilgili sorulara www.psikoestetik.com adresli sitesinde yanıt veriyor. 
     
Cinsel probleme analizle tedavi      Doç. Dr. Nusret Kaya, 'vaginismus' kadınlarda görülen bir tür cinsel hastalık problemi ile kendisine başvuran kadından, rüyalarını yazmasını istemiş. Analizlerini yaparak sorununu çözmüş. Hastanın gördüğü rüya ve yorumları 
     1 Çiçek dikmek için ikisi büyük, biri küçük üç saksı alıyorum. Çiçeği küçük saksıya dikmek istiyorum. 

</TEXT>
</DOC>
