<DOC>
<DOCNO> 36752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/son/sonspo10.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Asbaşkanı "Staddaki inşaat futbolcuyu etkilemez" 
</HEADLINE>
<TEXT>

     Fenerbahçe Kulübü Asbaşkanı Hamdi Akın, sarı-lacivertli takımın bu sezon da şampiyon olacağını öne sürdü. 
     Hamdi Akın, 2001-2002 futbol sezonunun ilk maçında Samsunspor karşısında iyi oynadıklarını ve sahadan net bir skorla galip ayrıldıklarını ifade ederek, ''Ligin ilk maçında alınan 3-0'lık galibiyet sevindirici. Futbolcularımız sahada iyi mücadele ettiler. 
     Fenerbahçe'yi, geçen sezondan çok daha oturmuş buluyorum. Bu sezon, ligde şampiyon olmamamız ve Avrupa Şampiyonlar Ligi'ne kalmamamız için bir engel yok. Şampiyonluk ipini bu sezonda da göğüsleyeceğimize inanıyorum'' diye konuştu. 
     Stat inşaatının futbolcuları olumsuz yönde etkileyeceği yönündeki eleştirilerin fazla abartıldığını savunan Akın, ''Görüntünün futbolcular üstünde olumsuz motivasyon yapacağı konusu fazla abartılıyor. Takımımız her maçı kazanacak kalitede futbolculardan kurulu bir ekip. Stat inşaatının futbolcuları fazla etkileyeceğine inanmıyorum'' dedi. 
     Akın, Fenerbahçe taraftarlarının, Glasgow Rangers ile yapacakları Avrupa Şampiyonlar Ligi 3. ön eleme turu rövanş maçında, Şükrü Saraçoğlu Stadı'nın mevcut tribünlerini doldurup, takımlarını son dakikaya dek yürekten destekleyeceklerine inandığını da sözlerine ekledi. 
     







</TEXT>
</DOC>
