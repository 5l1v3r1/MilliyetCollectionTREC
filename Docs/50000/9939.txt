<DOC>
<DOCNO> 9939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/spor/spo04.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’un yüzü güldü 
</HEADLINE>
<TEXT>

"Devamı gelecek"      TRABZONSPOR, Gençlerbirliği’ni yenerek, tam 154 gün sonra deplasmanda ilk kez kazanıp, kara bulutları dağıttı. Teknik Direktör Sadi Tekelioğlu, "Artık önümüze daha büyük bir güvenle bakabiliriz. Devamı gelecek" dedi. Bordo - Mavili ekip, son olarak ligin 7. haftasında Siirt Jetpa’yı mağlup etmişti. 
     
"Kuş kadar hafifiz"      BAŞKAN Özkan Sümer, "Takımın psikolojik durumuna bakarak bu galibiyeti bir zafer olarak nitelemek gerek. Yeniden yükseliş süreci başladı" ifadesini kullandı. Kaptan Hami ise, "Kendimizi kuş kadar hafif hissediyoruz. Ligin sonuna kadar bu havayı teneffüs etmek istiyoruz" yorumunu yaptı. 
     
"Şeref duyarım"      BEŞİKTAŞ yönetiminin yeni sezonda prensipte anlaştığı ve takımın kaptanlığına getirmeyi hedeflediği Sergen, "Bu bana şeref verir" dedi. Şu anda sadece Trabzonspor’un başarısını düşündüğünü kaydeden yıldız futbolcu, transferiyle ilgili yorum yapmaktan kaçındı. Sergen, "Kuşkusuz Beşiktaş’ı unutmam söz konusu olamaz. Kartal yuvasında doğdum, orada büyüdüm, orada bugünlere geldim. Ancak bu konuları konuşmak için daha erken" diye konuştu. 
     


 SPOR 























</TEXT>
</DOC>
