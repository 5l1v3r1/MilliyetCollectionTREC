<DOC>
<DOCNO> 24249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/cemal.html </URL>
<DATE> 2001/05/31/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Başbakan Devlet Bahçeli senaryosu mu .. 
</HEADLINE>
<TEXT>

     Bizim politika kulisinin alışkanlığıdır. Yaz başlarken siyasette sonbahar senaryoları için düğmeye basılır. Senaryoların kimi çok uçuktur, kimi az çok inandırıcı. Kimi kulağa hoş gelir, kimi hadi canım sende dedirtir. 
     İşte bir sonbahar senaryosu 
     Başbakan Devlet Bahçeli... 
     Şöyle özetlenebilir 
     Fazilet Partisi gelecek ay Anayasa Mahkemesi tarafından kapatılacak. Bazı Fazilet milletvekillerinin MHP'ye katılımı olgun hale gelecek. DYP ve ANAP'tan kendini MHP saflarına öteden beri atmaya hazır milletvekilleri hareketlenecek. 
     Bu arada koalisyondaki iç uyumsuzluk şiddetlenecek ve sonbaharda erken seçimin ufukta görünmesine yol açacak. Siyaset meydanında "Bu iş bir seçime gitmeden olmayacak " rüzgarı hızlanacak. 
     İşte bu aşamada Devlet Bahçeli düğmeye basacak. Daha önceleri etik bulmadığı milletvekili transferlerine yeşil ışık yakarak MHP'yi parlamentoda birinci parti haline getirecek. 
     Sonra da bir seçim hükümetiyle Başbakanlık koltuğuna oturup Türkiye'yi erken genel seçimlere götürecek. 
     Mümkün mü Zor. 
     En başta MHP iki yıl öncesinin MHP'si değil. İktidar partisi olarak çok yıprandı. 
     Genel seçimlerde oyu yüzde 18'di. Hükümet ortağı olduktan sonraki seçim araştırmalarında bir ara yüzde 23 - 24'le birinci sıraya yükselmişti. 
     Ama bugün öyle değil. 
     Seçim araştırmalarında diğer partiler gibi MHP de ancak barajda, yüzde 10 sınırında dolaşıyor. Bu durum, 'ödünç oylar'ın partiden kaçtığına ve MHP'nin kendi kemik oy tabanına 1995'te yüzde 8.2 geri döndüğüne işaret ediyor olabilir. 
     MHP yönetimi belki de bir yandan bu oy kanamasının farkında olduğu için, öte yandan kendi kemik oy tabanının da kurcalandığını gördüğü için tedirginlik içinde. 
     Örneğin Muhsin Yazıcıoğlu'nun Büyük Birlik Partisi'nin MHP'nin klasik oy tabanını ufak ufak da olsa oymaya başladığından söz ediliyor. 
     Öbür yandan, DYP ile Fazilet'in son seçimde MHP'ye kaçan muhafazakar esnaf ve köylü oylarını geri almaya başladıkları öne sürülüyor. 
     Ve ekleniyor 
     "Bütün bunlar ister istemez MHP'nin içinde de sürtüşme ve problemlere yol açmış durumda..." 
     MHP yönetimi belki de bu rahatsızlıkları aşmanın ve kendi oy tabanını korumanın derdine düşmeye başladı. Belki de bu yüzden hırçınlaşmış durumda. Her olayda tribüne şov yaparcasına çıkışlar yapıyor, Kemal Derviş sorunu yaratıyor. 
     Oysa, başlangıçta değişik bir Devlet Bahçeli görmüştük. Koalisyon kurulduğunda uyumlu, sorun çıkaran değil çözen, güven veren, Türkiye'yi yönetmeye aday bir Devlet Bahçeli imajı çizilmek istenmişti. 
     Şimdi pek öyle değil. 
     Sorunlar daha çok MHP kanadından kaynaklanıyor. MHP giderek direncin partisi haline geliyor denebilir. Veyahut o malum istemezükçü tutum sırıtmaya başladı MHP'de... 
     Oysa iki yıl önce değişimin partisi gibi görünüyordu. 
     Bunların farkında mı MHP .. 
     Kendi klasik tabanını koruma derdine düşen bir MHP'nin çekim merkezi olması yakın ihtimal değil. Partinin seyir defterini tutanların bu noktayı gözden geçirmeleri yarar olabilir. 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
