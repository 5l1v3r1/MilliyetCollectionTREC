<DOC>
<DOCNO> 46695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo07.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Formula 1 sezonunun son yarışında pole pozisyon şampiyonun... 
</HEADLINE>
<TEXT>

     Formula 1 Dünya Şampiyonası'nda, sezonun son yarışı olan Japonya Grand Prix'sine, Ferrari takımının Alman pilotu Michael Schumacher ilk sırada Pole Position başlayacak. 
     5,864 kilometre uzunluğundaki Suzuka Pisti'nde bugün yapılan 
     sıralama turlarında, dünya şampiyonluğunu daha önceden garantileyen Ferrari'nin Alman pilotu Michael Schumacher, saatte ortalama 228.065 kilometrelik hızıyla, 1 dakika 32.484 ile ilk sırada yer aldı ve yarınki yarışa 'pole position'da başlamaya hak kazandı. BMW Williams takımından Juan Pablo Montaya, 1.33.184 ile ikinciliği alırken, aynı takımdan Ralf Schumacher üçüncü, Ferrari'den Rubens Barrichello dördüncü, McLaren Mercedes'ten Finli Mika Hakkinen ise beşinci sırada yer aldı. Yarınki yarışta Brezilyalı Barrichello ile sürücüler genel klasmanındaki ikinciliğini korumak için mücadele edecek McLaren Mercedes'in İngiliz pilotu David Coulthard ise yedincilikte kaldı. Formula 1 yarış hayatına Suzuka Pisti'nde yarın son verecek Fransızların sempatik pilotu Jean Alesi de Japonya Grand Prix'sine 11 sırada başlayacak. 
     






</TEXT>
</DOC>
