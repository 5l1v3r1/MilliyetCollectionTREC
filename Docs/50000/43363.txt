<DOC>
<DOCNO> 43363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yasam/yas02.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İmaj’zede sekreterler 
</HEADLINE>
<TEXT>

Özellikle film ve fıkralar nedeniyle akıllara yerleşen seksi ve fettan sekreter profili, sekreterlik meslek liselerini öğrencisiz bıraktı 
     İSTANBUL Milliyet 

     SEKRETERLİK mesleğiyle ilgili "imaj sorunu"ndan İstanbul Anadolu Sekreterlik Meslek Lisesi de zarar gördü. Yeni eğitim - öğretim döneminde okula kayıt yaptıran olmadı. Şişli’deki okulun müdürü Ahmet Kodak, bir yıl hazırlık okutulan ve 20 - 30 kişilik sınıflarda eğitim verilen bölüm için aileleri bir türlü ikna edemediklerini söyledi. Kodak, "Bazı ailelere, Bakın, böyle bir bölümümüz var, çocuğunu buraya kayıt ettirelim’ dediğimde, Aman müdür bey duymamış olayım, hakaret sayarım’ şeklinde tepkilerle bile karşılaştım" dedi. 
     SEKRETERLERİN, "alımlı - çalımlı, güzel giyinen, telefona bakan ve patronun dediklerini yapan kişiler" olarak algılandığını kaydeden Kodak, "Oysa sekreter, işletmenin yüzde 51’idir. Bir işletmeye girdiğiniz zaman ilk karşılaştığınız kişidir ve bu kişi sizin o işletmeyle ilgili izleniminizin olumlu ya da olumsuz olmasında çok etkilidir" diye konuştu. Kodak, özellikle önceki yıllarda çevrilen filmler ve medyada yer alan birtakım haberlerin mesleğin imajını olumsuz etkilediğini belirtti. 
     



 YAŞAM 























</TEXT>
</DOC>
