<DOC>
<DOCNO> 46085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yasam/yas01.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şafak Operasyonu 
</HEADLINE>
<TEXT>

Sabah namazı için uyanan Afganlar dün, bomba sesleriyle neye uğradıklarını şaşırdılar. ABD, Afganistan’ı bu kez şafakla vurdu... 
     DIŞ HABERLER SERVİSİ 

     İngiliz jetlerinin katılmadığı, yalnızca ABD savaş uçaklarınca gerçekleştirilen Şafak Operasyonu’nda, başkent K bil, Celalabad, Herat, Kunduz, Mezar - ı Şerif, Kandahar kentleri ve Mayvan bölgesi hedef alındı. 
     K bil’de yerel saatle 05.20’de başlayan saldırıda, kentin doğu kesimiyle kuzeydeki havaalanı füzelerle vuruldu. K bil’de vurulan hedefler arasında, havaalanı ve şehrin ana televizyon vericisinin bulunduğu tepe de yer aldı. 
     
     Biz de ateş açıyoruz’ 
     Taliban’ın kalesi durumundaki Kandahar kenti de şafakla birlikte bombalandı. Kentin üzerinde uçan çok sayıda ABD savaş uçağına uçaksavar ateşi açıldı. Taliban’ın yerel sözcüsü Hamid Ullah telefonla AFP’ye yaptığı açıklamada şöyle diyordu "Kentin üzerinde birçok uçak var, sizinle konuştuğum şu anda uçaksavar bataryalarımız bu uçaklara ateş açıyor" 
     Taliban yetkilileri, Kandahar’a düzenlenen hava akınında, Molla Muhammed Ömer’in eski evininin vurulduğunu, ancak Ömer’in hayatta olduğunu açıkladı. Amerikan jetleri Kandahar’ın 70 kilometre batısındaki Mayvan’ı da yoğun şekilde bombaladı. Saldırıda toplam 15 adet Cruise tipi Tomahawk füzesi fırlatıldı. 
     



 YAŞAM 




















</TEXT>
</DOC>
