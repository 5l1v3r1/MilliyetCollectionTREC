<DOC>
<DOCNO> 45048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun16.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz kulelere saldıran teröristler sabıkalı çıktı 
</HEADLINE>
<TEXT>

     İngiltere Başbakanı Tony Blair, Afganistan'daki Taliban rejiminin ''yola gelmemesi halinde'', Kabil'de rejim değişikliğinin zaruri olacağını bildirdi. 
     Blair, Avam Kamarası'nda konuşurken, ''Taliban uluslararası teröre desteğini kesmezse, Afganistan'da rejim değişikliği gerekecektir'' dedi. 
     Blair, ABD'de kaçırılan 4 uçağın yolcu listelerindeki 19 hava korsanından en az 3'ünün Usame Bin Ladin'in adamları olduğunun saptandığını söyledi. Blair, bu 3 kişiden birinin Afrika'da ABD elçiliklerine ve Aden'de ABD savaş gemisine yapılan saldırılarda önemli rol oynadığının da saptandığını belirtti. 
     Tony Blair, parlamentoya, Bin Ladin'in yaşam öyküsü, Taliban'la ilişkileri, planladığı ''terör eylemleri''ne ilişkin bir belgeyi sunacaklarını da belirtti. 
     Taliban'a, Bin Ladin'i teslim ederek kamplarını ortadan kaldırması uyarısını yineleyen Blair, aksi takdirde Taliban rejiminin terör karşıtı koalisyonun düşmanı olacağını söyledi. 
     






</TEXT>
</DOC>
