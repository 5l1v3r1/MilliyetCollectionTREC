<DOC>
<DOCNO> 30603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/siyaset/siy05.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer veto etti 
</HEADLINE>
<TEXT>

Savcılık by-pass’ına Köşk engeli 
     ANKARA Milliyet 

     Cumhurbaşkanı Ahmet Necdet Sezer, cumhuriyet başsavcılarının yetkilerini kısıtlayan, 4696 sayılı memurların yargılanmasına ilişkin yasayı veto etti. 
     Bazı kamu çalışanlarının yargılanmasını da güçleştiren yasayı Sezer'in, "hukuka, kamu yararına ve Anayasal ilkelere uygun düşmediği" için veto ettiği bildirildi. Vetoya ilişkin gerekçeli karar şöyle 
     SAVCI YETKİSİ Sezer, "Olayla ilgili kanıtların karartılması, sağlıklı soruşturmanın yapılamaması durumunda suçluların cezalandırılması olanaksızlaşacak böylece, toplumun adalet duygusu zedelenecektir" dedi. 
     SÜRE Sezer, "...Dolayısıyla soruşturma yapmalarının önlenmesi, geçecek sürenin uzunluğu nedeniyle doğru ve sağlıklı yargılama yapılması yönünden sakıncalar yaratacaktır" ifadesine yer verdi. 
     SORUŞTURMA HAKKI Sezer, düzenlemenin, savcıların gerekli işlemleri başlatmasını engelleyen düzenlemeler içerdiğine işaret ederek "Memurlar ve diğer kamu görevlilerinin büyük huzursuzluklara ve sürtüşmelerine, neden olacağından hukuka uygun düşmemektedir" dedi. 
     İSİM BELİRTME İhbar edenin kimliğini ortaya çıkaran madde de Sezer'den veto yedi. 
     YETKİ Sezer, cumhuriyet başsavcılıklarının görev ve yetki alanına giren konularda idare makamlarına yetki verilmesinin, Anayasa'nın güçler ayrılığı ilkesi ve 9. maddesi ile bağdaşmamaktadır" ifadesini kullandı. 
     YOLSUZLUK ARTAR Sezer "Krizlerin, sosyal adaletsizliğin en büyük nedeni yolsuzluklardır" diye konuştu. 
     



 SİYASET 



cihattan ibaretti 










</TEXT>
</DOC>
