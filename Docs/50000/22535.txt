<DOC>
<DOCNO> 22535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yasam/yas06.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı’ buhar olup uçtu... 
</HEADLINE>
<TEXT>

Balkan kardeşlerin infaz emrini verdiği iddia edilen Fikret Aydın, ailesiyle birlikte izini kaybettirdi ... 
     ÖMER ERDEM İstanbul 

     İstanbul Bostancı'da boğazları kesilerek hunharca öldürülen Ebru ve Işık Balkan kardeşler olayında, azmettirici olduğu iddia edilen Fikret Aydın'ın izine ulaşılamadı. 
     Polisin tüm aramalarına ve cinayetin üstünden günler geçmesine rağmen bulunamayan 'Hacı' lakaplı Fikret Aydın'ın, ailesiyle birlikte İstanbul'dan ayrıldığı öğrenildi. Polis, Aydın’ın sahibi olduğu kuyumcu ve cep telefonu dükkanlarını da bir süre önce devrettiğini belirledi. 
     
     Şüpheliler evin etrafındaydı 
     Öte yandan Aydın'ın duygusal ilişkisi olduğu iddia edilen eski ortağı Ebru Balkan ile kardeşinin öldürülmesinin ardından gözaltına alınanların sorgusu sürüyor. Bu bağlamda, Tarkan Altunok, Hasan Hüseyin Akdoğan, Faruk Çiftçi, Necmettin ve Necdet Aydın ile Bayram Vural, Kadıköy İlçe Emniyet Müdürlüğü'nden Asayiş Şube Müdürlüğü Cinayet Büro Amirliği'ne nakledildi. Hasan Hüseyin Akdoğan ve Faruk Çiftçi'nin, cinayetin işlendiği evin çevresinde görüldükleri, diğerlerinin ise zanlıların sorgulanması sonucu gözaltına alındıkları öğrenildi. 
     



 YAŞAM 






















</TEXT>
</DOC>
