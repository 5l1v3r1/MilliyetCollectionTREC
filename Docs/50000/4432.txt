<DOC>
<DOCNO> 4432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/spor/spo03.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim-Bom’a tepki yağıyor 
</HEADLINE>
<TEXT>

Okan, Emre ve Fatih için kampanya başladı 
     ERHAN TELLİ 

     Faks yağmuru 
     GALATASARAY’da yönetim kurulunun sezon sonunda sözleşmeleri bitecek olan Okan, Emre ve Fatih’le hala anlaşma sağlayamaması taraftarları ayağa kaldırdı. Kampanya başlatan taraftarlar, kulübü faks ve email yağmuruna tuttular. Taraftarlar, yönetimin çabuk davranmasını ve üç futbolcuyla da anlaşmasını istediler. 
     
     Yönetime mesaj 
     STURM Graz ile oynanan karşılaşmadan önce üç futbolcuyu tribüne çağıran ve sevgi gösterilerinde bulunan taraftarların yönetime bu şekilde mesaj vermeye çalıştıkları belirtildi. Futbolcuların verdiği tekliflere rağmen yönetimin hala sessiz kalmasını eleştiren taraftarların tepkilerinin daha da büyüyeceği ifade edildi. 
     
Capone şüpheli      GALATASARAY, 1.5 günlük iznin ardından Trabzonspor ile oynayacağı kupa maçının hazırlıklarına başladı. Dün akşamki çalışmaya Strum Graz karşılaşmasında sakatlanan Capone’nin dışında tüm futbolcular katılırken, Brezilyalı oyuncunun çarşamba günkü kupa mücadelesine yetişmesinin zor olduğu öğrenildi. 
     
Galatasaray Efendileri      ZAFER ATAMER 

     İTALYA’nın ünlü futbol dergilerinden Euro Calcio, son sayısında Galatasaray’a dört tam sayfa ayırdı. Sarı - Kırmızılı takım için "Türkiye’nin gururu" başlığını kullanan dergi, haberinde kulübün kuruluşundan bu yana tarihini okurlarına yansıttı. "I Signori del Galatasaray" Galatasaray Efendileri olarak tanımladığı kulübün kurucularını ve günümüze kadar tüm yıldız futbolcularını tanıtan dergi, Galatasaray’ın UEFA ve Süper Kupa başarılarından da övgüyle bahsetti. Sarı - Kırmızılılar’ın Fenerbahçe ve Beşiktaş ile ezeli rekabetinden de söz eden Euro Calcio, Galatasaray’ın Emre, Okan, Jardel gibi yıldız isimleri kadrosunda tutmak için gayret sarf ettiğini belirtti. 
     


 SPOR 
































</TEXT>
</DOC>
