<DOC>
<DOCNO> 23942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sontur19.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası'nda ışıklı uçurtmayı UFO zanneden halk sokaklara döküldü 
</HEADLINE>
<TEXT>

     Kuşadası'nın Davutlar Beldesi'nde elektronik işiyle uğraşan Haşim Yılmaz'ın kenarlarında, kuyruğunda ve ipinde elektrik kullanarak ışıklı hale getirdiği uçurtması, vatandaşlarca ''Ufo'' sanıldı. Gece saatlerinde gökyüzünde ışık saçarak uçurtmayı görenler paniğe kapıldı. 
     Gökyüzünde bir süre ışık saçarak uçtuktan sonra ışıkları sönen uçurtmayı gören ve merakla izleyen çevredekiler, uçurtmanın ışıkları söndükten sonra bu cismin ne olduğunu anlayabilmek için cadde ve sokaklarda hep beraber dolaştılar. Önce ışık saçarak uçan uçurtmayı ''UFO'' sananların da bulunduğu topluluk, uçurtmanın sahibi Haşim Yılmaz ile karşılaşınca gerçeği öğrendiler. 
     Elektronik işiyle uğraşan ve bu işi hobi olarak benimseyen Yılmaz, merakla yanına gelenlere, uçurtmanın ipi yerine elektriği akü aracılığıyla ileten kablolar kullandığını, kenarlarını ve kuyruğunda da ışık olduğunu anlattı. 
     Yılmaz, önümüzdeki günlerde daha büyük ve fazla ışık saçan, bir uçurtma yaparak gökyüzüne salacağını kaydetti. 
     
     







</TEXT>
</DOC>
