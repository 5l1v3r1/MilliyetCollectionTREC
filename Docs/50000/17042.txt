<DOC>
<DOCNO> 17042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sondun02.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan Türkiye'ye mesaj "Desteğimiz sürecek" 
</HEADLINE>
<TEXT>

     ABD Başkanı George Bush'un Başbakan Bülent Ecevit ile yaptığı telefon konuşmasıyla ilgili olarak Washington yönetimi tarafından yayınlanan resmi açıklamada, Bush'un, Türkiye'nin ekonomik reformları uygulamasının kritik önem taşıdığı mesajını verdiği bildirildi. 
     Beyaz Saray sözcülüğünün ''Başkan Bush, Başbakan Ecevit ile telefon görüşmesinde, yakın bir dost ve NATO üyesi olan Türkiye'ye ve Türkiye'nin Uluslararası Para Fonu IMF ile ekonomik reform programını sonuçlandırmasına yönelik ilerlemelere olan güçlü desteğini dile getirdi'' denildi. 
     Açıklamada şöyle devam edildi 
     ''Başkan Bush, Türkiye'nin ekonomik reformları uygulamasının taşıdığı kritik önemi vurguladı ve ABD'nin, uluslararası toplulukla birlikte çalışarak, ekonomik programını ve IMF ile programını ileriye götürmekte olan Türkiye'ye desteğinin süreceğini bildirdi.'' 




</TEXT>
</DOC>
