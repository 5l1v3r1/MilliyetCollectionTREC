<DOC>
<DOCNO> 44616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/aspo.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
FİGÜRAN OLMAM’ 
</HEADLINE>
<TEXT>

Milli Takım’ın hocası Şenol Güneş, artık olaylara duygusal bakmadığını söyledi. Güneş sadece doğru eleştirileri yanıtladığını, hedefinin fikir üretmek olduğunu da belirtti 
     BİLAL MEŞE 

     "Kızıyorum, ama..." 
     MİLLİ Takımlar Teknik Direktörü Şenol Güneş, kendisiyle ilgili eleştirileri yanıtladı, "Asla figüran olmam" dedi. Geçmişte fanatik ve duygusal olduğunu hatırlatan Güneş, "Artık duygusal bakmıyorum olaylara. Saldırılara yanıt veriyordum. Eskiden olsa döverdim. Şimdi sadece doğruları yanıtlıyorum. Bu da bir gelişimdir. Kızıyorum, ama saldırmaya değil, fikir üretmeye hakkım varödiye konuştu. 
     
     "Sevgi ve diyalog" 
     MEDYADAKİ her türlü olumlu eleştiriye açık olduğunu kaydeden Güneş, sevgi ve diyalog içinde başarıların yakalanabileceğini söyledi. Tecrübeli hoca şöyle devam etti "Ben bir kahraman yaratmak istemiyorum, sizin de yaratmanızı beklemiyorum. Ülkenin geleceği için fikir üretmek zorundayız. Herkes sorumluluğunu bilecek. Tabi medya da. Eleştirilerden de payımızı alırız." 
     
     "Sorumlu benim" 
     GÜNEŞ, her türlü başarısız sonuçta, sorumluluğu üstüne aldığını da hatırlattı. Milli Takım hocası, "Sorumluluktan hiçbir zaman kaçmadım. Benim olduğu kadar Mustafa Denizli’nin de üzerine gelindi. Oysa Denizli ve Türk antrenörleri başarılıdır. Puan kayıplarında sorumlu aranırsa, o benim. Ama yetişen insanı yok etmek için uğraşırsak, yarın kendimizi de burada bulamayız" dedi. 
     
     "Sözümüzü tutacağız" 
     MOLDOVA maçına da ciddi baktıklarını vurgulayan Şenol Güneş, "Dünya takımı olacağız. Bu hedefte asla sapma olmadı, sadece rötar yaptık" ifadesini kullandı. Güneş şöyle tamamladı "Ülke insanına söz verdik, tutacağız. İsrail veya Avusturya farketmez. Yeneceğiz, gideceğiz. Moldova’yı da ciddiye alıyoruz. Kazanmak için mücadele edeceğiz. Alacağımız galibiyet ülke puanımızı da etkiler" 
     
En yakışıklılar      Futbol Plus dergisinin düzenlediği "En Yakışlıklı Futbolcu" anketinde zirveye çıkanlara ödülleri verildi. Vedat’ın ödülünü Ayhan Bermek, Emre’ninkini pop sanatçısı Gökhan Özen verdi. Ahmet Dursun, Baliç ve Oktay törene katılmadı. 
     
Karan’a ilginç hediye      A Milli Takım kadrosuna seçilen Galatasaray’ın golcü futbolcularından Ümit Karan, dün 26 yaşına bastı. Ay - Yıldızlı futbolcuya kız arkadaşı Sarı - Kırmızılı balonlarla süslenmiş bir oyuncak ayı gönderdi. 
     
Milli kampta sakat fazla      A Milliler, dün Metin Oktay Tesisleri’nde ilk çalışmasını yaptı. Antrenmana, uçağı rötar yapan Aston Villalı Alpay katılamazken, top çalışmasında hafif sakatlıkları bulunan Emre Belözoğlu, Ümit Davala, Ümit Karan ve Sergen yer almadı. Milliler, bu akşam tek idman yapacak. Ay - Yıldızlılar, Türkiye’deki son çalışmasını perşembe günü yapıp, öğleden sonra da Moldova’ya geçecekler. 
     KAPTAN Ogün, Moldova maçının prova niteliği taşıdığını hatırlattı. Tecrübeli oyuncu, "Ancak taşıdığımız milli formanın hakkını vermek zorundayız. Ayrıca Avusturya - İsrail galibi ile yapacağımız baraj maçı için iyi idman olacak" dedi. Ay - Yıldızlı diğer oyuncular da "Hedefe direkt gidecektik, olmadı, elemeye kaldık. Sözümüzü tutacağız, finallere gideceğiz" diye konuştular. 
     
YILDIRAY dans ediyor      MÜNİR BAĞRIAÇIK 

     ALMAN medyası, Barcelona maçından sonra Freiburg sınavında da gol atan Yıldıray Baştürk’e hakkını verdi. SAT 1 televizyonunda yayınlanan spor programında genç futbolcudan, "Küçük Türk, adı gibi başrolde. Leverkusen’in anahtarı oldu. Müthiş teknik ve süper klas. Yıldıray, Leverkusen’i zirveye taşıyor" diye söz edildi. 
     KİCKER dergisi de, milli oyuncuyu göklere çıkarırken, "Yıldıray Baştürk ve Ballack’lı, futbol festivali" ifadelerini kullandı. BİLD, Yıldıray’ın fotoğrafının altına "Bayer’in Basler’i. Futbolla dans ediyor. Bu Türk’ü, Freiburg’un, Kobiaschwili ve Coulibaly’si de durduramadı. İkisinin arasında futbol balesi yaptı" dedi. 
     



 SPOR 



























</TEXT>
</DOC>
