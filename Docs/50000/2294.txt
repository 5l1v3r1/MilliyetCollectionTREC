<DOC>
<DOCNO> 2294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/soneko01.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF heyeti ekonomi bürokratları ile görüşmeye başladı 
</HEADLINE>
<TEXT>

     IMF Türkiye Masası Şefi Carlo Cottarelli başkanlığındaki heyet, Türk ekonomi bürokratları ile görüşmelerine başladı. 
     Edinilen bilgiye göre 12 Ocak Cuma akşamı Ankara'ya gelen Cottarelli ve beraberindeki heyet, hafta sonu da ekonomi bürokratları ile biraraya geldi. Heyet, bugün Hazine Müsteşarlığı ve Bankacılık Düzenleme ve Denetleme Kurulu'na giderek görüşmelere devam edecek. 
     Daha önce 10 gün kalacağı ifade edilen Cottarelli başkanlığındaki heyetin Ankara'dan ayrılış tarihinin henüz belli olmadığı, görüşmelerin seyrine göre bu tarihin belirleneceği kaydediliyor. IMF heyetinin Hazine'deki temasları nedeniyle, görüşmelerin devam ettiği kata görevlilerin dışında çıkmalarına izin verilmediği öğrenildi. 
     Cottarelli, 5. gözden geçirme ziyareti çerçevesinde bürokratlarla ekonomik gelişmeleri değerlendirecek. 
     
     



</TEXT>
</DOC>
