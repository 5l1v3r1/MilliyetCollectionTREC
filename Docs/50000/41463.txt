<DOC>
<DOCNO> 41463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sontur17.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksim'de patlama... 
</HEADLINE>
<TEXT>

     İstanbul Taksim'de Alman Konsolosluğu'nun yanında bulunan polis noktasında 17.30'da bir patlama meydana geldi. Gümüşsuyu Caddesi girişinde gerçekleşen patlama üzerine, olay yerine güvenlik güçleri ile ambulans sevk edildi. 
     Yaralıların Alman hastanesi ve Taksim İlkyardım Hastanesi'ne sevk edildiği patlamada ilk belirlemelere göre 3 kişi hayatını kaybetti 10'u polis 18 kişi yaralandı. 
     Vücutlarının çeşitli yerlerinden aldıkları şarapnellerle yaralanan ve Alman Hastanesi'nde tedavi altına alınan yaralıların adlarının Burcu Koray, Cem Elsav ve Abdullah Düztaş olduğu belirlendi. Alman Hastanesi yetkilileri, yaralıların hayati tehlikelerinin bulunmadığını bildirdi. 
     Patlamanın bir intihar saldırısı olduğu sanılıyor. Taksim tamamen trafiğe kapatıldı. İstanbul Emniyet Müdürü Hasan Özdemir'in olay yerine geldiği belirtiliyor. 






</TEXT>
</DOC>
