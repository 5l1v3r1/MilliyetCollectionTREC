<DOC>
<DOCNO> 35142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sontur15.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da TEM otoyolunda trafik kazası "2 ölü, 1 yaralı" 
</HEADLINE>
<TEXT>

     TEM Otoyolu Kurtköy Gişeleri'nde meydana gelen kazada, 2 kişi öldü, 1 kişi de ağır yaralandı. 
     Alınan bilgiye göre, sabah saatlerinde meydana gelen kazada, TEM Otoyolu Kurtköy Gişeleri'ne ters yönden giren Serhat Bayraktar 26 yönetimindeki 34 BE 2785 plakalı otomobil, gişelerden çıkan Çetin Okulevi'nin 32 kullandığı 41 AE 013 plakalı servis minibüsüyle çarpıştı. 
     Kazada, otomobil sürücüsü Serhat Bayraktar ile yanında bulunan Nesibe Ütücü 19 olay yerinde öldü. Minibüste bulunan Kamran Dalgılıç 32 ise ağır şekilde yaralandı. Dalgılıç, kaldırıldığı Kartal Dr. Lütfi Kırdar Eğitim ve Araştırma Hastanesi'nde tedavi altına alındı. 
     Minibüs sürücüsü Çetin Okulevi, ters yöne giren otomobili fark ederek şerit değiştirdiğini, ancak otomobilin de kendisinin geçtiği şeride girmesi sonucu kazanın meydana geldiğini söyledi. 
     Jandarma yetkilileri, kazayla ilgili soruşturmanın sürdüğünü belirterek, otomobil sürücüsünün alkollü olup olmadığının otopsi sonucu belirleneceğini bildirdiler. 
     







</TEXT>
</DOC>
