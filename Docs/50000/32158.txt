<DOC>
<DOCNO> 32158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yazar/yilmaz.html </URL>
<DATE> 2001/07/15/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Genç Osman’ azınlık sorununu görmüş 
</HEADLINE>
<TEXT>

     Yaz başında Bilişim Vakfı Başkanı Faruk Eczacıbaşı’nın katılımıyla düzenlediği GAP gezisine katıldığımdan beri, sektörle ilgilenir oldum. İki günlük gezi boyunca anlaşılan bilişim de içime işledi. 
     Eylül ayının başında organize edilen Bilişim Haftası etkinlikleri çerçevesinde, proje sahibi girişimcilere risk sermayesi fonundan destek olanağı tanındığını duyurunca, sektörün bu sütunlara ilgisi arttı. İlk arayan Boyner Holding’in kurucusu Osman Boyner ile adaş yeğeni Osman Boyner veya "Genç Osman", Amerika’nın önde gelen üniversitelerinden MIT’deki eğitimini tamamlayıp, mayıs ayından itibaren ailenin holdinginde göreve başladı. 
     İş yaşamına ilişkin projelerini ABD’de eğitim gördüğü yıllarda şekillendiren Genç Osman, bir grup arkadaşı ile TVCA Türk Risk Sermayesi Derneği kuruyor. TVCA’ya MIT’nin yanı sıra yine ABD’nin bir diğer ünlü üniversitesi Harvard’dan da destek alan grup, fikri olup da parası olmayanları buluşturacak risk sermaye fonlarına ulaşmaya başlıyorlar. ABD ve Avrupa’da önemli temaslarda bulunduklarını söyleyen Genç Osman tam Türkiye’de harekete geçecekleri dönemde kasım ayındaki krizle karşılaştıklarını vurguluyor. 
     Genç Osman, Türkiye’de risk sermayesi fonu için en önemli engelin mevzuat olduğunu söylüyor. Örneğin azınlık hissedarların hakları. Bu sorunu amcaları bizzat yaşıyor. Sabancı Holding kuruluşlarından Akbank ile Boyner Grubu şirketlerinden Avantage Card ortaklık sözleşmesi iptal olunca, konu mahkemeye kadar gitti. Akbank’ın mahkemeden dönen davasının gerekçesi, "Sözleşmenin tek taraflı fesh edilmesiydi..." 
     İki grubun yolarının ayrılmasına neden olan anlaşmazlık ise Boyner’in Avantage Card’ın yüzde 65 hissesini Akbank’a vermesine rağmen, yönetimde eşit söz sahibi olmak istemesiydi. İşte risk sermayesi için ele alınacak bir örnek. Fikir sahibi Boyner ile sermaye sahibi Akbank’ın haklarının ayrışması... Mahkeme Akbank’ın suç duyurusunu reddetti ama bence Sabancı Üniversitesi bu konuyu ele alabilir. Sabancı Üniversitesi, Bilişim Sanayicileri ile Bilişim Etkinlikleri kapsamında düzenlenen risk sermaye fonu ile girişimci buluşmasının da organizasyonunu yapıyor. 
     Bakalım daha sonra Finansbank ile ortaklığa giden Avantage Card serüvenini, "En genç Boyner" MIT’ye bir "Türkiye örneği" olarak sunacak mı 
     MIT’yi bilmem ama Sabancı Üniversitesi bu örneği inceleyebilir. Çünkü Bilişim Etkinlikleri’ni Türkiye Bilişim Sanayicileri Derneği ile Sabancı Üniversitesi düzenliyor ve konuya oldukça da hakimler. Sabancı Üniversitesi’nin başında bulunan Güler Sabancı ile Boyner Holding Murahhas Azası Cem Boyner’in dostluğunu dikkate alırsak, buradan akademik bir iş birliği bile doğabilir. 
     
Telekom uzayda AB’ye girdi      Türkiye’nin uzaydaki üçüncü uydusu Türksat 2A’nın bağlı olduğu Eurosiasat, Avrupa’nın 5’inci uydu firması olarak AB içinde tescil edildi. Avrupa Birliği ülkelerinin uydu işletim firmaları arasında, ABD’ye karşı bir birlik oluşturuldu. Lüksemburg’un Astra, Fransa’nın Eurotelsat, İspanya’nın Hispasat ve Hollanda’nın Newskies uydu işletim firmaları ile birlikte Fransız Arian Space ile Türk Telekom’un ortaklığı olan Eurosiasat da Avrupa uyduları grubuna girdi. Bu grupta Eurosiasat Genel Müdürü İlhami Aygün, Türksat 2A’yı temsil edecek. Türksat 2A, uydu pazarında bölgenin lideri durumunda. O nedenle de ABD ile rekabet eden Avrupa uydu işletim firmaları için Türkiye üzerindeki ittifaklar önem kazanıyor. Bu entegrasyon AB içinde serbest uydu haberleşmesi, cihazların dolaşımı ve uydu işletimi alanındaki düzenlemeler yapacak. ABD ile rekabeti için girişilen bu işbirliğinde geçtiğimiz ay önemli bir gelişme yaşanmış, Astra, ABD’li General Electrik’in uydu bölümünü 5 milyar dolara satın alarak dünya lideri olmuştu. 
     Garip değil mi Türksat 2A’nın AB’ye girdiği günlerde Türkiye, ne 2003’te liberasyona gidecek olan iletişim sektörünü, ne de yeni teknolojileri tartışıyordu. Aynı günlerde yapılan ekonomiye maliyeti katrilyonlara varan bir Öksüz tartışmasıydı’... 
     
     







Ay'a Mesaj 


Yenilikçiler ve normalleşme 


O çırpınma niyeydi 


Siyasette trapez 


Bir dost 


TÜSİAD'ın coğrafya kitabı 


Kaptanı Derya Gani Efendi’nin Hisarönü seferi... 


Rus salatası burçak tarlası 


Küresel tercih Pekin 


Demirel'den ayet ve hadisli siyaset 


Fırsatı kaçıran hükümete güven yok 


Hasköy Tersanesi müze oldu 


Genç Osman’ azınlık sorununu görmüş 


</TEXT>
</DOC>
