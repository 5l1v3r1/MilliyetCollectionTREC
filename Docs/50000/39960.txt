<DOC>
<DOCNO> 39960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/bila.html </URL>
<DATE> 2001/09/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yanıtı Bahçeli verecek 
</HEADLINE>
<TEXT>

MHP Lideri Bahçeli ile görüştüğünü söyleyen Bayındırlık Bakanı Aydın, vurgun iddiaları için "Yanıt toptan olacak" dedi 
     Bayındırlık Bakanı Koray Aydın, şirketleriyle igili iddialar karşısında ne yapmayı düşünüyor 
     Kamuoyunda dile getirilen istifa talebi ve beklentisini nasıl değerlendiriyor 
     MHP lideri ve Başbakan Yardımcısı Bahçeli, Aydın'ın istifasını istedi mi 
     Deprem bölgesinde iş yapan 4 - 5 firmaya kendi şirketlerinden satıldığını söylediği malzemenin tutarı ve cinsi nedir 
     Bayındırlık ve İskan Bakanı Koray Aydın'a dün bu soruları yönelttik. 
     Bakan Aydın, MHP lideri Bahçeli ile görüştüğünü belirterek şu bilgiyi verdi 
     "Sayın Bahçeli ile görüştüm. Bu iddia ve sorulara yanıt vermek için izin istedim. Ancak Sayın Bahçeli, buna gerek olmadığını belirtti. Biz toptan ve farklı bir yanıt vereceğiz, dedi. O zaman basın için yazacak çok malzeme ortaya çıkacaktır, değerlendirmesini yaptı." 
     Koray Aydın, Bahçeli'nin bu sözlerini aktardıktan sonra şu değerlendirmeyi yaptı 
     "Bu nedenle ben de artık teferruat olarak gördüğüm bu soru ve iddialara yanıt vermeyeceğim. Yanıtımız toplu olacak. Kimin elinde ne bilgi, ne belge varsa, yayınlasın. Hepsinin yanıtını toptan olarak göreceksiniz." 
     Aydın, dünkü görüşmemizde istifa etmeyi düşünmediğini, Bahçeli'nin de böyle talepte bulunmadığını vurguladıktan sonra kendisi hakkındaki iddiaların siyasi amaç güttüğünü belirterek şöyle konuştu 
     "Bana ve şirketlerime karşı öne sürülen iddialar artık bir siyasi kampanyaya dönüşmüştür. Daha önce de ifade ettiğimi gibi benim gizli - kapaklı bir işim yok. Her şey açık ve ortada. Ama anladım ki bir siyasi kampanya var. Biz işin bu tarafıyla meşguluz. Teferruatla meşgul değiliz. Bayındırlık Bakanlığı'nda yürütülen operasyonun boş çıkacağını anladılar, şimdi işi bana ve benim şirketlerime yöneltmeye çalışıyorlar. Hadise budur." 
     Bayındırlık Bakanı Koray Aydın'ın, olaya bakışı böyle... 
     İstifa etmeyi düşünmüyor. Bahçeli'nin böyle bir talebi olmadığını belirtirken, MHP liderinin de iddiaları, siyasi amaçlı, kasıtlı bulduğu ve parti olarak yanıt verileceği izlenimi veriyor. 
     MHP hafta sonu Kızılhacamam'da toplanıyor. 
     Bayındırlık Bakanı Koray Aydın'la ilgili iddialar ve izlenecek yol da bu toplantının gündeminde yer alacaktır. 
     MHP lideri Bahçeli'nin alacağı tutum, büyük olasılıkla bu toplantı sonrasında netleşecektir. 
     
Bahçeli, Ya MHP, ya ihale’ demişti      MHP Lideri Devlet Bahçeli, 18 Nisan 1999 genel seçimleri öncesinde MHP’den milletvekilliğine aday olan iş-adamları için "Siyasete girmeyi arzu edenler işlerini devretsinler, kayyuma bıraksınlar" uyarısında bulunmuştu. 
     Bahçeli, bu yöndeki kararlılığını devletten ihale alan Yalova İl Başkanı’nı görevden almasıyla ve örgütünü tamamıyla feshetmesiyle göstermişti. Bahçeli bu uyarısını MHP Gümüşhane Milletvekili Bedri Yaşar’ın sahip olduğu firmanın prefabrik konut ihalesine girmesi üzerine de yineledi. 
     "Ya MHP, ya ihale" diyen Bahçeli, "Devletten ihale alan MHP’lileri yakarım. Yalova örneğini sık sık gündeme getirerek uyarıda bulunduk. Milletvekilinin böyle bir dönemde deprem bölgesinde ihale alması siyasi ahlaka uygun değil" diye konuştu. 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
