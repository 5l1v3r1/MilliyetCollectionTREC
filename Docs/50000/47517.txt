<DOC>
<DOCNO> 47517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sondun23.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni siyasetbilimci "Kongre'den soykırım kararı artık çıkmaz" 
</HEADLINE>
<TEXT>

     Ermeni siyasetbilimci Andranik Mihranyan, ABD'de 11 Eylül'de düzenlenen terörist saldırılardan sonra, ABD Kongresi'nden Ermeni soykırım iddialarını destekleyecek bir kararın çıkmasının zorlaştığını söyledi. 
     Ermeni haber ajansı Arminfo'nun internet sitesinde görüşüne yer verilen Mihranyan, New York ve Washington'daki saldırılardan sonra, ''ABD'nin Ortadoğu'daki startejik çıkarları açısından, Türkiye'nin yeniden kilit ülke rolünün güçlendiği'' görüşünü savundu. 
     Kongre'nin bu nedenle daha önce sıcak baktığı soykırım iddialarına uzak durmasının beklendiğini kaydeden Mihranyan, Türk-Ermeni Uzlaşma Komisyonu'nu ''saçma ve elit bir grubun lüksü'' olarak gören bazı Kongre üyelerinin de bundan böyle bu komisyona daha sıcak yaklaşacakları öngörüsünde bulundu. 
     






</TEXT>
</DOC>
