<DOC>
<DOCNO> 46458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yasam/ayas.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkıyla sohbet için site açtı 
</HEADLINE>
<TEXT>
Rania artık e-Kraliçe 
Ürdün’ün sevilen kraliçesi Rania Al-Abdullah, halkıyla sohbet etmek ve faaliyetleri ile ilgili bilgi vermek için açtığı internet sitesinde önceliği insan haklarına veriyor 
     AYTEN GÖRGÜN İstanbul 

     RANIA Al - Abdullah... Ürdün Kralı Abdullah’ın güzel ve kültürlü eşi. 31 yaşındaki Rania ile Kral Abdullah 1993 yılında evlendi. Prens Hüseyin, Prenses İman ve Prenses Salma adlı üç çocuğu bulunan Kraliçe Rania, halkıyla sohbet etmek ve faaliyetleriyle ilgili bilgi vermek için internette bir site açtı. www.queenrania.jo adresli site İngilizce ve Arapça olarak hazırlanmış. 
     
     Aile fotoğrafları 
     KRALİÇE Rania’nın sitede öncelikli olarak yer verdiği konular arasında insan hakları, kadın, çocuk ve aile yer alıyor. Rania’nın sitesinde Kraliçe’nin, kadınların çalıştığı fabrikaları ve okulları ziyaretleri anlatılıyor. Ayrıca, Kraliçe’nin düğün, aile, çalışma hayatı ve ziyaretlerinin fotoğraflarına da yer veriliyor. 
     
     Kültürü koruyalım’ 
     KRALİÇE Rania Al - Abdullah, sitede, halkına "Ulusal stratejimizi belirlemek için gelenek ve kültürümüze sahip çıkmamız gerekli. Ancak bu şekilde çocuklarımızı koruyabiliriz" diye sesleniyor. Kraliçe Rania’nın sitesinden Kral Abdullah’ın kendisine ait sitesine de link veriliyor. 
     



 YAŞAM 


















</TEXT>
</DOC>
