<DOC>
<DOCNO> 4411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/magazin/amag.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıplak fotoğrafım babamı ağlattı’ 
</HEADLINE>
<TEXT>

Kuğu Gölü’nden kurtlar sofrasına’ geçen Ebru Akel, kendinden emin ama çevresinden değil Merhaba’dan bile bin anlam çıkartanlardan şikayetçi... 
     BULUŞMALAR AHMET TULGAR 

     Ebru Akel de magazin furyasının kıymeti kendinden menkul’ ünlülerinden... Onu daha çok Kenan Doğulu’nun sevgilisi olarak tanıyoruz. Hem iyi eğitim almış, annesi politik kariyer yapan bir genç kızın şov dünyasına kendisini neden bu kadar kaptırdığını merak ettik, hem de bu esmer güzeli bu kadar tanındığına, her magazin programında ona rastladığımıza göre, bir şeyler kaçırmış olabilir miyiz, öğrenmek istedik. 
     
Şov işinin her dalına bulaşsanız da, aslında siz balerinsiniz, değil mi Ve bütün ünlü balerinler gibi tütüleri çıkarıp sahne, sinema kostümleri giymeye eğilimlisiniz... 
     Hayatta her zaman iyi ki yapmışım dediğim bir şeydir bale... Çok küçük yaşta karar verdim böyle bir şeye... Öyle bir çocuktum. Güzel bir 10 yıl, çok da zorlu geçen... 
     
     Aile sanatçı 
Daha o küçücük yaşlarda bedeninizin farkındaymışsınız demek ki. Bale biraz da kendi bedenini hayranlıkla izlemektir... 
     Tabii, bacaklarımı açabiliyordum. Yedi buçuk, sekiz yaşlarımda bacağımı bir barın üzerine koydum ve poz verdim. 
     
O yaşta kendinizi seyreder miydiniz 
     Ailece bizde bir sanatçı ruhu olmalı. Doğum günlerimizden önce ben o zaman hangi parçalar revaçtaysa onları ezberler, elde mikrofonla arkadaşlarıma şov yapardım. Demek ki öyle bir şeylere uyanmışım o yaşta. Deniz klip yönetmeni ablası Deniz Akel zaten tiyatro okuyordu. Diğer ablam da taklit yapardı. 
     
Anneniz 
     O politikayla ilgilenirdi. ANAP Kadın Kolları Başkanı İzmir’de. Ödüller verilir ona. 
     
Bale eğitimi ağır ama, değil mi 
     Tabii, kan, ter ve gözyaşı balenin ana fikri. Bunlarsız bale olmaz. Ruslar bu işte uzman oldukları için popomuzu içimize çekelim diye tırnak makası batırırlardı. İyi ki yapmışım bu mesleği hayatımda. Gerçi şu anda ben mesleğimle gündemde değilim. Keşke olsaydım. 
     
Ama şöhret hoşunuza da gidiyor... 
     Şöhret kelimesi bana kilometrelerce uzak. Evet, sokakta 10 kişi bana el salladığında bu hoşuma gidiyor. Sevilmek güzel. Başarılı bir şeyler yapıyorsunuz ki insanlar tarafından tanınıyorsunuz. 
     
     Eskiden vazgeçemem’ 
Neler yapıyorsunuz siz tanınmak için, yani o "başarılı" dediğiniz işler Elindeki malzemeyi pek kullanan birisi değilsiniz siz. 
     Plan yapıyorum. Çok başındayım. Enteresan bir şey söylediniz aslında. Çok seçiciyim. Reklam filmlerinde oynadım, tecrübe edindim. Dört yıldan beri çok önemli dizilerde çok önemli rollerde oynadım. Çok önemli sunuculuklar gerçekleştirdim. Güzellik yarışması sundum. İzmir Festivali’ni sundum yüzbinlerce insana. 
     
Kenan Doğulu’yla ilişkinizle tanındınız. Çok uzun sürdü bu ilişki. 
     Ben hayatımda sahip olduğum şeylerden kolay vazgeçemiyorum. Çok sevdiğim bir şeyim çok eskise bile atamıyorum. Hep sevdiğim yemeği yerim mesela. 
     
Siz ama parlakçısınız herhalde. Bebek yüzlü erkekleri seviyorsunuz. 
     Vallahi, hiçbir zaman çok fazla şekilci değilimdir. Kenan bana göre bebek yüzlü ama hiçbir zaman hayalimde daha böyle iri, kaslı, uzun boylu bir erkek olmadı. 
     
Demek ki babanızla sağlıklı bir ilişkiniz oldu. Baba aramıyorsunuz ilişkilerde. 
     Allahım’a bin şükürler. 
     
Kenan Doğulu’yla aynı anda Mehmet Ali Erbil ile beraber olduğunuz söylendi. 
     Tüylerim diken diken oluyor. İnsan bir şeyi yanlış anlamak isterse, birinin "Merhaba" deyişinden bile bir kinaye çıkarılabilir. Biz Kenan’la bir bütünüz. 
     
     Tuzağa düşürüldüm 
Bir gazetede çıplak fotoğrafınızın yayınlanması sizi çok üzmüş. 
     O fotoğraf için ben 10 gün sokağa çıkamadım. Eğer ben öyle bir poz verecek olsaydım, bundan 4 yıl önce de soyunurdum. Ben bir dergi için fotoğraflar çektirirken, bale pozları verdim. 400 kare içinde bir tane frikikim olmuş. Keşke o elbisenin içine bir tane ten rengi bir şey giyseydim. Kolumu kaldırdığım resimde göğüsüm çıkmış. Ben resimlerin tamamını dergide bırakarak hata yaptım. Onlar da yayınladılar. 
     
     Sadece Kenan anlamadı 
Ailenizin fotoğrafa tepkisi 
     Benim 70 yaşındaki babam hüngür hüngür ağladı. Annem politik kariyerinden korktu. Allahım’a çok şükür ki, beni etrafımdakiler çok iyi tanıyor. Sadece Kenan, "Ebru, neden h l safsın" dedi. 
     
Neden "Erkeklerin memeleri de erojen, erkekler göğüsünü açabiliyorlar da, kadınlar neden açamasın" demediniz 
     Evet, vücudumla çok barışığım. Ama denizde bile topless güneşlenemem. Zaten beni arayanlar da, "Ya Ebru çıldırdı ya da başına çok kötü bir şey geldi" dediler. 
     


 MAGAZİN 









</TEXT>
</DOC>
