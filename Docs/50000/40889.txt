<DOC>
<DOCNO> 40889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/siyaset/siy04.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın şova’ Bahçeli freni 
</HEADLINE>
<TEXT>

     ANKARA Milliyet 

     Bayındırlık Bakanlığı görevinden istifa eden Koray Aydın’ın devir teslim töreninin şova dönüştürülmesi MHP lideri Devlet Bahçeli’nin devreye girmesiyle son anda iptal edildi. Ankara dün Bayındırlık Bakanlığı’nda devir - teslip yapılacağı haberleriyle çalkalandı. Önce bugün saat 15.00’te düzenlenecek devir teslim töreniyle Aydın’ın makamını, Bayındırlık Bakanlığı’na vekalet eden Devlet Bakanı Tunca Toskay’a bırakacağı duyuruldu. Edinilen bilgilere göre, Aydın’ın devir teslim töreni şova dönüştürülecekti. Genel Merkez’den bağımsız olarak organize edilen tören için bakanın danışmanları tarafından çevre illerden partililerin otobüslerle Ankara’ya getirtileceği, bakanlık önünde toplanılarak "yiğit bakan", "erkek bakan" sloganları atılacağı bildirildi. Ancak durumdan Genel Merkez’in haberdar olmasının ardından Bahçeli’nin müdahalede bulunarak töreni iptal ettirdiği belirtildi. 
     



 SİYASET 












</TEXT>
</DOC>
