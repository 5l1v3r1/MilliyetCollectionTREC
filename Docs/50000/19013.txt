<DOC>
<DOCNO> 19013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sonspo01.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Daum transfer listesini yönetime verdi... 
</HEADLINE>
<TEXT>

     Beşiktaş Kulübü olağan yönetim kurulu toplantısı yapıldı. 
     Futbol Şubesi Basın Sözcüsü Mete Düren, Akaretler'deki kulüp binasında gerçekleştirilen toplantı sonrası yaptığı açıklamada, bugün Madrid'e giden teknik direktör Christoph Daum'un, kendilerine gelecek sezon için yapılması gereken transferlerle ilgili bir rapor verdiğini söyledi. 
     Düren, bu rapor doğrultusunda yönetim kurulunun gerekli çalışmaları yapacağını, ayrıca Futbolcu İzleme Komitesi'nin genç ve yetenekli oyuncular aradığını, bu komiteden gelecek raporları da değerlendireceklerini kaydetti. Geçen hafta içinde futbolcuları Ali Eren'in adli bir olaya karışmasının kendilerini üzdüğünü ifade eden Düren, yönetim kurulu toplantısında konunun görüşüldüğünü, bu futbolcuya gerekli cezanın verileceğini sözlerine ekledi. 
     







</TEXT>
</DOC>
