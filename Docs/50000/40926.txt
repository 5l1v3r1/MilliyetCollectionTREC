<DOC>
<DOCNO> 40926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yazar/temelkuran.html </URL>
<DATE> 2001/09/07/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
"Tıpkı beyaz bir gölge gibi " 
</HEADLINE>
<TEXT>

     Mirsat yırtıcı stiliyle oyunun ruhunu belirledi, hırsıyla Hırvat oyuncuları ürküttü. Hidayet soğukkanlı üçlük basketleriyle Türkiye’deki bir çok evdeki salon sehpasının etrafında "Uh A Dev adam, 12 dev adam " şarkısı eşliğinde dar alanlarda zafer turları atılmasına sebep oldu. İbrahim hücum oyuncusu olmasına rağmen mahallenin aklı selim çocuğu gibi davrandı savunmada nefis hareketler yaptı. Ayrıca oyun kurucu diye de Harun’a denir. Lafı sündürmenin lüzumu yok Süpper bir maçtı 
     
     Sakin Mirsat, sakin 
     Çocukların sevinme hareketleri de hakikaten enteresandı. Mirsat ve İbrahim, Hidayet’in üzerine yürüyünce saha kenarında çocuğu yere yatırıp dövecekler gibi bir hava oluşmasına rağmen bir süre sonra anlaşıldı ki, onlar futbolcular gibi birbirlerinin kucaklarına atlamaktan ziyade "erkekçe" seviniyorlar tebrikleştikleri zaman dövüşmüş kadar oluyorlar Maçın uzatma dakikasının bir bölümünü "Bakamıycam " şeklinde ve yer yer ev içi tezahürat yaparak izleyenler olmuştur mutlaka. Fakat bendeniz gibi, Mirsat faul atışlarını yaparken evdekileri susturmak gibi bir kendinden geçme halini kaç kişi yaşadı acaba Mirsat’a "Sakin oğlum sakin " şeklinde koçluk yapma girişimlerim olduğunu da utanarak itiraf ediyorum. Ama hakikaten sinir bozucu değil mi yani Adam topu eline alır almaz sallıyor potaya. Kardeşim biraz dursana 
     
     Coolidge’le hayat dersi 
     30’lu yaşlarına yaklaşanlar ya da ilk yarısında olanlar basketbolun kurallarını "Beyaz Gölge" dizisinden öğrenmiştir. Yeri gelmişken dizinin yeniden yayına girdiğini müjdelemek de gerekir Basket atışı yapmadan önce takımın 24 saniyesi olduğunu, pota altında 3 saniyede atış yapmak gerektiğini... Ama en çok oyunun ve hayatın ne kadar iflas etse de yeniden düzeltilebileceğini 
     Hatırlamanızı şiddetle ümit ederek Carver Lisesi son derece mazlum bir lisedir. Derbeder basket takımı Koç Reeves adlı bir koçun gelmesiyle alıştığı "kaybedenler" psikolojisini terketmek mecburiyetinde kalır. Koç ve diğerleri gibi hayatı karman çorman olmuş Coolidge arasında şöyle bir diyalog geçer 
     - Koç Bundan böyle hep sizi izleyeceğim. 
     - Coolidge Tıpkı bir beyaz gölge gibi yani 
     Koç Reeves artık bir "beyaz zenci"dir. Kaybetmiş çocukların dilinden konuşan, ama onlara düzgün insanlar olmaları için başka bir "hayat dili" öğreten bir rol modelidir artık. 
     
     Futbol sıkıntısı 
     12 Dev Adam’ın gösterisi bitince İsveç ile Türkiye arasında oynanan futbol maçına geçildi. Ner’de basketteki heyecan Orta saha boyunca "Ee Daha daha n’aber " diyalogları, spikerin heyecansız bir maçta seyirciye gaz verme kıvranmaları... Olmadı yani. 
     Yani çok yakında çocukların mahalle aralarında telden pota yapıp, patlak toplarla basket oynamaya çalıştıklarını görebilirsiniz. İyi eğitimli, uzun boylu, yakışıklı "abi"leri kendilerine rol modeli olarak benimsediklerine tanık olabilirsiniz. Türk halkını mafyosa karizmasıyla ezen Fatih Terim yerine, dünkü maçta kenarda duran yumuşak yüzlü, kültürlü, oyuncularla daha eşit ilişkiler kuran "Koçölara ihtiyaç olduğunu sezebilirsiniz. Maçı almaktan da önemli bir başka şeyin olduğunu söyleyecek bir adam Çocuklar, bütün çocukları bu ülkenin, mahalle aralarında bir Koç Reeves bekliyor aslında. Kaybeden çocukların dilinden anlayan ve düzgün insan olmayı sayı yapmaktan daha çok önemseyen 
     
     







Hangi hukuk 


Canlı spiker... 


Ecevit Ticaretle, siyaseti ayıracağız 


Girişimci ruhun kalesi 


Kayseri’de öğrenci olmak zor 


Büyümede revizyonun anlamı 


Umutlar gene gitti 


Şeytan ayrıntıda gizli ’ 


12 dev adam 


Siemens'te iyi çalışmazsan, ücretin düşer 


"Tıpkı beyaz bir gölge gibi " 


İdare mahkemesine başvuracaksınız 


Ufukta AB ile çatışma görünüyor 


Pastırmacı rantiyeler 


</TEXT>
</DOC>
