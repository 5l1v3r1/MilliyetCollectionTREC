<DOC>
<DOCNO> 49165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/dunya/dun02.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
KARADENİZ’DE YANGIN 
</HEADLINE>
<TEXT>
Facia, ya Boğaz’da olsaydı... 
     DIŞ HABERLER SERVİSİ 

     Rusya'nın Karadeniz'deki petrol terminali Novorossiisk'ten Yunanistan'a taşınmak üzere ham petrol yükledikten sonra limandan ayrılan bir Bulgar tankerinde çıkan yangında mürettebattan 7 kişi yaralandı. Kazak doğal gazı ve petrolünün Batı'ya taşınması için öngörülen Novorossiisk - Boğazlar geçiş hattının İstanbul için ne denli riskli olduğunu bir kez daha gözler önüne seren yangın, Novorossiisk açıklarında başladı. 
     
     Önce patladı 
     Dün sabah erken saatlerde Novorossiisk'ten ayrılan Bulgar bandıralı "Khan - As - Parokh" adlı tankerde önce patlama meydana geldi. Ardından geminin makine dairesi ve güvertesinde yangın çıktı. Hemen olay yerine gelen Rus deniz itfaiyesi yangını kontrol altına almayı başardı. 
     
     



 DÜNYA 











</TEXT>
</DOC>
