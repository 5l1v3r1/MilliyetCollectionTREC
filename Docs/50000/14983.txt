<DOC>
<DOCNO> 14983 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/son/sonspo10.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta kaptan Mehmet sezon sonunda futbolu bırakıyor 
</HEADLINE>
<TEXT>

     Beşiktaş futbol takımının kaptanları Mehmet Özdilek ve Tayfur Havutçu, panele katıldı. 
     Sevgi Çiçeği Anafen İlköğretim Okulu'nda düzenlenen panele katılan Mehmet ve Tayfur, öğrencilerin sorularını yanıtladı. Siyah-beyazlı takımın 1. kaptanı Mehmet Özdilek, sezon sonunda futbolu kesin olarak bırakacağını söyledi. Mehmet, sezon başında Beşiktaş ve kendisinin göstereceği performansa göre hareket etme kararı aldığını belirterek. ''Sezon başında böyle bir karar almamıştım. Devre arasında da bu kararımı açıkladım ve onay aldı. Artık futbol yaşamımda son 8 maçım kaldı. 13 sezondan beri Beşiktaş forması altında top koşturuyorum. Bu dönem içinde büyük başarılar elde ettik. Hem kendimden, hem de Beşiktaş'tan gurur duyuyorum. Artık futbola nokta koymanın zamanı geldi. Bunun yanında kişiler önemli değil. Kulüp önemlidir'' diye konuştu. 
     
     



</TEXT>
</DOC>
