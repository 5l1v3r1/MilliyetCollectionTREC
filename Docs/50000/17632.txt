<DOC>
<DOCNO> 17632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun01.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadağ seçimlerinde bağımsızlık isteyenler zafer kazandı 
</HEADLINE>
<TEXT>

     Karadağ'da yapılan ulusal meclis seçimlerinde, Sırbistan'dan bağımsızlık isteyen blok, zafer ilan etti. 
     Devlet Başkanı Milo Cukanoviç'in önderlik ettiği Sosyalist Demokratik Parti'nin üst düzey yöneticisi Miodrag Vukoviç, ''Karadağ'ın yurttaşları, geleceği kendi elleriye belirlemek için oylarını kullandılar'' dedi. 
     Resmi sonuçların pazartesi günü öğle saatlerinde alınmasının beklendiği seçimde, ilk sonuçlara göre konuşan Vukoviç, başkent Podgoritsa'daki basın toplantısında, ''Zafer Karadağ'ın'' adı altında birleşen ve bağımsızlık isteyen blokun çoğunluğu sağladığını bildirdi. 
     Karadağ'da sol muhalefet Sırbistan ile federatif yapınını korunmasını savunuyor. 
     TSİ 22 00'de kapanan oy sandıklarından alınan ilk sonuçlara göre konuşan Vukoviç, sayı olarak, sadece, seçime katılımın yüzde 80'i aştığını bildirdi. 
     




</TEXT>
</DOC>
