<DOC>
<DOCNO> 33182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yasam/ayas.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet liseleri solladı 
</HEADLINE>
<TEXT>

2001 ÖSS sonuçlarına göre, devlet okulları başarılarıyla özel okullara fark attı. Fen liselerini, özel fen liseleri, askeri liseler, anadolu liseleri izledi. 9 bin 173 öğrenci "0" puanda kaldı 
     ANKARA Milliyet 

     Öğrenci Seçme Sınavı ÖSS ve Yabancı Dil Sınavı sonuçları dün açıklandı. ÖSYM Başkanı Prof. Fethi Toker’in açıkladığı 2001 ÖSS sonuçlarına göre, devlet okulları başarılarıyla özel okullara fark attı. 
     Toker’in dün açıkladığı sonuçların değerlendirmesinde, en başarılı okullar resmi fen liseleri oldu. Bu liselerden sınava giren ve sınavı geçerli sayılan 3 bin 451 adaydan 3 bin 428’i yüzde 99.3 105 ve üstünde puan alarak başarılı oldu. 
     Fen liselerini, özel fen liseleri, askeri liseler, anadolu liseleri ve yabancı dil ağırlıklı liseler izledi. Yabancı dille öğretim yapan özel liselerden sınava giren 17 bin 283 adaydan 16 bin 587’si yüzde 96’sı 105 puan barajını aştı. Diğer özel liselerse devlete bağlı güzel sanatlar liselerinin gerisinde kaldı. Dereceye giren adayların çoğunluğu da devlet liselerinden çıktı. Dereceye giren 16 adaydan üçü özel fen, biri de özel lise mezunu. ÖSS sonuçlarına göre, sayısalda 189.621 ham puan alan İskenderun’dan Mert Poyraz birinci oldu. 
     
Birinci İskenderun’dan      9 bin 319 aday, sözel ve sayısal ham puanları 0.5’in altında olduğu için 0 sıfır puan alırken, en başarılı il Antalya, en başarısız ilse Hakkari oldu. 
     Sınavı geçerli sayılan 1 milyon 418 bin 914 adaydan 837 bin 658’inin yüzde 59 erkek, 581 bin 256’sının yüzde 41 kız olduğu ortaya çıktı. Erkek adaylardan yüzde 69.5’i, kız adaylardan da yüzde 76.5’i ÖSS’yi kazandı. Erkek adaylardan yüzde 43.9’u, kız adayların yüzde 48.9’u dört puan türünün en az birinden 120 ve daha fazla puan aldı. 
     
Birincilikle girdiği GATA’dan ayrıldı      Mehmet KURT İZMİR DHA 

     Sözelde Türkiye birincisi olan Hüseyin Onay, 5’inci sınıfına kadar geldiği Gülhane Askeri Tıp Akademisi’nden GATA ayrılarak girdiği sınavda büyük başarı sağladı. İzmir Maltepe Lisesi’ni 1995’te birincilikle bitirerek GATA’ya giren Hüseyin Onay, 5 yıl okuduktan sonra yeniden ÖSS’ye girdi ve sözel birincisi oldu. Sonucun sürpriz olmadığını söyleyen Önay, "Ege Üniversitesi Tıp Fakültesi’nde genetik tıp okuyup uzmanlaşmak istiyorum. Ege Üniversitesi Tıp Fakültesi’ne girmek istiyorum. Sivil tıp fakültelerinin şartları askeri tıp fakültesinden daha iyi olduğu için GATA’dan ayrıldım" dedi. 
     
Keşke babam da bunu görseydi      MUSTAFA ÖZDEMİR Zonguldak DHA 

     Zonguldak Atatürk Anadolu Lisesi mezunu Sebla Küçük’ün 2001 ÖSS yabancı dilde birinci olduğu müjdesi, babasının altı ay önceki ölümünün ardından evde sevinç kaynağı oldu. Sınav sonucunu telefonla kendisini arayan arkadaşından öğrenen Küçük, başarısının sürpriz olmadığını söyledi. Günde yaklaşık beş saat çalıştığını ifade eden Küçük, "Tercihimi Boğaziçi Üniversitesi’nden yana kullanacağım. Altı ay önce babam Hasan Küçük’ü kaybettim. Bu sevinci babamla paylaşmak isterdim" dedi. 
     
Şampiyon Fenerbahçeli      Öğrenci Seçme Sınavı’nda 212.556 yerleştirme eşit ağırlıklı puanıyla Türkiye birincisi olan Özel Fatih Fen Lisesi öğrencisi Burak Eskici, geçen dönem yoğun temposuna rağmen, koyu bir Fenerbahçe taraftarı olduğu için üç kez maça gittiğini söyledi. Eskici, düzenlediği basın toplantısında şöyle konuştu "Günde beş saat çalıştım. Programlı devam ettiğim için sinemaya ve futbola vakit ayırabildim. Bu sonuç benim, ailemin, okulumun ve dershanemin emeklerinin boşa çıkmadığının göstergesi. Bilgisayar Mühendisliği’ni seçeceğim." 
     
Annesi Derviş gibi olmasını istiyor      2001 ÖSS’de hem 189.621 ham, hem de 229.621 yerleştirme puanıyla Türkiye birincisi olan Mert Poyraz, ders konusunda hiç aşırıya kaçmadığını belirtti ve "Sınav iyi geçmişti ama açıkçası birinciliği beklemiyordum" dedi. 
     Annesi Oya ve babası Uğur Poyraz ile İzmir’de tatil yapan Poyraz, "Zaman ne gösterir bilemiyorum, belki de politikacı olurum. Ama mutlaka İstanbul’da okumak istiyorum" diye konuştu. İskenderun Ana Çocuk Sağlığı doktorlarından anne Oya Poyraz da, duygularını "Oğlumun Devlet Bakanı Kemal Derviş gibi politikacı olmasını istiyorum, çünkü onun gibi politikacılara ihtiyacımız var. Keşke oğlum da ilerde politikaya atılsa" diyerek dile getirdi. 
     
Babası Başarısı genetik’ diyor      Mert’in ağabeyi Hakan’ın Boğaziçi Elektrik ve Elektronik bölümünü tamamlayıp ABD’de master yaptıktan sonra İstanbul’da göreve başladığını, ablası Selen’in de ODTÜ Mimarlık Fakültesi’ni bitirdiğini ve ABD’de master yapmaya gideceğini kaydeden İskenderun SSK Hastanesi’nde görevli baba Dr. Uğur Poyraz da, "Başarının genetik olduğuna inanıyorum" dedi. 
     
Birinci Bodrum'da garsonluk yapıyor      ÖSS Yabancı Dil ham puanda Türkiye birincilerinden Aydın Ortaklar Anadolu Öğretmen Lisesi Öğrencisi Mustafa Coşkun, Bodrum'da garsonluk yapıyor. Bodrum'da bir çay bahçesinde garsonluk yapan Coşkun, şunları söyledi "ODTÜ İngilizce Öğretmenliği'ni istiyordum. İsteğim gerçekleşti." 
     
İşte ilk 3’ler      ÖSS yerleştirme puanları YÖSS sonuçlarına göre dereceye giren adaylar ve puanları şöyle 
     SAYISAL 
     1 - İskenderun İstiklal Makzume Anadolu Lisesi’nden Mert Poyraz 229.621 
     2 - Ankara Atatürk Anadolu Lisesi’nden Tuğcan Aktaş 229.390 
     3 - Ankara Fen Lisesi’nden Fatih Hakan Köklü 228.927 
     
     SÖZEL 
     1 - İzmir Maltepe Askeri Lisesi’nden Hüseyin Onay 211.987 
     2 - Özel Fatih Fen Lisesi’nden Burak Eskici, Nizip Hüseyin Yalçın Çapan Lisesi’nden Kutalmış Gökalp İnce, Bursa Çınar Lisesi’nden Hakan Yılmaz 211.441 
     3 - Aydın Fen Lisesi’nden Görkem Çakıröz 211.245 
     
     EŞİT AĞIRLIKLI 
     1 - Özel Fatih Fen Lisesi’nden Burak Eskici 212.556 
     2 - Aydın Fen Lisesi’nden Didem Unat, Özel Mahmut Celal Ünal Fen Lisesi’nden Mehmet Uzun 212.205 
     3 - İskenderun İstiklal Makzume Anadolu Lisesi’nden Mert Poyraz 212.159 
     
     YABANCI DİL 
     1 - Gebze Neşet Yalçın Lisesi’nden Burcu Sipahioğlu, Ordu Anadolu Lisesi’nden Semiha Topal 184.402 
     2 - Zonguldak Atatürk Anadolu Lisesi’nden Sebla Küçük 184.098 
     3 - Fatih Yedikule Lisesi’nden Emine Pınar Cen, Tekirdağ Anadolu Lisesi’nden İlknur Kanbur, Keşan Anadolu Lisesi’nden Seda Peker, İstanbul Özel Coşkun Lisesi’nden Safiye Ünal 183.707 
     
105 puanı aşanlara mimarlık şansı      Bizim Lösemili Çocuklar Vakfı tarafından kurulan Haliç Üniversitesi yetkilileri, 2001 ÖSS sonucuna göre herhangi bir puan türünden 105 puanı aşan her öğrencinin yetenek sınavlarına girip yüksek öğrenim şansı bulabileceğini açıkladı. Örnek olarak Haliç Üniversitesi'nin İç Mimarlık, Konservatuvar, Türk Musikisi ve Tiyatro bölümlerinin her yıl yetenek sınavıyla giren gençlere yüksek öğrenim şansı verdiği bildirildi. 
     
Puanı düşük olan genç intihar etti      Sınav sonuçlarının açıklanmasının ardından, hayal kırıklıkları da yaşanıyor. Erzurum’da düşük puan aldığını öğrenen Cumali Uzun 19 , tabancayla kendisini başından vurdu. Hastaneye kaldırılan genç kurtarılamadı. Kırşehir’de de beklediği puanı alamayan Gülden S. 5’inci kattaki evlerinden atladı. Genç kız tedavi altında... 
     



 YAŞAM 
















</TEXT>
</DOC>
