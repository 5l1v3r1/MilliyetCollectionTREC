<DOC>
<DOCNO> 7104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/ekonomi/eko07.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi Partisi James Bond’a karşı 
</HEADLINE>
<TEXT>

Rize’deki işçi Partisi örgütü, Sir Winston Tea’nin Türkiye’nin çay pazarını ele geçirmek istediğini savundu 
     EKONOMİ SERVİSİ 

     Reklamlarında James bond karekteriyle tanınan ünlü İngiliz aktör Sir Sean Conarey’nin oynadığı tanınan İngiliz çayı Sir Winston Tea’nin İzmirli Kütaş firması ile ortak kurduğu çay fabrikasına ilk tepki Doğu Perinçek’in başkanı olduğu İşçi Partisi tarafından geldi. 
     Ortaklığın ilerki dönemlerde TEKEL’in çay fabrikalarının özelleştirmeleriyle de ilgileneceğini ve çay üreticisiyle görüşme yapmayı planladıklarını belirtmesi üzerine çay üreticileri ayaklandı. 
     
     Pazarı istiyorlar 
     İşçi Partisi Rize İl Başkanı Derya Çağlar dün yaptığı yazılı açıklamada, yabancı firmaların Türkiye çay pazarını ele geçirme çabasında olduğuna dikkat çekerek, "Çay üreticisi 204 bin aile ölüm fermanı ile karşı karşıyadır" dedi. 
     Çağlar açıklamasında şu görüşlere yer verdi 
     "Türkiye’ye giren yabancı kaynaklı her 100 gram çay, 3 - 5 tane çay ağacının sökülmesi anlamına geliyor. Dünya çay tüketiminde dördüncü sırada olan Türkiye, yabancı firmalar için büyük bir pazar potansiyeline sahip. Çay üretmeyen ancak Hindistan ve Seylan gibi ülkelerde üretilen çayları pazarlayan İngiliz, Hollandalı ve Alman firmalar gözlerini Türkiye pazarına dikmiş durumda. İngiliz firmasının ilk hedefi Türk halkına kendi çaylarına alıştırmak daha sonra da Türkiye çay pazarını ele geçirmek." 
     Çağlar şöyle devam etti 
     
     Üretici biter 
     "Bu ortaklığın asıl amacı satışa çıkarılması düşünülen Tekel’in çay fabrikaları. Bilindiği gibi 204 bin üretici aile, çay üretimi yapmakta ve geçimini bu yolla sağlamaktadır. Ayrıca çay fabrikalarında 30 binden fazla bölge insanına istihtam sağlanmaktadır. Tüm bu insanlar ve çaycılığımız için ölüm fermanı hazırlanmıştır." 
     Açıklamanın sonunda İşçi Partisi Rize İl Örgütü olarak bu ve bu tip benzeri girişimlerin Türk çaycılığının ölüm fermanı olduğuna değinilerek Üreticilerin, Türk halkının ve Çay - Kur yöneticilerinin birlikte hareket ederek bu ölüm fermanını yırtması’ istendi. 
     


 EKONOMİ 























</TEXT>
</DOC>
