<DOC>
<DOCNO> 13051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/ekonomi/eko01.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi destek olmazsa, giderim 
</HEADLINE>
<TEXT>

Washington’da program için kaynak arayışında olan Devlet Bakanı Kemal Derviş, "Siyasi destek bulamadığım an karşınızda olmam. Bu destek şu anda var’ dedi 
     YASEMİN ÇONGAR Washington 

     Washington’da bugün para arayacak olan Ekonomiden Sorumlu Devlet Bakanı Kemal Derviş, ekonomik başarı için siyasi desteğin önemini yine vurguladı ve, "Siyasi desteği bulamadığım an, karşınızda olmam. Bu destek şu an da var" dedi. Derviş, IMF ve Dünya Bankası başkanları ve ABD Hazine Bakanı’yla dış finansman arayışına yönelik bugün yapacağı temaslar öncesinde Washington’da yine siyasi destek çağrısı yaptı. 
     Derviş, başarı için siyasi desteğin şart olduğunu belirtirken, bir gazetecinin "Bu sefer Washington’a siyasi destekle mi geldiğiniz" sorusu üzerine, "Geçen sefer nasıl geldik ki. Siyasi desteği bulamadığım an karşınızda olmam, bu destek şu anda var. Ya birlikte başarırız, ya da olmaz" dedi. 
     
     Kaynak hemen gelmeli’ 
     Derviş, bugünkü temaslarının Türkiye’nin ekonomik programıyla ilgili rakamlar üzerinde çalışmayı içerecek bir boyutta gerçekleşeceğini belirterek, Türkiye’nin hızla dış finansman desteğine ihtiyacı olduğunu vurguladı ve "Bu desteğin hızla gelmesi lazım. Hemen önümüzdeki haftalar içinde gerçekleşmesi lazım. Aylarca bekleyemeyiz" dedi. 
     
     Yine Ecevit vurgusu 
     Bu süre içinde 15 - 16 yasa değişikliğin TBMM’den geçmesi gerektiğini de vurgulayan Derviş, Başbakan Bülent Ecevit’in kendisine verdiği desteği yine özellikle vurguladı. Derviş. Ecevit’in hem kendisine hem de Ankara’da teknik çalışmaları yürüten bürokratlara büyük destek verdiğini, olayları çok yakından izlediğini söyledi ve Washinton’daki temasları konusunda Başbakan’ı bilgilendireceğini açıkladı. 
     
Derviş üç istiyoruz ..’      ZÜLFİKAR DOĞAN Ankara 

     Özel sektörün en büyük örgütü, bir milyonu aşkın üyeli Türkiye Odalar ve Borsalar Birliği TOBB , hükümetteki üç liderin, programın açıklanmasına Devlet Bakanı Kemal Derviş’le birlikte katılması ve "tam siyasi desteğin" liderlerce aynı anda ve birlikte, kamuoyu önünde sözlü olarak da "teyit ve taahhüt" edilmesi talebini iletti. 
     31 Mart’ta toplantıya çağrılacak Ekonomik Sosyal Konsey’de, işçi, işveren, tarım, esnaf kesimlerini bir araya getirerek, hazırlanacak yeni programa destek vermelerini istemeyi planlayan hükümet, bu çerçevede bir "Ulusal Ekonomik Program İçin Toplumsal Anlaşma" metnini de hazırlayıp, sosyal tarafların imzalı ve yazılı taahhüdü altına almayı öngörüyor. 
     
     Yazılı taahhüt istediler 
     Buna karşılık, bir milyon üyeli TOBB Yönetim Kurulu ve konsey başkanları da, üç liderden, yeni programın başarısız olması durumunda, programın uygulanması ve yürütümünden sorumlu, siyasilerin, bakan ların ve bürokratların da "istifa edecekleri" yönünde önceden kamuoyuna ve topluma, yazılı taahhütte bulunmalarını istedi. 
     Önceki hafta Başbakan Bülent Ecevit ve koalisyon liderleriyle görüşme sonrasında, yeni hazırlanacak programda "masada yer almak istediklerini" belirten TOBB yönetiminin ayrıca, Derviş tarafından yeni programın kamuoyuna açıklanacağı toplantıda, yanında, Ecevit ile Başbakan yardımcıları Devlet Bahçeli ve Mesut Yılmaz’ın da birlikte yer almalarını istediklerini belirttiği öğrenildi. 
     TOBB liderlerden, önce, Derviş’e ve programa "tam siyasi destek" yönünde kamuoyu önünde "ayrı, ayrı" sözlü açıklamada bulunmaları yönünde isteği içeren bir mektubu da "destek koşulları" arasında hükümete ilettiği öğrenildi. 
     


 EKONOMİ 





















</TEXT>
</DOC>
