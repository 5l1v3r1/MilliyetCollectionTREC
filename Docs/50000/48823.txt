<DOC>
<DOCNO> 48823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sontur09.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Bakanları uyardı "Basın önünde tartışmayın" 
</HEADLINE>
<TEXT>

     Başbakan Bülent Ecevit, bakanları basının önünde tartışmaları konusunda bir kez daha uyardı. Başbakan Bülent Ecevit, Bayındırlık Bakanı Abdülkadir Akcan ile Devlet Bakanı Kemal Derviş arasında İhale Yasası konusunda yaşanan tartışmaya alaycı bir dille değinirken, "Lütfen her tartışmaya kriz sıfatı yapıştırılmasın, bakanlar da tartışmalarını basının önünde yapmasınlar" dedi. 
     Ecevit, DSP grup toplantısında yaptığı konuşmada, iki bakan arasında dün gerçekleşen tartışmayı hatırlattı. Ecevit şöyle konuştu 
     "Bu sabah yine kriz sesleriyle uyandık. Sorun neymiş 
     İki bakanımız arasında bir yasa tasarının zamanlamasıyla ilgili bir tartışma olmuş. Basın elbette eleştiri görevini yerine getirebilir. Ama lütfen her tartışmaya kriz' sıfatı yapıştırılmasın. Yoksa, ekonomi esenliğe çıkarılamaz. Tabii sayın bakanlarımız da tartışmalarını basının önünde yapmazlarsa daha iyi olur." 
     
     Çiller'e eleştiri 
     Başbakan Bülent Ecevit'in konuşmasında "Sabahın bir başka olayı da sayın Çiller'in bana bir çağrısı" sözleriyle başladığı bölüm de milletvekillerinin sesli gülüşlerine neden oldu. Ecevit, "Meğer bizim sayın Çiller'e borcumuz varmış" derken şöyle devam etti 
     "Bize şöyle diyor sayın Çiller Bize olan borcunuzu ödeyin, Biz sizi azınlık Hükümetiyle demokrasinin önünü açmak için, sandığa gitmek için, iktidara getirdik. Sayın Ecevit sıra sizdedir' diyor. Biz son seçimlere gidilirken ille iktidar bizde olsun diye herhangi bir partiye ricacı olmadık." İddialı partilerin birbirlerine güvenemedikleri için seçimlere kadar Hükümeti DSP'ye emanet ettiklerini belirten Ecevit, "Yoksa bizim hiçbir partiye borcumuz yoktur. Bizim kimseye borcumuz da yoktur, kimseden alacağımız da yoktur. 
     Biz iktidara başkalarının desteğiyle değil, kendi gücümüzle geldik. Yine kendi gücümüzle geleceğiz" diye konuştu. 
     
     Kıyıkent'e yolculuk 
     Başbakan Ecevit Cumartesi günü Ordu'nun Mesudiye ilçesine gidip Köykent'te incelemelerde bulunacaklarnı belirtirken hedeflerinin özel sektör kuruluşlarının sorunlarına çözüm getirmek olduğunu bildirdi. Uzun yılların sorumsuzluklarının birikimi olan ağır sorunları çözmek ve aşmak kararını aldıklarını anlatan Ecevit, "Bunu başaracağız, başarmak zorundayız, en büyük güç moral gücüdür, irade gücüdür, inanç gücüdür. Bu güç bizde vardır, bu güçle her engeli aşacağız" dedi. 
     Son günlerde köylünün borçlarını ertelediklerini, bir halk kuruluşu olan Köy-Tür'ü batmaktan kurtardıklarını anlatan Ecevit, referandumla dört ay havanda su dövülemeyeceğini bildirdi. Başbakan Ecevit, dört ayın Türk ekonomisinin düzlüğe çıkarılması için gerekli olduğunu anlatırken, şöyle konuştu 
     "Bütün dünyayı sarabilecek bir yangına karşı güvenlik önlemlerimizin artırılması için gereklidir. AB'nde tam üyeliğimizn hazırlıklarını hızlandırmak için gereklidir. 
     Önümüzdeki aylarda iç kaynaklarımızı harekete geçirmek zorundayız. O arada Hazine taşınmazlarını değerlendirmek zorundayız. Dış yatırımları yurdumuza çekme yollarını bulmak zorundayız. Madenlerimizi değerlendirmek zorundayız." 11 Eylül felaketi ardından dünya ekonomisinin 
     sürüklendiği daralmaya karşın, dışsatımı v eturizmi yeniden canlandırmak zorunda olduklarını belirten Ecevit, "Bütün bunları sağlayacak olanaklar ve kararlılık halkımızda da vardır, girişimcilerimizde de vardır, Hükümetimizde de vardır" şeklinde konuştu. 
     






</TEXT>
</DOC>
