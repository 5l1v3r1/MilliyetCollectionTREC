<DOC>
<DOCNO> 20853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/tamer.html </URL>
<DATE> 2001/05/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ahmet Kenan Tanrıkulu’nun yanıtını merakla bekliyoruz 
</HEADLINE>
<TEXT>
300 personelli üst kurula 350 lojman 
Gürkan soruyor Rekabet Kurumu, Emlakbank'ın Bilkent'te piyasa değeri 85 milyar lira olan 50 lüks konutuna 100 milyardan 5 trilyon lira ödeyip, üstelik de boş mu tutuyor 
     Dün sabah ilk telefon, DSP milletvekili Uluç Gürkan'dan geldi. "Tam bağımsız üst kurullar " başlıklı yazıma katkı için aramış. Bu üst kurullar meselesi kendisini de çok rahatsız ediyormuş. Hatta geçen hafta TBMM'de Sanayi Bakanı Ahmet Kenan Tanrıkulu'ya "bakanlığın ilgisindeki Rekabet Kurumu" ile ilgili soru önergesi bile vermiş. 
     "Bunlar bağımsız feodal derebeylikler gibi" diye söze başladı Gürkan ve "İnanılmaz harcamalar yapıyorlar. Sana küçük bir örnek Rekabet Kurumu'nda 300 kişi çalışıyor. Ama 350 tane lojmanları var her ne kerametse " diye devam etti. Benim de konuyla yakından ilgilendiğimi görünce, Tanrıkulu'nun yazılı yanıt vermesinin istendiği 4 Mayıs 2001 tarihli soru önergesini e - postama attı 
     "1- Bakanlığınızın ilgisindeki Rekabet Kurumu çalışanlarının toplam sayısı 300 dolayındadır. Buna karşın kurum 350 kadar lojman edinmiştir. Bu lojmanlar niçin edinilmiştir Nereden, ne zaman ve hangi fiyattan alınmıştır Son olarak 2000 yılında Bilkent 3. etapta Emlak Bankası'nın satışında zorlandığı 50 lüks konutun alımına nasıl karar verilmiştir Bu konutların piyasa fiyatı 85 milyar lira dolayındayken adedi 100 milyar liraya gelmek üzere 5 trilyon liralık bir ödeme mi yapılmıştır Kurum, yüksek fiyatlarla aldığı çok sayıdaki lojmanı hangi amaçla boş tutmaktadır 
     2- Kurum başkanı ve 10 üye hangi gerekçeyle ve yılda kaç kez yurtdışına gitmektedir Yurtdışındaki rekabet koşulları mı incelenmektedir 
     Kalınan otellerin geceleme fiyatı nedir Kurumun üyeleri için başbakan, bakan ve milletvekili harcırahlarının 2 katı düzeyinde 300 dolarlık bir günlük harcırah ödemesi yapıldığı doğru mudur 
     3- Kurumda kaç araç vardır Başbakanlığın tasarruf genelgelerine rağmen bu araçların yarısına yakınının "makam aracı" olarak tutulduğu doğru mudur Bu makam araçları kimlere tahsislidir 
     4- Görev süresi dolan 5 eski üye hangi gerekçeyle "danışman" yapılmıştır Bu "danışmanlar" kimdir Aralarında eski milletvekilleri ve siyasetçilerin yakın akrabaları var mıdır 
     "Danışman" yapılan eski üyelere bakan yardımcısı düzeyinde ücret ödendiği doğru mudur Lojman, makam arabası ve benzeri başka hangi ayrıcalıklardan yararlanılmaktadır 
     Aynı zamanda eski milletvekili de olan bir danışmanın makam aracı bu kişinin seçim bölgesi olan Tokat'a hangi sıklıkla gitmektedir 
     Bu danışmanlar ne iş yapmaktadır Örneğin, yazdıkları tek bir rapor var mıdır " 
     Gürkan'ın soru önergesinde birkaç soru daha var, ama yerimiz kalmadı. Sayıştay bu üst kurulları nasıl denetliyor acaba Gürkan, bunu da merak ediyor... 
     Bu soruların yanıtlarını önümüzdeki günlerde hep birlikte öğreneceğiz. 
     
Üst kurulda bir portre Mustafa Parlak      Canım Türkiyemin üst kurulları da bir başkadır 
     Aslında bu üst kurulların, siyasi etkinin dışında özerk kurumlar olmaları gerekir. Ancak bizim ülkemizde siyasetin sağlıksız yapısı, maalesef bu kurullara da aynen sirayet etmiştir. 
     Örnek mi istiyorsunuz Buyurun Rekabet Kurumu'na... Çünkü en tazesi orada... 
     Önümde Rekabet Kurumu'nun 11 üyesinin özgeçmişleri duruyor. İçlerinde çürük diş gibi en fazla sırıtanı, 1987 - 95 arası 2 dönem ANAP Rize milletvekili olan Mustafa Parlak. Çaykur eski Genel Müdürü olan Parlak, ANAP lideri Mesut Yılmaz'ın hemşerisi ve yakını. 
     Parlak'ın kurul üyeliği, diğer 2 üyeyle birlikte martta sona ermişti. Hatta diğer 2 üye gibi o da arkadaşlarıyla vedalaşarak eşylalarını bile topladı. Ancak siyasilerimiz "Sen burada kalacaksın" buyurdukları için tekrar aday oldu. 
     Ve inanmayacaksınız ama Bakanlar Kurulumuz, Yılmaz'ın ricasını kıramayarak işinin fevkalade ehli, rekabet hukuku uzmanı diğer adayın üzerine önceki hafta çizik atıp Parlak'ı Rekabet Kurumu üyeliğine seçti. Bakınız üstteki yazı 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
