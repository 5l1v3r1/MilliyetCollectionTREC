<DOC>
<DOCNO> 12060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yazar/toker.html </URL>
<DATE> 2001/03/19/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Fiyatı nedir Nasıl ödenecektir " 
</HEADLINE>
<TEXT>

     Türkiye Cumhurbaşkanı İsmet İnönü'nün tarihi Adana Konferansı sırasında - 30 31 Ocak 1943 - İngiltere Başbakanı Winston Churchill'e Türkiye'ye verilecek silahlar hakkında "Fiyatı nedir Nasıl ödenecektir " diye sorduğu ortaya çıkmış bulunuyor. Bu husus İnönü Vakfının arşivine yeni girmiş bir belgede açıklanmaktadır. İnönü Vakfında İsmet Paşaya ait kağıt, mektup ve vesikalar tasnif olunmakta üzerindeki çalışma tamamlananlar bilgisayara verilerek arşive konmaktadır. x 
     Bağımsızlık bu suali sormakla başlar. 
     Bahiskonusu belge İsmet İnönü tarafından bizzat kaleme alınmış, Adana Konferansı hakkında 22 sayfalık notlardır. Bunlar 26 Ocak 31 Ocak 1943 tarihini taşımaktadır. Notlarda buluşmanın hazırlanışı, resmi ve dostane toplantılarda görüşülenler, özel konuşmalar bütün tafsilatıyla nakledilmektedir. Anlatılanlar arasında 2. Dünya Savaşının yaklaşan sonuna doğru Müttefikler ile Sovyetler arasındaki ilişkilere ve filizlenen şüphe tohumlarına dair İngiltere Başbakanına ait bazı açıklamalar tarihe ışık tutacak niteliktedir. 
     Adana'da özellikle akşam yemeklerinin gayet keyifli olduğu İnönü'nün notlarında görülmektedir. 
     "Yemek pek neşeli geçiyor, Churchill çok konuşuyor, çok nükte yapıyordu. Başvekille, kendi arkadaşlarıyla hakikaten tatlı olan şakaları meclise neşe veriyordu. Hitler, kendisine sarhoş ve generallerine ahmak diyormuş. Şimdi Hitler'e o fikir gelecekmiş ki harbi kazanmak için sarhoş ve ahmak olmak lazımmış. Arada bana, Hitler'in mülakatımızı işittiği zaman ne düşüneceğini ve ne yapacağını merak ettiğini söylüyor, geniş ve rahat edalarla gülüyordu". 
     Türkiye Cumhurbaşkanının silahlar hakkındaki sorusu 30 Ocak günkü toplantıdadır. 
     
Her şeyin bedeli vardır      İnönü olayı şöyle anlatıyor 
     "Benim konuştuğum mevzulardan biri de şudur. Dedim ki Bize silah vermeyi teklif ediyorsunuz ne miktar istersek vereceğiz diyorsunuz. Fiyatı nedir Nasıl ödenecektir Bunlara dair hiç bir şey söylemiyorsunuz. Bize bu emniyetin sebebi nedir " 
     İnönü devam ediyor 
     "Churchill şaşırdı. Cevap bulmaya çalışıyordu. Cadogan ile Sefir kendisine yardım ettiler. Ben de şu suretle yardım ettim Bizim için Büyük Britanya ile bu harp esnasında ve bu harpten sonra emniyet, itimat içinde yaşamak kanaatimizin esasıdır. Şimdi sizin hareketinizde bir itimat tekamülü vardır. Bunun sebebini bilmek istiyorum". 
     
     Bugün Türkiye para peşinde görünüyor. Ama Ecevit'in, hele Yılmaz'ın aklında harbin en civcivli günlerinde İsmet Paşanın aklından derhal geçen "Fiyatı nedir Nasıl ödeyeceğiz " sorularının zerresinin bulunmadığı görülüyor.. - Menderes, Demirel, Özal ve benzerleri de düşünmezlerdi -. Tek ümit, Kemal Derviş'in şu sözlerindedir "Dış desteğe ihtiyacımız var. Ama aynı zamanda dış borcu hangi şart ve faizle aldığımızı, bunu nasıl geri ödeyeceğimizi hesaplamamız gerekiyor. Dış destek derken çözümü çok ağır bir dış borç yükünün altında aramamız yanlış olur". 
     Bakalım, hangi horozun sesi egemen olacak. 
     x İnönü Vakfının arşivi henüz araştırmacılara açılacak hale gelmemiştir. Ancak vakıf bazı hallerde yardımcı olmaya çalışmaktadır. 
     





İktisadi faktör 


Emek paketi 


Allah için iyi tezg h 


Meksika örneği 


Umuda doğru isyanımdır 


"Pabuççu muştası" 


Phoenix 


"Fiyatı nedir Nasıl ödenecektir " 


Ekonomist olmanın dayanılmaz ağırlığı 


Kerhen "önce" Sezer "sonra" Derviş 


</TEXT>
</DOC>
