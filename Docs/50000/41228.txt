<DOC>
<DOCNO> 41228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/spo01.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DAUM’UN ENDİŞESİ 
</HEADLINE>
<TEXT>

Beşiktaş Teknik Direktörü, Samsunspor maçı öncesi oyuncularını uyardı, "İlhan ve Tümer’in transferi nedeniyle hem seyirci, hem de rakibin tahriklerine kapılmayın" dedi 
     KARTAL YİĞİT 

     Sert oynayacaklar 
     SİYAH - Beyazlı takımın Alman çalıştırıcısı, Samsun’a gitmeden önce futbolcularıyla özel bir toplantı yaptı ve çeşitli uyarılarda bulundu. Daum, "Samsun seyircisi ve futbolcuları İlhan ve Tümer’in transferi nedeniyle bu maça çok iyi motive olacaklardır. Bizi yıldırmak için çok sert oynayacaklardır. Tahriklere kapılmayın" dedi. 
     
     Savaşmamız gerek’ 
     ÖZELLİKLE gereksiz kart görmemeleri konusunda oyuncularının dikkatini çeken tecrübeli hoca, "Bu maç bizim için çok önemli. Kazanmak için savaşmalıyız. Enz zor deplasmanlardan birini oynayacağız. Akıllı ve sakin olursak istediğimizi alırız" dedi. Daum, Samsun’un ilk kez seyircisi önüne çıkacağını da hatırlattı, "Bizi yenmek için var güçlerini ortaya koyacaklardır" diye konuştu. 
     
     İlhan tek forvet 
     DAUM’un bugünkü maçta forvette İlhan Mansız’a görev vereceği, kalabalık tutacağı orta sahadan da süpriz toplarla Nihat ve Tümer ile gol arayacağı öğrenildi. Tayfur ise ön liberoda forma giyecek, sağ kanatta da Veit görev alacak. Alman hoca yapılan son taktik çalışmada ceza alanı içine kurdurduğu iki maket adamın arkasına uzun top atılmasını istedi. 
     
Erman kadro dışı      BEŞİKTAŞ Teknik Direktörü Daum’un, Samsun maçı kadrosuna Erman’ı almayışı dikkat çekti. Alman hoca Erman’ın yerine Khlestov’u 18 kişilik kadroya dahil ederken, Mehmet Aksu, İlhan Şahin ve Ali Cansun da Samsun’a götürülmedi. Siyah Beyazlılar sabah Fulya’da çalıştıktan sonra dün öğleden sonra özel uçakla Samsun’a gittiler. Kafileyi havalimanında Samsunlular çiçeklerle karşıladı. İlhan ve Tümer’e de sevgi gösterisinde bulundular. 
     



 SPOR 
































</TEXT>
</DOC>
