<DOC>
<DOCNO> 12254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sontur06.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gari meşru ikiz çocuğunu boğarak öldüren anneye, 6 yıl hapis 
</HEADLINE>
<TEXT>

     Kayseri'de, gayri meşru ilişki sonucu dünyaya getirdiği ikiz bebeklerini boğarak öldüren anneye, 6 yıl 8 ay hapis cezası verildi. 
     Kayseri 1. Asliye Ceza Mahkemesi'ndeki duruşmada, sanık Esma Dayıo, bebeklerini kasten öldürmediğini, buna mecbur kaldığını söyledi. Yaptığından pişmanlık duyduğunu belirten Dayıo, ''Evlenmek vaadiyle kandırıldığım için doğumumu ailemden gizledim. Bebeklerimi, aile şerefimizi ve namusumu korumak amacıyla istemeyerek öldürdüm'' dedi. 
     Mahkeme heyeti, Esma Dayıo'ya, ''Namus ve şerefini korumak amacıyla doğurduğu çocuklarını öldürmek'' suçundan, 8 yıl hapis cezası verdi. Heyet, daha sonra bu cezayı, 6 yıl 8 aya indirdi. 
     Esma Dayıo, 30 Nisan 2000'de, Fevziçakmak Mahallesi Hilal Caddesi'ndeki evlerinde, gayri meşru ilişki sonucu olan ve tuvalette doğurduğu ikiz kız bebeklerini boğarak öldürmüş, bebeklerin cesetlerini yatağının altında 2 gün saklamıştı. 
     
     
     
     




</TEXT>
</DOC>
