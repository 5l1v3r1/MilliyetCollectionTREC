<DOC>
<DOCNO> 38174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/aspo.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
"TARİH YAZIN" 
</HEADLINE>
<TEXT>

Fenerbahçe’nin hocası Mustafa Denizli, İstanbulspor yenilgisinin ardından oyuncularına moral yemeği verdi, "Geçmişi unutun. Glasgow’u yenip, yeni sayfa açın" diye konuştu 
     YUSUF KOBAL 

     SARI - Lacivertli ekipte İstanbulspor yenilgisi Şampiyonlar Ligi ön elemesindeki Glasgow Rangers sınavı öncesi moralleri bozdu. Teknik Direktör Mustafa Denizli, dün futbolculara yemek verip, zorlu karşılaşma öncesi "sorun yok" mesajı gönderdi. Yönetim ise yenilginin uyarı niteliği taşıdığını vurgularken, Asbaşkan Nihat Özdemir, "Bu kayıp takımın düzelmesi için fırsat verdi" dedi. 
     TEKNİK Direktör Mustafa Denizli yemekte, "Ben size güveniyorum. Siz de Glasgow’u eleyeceğinize inanın. Geçmişi unutun. Sadece bu maça konsantre olun. Turu atlayın, tarihe geçin. Yeni bir sayfa açın" diye oyuncularını uyardı. Asbaşkan ve Basın Sözcüsü Atilla Kıyat da, "İstanbulspor yenilgisi Glasgow maçını olumlu etkiler. Hocamız stratejisini belirlemiştir" açıklamasını yaptı. 
     



 SPOR 




























</TEXT>
</DOC>
