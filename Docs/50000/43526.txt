<DOC>
<DOCNO> 43526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/magazin/amag.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Komik adamın masal düğünü 
</HEADLINE>
<TEXT>

Mehmet Ali Erbil ile saçlarıyla Rapunzel’i andıran eşi Sedef, bu akşam dillere destan olacak bir düğün yapacak 
     NURDAN AKINER 

     Herkesi şaşırtan ani bir kararla 28 Ağustos’ta Sedef Altıntaş ile Ankara’da nik h masasına oturan Mehmet Ali Erbil, bu akşam Girne’de muhteşem bir düğün yapıyor... Girne’nin en işlek bölgesi Kordon Caddesi’ndeki Grand Rocks Hotel’in havuz başında gerçekleştirilecek düğüne 200’e yakın davetli katılacak. Mehmet Ali Erbil’in her hafta sonu casino müşterileri için sahne aldığı Grand Rocks Hotel’deki düğün Kıbrıs’ın alışılmış düğünlerinden farklı olacak. Önceki akşam adaya giden çift, pazatesi günü İstanbul’a dönecek. 
     
Sadece beş sanatçı çağrıldı      Mehmet Ali Erbil, düğününe sanat dünyasından sadece 5 kişiyi Emel Sayın, Emel Müftüoğlu, Serdar Ortaç, Seda Sayan ve Davut Güloğlu’nu davet etti. Düğüne Cumhurbaşkanı Rauf Denktaş ve Başbakan Derviş Eroğlu, Kanal D Genel Müdürü Faruk Bayhan ve eşi, yapımcı Osman Yağmurdereli ile eşi, ANS Production’ın sahibi Abdullah Oğuz, organizatör Erkan Özerman, ajans sahibi Başak Gürsoy ve Sibel Savacı da katılacak. Erbil’e yakınlığıyla bilinen eski eş Nergis Kumbasar davetli listesinde yer almadı. 
     

</TEXT>
</DOC>
