<DOC>
<DOCNO> 30182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/eko07.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas Acer’da newline tesis kapatma kargaşası 
</HEADLINE>
<TEXT>

     EKONOMİ SERVİSİ 

     İhlas Acer Genel Müdürü Murat Akgiray, Acer’ın Hindistan, Ortadoğu ve Afrika İcra Direktörü Eric Tien’in, "Türkiye’deki fabrikayı kapatabiliriz" şeklindeki demeci üzerine, "Acer, böyle bir konuda tek başına karar veremez" dedi. 
     Geçen hafta içinde Tuzla Serbest Bölgesi’ndeki tesisin, Türkiye’nin içinde bulunduğu ortam nedeniyle kapatılmasının değerlendirildiğini, ancak birkaç gün sonra bu fikirden vazgeçildiğini anlatan Akgiray, "Zaten bu demeç de bugün dün verilmiş bir demeç değil, geçen hafta kapatmanın görüşüldüğü günlerde verilmiş" dedi. 
     İhlas Acer’ın, yüzde 44’ünün Acer’a, yüzde 41’inin İhlas Holding’e, geri kalanının da yerli - yabancı yöneticilere ait olduğunu bildiren Akgiray, anlaşma gereği hem İhlas’ın, hem de Acer’ın ortak tesisi kapatma kararını tek başına alamayacağını vurguladı. 
     
     Dubai’de üretim artacak 
     Eric Tien’in dün sabah Reuters’ta yayınlanan demecinde, şirketin Dubai’deki üretimi artırmak için Türkiye ya da Güney Afrika’daki fabrikalarını kapatmayı değerlendirmekte olduğu bildirildi. Demeçte Tien’in, "Kimse Türkiye’nin ne zaman toparlanacağını bilmiyor. Oysa Birleşik Arap Emirlikleri’nin büyümemize katkı yapacak bir üs olduğu açık" şeklindeki sözlerine yer verildi. 
     Acer ve İhlas Grubu 1998’de ortaklık kurmuş, Tuzla’daki tesis ise bir buçuk yıl önce faaliyete geçmişti. 
     



 EKONOMİ 



























</TEXT>
</DOC>
