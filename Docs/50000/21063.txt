<DOC>
<DOCNO> 21063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/dunya/dun01.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Big Brother’a isyan 
</HEADLINE>
<TEXT>

Biri Bizi Gözetliyor’un Fransa’daki versiyonu Tavan Arası Hik yesi’, programı insanlık dışı’ bulanlar tarafından gösterilerle protesto edildi 
     DIŞ HABERLER SERVİSİ 

     Biri Bizi Gözetliyor’ adıyla ekrana getirildiği Türkiye dahil, gösterildiği bütün ülkelerde büyük seyirci kitlelerini ekrana bağlayan "Big Brother" Büyük Birader programı, Fransa’da aleyhte gösterilere de yol açtı. 
     Fransa’da M6 adlı kanalın nisan sonunda yayınlamaya başladığı "Big Brother" benzeri "Loft Story" Tavan Arası Hik yesi adlı program hakkında medyada başlayan tartışmaların ardından, önceki akşam bir grup gösterici M6 televizyonunun Paris’teki binasının önüne çöp döküp camlarına domates ve yumurta attı. 
     Programın gerçekleştirildiği "tavan arası"nın bulunduğu Saint Denis semtinde de tekrarlanan gösterilerde güvenlik güçleri eylemcileri göz yaşartıcı gaz kullanarak dağıttı. 
     Seyirci rekorları kıran ve geçen perşembe günü 10 milyon kişi tarafından izlenen Loft Story programında 70 gün süreyle bir tavan arasına kapatılan 10 genç kadın ve erkeğin yaşamı kameralar tarafından sürekli izleniyor. 70 günlük sürenin sonunda seyircilerin oylarıyla elenmekten kurtulan erkek ve kadın son iki yarışmacı programın galibi sayılacak ve 400 bin dolarlık muhteşem bir evde 6 ayı birlikte geçirmeye hak kazanacak. 
     Program en çok, yarışmacıların "çok samimi" anlarının sansürsüz ekrana yansıması ile içki ve sigara tüketiminin çok fazla olması nedeniyle eleştiriliyor. 
     Fransa’da televizyon yayınlarının denetiminden sorumlu üst kurul CSA , M6’yı, Loft Story’de insanlık onuruna gölge düşürecek hareketlerden kaçınılmasını isteyerek uyarmıştı. 
     



 DÜNYA 











</TEXT>
</DOC>
