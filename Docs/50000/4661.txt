<DOC>
<DOCNO> 4661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sonspo04.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Galatasaray maçında seyircisinden destek bekliyor 
</HEADLINE>
<TEXT>

     Trabzonspor Teknik Direktörü Sadi Tekelioğlu, Türkiye Kupası çeyrek finalinde Galatasaray ile yapacakları maça büyük ciddiyetle hazırlandıklarını belirterek, ''Bu karşılaşma bizim için önemli. Alacağımız iyi bir sonuç başarımızın devamını getirmemiz açısından önemli olacaktır'' dedi. 
     Tekelioğlu, yaptığı açıklamada, bordo-mavili takımda yaklaşık 25 günlük bir süredir görev yaptığı hatırlatarak, ''Bu süre içerisinde özellikle Antalya'da iyi bir hazırlık devresi geçirdik. Birçok hazırlık maçı oynadık. Galatasaray maçında bu çalışmaların karşılığını almak istiyoruz'' diye konuştu. 
     Galatasaray'ın gücünü herkes gibi kendilerinin de bildiğini kaydeden Tekelioğlu, sözlerine şöyle sürdürdü 
     ''Galatasaray kendini kanıtlamış bir takım. Ancak biz de bu maçta saha ve seyirci avantajımızı kullanmak istiyoruz. İyi bir futbol sergileyerek, bir üst tura çıkmaya çalışacağız. Bunu başaracak güçte bir kadromuz var. Türkiye Kupası'nı kazanma hedefimizi gerçekleştirmek için bu maçtan iyi sonuçla ayrılacağız.'' 
     
     



</TEXT>
</DOC>
