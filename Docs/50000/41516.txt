<DOC>
<DOCNO> 41516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/spor/spo09.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara tahta 
</HEADLINE>
<TEXT>

Hesap verin...      Adı, Türkiye Birinci Süper Ligi olan bir organizasyon, elbette kusursuz ve çağdaş standartlara uygun olmalıdır. Siz adına süper sözcüğünü kondurduğunuz bir ligin sahibi - organizatörü - iseniz, kulüpleri denetlediğiniz gibi sahaları da denetlemek durumundasınız. Bu sizin sorumluluğunuzdur. 
     Türkiye Futbol Federasyonu sorumluluğunu unutmuş, en azından ağır bir ihmal göstermiştir. 
     Tesisin sahibi ve sorumlusu Samsun Gençlik ve Spor İl Müdürlüğü de malına sahip çıkmamış, emek ve para ile yenilenen stadın yıpranacağını, sakatlıklara neden olacağını görememiştir. Suçludur... 
     Samsunspor Kulübü de suçludur. Gençlerbirliği maçını federasyona başvurarak Ankara’ya aldıran akıl, Beşiktaş maçında tatile mi çıkmıştır Hepsi de bitmeyen maçın hesabını vermelidir. Zarar görenlere tazminat dahil .. 
     
HAFTANIN SÖZÜ      "Yeni gelen yabancıları oynatmam Türk çocuklarına ayıp olur. Onların hakkını yemem." 
     Galatasaray Teknik Direktörü Lucescu 
     



 SPOR 


























</TEXT>
</DOC>
