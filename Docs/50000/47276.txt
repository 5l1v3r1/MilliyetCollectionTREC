<DOC>
<DOCNO> 47276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/siyaset/siy07.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, rejime güvensizliği önledi’ 
</HEADLINE>
<TEXT>

     ANKARA Milliyet 

     CHP lideri Deniz Baykal, Cumhurbaşkanı Ahmet Necdet Sezer’in referandum kararının rejime karşı oluşabilecek güvensizliği önlediğini söyledi. Dün Köşk’e çıkarak, Sezer ile görüşen Baykal, "Cumhurbaşkanı, Anayasa ve kamu vicdanı doğrultusunda davranmıştır" dedi. "Kendisini tepkilere karşı cevap verme arayışı içinde görmedim. Uzun dönemli yararları açısından kuşku duymayan bir yaklaşım içindeydi" diyen Baykal, şöyle devam etti "Türkiye’de siyasete, parlamentoya, parlamentodaki partilere güvensizlik var. Bu güvensizlik anayasal rejime güvensizliğe dönüşmüyorsa bunda cumhurbaşkanının tavrının önemi vardır. Bu krizden yeni bir Anayasa değişikliği yaparak çıkma arayışı gündeme gelecektir. Halkoylamasını bu yolla önleme arayışı vardır." 
     



 SİYASET 













</TEXT>
</DOC>
