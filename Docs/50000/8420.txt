<DOC>
<DOCNO> 8420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sontur07.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
BBP'den Ecevit ve Özkan'a suç duyurusu 
</HEADLINE>
<TEXT>

     Büyük Birlik Partisi BBP , Başbakan Bülent Ecevit ile Başbakan Yardımcısı Hüsamettin Özkan hakkında, Milli Güvenlik Kurulu toplantısında ''Cumhurbaşkanına hakaret ettikleri'' ve ''Gizli kalması gereken MGK toplantısı hakkında açıklamalarda bulundukları'' gerekçesiyle Yargıtay Cumhuriyet Başsavcılığı'na suç duyurusunda bulundu. 
     BBP Genel Başkan yardımcıları Recep Kırış, Ökkeş Şendiller ve Mehmet Bozdemir, Ecevit ve Özkan hakkındaki suç duyurusu dilekçesini Yargıtay Cumhuriyet Başsavcılığı'na verdiler. Yargıtay, ilk başvurunun Ankara Cumhuriyet Başsavcılığı'na yapılması gerektiği için dilekçeyi Başsavcılığa gönderecek. Recep Kırış, gazetecilere yaptığı açıklamada, Ecevit ve Özkan'ı yaşanan ekonomik krizin sorumlusu olarak gördüklerini savunarak, yapılan açıklamalarla Sermaye Piyasası Kanunu'na da muhalefet edildiğini ileri sürdü. 




</TEXT>
</DOC>
