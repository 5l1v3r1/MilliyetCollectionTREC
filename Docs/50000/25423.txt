<DOC>
<DOCNO> 25423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sontur12.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan İçişleri Bakanlığı'nda veda ediyor 
</HEADLINE>
<TEXT>

     Devlet Bakanlığı görevine atanan, bu görevinden ve partisi ANAP'tan istifa ettiğini açıklayan Sadettin Tantan, İçişleri Bakanlığa gelerek, üst düzey görevlilerle vedalaştı. 
     Tantan, İçişleri Bakanlığı konutundan ayrılarak, saat 11.55'te İçişleri Bakanlığı'na geldi. Bakanlığa gelişi sırasında, Tantan, Müsteşar Saim Çotur, Emniyet Genel Müdürü Turan Genç, İstanbul Emniyet Müdürü Kazım Abanoz ve İçişleri Bakanlığı üst düzey görevlileri tarafından karşılandı. 
     İçişleri Bakanlığı'nda yaklaşık yarım saat kalan Tantan, saat 12.25 sıralarında, polis tören mangasıyla uğurlandı. 
     Uğurlamada, Müsteşar Saim Çotur, Emniyet Genel Müdürü Turan Genç, İstanbul Emniyet Müdürü Kazım Abanoz, Jandarma Genel Komutanlığı Kurmay Başkanı Yusuf Soybaş ve İçişleri Bakanlığı müsteşar yardımcıları, emniyet genel müdür yardımcıları hazır bulundular. 
     İstifasını yazılı bir açıklamayla duyuran Tantan'ın, İstanbul'a gideceği, oradan memleketi Sakarya'ya geçeceği bildirildi. 
     







</TEXT>
</DOC>
