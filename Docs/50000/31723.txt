<DOC>
<DOCNO> 31723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sontur09.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Tanrıkulu "Derviş'in görevden alınacağı, spekülasyon" 
</HEADLINE>
<TEXT>

     Sanayi ve Ticaret Bakanı Ahmet Kenan Tanrıkulu, hükümet içinde bir bakanın görevden alınmasının istendiği yolundaki haberleri, spekülasyon olarak değerlendirdi. 
     Bakan Tanrıkulu, İzmir Esnaf ve Sanatkar Odaları Birliği İESOB Başkanı Mehmet Ali Susam'ı ziyaret etti. 
     Tanrıkulu, bu sırada bir gazetecinin, ''MHP Genel Başkanı ve Başbakan Yardımcısı Devlet Bahçeli, Devlet Bakanı Kemal Derviş'in görevden alınmasını istedi. Bunu nasıl değerlendiriyorsunuz '' sorusu üzerine, bu haberlerin spekülasyon olduğunu düşündüğünü ifade ederek, ''Ben parti yetkilisi değilim. Hükümet içinde bir bakanım. Ama kimsenin kimseyi bir yerden bir yere aldığını duymadım. Galiba bu da spekülasyon'' dedi. 






</TEXT>
</DOC>
