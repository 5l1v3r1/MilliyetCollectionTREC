<DOC>
<DOCNO> 28541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yasam/yas08.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir tankeri ancak üç vinç çıkarabildi 
</HEADLINE>
<TEXT>

Bataklığa uçan tankeri çıkaracak ilk vinç bozuldu, ikincisi yetersiz kaldı. Son vinç geldiğinde, sürücü çoktan ölmüştü 
     ŞAKİR AYDIN İstanbul 

     Altınşehir'den aldığı suyu Esenyurt'ta bulunan Esen Yıkama Şirketi'ne götüren Süleyman Kekeç'in 42 kullandığı plakalı su tankeri Altınşehir Köprüsü üzerine geldiği sırada, karşı yönden gelen Üzeyir Sarıboğa idaresindeki kamyonetle çarpıştı. Kontrolden çıkan iki araç bariyerleri aşarak dereye uçtu. Kamyonet içinde sıkışan sürücü Sarıboğa'yı vatandaşlar ve polis yara almadan kurtardı. 
     Ancak bataklığa gömülen tankerin sürücüsü o kadar şanslı değildi. 
     Koca tankeri sudan çıkarmak için, Avcılar İtfaiyesi'ne ait vinç getirtildi. Yaklaşık bir saat süren çalışma, vinçin yağ borusu kopunca durdu. 
     
     Operasyon’ 4 saat sürdü 
     Bunun üzerine belediyeye ait başka bir vinç geldi. Gelen vinç de bir saat uğraştı ancak başarısız oldu. Bunun üzerine özel bir şirkete ait başka bir vinç çağrıldı. 
     Bu vinç de iki saat uğraşıp tankeri çıkarabildi. Tankerde izine rastlanmayan evli ve bir çocuk babası sürücü Kekeç'in cesedi ise, yarım saatlik bir çalışma sonucu bataklıkta bulundu. 
     



 YAŞAM 


















</TEXT>
</DOC>
