<DOC>
<DOCNO> 44395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo11.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor keni evinde kaybetti 
</HEADLINE>
<TEXT>

     Birinci Süper Futbol Ligi'nde Gaziantepspor, kendi sahasında Antalyaspor'a 3-2 yenildi. 
     İlk yarı Son karşılaşmasında İsrail'in Hapoel Tel Aviv takımıyla kendi sahasında 1-1 berabere kalarak UEFA Kupası'ndan elenen ve taraftarını üzen Gaziantepspor, Galatasaray'dan transfer edilen Emrah'ın da yer aldığı kadrosuyla galibiyeti düşünerek karşılaşmaya başladı. 
     Antalyaspor ise maç öncesinde yağan sağanak yağmur nedeniyle ıslak ve kaygan zemindeki karşılaşmaya, savunma güvenliğini ön planda düşünüp kontraataklarla gol bulmayı düşünerek başlamayı tercih etti. 
     İlk dakikaları orta alan mücadelesi biçiminde geçen karşılaşmanın ilk yarısında, Gaziantepspor rakibine oranla daha üstün ve daha atak bir futbol sergiledi. 
     18. dakikada gelişen Antalyaspor atağında, Guintchev'in ceza alanı 
     içine ortaladığı topa Coşkun kafayı vurdu. Meşin yuvarlak, iyi yer tutan kaleci Ömer'de kaldı. 
     20. dakikada Antalyaspor ceza alanında yaşanan karambolde, önce 
     Nikolai, ardından Mustafa Şahintürk'ün kaleye yolladığı top, savunma oyuncularından döndü. Topla son buluşan Nikolai, topu ağlara yolladı, ancak hakem Orhan Erdemir, ofsayt olduğu gerekçesiyle golü saymadı. 
     22. dakikada Gaziantepspor öne geçti. Gaziantepspor, Antalyaspor 
     kalesine yaklaşık 25 metre uzaktan serbest atış kazandı. Atışı kullanan Maxim, sert ve düzgün bir vuruşla topu Antalyaspor ağlarıyla buluşturdu ve takımını 1-0 öne geçirdi. 
     27. dakikada Antalyasporlu Coşkun, Atilla'nın ceza alanına 
     indirdiği topu kafa vuruşuyla Gaziantepspor kalesine yolladı. Ancak meşin yuvarlak auta gitti. 
     38. dakikada Maxim'in ceza alanı içine indirdiği topa Hasan kafayı 
     vurdu. Meşin yuvarlak, üst direğin üzerinden oyun alanını aut olarak terketti. 
     Kalan dakikalarda başka gol olmayınca, karşılaşmanın ilk yarısı 1-0 Gaziantepspor'un üstünlüğüyle sona erdi. 
     İkinci yarı 51. dakikada Antalyspor, ilk golünü kazandı. Bu dakikada hızlı 
     gelişen Antalyaspor atağında, Kamil'in ceza alanına ortaladığı topu Uğur, düzgün bir vuruşla Ömer'in solundan ağlara yolladı 1-1. 
     . dakikada Gaziantepsporlu Emrah, topla Hasan'ı buluşturdu. Bu futbolcunun ceza yayı önünden sert şutunda, meşin yuvarlak az farkla auta gitti. 
     54. dakikada Antalyaspor'un 2. golü geldi. Kamil, orta alandan 
     taşıdığı topu uygun durumdaki Selahattin'e verdi. Gaziantepspor savunma oyuncularından sıyrılıp ceza sahasına giren Selahattin, yerden sert bir şutla Ömer'i mağlup etti 2-1. 
     56. dakikada ani gelişen Antalyaspor kontraatağında, ceza alanı 
     içinde Atilla topla buluştu. Bu futbolcunun vuruşunda, kaleci Ömer 2 hamlede topu kontrol etmeyi başardı. 
     61. dakikada Antalyasporlu Mustafa sarı kart gördü. 
     63. dakikada ilk oyuncu değişikliğini yapan Antalyaspor'da, 
     Şenol'un yerine Hüseyin x oyuna girdi. 
     Gaziantepspor'da, 65. dakikada Emrah'ın yerine yeni transfer edilen Cezar xx , 73. dakikada da Mustafa Şahintürk'ün yerine Mustafa Marangoz x oyuna dahil oldu. 
     Gaziantepsporlu Cezar, oyuna girdikten 14 dakika sonra Gaziantepspor'daki ilk golünü attı. Gaziantepspor'un 79. dakikada kazandığı serbest atışı Ramazan kullandı. Ramazan'ın kaleye yolladığı top savunma oyuncularından döndü. Hasan Özer'in ikinci kez Antalyaspor kalesine yolladığı top direkten döndü, topla buluşan Cezar, kafa vuruşuyla skoru eşitledi 2-2. 
     80. dakikada Antalyaspor'da, Selahattin'in yerine Saffet xx , 
     Gaziantepspor'da ise Hasan Özer'in yerine Erich x oyuna dahil oldu. 
     Antalyaspor 86. dakikada da Uğur'un yerine Eyüp'ü x aldı. 
     87. dakikada gelişen Antalyaspor atağında, Gaziantepspor savunma 
     oyuncularının offsayt duraklamasından yararlanan Saffet, topla birlikte ceza alanına girdi, daha uygun durumdaki Atilla'ya uzattı. Bu futbolcu da Ömer'in yanından topu bir kez daha Gaziantepspor ağlarıyla buluşturdu 3-2. 
     89. dakikada Atilla'ya faul yapan Gaziantepsporlu Kemal, kırmızı 
     kartla oyun dışı kaldı ve maç 3-2 Antalyaspor'un lehine bitti. 
     Gaziantepspor taraftarları, 3-2 konuk ekibin üstünlüğüyle sona eren karşılaşma sonrasında Gaziantepspor Kulübü yönetimi ve teknik direktör Tevfik Lav'ı istifaya çağırırken, Antalyaspor Teknik Direktörü Hüseyin Kalpar ve futbolcular lehine sevgi gösterilerinde bulundu. 
     






</TEXT>
</DOC>
