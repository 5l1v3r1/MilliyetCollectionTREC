<DOC>
<DOCNO> 4263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/ekonomi/eko02.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngİlİz makamlarI, dolaylI kredİ nedenİyle Şİrket çalIŞanlarInIn İfadesİnİ aldI 
</HEADLINE>
<TEXT>
Çağlar, Lehman Brothers’ın başına da bela oldu 
Cavit Çağlar, İnterbank’ın 287 milyon dolar değerindeki Amerika Birleşik Devletleri Hazine tahvillerini yurtdışında teminat göstererek şirketlerine kredi kullandırdı 
     KADİFE ŞAHİN 

     7 Ocak 1999 tarihinde Tasarruf Mevduatı Sigorta Fonu yönetimine geçen İnterbank’ın eski sahibi Cavit Çağlar tarafından uluslararası aracı kurum Lehman Brothers aracılığıyla da zarara uğratıldığı öğrenildi. 
     Çağlar’ın, İnterbank’ın uluslararası piyasalardan temin ettiği 287,7 milyon dolar 194 trilyon 442 milyar 500 milyon TL tutarındaki ABD Hazine tahvillerini teminat göstermek suretiyle sağlanan kredilerle sahibi olduğu Nergis Grubu şirketleri ve kendi şahsına para aktardığı ortaya çıktı. 
     
İngiltere’ye başvuruldu      Olayın peşine düşen İnterbank yetkilileri, milletlerarası hukuk anlaşmalarının sağladığı olanakları kullanarak işlemlerde adı geçen uluslararası yatırım bankası Lehman Brothers International Europe ’nin Londra’daki çalışanlarının ifadelerinin alınmasını sağladı. 
     Şu an satış süreci devam eden dört banka arasında yer alan İnterbank’ın Kadir Günay yönetimindeki yetkilileri, 1999 yılı başında Banka’nın uğradığı zararları ortaya koyan murakıp raporlarını dayanak göstererek önce Şişli Cumhuriyet Başsavcılığı’na suç duyurusunda bulundu. 
     Suç duyurusunun dikkate alınması ile Şişli Üçüncü Asliye Ceza Mahkemesi’nde kamu davası açıldı. Şişli Üçüncü Asliye Ceza Mahkemesi İngiliz adli makamlarına resmi başvuru yaptı. 
     
Türk çalışanın ifadesi alındı      Mahkeme’nin yardım talebinde bulunması üzerine Londra Sulh Hukuk Mahkemesi City Of London Magistrates Court Lehman Brothers’in çalışanlarından Uzay Kodak’ın ifadesini aldı. 
     Kodak, ifadesinde İnterbank’ın 1998’de Lehman Brothers’a ABD Hazine tahvillerinin İnterbank’a satışı ve dolar cinsinden bir borcun Emberton Trading Limited’e verilmesi için başvurduğunu ve tahvillerin borca karşılık teminat altına alındığını açıkladı. 
     

</TEXT>
</DOC>
