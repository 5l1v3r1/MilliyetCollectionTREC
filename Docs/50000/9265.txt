<DOC>
<DOCNO> 9265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/ekonomi/eko07.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar yükselişte faiz sakinleşti 
</HEADLINE>
<TEXT>

     EKONOMİ SERVİSİ 

     Bankaların döviz kurlarının serbest piyasadaki kurlardan yüksek seyretmesi ve repo faizinin düşmesi Kapalıçarşı’da dolar fiyatlarının yükselmesine neden oldu. Önceki gün 910 bin lira ortalama fiyattan kapanan doların satış fiyatı dün 945 bin liraya kadar yükseldi. 
     Döviz fiyatları bankalararası para piyasasında da arttı. Merkez Bankası efektif döviz piyasasında dün 78 milyon dolarlık satış yaparken ortalama fiyat 982 bin 974 lira oldu. Fiyat dün 951 bin 974 liraydı. 
     Repo piyasasında oranlar düşüşe geçerken gecelik faiz yüzde 11.81’e geriledi. Bankalararası para piyasasında ise oranlar yüzde 100.20’ye kadar düştü. 
     
     Bankalar döviz bonosu istiyor 
     Bu arada dün piyasa yapıcısı bankacılarla Ankara’da yapılan toplantıda bankaların Merkez Bankası’ndan ellerindeki TL şeklindeki bonoları dövize endeksli bonolarla değiştirme yönünde istekleri olduğu öğrenildi. 
     Bankalar ayrıca Merkez Bankası’nın kendilerinden eski fiyattan dolar istediği ancak Merkez’in her iki isteği de olumsuz karşıladığı ifade edildi. 
     


 EKONOMİ 















</TEXT>
</DOC>
