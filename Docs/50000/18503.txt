<DOC>
<DOCNO> 18503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yasam/yas08.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken teşhis sistemi Türkiye'de 
</HEADLINE>
<TEXT>
Kanser korkusuyla yaşamaya son 
Amansız hastalığın teşhisinde en modern teknik, İzmir’de uygulanmaya başlıyor 
     İZMİR DHA 

     Kanserin erken teşhisinde en modern teknik Türkiye’ye geldi. Artık, milyarlarca lira harcayarak yurt dışında kanser muayenesi olmak tarih olacak. 
     Dünyada ancak sayılı birkaç büyük merkezde bulanan ve kısaca PET Positron Emission Tomography adı verilen yeni sistem, İzmir Şifa Hastanesi’nin yeni tesislerinde hizmete giriyor. 
     
     22 milyon dolar harcandı 
     PET, nörolojik, kardiyak ve onkolojik hastalıkların teşhisinde kullanılan en yeni teknik. Dünyada kanserin teşhisinde varılan en son nokta olan PET yöntemiyle hastalığın tedaviye cevap verip vermediği ve ne kadar ilerlediği tespit ediliyor. Akciğer, meme, baş ve boyun, beyin kanserleri, lemfoma, koleraktal, ürogenital ve melanomanın teşhis ve tedavisinde önde gelen yöntem olan PET, diğer hastalıkların erken teşhis edilmesini de sağlıyor. 
     22 milyon dolar harcanan Şifa Tıp Merkezi’nin Radyo Terapi bölümünde de ülkemizde bulunmayan IMRT teknolojisi var. Bu sistemle tümörün şekline göre radyoterapi sağlanabiliyor. 
     
Göğüs kanserine garantili teşhis      Amerikalı araştırmacılar, göğüs kanserini erken aşamada teşhis edebilen kanal lavajı’ adlı bir yöntem geliştirdi. 
     Johns Hopkins Üniversitesi Tıp Fakültesi’nden Dr. Saraswati Sukumar şöyle konuştu "Mamografi, çok erken aşamadaki kanserli dokuları, tespit edemiyor. Yeni yöntemde, şırıngayla, meme ucundan kanallara tuzlu su enjekte edildi. Geri çekilen sıvıda, MSP denilen bir testle 3 gösterge arandı. Bu yöntem daha ağrısız ve garantili. " 
     
Yeni antibiyotiğe sınırlı’ onay      ABD Gıda ve İlaç Dairesi FDA , yeni kuşak antibiyotik olarak kabul edilen Ketek’i onayladı. Yeni antibiyotiğin kullanım alanını sınırlayan FDA, Ketek’in zatürree dışında kullanılmasını yasakladı. Yeni antibiyotiğin yan etkisi olup olmadığı yakından gözlendikten sonra bir sakınca görülmezse diğer hastalıklarda da kullanılacak. Ketek’in aynı zamanda diğer antibiyotiklere direnç gösteren bakterileri öldürdüğü açıklandı. 
     
     



 YAŞAM 

















</TEXT>
</DOC>
