<DOC>
<DOCNO> 21259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/guncel/gun01.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haliç’i bitirdik, sıra Boğaz’da 
</HEADLINE>
<TEXT>

Sonunda Boğaz’ın da Haliç’ten farkı kalmadı. Denize akan evsel atıklar ve kanalizasyon suları yüzünden İstinye ve Tarabya’dan geçilmez oldu 
     İHSAN YILMAZ İstanbul 

     İstanbul’un en güzel yerlerinden olan ve milyarlık teknelerin bağlı bulunduğu İstinye ve Tarabya koyları da kirliliğin pençesinde... Islah edilmeyen dereler, atık sular, kanalizasyon ve evsel atıklar yüzünden Boğaz suları da Haliç’i aratmaz hale geliyor. Koyla derelerin buluşma noktasındaki kötü koku, tekne sahipleri ve çevre halkının büyük tepkisini çekiyor. 
     İstinye koyundaki tehdidin boyutunu, İTÜ öğretim üyelerinden deniz kirliliği ve çevre uzmanı Doç. Dr. Fatma Yonsel idaresindeki araştırma tüm çıplaklığıyla ortaya koydu. Yonsel’in iki öğrencisinin koyda bir yıl boyunca yaptıkları ölçümlerin sonucuna göre, dere ağzında saptanan mikrobiyolojik kirlilik koy çıkışına kadar devam ediyor. 
     Araştırmaya göre, İstinye Deresi vadisindeki atıksular dereye ve dere boyunca inşa edilen kanalizasyon sistemine gönderiliyor. Arıtmaya bağlı olmayan İstinye’nin evsel atığı da koya boşalıyor. Tarabya Koyu da aynı şekilde kirletiliyor. Çevre sakinlerine göre, koyla derenin birleştiği bölümde günde iki kez gaz patlaması yaşanıyor. İstinye ve Tarabya’nın dışında Rumelihisarı’ndan Büyükdere’ye kadar olan sahil şeridinde de atık sular doğrudan denize akıtılıyor. 
     
Uzmanlar Boğaz’da petrol taşınmazGÜNTAN MAVİGÖZLÜ 
     Türk Deniz Araştırmaları Vakfı'nın düzenlediği konferansa katılan yabancı bilim adamlarına İstanbul Boğazı'ndaki tehlikeli deniz trafiği geziyle gösterildi. Konuklar, gezinin ardından petrolün boru hattıyla taşınması yönünde görüş belirtti. İşte iki uzmanın görüşleri 
     BM Deniz Hukuku Konferansı eski raportörlerinden Prof. Dr. Bernard Oxman "Boğaz’ın dar olduğunu anladım. Bakü - Ceyhan boru hattı yapılmalı." 
     Atina Üniversitesi Uluslararsı İlişkiler Bölümü öğretim üyesi Doç. Dr. Kostas Yfantis "Boğazlar'da çevre güvenliğiyle ilgili her belgeye imza atabilirim." 
     



 GÜNCEL 


















</TEXT>
</DOC>
