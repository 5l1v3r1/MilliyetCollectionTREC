<DOC>
<DOCNO> 1904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sontur05.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk "Silahlı Kuvvetler günlük siyasal tartışmalar içine çekilmemeli" 
</HEADLINE>
<TEXT>

     Adalet Bakanı Hikmet Sami Türk, TSK'nın, günlük siyasal tartışmaların içine çekilmemesi, tarafı haline getirilmemesi gerektiğini belirterek, ''Bu konuda herkes, her makam gerekli özeni göstermelidir'' dedi. 
     Türk, 36. dönem adli yargı hakim ve savcı adaylarının ad çekme törenin ardından, çıkışta gazetecilerin sorularını yanıtladı. 
     Genelkurmay Başkanlığı'nın açıklamasını nasıl değerlendirdiğinin sorulması üzerine Türk, TSK'nın, ülke bağımsızlığının ve bütünlüğünün bekçisi ve güvencesi olduğunu vurguladı. 
     TSK'nın görüşlerini hangi organlarda açıklayacağının Anayasa ve yasalarla gösterildiğini ifade eden Türk, şöyle konuştu 
     'TSK'nın günlük siyasal tartışmaların dışında tutulması zorunludur. TSK, günlük siyasal tartışmaların içine çekilmemeli. Günlük siyasal tartışmaların tarafı haline getirilmemeli. Bu konuda herkes, her makam gerekli özeni göstermelidir. Çünkü, TSK'nın günlük siyasal tartışma ortamının içine çekilmesi ve tarafı haline getirilmesi onu yıpratır. Böyle bir durumun ortaya çıkmasına hiçkimse yol açmamalıdır. Bu konuda herkes kendisine düşeni özeni yerine getirmelidir.'' 
     Adalet Bakanı Türk, bir gazetecinin, ''Savcılar üzerinde baskı kurduğunuz yönünde iddialar var. Eski Ulaştırma Bakanı Yaşar Topçu bununla ilgili sözler söyledi'' diyerek soru yöneltmek istemesi üzerine, ''Bu iddialar cevap vermeye değmeyecek kadar gerçek dışı, asılsız, iftira niteliğindedir'' karşılığını verdi. ''Topçu hakkında dava açacak mısınız '' sorusuna da Bakan Türk, dava açılması için avukatına talimat verdiğini söyledi. Türk, ''Nuri Ergin'in söyledikleriyle ilgili ne diyeceksiniz '' sorusuna karşılık da ''Buna cevap vermemi bekliyor musunuz '' dedi. 




</TEXT>
</DOC>
