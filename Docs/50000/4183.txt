<DOC>
<DOCNO> 4183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/spor/spo03.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ASLANIN ÖFKESİ 4-1 
</HEADLINE>
<TEXT>

Galatasaray Şampiyonlar Ligi’nde deviremediği Sturm Graz’a gol yağdırdı 
     SARI - Kırmızılılar Şampiyonlar Ligi’nde deplasmanda 3 - 0 yenilip, evinde 0 - 0 berabere kaldığı Sturm Graz’a özel maçta gol yağdırdı. Taffarel, Hagi ve Popescu’dan yoksun sahaya çıkan Galatasaray rakibi karşısında baştan sona üstün bir futbol ortaya koyarken Jardel ve penaltıdan Ümit’in golleriyle ilk yarıyı 2 - 0 önde kapadı. Ahmet nefis golüyle durumu 3 - 0 yaparken, Sabich farkı ikiye indirdi. Faruk bitime saniyeler kala skoru belirledi. Maçtan önce Diyarbakır’da şehit edilen polislerimiz için bir dakikalık saygı duruşu yapılırken Galatasaraylı futbolcular sahaya siyah bant takarak çıktı. Capone, sağ baldırından sakatlandı. 
     
Maçın karnesi      HAKEMLER Şahin Taşkınsoy , Hakan Ceylan , Enver Dölek 
     GALATASARAY Kerem Mehmet Dk.68 - Fatih B.Emre Dk.46 , Capone Sedat Dk.71 , B.Bülent Vedat Dk.46 , Ergün - Okan K.Bülent Dk.56 , Ümit , Emre Ufuk Dk.81 , Hasan Şaş - Arif Ahmet Dk.46 , Jardel Faruk Dk.65 
     STURM GRAZ Sidorczuk - Hlinka , Prilasnig , Ibertsberger Foda Dk.46 - Korsos Sabich Dk.46 , Schupp , Schopp , Fleurquin Yorgos Dk.58 , Machlich - Vastic , Minavand Strafner Dk.46 
     SARI KARTLAR Ibertsberger, Fleurquin 
     GOLLER Jardel Dk.40 , Ümit Dk.45 Pen. , Ahmet Dk.54 , Sabich Dk.64 , Faruk Dk.90 
     
Sabırlı olun’      Tanman, Emre ile Okan’dan beklemelerini istedi 
     GALATASARAY Futbol Şubesi Koordinatörü Cüneyt Tanman, Okan ve Emre’nin transferleri konusunda arada kaldı. Okan’ın Milliyet aracılığıyla yönetime gönderdiği "Bir cevap lütfen" mesajını değerlendiren Tanman, "Onlar kadar ben de bu işin bir an önce bitmesini ve ikisinin de Galatasaray’la anlaşmalarını bekliyorum" dedi. 
     CÜNEYT Tanman, bu konuda bir somut gelişme olmadığını da belirtti. Tanman "Bu yüzden onların istedikleri konusunda söz veremiyorum" diye konuştu. Şube Koordinatörü’nün dünkü maç öncesi iki oyuncuyla görüştüğü ve "Sabırlı olun" dediği bildirildi. Bu arada yönetimin pazartesi günü oyuncuların alacaklarını ödeyeceği ifade edildi. 
     


 SPOR 

























</TEXT>
</DOC>
