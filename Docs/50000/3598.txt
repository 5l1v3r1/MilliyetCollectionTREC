<DOC>
<DOCNO> 3598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/ekonomi/eko06.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Güle güle Converse 
</HEADLINE>
<TEXT>

Bir zamanlar gençliğin vazgeçilmez tutkusu olan ayakkabıların üreticisi Converse iflas etti 
     Özellikle 80'li yıllarda gençlerin gözdesi olan spor ayakkabı üreticisi Converse iflas etti. 97 yıllık şirket, ABD ve Meksika'da bulunan iki fabrikasını kapattığını açıkladı. Şirketin toplam bin 200 çalışanı işsiz kaldı. 
     Son beş yıldır içinde bulunduğu mali krizi atlatamayan şirket, geçen yıl da 43 milyon dolarlık rekor zarar açıklamıştı. Converse'in, aralarında ABD'li milli basketbolcu Dennis Rodman ve First Union Bank'ın da bulunduğu kreditörlerine, yaklaşık 200 milyon dolar borcu bulunduğu belirtiliyor. 
     Dünyanın en popüler basketbol ayakkabılarını üreten Converse'in iflasının temel nedeni olarak rekabete ayak uyduramaması gösteriliyor. 
     Converse'in özellikle Reebok ve Nike'ın ortaya çıkmasıyla, pazar payı hızla düştü. Şirket, şimdiye kadar 575 milyon çift ayakkabı üretti. 
     Converse yetkilileri, lisans hakkının şirketin en büyük tedarikçilerinden biri olan Güney Koreli Pou Chen Group'a satıldığını açıkladılar. 
     


 EKONOMİ 
























</TEXT>
</DOC>
