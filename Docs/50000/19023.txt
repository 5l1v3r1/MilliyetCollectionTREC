<DOC>
<DOCNO> 19023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur03.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa hayali E-5'te sona erdi, 50 kaçak gözaltında... 
</HEADLINE>
<TEXT>

     Merter'de E-5 Karayolu üzerinde bir otobüsü durduran polis ekipleri, Türkiye üzerinden kaçak olarak Avrupa'ya gitmeye çalışan 20'si Türk, 50 kişiyi yakalayarak gözlem altına aldılar. 
     Bir ihbarı değerlendiren güvenlik güçleri, E-5 karayolu üzerinde gitmekte olan Altur Turizm'e ait 34 YNS 38 plakalı otobüsü durdurdular. 
     Yapılan aramanın ardından otobüste bulunan 20'si Türk, 14'ü İran, 8'i Irak, 7'si Bangladeş ve 1'i de Nijerya vatandaşı olduğu belirlenen 50 kişinin, Türkiye üzerinden kaçak olarak Avrupa'ya gitmeye çalıştığı tespit edildi. 
     Polis, yakalanan yabancı uyrukluların sınır dışı edilmek üzere İstanbul Emniyet Müdürlüğü Yabancılar Şube Müdürlüğü'ne, 20 Türk'ün de Mali Şube Müdürlüğü'ne gönderildiğini bildirdi. 
     Operasyon sırasında otobüs sürücüsünün kaçtığını belirten yetkililer, şoförün yakalanması için çalışmaların sürdürüldüğünü kaydetti. 
     
     







</TEXT>
</DOC>
