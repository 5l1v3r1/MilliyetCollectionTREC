<DOC>
<DOCNO> 43323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/guncel/gun10.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN’den açıklama Filistin görüntüsü yeni 
</HEADLINE>
<TEXT>

     İSTANBUL Milliyet 

     CNN televizyonu, ABD’de 11 Eylül’de yapılan terörist saldırının ardından yayınladığı Filistin’deki sevinç görüntülerinin eski olduğu yönündeki iddiaları yalanladı. 
     CNN Türk Genel Yayın Yönetmeni Ferhat Boratav, birkaç gündür internet üzerinden dolaşan ve bazı basın yayın organlarında yer alan iddialarla ilgili şu açıklamayı yaptı "Filistin sokaklarında dans eden Filistinlilerin görüntülerinin Körfez Savaşı’na ait olduğuna ilişkin iddialar CNN tarafından araştırılmış ve yalanlanmıştır. Ayrıca, iddiayı ortaya atan Marcio Carvalho adlı öğrenci de hata yaptığını açıklamıştır." 
     10 yıllık video kasetini gösterdikleri iddiasının temelsiz ve saçma olduğunu bildiren ABD merkezli CNN ise, "Söz konusu video kaset 11 Eylül’de Reuters’a ait kamera ekibi tarafından Doğu Kudüs’te çekilmiştir. Reuters televizyonunun bu bilgiyi teyit etmesi mümkündür" açıklamasını yaptı. 
     
     



 GÜNCEL 






















</TEXT>
</DOC>
