<DOC>
<DOCNO> 49604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/soneko03.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mikro-işlemci fiyatlarında büyük indirim... 
</HEADLINE>
<TEXT>

     İntel ve AMD şirketleri, bilgisayarların kalbi kabul edilen mikro-işlemci fiyatlarında büyük indirimler yaptı. 
     İndirimlerin, bazı ürünlerde yüzde 29'u bulduğu bildiriliyor. 
     İntel ve AMD firmalarının, indirimleri, pazar paylarını arttırmanın yanı sıra durgunluğa girmiş bulunan Amerikan ekonomisi bünyesinde bilgisayara olan talebi artırmak amacıyla yaptıkları belirtiliyor. 
     İndirimler, İntel'in ürettiği 50 dolayındaki işlemciden 10 kadarını etkiliyor. Şirket en hızlı işlemcisi olan 2 GHZ hızındaki pentium-4'leri şimdi 401 dolardan pazarlamaya başladı. Bu işlemcilerin fiyatı daha önce 562 dolardı. İndirim oranının bu türde yüzde 29'u bulduğu belirtiliyor. Firma 1.9 GHZ hızındaki pentium-4'leri ise yüzde 27 ucuzlatarak 375 dolardan 273 dolara indirdi. 1.8 GHZ hızındaki 
     işlemciler ise 256 dolar yerine 225 dolardan satılacak. 
     İntel, 2 GHZ hızındaki Xeon işlemcilerin fiyatını da 615 dolardan 455 dolara düşürdüğünü bildirdi. Xeon işlemcilerde indirim oranı yüzde 
     26 düzeyinde. 
     İntel'in başlıca rakibi olan AMD şirketi ise Athlon XP 1800 işlemcilerinin fiyatını yüzde 12 ucuzlatarak 252 dolardan 223 dolara indirdi. Duron işlemcilerin fiyatı ise 103 dolardan 89 dolara geriledi. 
     Bu arada İntel'in pazar payının bu yıl yüzde 76.8'e düştüğü Mercury Research adlı araştırma firması tarafından bildirildi. 
     Şirketin pazar, payı 2000 yılında yüzde 80 dolayındaydı. 
     Öte yandan İntel, karlılık oranının bu yılın 3. çeyreğinde yüzde 77'ye gerilediğini duyururken, AMD de satışların yüzde 37 azaldığını 
     açıkladı. 
     






</TEXT>
</DOC>
