<DOC>
<DOCNO> 4764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/spor/ykol.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesaplaşma 
</HEADLINE>
<TEXT>

     Futbol ve Teknik DOĞAN KOLOĞLU 

     Olayları önceden kestirmek bazen insana kötü haberci damgasını vurduruyor. Bunun en ilginç örneği Necdet Çobanlı’nın başından geçti. Yıllarca Divan Kurulu’nda saldırıya uğradı. İnanılmadı, hırpalandı. Ama bugün onun gerçekciliği belgelendi. Ne yazık ki, kalp hastası oldu. Çobanlı, Divan Kurulu’nda, Faruk Süren’in Star televizyonunda katıldığı programda Ahmet Çakar’ın "Cayman adalarından Aig Blue Voyages Advisors isimli şirketlerin ortakları siz veya ben gibi insanlar olabilir mi " sorusuna aynen "Olabilir" dediği için, bu şirketle Süren’in ve yönetimindeki başka isimlerin ilgili olup olmadığı ve kuruluş tarihi dahil birçok soruyu cevaplamasını istedi. Sual havada kaldı. "13 Ağustos 1999 tarihli ön anlaşma ile sermaye piyasasına verilen anlaşma aynı anlaşma mıdır, yoksa başka bir hükmi şahsiyetle yapılan başka bir anlaşma mı verilmiştir " dedi, o da havada kaldı. 
     Bugün gazetelerde çıkan "Tükendim" sözü herşeyi özetliyor. Acaba tükenmesiyle Galatasaray’a yararlı olamamanın korkusunu yaşıyor mu Galatasaray’ın gelmiş geçmiş en büyük performanslarına imza atmış başkan olarak onun dokunulmazlığını bozmak istemiyoruz. Niye bir ara "Tükendim" sözünü geri almak istedi. Üç gazete aynı gün kullandığı için "ayıp olmadı mı " Galiba unutkanlık da başladı. Şöyle bir eski öykü anlatılıyor Üç arkadaş sohbet ediyormuş... Biri demiş ki, "Ben apartmanda asansöre biniyorum. Çıkış kapısına inince yeni binmiş gibi tekrar asansörü yukarı çekiyorum." İkincisi demiş ki "Ben de evimin karşısındaki yokuşa tırmanıyorum. Tam zirveye gelince bir an durup selamlaşıyor, sonra geriye sanki terse gidiyormuşum gibi yol alıyorum." Üçüncüsü ise "Çok şükür ben sizin gibi değilim. Bende bir şey yok" dedikten sonra nazar değmesin diye elini masaya vuruyor, sonra da "girin" diye sesleniyor. Bu öykü son günlerde çok anlatılıyor. Çobanlı da önümüze örnekler sıralıyor. Stat işi ne oldu Her ümit yılı gibi, bu yıl da tarihe karıştı. Galiba Galatasaray’ın göremediği iflas olayını yabancı şirketler farkedip, krediden vazgeçti. Aynı iflası bir ay önce SPK gördü. Piyasaya arz iznini engelledi. Türkiye’nin en çok para kazanan kulübü, hiçbir kulübün yapamadığını yapan yönetim sıfırlandı. Divan toplantısında bu olayı oya koyanlar, bu olayları Galatasaray’ı mı, yoksa Faruk Süren’e mi karşı değerlendirelim diyenler, şimdi sonucun ağır sorumluluğu altında ezilmiyorlar mı 
     


 SPOR 





























</TEXT>
</DOC>
