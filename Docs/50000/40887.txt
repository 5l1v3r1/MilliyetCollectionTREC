<DOC>
<DOCNO> 40887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/siyaset/siy02.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yetersiz firmaya ihale 
</HEADLINE>
<TEXT>

     HARUN GÜREK Ankara 

     Deprem konutları ihalelerinde yeterliliği olmayan şirketlere binlerce konut inşaatının verildiği, yalan ve yanıltıcı bilgi içeren resmi belgeler düzenlendiği, Milliyet tarafından bir kere daha ortaya çıkarıldı. Bayındırlık Bakanlığı’nca yapılan konut ihalelerine katılan, Mehmet Dağlı isimli işadamına ait, Dağlı ve Dağsan inşaat şirketlerine yeterliliği olmamasına rağmen 2 bin prefabrik ve bin 50 kalıcı konut yapımı olmak üzere, toplam 13 trilyon liralık iş verildi. Söz konusu şirketler, Dünya Bankası kredisiyle yapılan 12 bin konutun ihalesine yeterliliği olmadığı gerekçesiyle kabul edilmedi. Dünya Bankası konutlarını yapacak deneyime sahip olduğunu kanıtlamak için Silifke, Hatay ve Akça-dağ’daki konut inşaatlarını yaptığına ilişkin belgeleri ihale komisyonuna veren söz konusu şirketler, ihaleye girme şartı olan "yılda 100 bin metrekare kapalı alana sahip inşaat yapmış olmak" kriterini yerine getirebilmek için de 85 bin metrekare olan kapalı alan inşaatını, olduğundan büyük gösterdi. Yetersizliği anlaşılan şirketler ihaleye sokulmadı. 



 SİYASET 












</TEXT>
</DOC>
