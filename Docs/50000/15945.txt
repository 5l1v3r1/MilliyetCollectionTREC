<DOC>
<DOCNO> 15945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur07.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı hükümete destek verdi, "yola devam etsin" dedi 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, ''Bu hükümet yola devam etsin'' dedi. 
     Sakıp Sabancı, TÜSİAD YİK'in basına kapalı bölümünde yaptığı konuşmaya ilişkin gazetecilere açıklamada bulundu. Sabancı, ''İçeride işadamı arkadaşlarınıza ne mesaj verdiniz '' sorusunu şöyle yanıtladı 
     ''Soğukkanlı olalım. Vatan bizimdir. İflas etmiş, satılmış bir ülke yok. Türkiye de öyle olmayacaktır. Herşeye rağmen bize düşen görev, çalışacağız. Ben buradan çıkacağım, koşa koşa işime gideceğim, daha hayırlı işler yapacağım. Bir gün bunlar iyi olacak. Fakat bunu uzattıkça dar gelirlileri daha perişan edersin. Uzattıkça fatura büyür büyür. Yoksa, çökme, iflas etme sözkonusu olmaz.'' 
     Hükümetin yola devam etmesini isteyen Sabancı, şunları söyledi 
     ''Bu hükümet yola devam etsin. Özet, ekonomik olaylarda dördü beraber bir fotoğraf versin. Kabinede revizyon dahil, özelleştirme, şurda burda ahdediyoruz, 38 senedir koştuğumuz Avrupa Topluluğu'ndaki gibi değil... Yanında geliyoruz, siyasi partiler yasası, seçim yasası için yola çıkmayı ahdettik desinler ve dolarda, heryerde, meselelerde biz de çalışalım, koşalım.'' 




</TEXT>
</DOC>
