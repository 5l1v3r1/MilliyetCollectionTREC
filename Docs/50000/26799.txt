<DOC>
<DOCNO> 26799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yazar/kohen.html </URL>
<DATE> 2001/06/14/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Kim daha yakın 
</HEADLINE>
<TEXT>

     Başkan George W. Bush'un Avrupa gezisi vesilesi ile iyice yüzeye çıkan ABD - Avrupa anlaşmazlıklarında Türkiye'nin tavrı nedir 
     Dünkü NATO zirvesinde görüldüğü gibi, ABD ile Avrupa'nın, temel bazı sorunlara yaklaşımında ciddi farklılıklar var. Bush'un nükleer savunma projesi, AB'nin kendi müdahale gücünü kurma niyeti, Balkanlar'daki ve Ortadoğu'daki gelişmeler, Körfez politikası, küresel ısınma, idam cezası, görüş ayrılıklarının odaklandığı konuların başında geliyor. 
     
     BU konularda, ABD'nin ve Avrupa'nın farklı yaklaşımlarını ve Türkiye'nin tavrını şöyle özetleyebiliriz 
     
NÜKLEER SAVUNMA      ABD, Soğuk Savaş döneminde uygulanan stratejiden farklı yeni bir doktrin ortaya atmış bulunuyor. Buna göre şimdi esas tehdit, kitlesel imha silahlarına sahip olma yolundaki bazı "sorumsuz" ülkelerden İran, Irak, Kuzey Kore gibi geliyor. ABD buna karşı "yıldız savaşları" projesini kısmen anımsatan bir "kalkan" oluşturmayı planlıyor. Ve bu konuda müttefiklerinin de desteğini istiyor. 
     AVRUPA, bu fikre soğuk bakıyor. Bunun 1972 ABM füze anlaşmasını ortadan kaldıracağını, dolayısı ile Rusya ile gerginlik yaratacağını düşünüyor. Avrupalılar Bush'un düşlediği "füze kalkanı"nın fizibilitesi ve etkinliği konusunda da kuşkulu. 
     TÜRKİYE, dün NATO'da Başbakan Ecevit'in konuşmasından da açıkça anlaşıldığı gibi, temelde ABD'nin görüşünü benimsiyor. Tehlike sınırına yakın bir ülke olarak Bush'un kaygılarını paylaşıyor. Ancak bu projenin yaşama geçirilmesi için, müttefiklerin hatta Rusya'nın onayını sağlaması gereğini savunuyor. 
     
AVRUPA GÜVENLİĞİ      ABD, AB'nin ayrı bir askeri güç kurmasına karşı çıkmıyor. Ama bunun NATO ile tam uyum halinde alınmasını istiyor. Bush son demecinde, ABD'nin bu fikri NATO içinde "uyumu mayınlamaması şartı ile" destekleyeceğini vurguladı. 
     AB, kurulacak gücün AB üyesi olmayan NATO üyelerinin olanaklarından yararlanmak istiyor ama onlara etkin bir söz hakkını vermiyor. 
     TÜRKİYE, özellikle kendi bölgesindeki olası operasyonlar için, AB'nin karar mekanizmasında yer almakta ısrar ediyor. 
     
BÖLGESEL SORUNLAR      ABD, Balkanlar'da Avrupa'nın daha aktif rol oynamasından yana. Ama bu aşamada ABD'nin mevcut angajmanlardan vazgeçmesi söz konusu değil... Bush yönetimi, Körfez politikasını, Saddam'ı devirmek amacı ile ve Irak'a karşı "akıllı yaptırımlar" uygulayarak sürdürmeye kararlı. 
     AVRUPA, Balkanlar'da olup bitenlerden kaygılı ama hala hareketsiz. AB'nin bu konuda ortak bir stratejisi yok... Avrupalılar, Bush'un Körfez politikasını beğenmiyor ve Irak'la yakınlaşmak istiyor... 
     TÜRKİYE, Balkanlar'da müttefiklerin daha aktif davranmasını bekliyor. Avrupalıların kayıtsızlığına da hayret ediyor... Irak konusunda Ankara, yaptırımlara soğuk bakıyor ve Bağdat ile diyalog ve yakınlaşma gereğini savunuyor. 
     
KÜRESEL ISINMA      ABD, Kyoto anlaşmasına karşı çıkıyor ve ekonomisini etkileyecek yükümlülüklerden kaçıyor. 
     AVRUPA, Bush yönetiminin bu konudaki tutumuna şiddetle karşı çıkıyor. 
     TÜRKİYE, açıkçası bu konuda suskun, hatta ilgisiz. 
     
İDAM CEZASI      ABD, idam cezasının yürürlükte kalmasında ısrarlı. 
     AVRUPA, bunu ABD'nin ayıbı sayıyor. 
     TÜRKİYE, bu konuda ABD gibi düşünüyor. 
     
     SONUÇ Bu tablodan Türkiye'nin şu sırada Atlantik'in iki yakası arasında görüş ayrılıkları yaratan ve hararetle tartışılan konularda, tavrının AB'den çok ABD'den yana olduğunu gösteriyor... 
     
     







Anayasa .. 


Köprünün K'si 


Yücelen ve jandarma 


İstiklal Marşı’nı söylemek istiyorum 


Güneydoğu'dan PKK - HADEP hattı... 


İstikrarı kimler bozuyor 


İyi uykular 


Elektronik ortaçağ 


Kim daha yakın 


Taşlar yerinden oynadı... 


Boş kararname ile yasa yapılır mı 


Dalan'la "O"nu konuştuk... 


SSK çilesi 


Planlar farklıdır 


Ankara ve IMF’nin derdi başka, halkın başka 


Mavi Akım’da ilk yasak... 


</TEXT>
</DOC>
