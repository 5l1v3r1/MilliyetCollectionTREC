<DOC>
<DOCNO> 15670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yasam/yas01.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri yalan söylüyor 
</HEADLINE>
<TEXT>

FP'li eski milletvekili Köylü, 'Arabama aldığım genç beni uyutup soydu' diye dava açtı.. Suçlanan genç ise, 'Esas o beni taciz etti' diyor... 
     NEZİH GÜROL İstanbul 

     İmam nik hı kılıfında TBMM'deki sekreteriyle birlikte yaşadığı iddiaları FP'yi karıştıran Isparta eski milletvekili Mustafa Köylü'nün adı bir 'garip' iddiaya daha karıştı. Adliyeye kadar varan olayda, FP eski milletvekili Köylü, yardım amacıyla otomobiline aldığı genç tarafından uyutulup soyulduğunu iddia etti. Özgür Ustabaşı için, gasp suçlamasıyla 31 yıla kadar hapis istendi. Tutuklanan Ustabaşı ise, suçlamaları reddetti. Olayla ilgili, iki tarafın iddiaları şöyle 
     Mustafa Köylü "Özel otomobilimle, 12 Şubat 2001'de İstanbul'a geldim. Gece Taksim'den Mecidiyeköy'e giderken bir genç el salladı, durdum. 'Sarıyer'e kadar götürür müsün ' deyince arabaya aldım. 'Cola' ikram etti. Sonra üzerime ağırlık çöktü. Sonra kendimden geçtim. Uyandığımda CZ marka tabancam, 12 mermi, saatim, 70 milyon lira, 100 dolar ve 50 markım yoktu." 
     
     Silahını gösterdi’ 
     Özgür Ustabaşı "Köylü ile, Taksim'de pilavcıda yemek yerken tanıştım. Bana İstanbul'un yabancısı olduğunu, Mecidiyeköy'e gitmek istediğini söyledi. Sonra beni Zekeriyaköy tarafına götürdü. Silahını gösterince korktum. Otomobil içinde bana tacizde bulundu." 
     
'İyiliğimden maraz doğdu'      FP eski milletvekili Mustafa Köylü, Milliyet'e yaşadığı bu olayı, 'iyilik yapmak isterken başıma gelen musibet' olarak değerlendirdi. Mustafa Köylü, şöyle konuştu "Bir süre önce Özgür'ün babası beni aradı. İftira attığı için oğlunun pişman olduğunu, mahkemede ifadelerini düzelteceğini söyledi. Benim uyuşturulmuş olduğuma dair raporum var. Kan örneklerimi aldılar. Her şeyin aslı 19 Nisan'daki mahkemede ortaya çıkacak." 
     


 YAŞAM 
























</TEXT>
</DOC>
