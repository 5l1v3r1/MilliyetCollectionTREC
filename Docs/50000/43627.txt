<DOC>
<DOCNO> 43627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/spor/spo01.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL’IN KADER GÜNÜ 
</HEADLINE>
<TEXT>

Süper Lig’de sıkıntılı bir dönem yaşayan Siyah - Beyazlılar, başkentte sırat köprüsünden geçecek, Ankaragücü karşısında kara bulutları dağıtmak için galibiyet kovalayacak 
     Kredimiz tükendi’ 
     SEZONA kötü bir başlangıç yapan ve İstanbulspor yenilgisi sonrası özellikle taraftarlarından büyük tepki toplayan Beşiktaş, başkent deplasmanında tüm hesaplarını galibiyet üzerine kurdu. Siyah - Beyazlı futbolcular, "Artık kredimiz tükendi. Sırat köprüsündeyiz. Kaderimizi kendimiz belirleyeceğiz. Bu maç çıkış noktamız. Aksi bir sonuç hepimizin geleceğini etkileyebilir" diye konuştular. 
     
     Sistem değişiyor 
     TEKNİK Direktör Daum da Ankaragücü maçı öncesinde oyun sisteminde değişiklik yapmayı hedefliyor. Takımı sahaya 4-4-2 düzeniyle sürecek olan Alman hoca, "Karşımızda ligin en iyi ekiplerinden biri var. İşimiz zor ama kazanmaya mecburuz. Bu maç seri galibiyetlerin başlangıcı olmalı" ifadesini kullandı. Bu arada Başkan Serdar Bilgili ile önceki akşam biraraya gelen Daum güven tazeledi. 
     
Samsun-Beşiktaş maçı Ankara’da      FUTBOL Federasyonu Yönetim Kurulu, tatil edilen Samsunspor - Beşiktaş karşılaşmasının, kaldığı yerden ve Ankara 19 Mayıs Stadı’nda oynanacağını açıkladı. Ligin 4. haftasında Samsun 19 Mayıs Stadı’nda yapılan karşılaşma, saha zemininin elverişsiz olması nedeniyle hakem Metin Tokat tarafından 11. dakikada tatil edilmişti. İki takım 10 Ekim çarşamba günü karşılaşacak. 
     BEŞİKTAŞ, dün öğleden sonra Ankara’ya gitti. Başkent’te Bilkent Tesisleri’nde kampa giren Siyah - Beyazlılar maç saatini beklemeye başladı. Sakatlıkları düzelmeyen Tümer ve Stavrum kadroya dahil edilmezken, Daum, Ankaragücü karşısında forvette yine Sertan - İlhan ikilisine görev verecek. Formsuzluğu süren Ümit yedeğe çekilirken, Bayram ve Erman da ilk onbirde yer alacak. 
     
Menajerliğe layık değildi’      BEŞİKTAŞ Kulübü Basın Sözcüzü Mete Düren, Kadir Akbulut’un açıklamalarına tepki gösterdi. Akbulut’un özellikle Ahmet Dursun olayındaki iddialarını eleştiren Düren, "Ahmet Dursun’la yapılan anlaşma iki yıllıktır ve federasyona da bu şekilde gönderilmiştir. Akbulut’un menajerliğe layık olmadığı bu konuşmalarıyla ortaya çıkmıştır" diye konuştu. Menajer Sinan Engin de, "Sözleşme iki yıllıktı. İkinci yılı yazmadık, açık bıraktık. Ahmet’in de haberi vardı. Kimseyi kandırmadık" dedi. 
     
Ali Eren vize istiyor      BEŞİKTAŞ’ta kadro dışı bırakılan ve sezon başından bu yana PAF takımı ile çalışmalara çıkan Ali Eren, Denizlispor’a gitmek istediğini söyledi. Tecrübeli futbolcu, "Beni bir an önce göndersinler. Hem kulüp para kazansın, hem de ben futbol oynayayım" diye konuştu. 
     
A.Gücü-Beşiktaş      STAT Ankara 19 Mayıs 
     SAAT 19.00 
     HAKEM Musa Eryılmaz 
     ANKARAGÜCÜ Da Silva - Burak, Hakan Kutlu, İsmet - Adem, Niyazi, Faruk, Yılmaz, Rogerio - Cafer, Augustine 
     BEŞİKTAŞ Kjaer - Erman, Ronaldo, Ahmet Yıldırım, İbrahim - Nihat, Baya, Tayfur, Bayram - Sertan, İlhan Mansız 
     SAKAT Tümer, Stavrum, Ahmet Dursun, Tamer, Beşiktaş 
     TV DigiTürk Dönüşümlü 
     
     Beşiktaş üstün 
     ANKARAGÜCÜ ile Beşiktaş bugün ligdeki 77. randevularına çıkacaklar. Beşiktaş, bundan önce oynanan 76 maçta 50 galibiyet elde ederken, rakibine 6 kez yenildi, 20 karşılaşma beraberlikle bitti. Siyah - Beyazlılar, 132 gol atarken, kalesinde 44 gol gördü. Ankara’da oynanan maçlarda da Beşiktaş’ın 19 - 5’lik üstünlüğü bulunuyor. 
     



 SPOR 

























</TEXT>
</DOC>
