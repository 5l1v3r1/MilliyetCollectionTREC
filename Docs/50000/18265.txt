<DOC>
<DOCNO> 18265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/ekonomi/eko08a.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni kavga tütünde çıktı 
</HEADLINE>
<TEXT>

     ANKARA Milliyet 

     Tekel için hazırlanacak tasarı Özelleştirmeden Sorumlu Devlet Bakanı Yüksel Yalova ile Tarım Bakanı Gökalp arasında anlaşmazlığa yolaçtı. İki bakanlık da tasarı hazırlanmasının kendi yetekisinde olduğunu savunuyor. Görüş ayrılığı, Gökalp’in, tasarı çalışmalarına Tekel Genel Müdürlüğü’nü daveti ile ortaya çıktı. Bu çağrıya Devlet Bakanı Yalova, kurumun özelleştirme kapsamında olduğu, tasarının da kendi bakanlığı bünyesinde hazırlanacağı cevabını verdi. 
     Bu gelişmenin arkasından, Gökalp, bizzat kendi imzasıyla iki gün önce Yalova’ya bir yazı göndererek, konunun tarımla ilgisine dikkat çekti ve tasarının tarımda yeniden yapılandırma ve destekleme kurulunda görüşülmesi gerektiğini belirtti. 
     
     Telekom’da uzlaşma yok 
     Türk Telekom’da da düğüm çözülemedi. Hazine ve ÖİB’nin hazırladığı tasarıyı görüşmek için salı günü Başbakanlık’ta yapılan toplantıda, Ulaştırma Bakanlığı bürokratları, tasarıdaki üç noktanın kabul edilemez olduğunu savundular ve hazırladıkları alternatif tasarıyı Başbakanlık Kanunlar Kararlar Genel Müdürlüğü’ne teslim ettiler. 
     Ulaştırma Bakanlığı’nın direndiği üç madde şöyle Bakanlığa 4502 sayılı kanunla verilen lisans verme yetkisinin Telekomünakasiyon Kurumu’na devri, bakanlığın Türk Telekom’un ana sözleşme değişiklikleri üzerindeki onay hakkının kaldırılması da dahil özelleştirme prosedörü çerçevesinde yetkilerinin kısıtlanması ve imtiyazlı hisse kapsamının Bakanlar Kurulu’nca belirlenmesi. 
     



 EKONOMİ 

















</TEXT>
</DOC>
