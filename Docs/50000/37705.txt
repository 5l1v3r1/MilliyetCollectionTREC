<DOC>
<DOCNO> 37705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/magazin/mag02.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çağla ve Yeşim’den... 
</HEADLINE>
<TEXT>
Kişiye özel defile 
Çağla Şıkel ve Yeşim Palandüz, Akmerkez’de üç müşteriye kıyafet sundu 
     YAŞAR ÇAKMAK 

     Yer Akmerkez Residence’ın dairelerinden biri... Boğaz manzaralı lüks dairenin koltuklarına kurulmuş üç özel müşteri... Karşılarında ise iki ünlü, bir de yeni manken... 
     Geçtiğimiz günlerde Türkiye’de eşine pek rastlanmayan "kişiye özel mini defilede" ünlü mankenler Çağla Şıkel, Yeşim Palandüz ve Neşe Erberk’in yeni mankenlerinden Şengül, Burberrys’in kıyafetlerini sundu. Kişiye özel defile, üç müşteriyi bir hayli memnun etti. Eşleri ya da sevgililerine hediye edecekleri kıyafetleri şahsa özel defileyle yakından tanımak isteyen müşterilerin, memnuniyetlerinin göstergesi olarak Burberrys’in kıyafetlerinden bir kısmını mankenlere hediye ettiği iddia edildi. 
     Çağla Şıkel, defilede görev aldığını doğruladı. Kişiye özel defilede kendisinin yanı sıra Türkiye eski güzellerinden Yeşim Palandüz ile Neşe Erberk’in yeni mankenlerinden soyadını hatırlayamadığı Şengül’ün de bulunduğunu kaydeden Şıkel, "Sakın bunu haber yapmayın. Bu yazılınca insanlar yanlış anlar" dedi. 
     
Onlar ink r etti      Şıkel’in "Beraberdik" dediği Yeşim Palandüz ise önce "Akmerkez’de iki üç özel defileye katıldım. Onları da ajansım Neşe Erberk ayarladı" dedi. 
     Palandüz, Akmerkez Residence’taki dairelerden birinde Burberrys’in kıyafetlerini tanıttıkları üç kişinin kim olduğunu sorunca da, "Çağla, başka ne dedi Bir yanlış anlaşma var galiba... Başka bir Yeşim’i kastetti herhalde. Öyle bir defileye katılmadım" diye konuştu. 
     Mankenlik ajansı sahibi Neşe Erberk, kişiye özel defileden haberdar olmadığını iddia etti. 
     



 MAGAZİN 
















</TEXT>
</DOC>
