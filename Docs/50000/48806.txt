<DOC>
<DOCNO> 48806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sonspo08.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Agassi, Sampras ve Rafter Paris'teki turnuvadan çekildi 
</HEADLINE>
<TEXT>

     Tenis dünyasının erkeklerde 3 yıldızı olan ABD'li Andre Agassi, Pete Sampras ve Avustralyalı Patrick Rafter,Paris Ustalar Turnuvası'ndan çekildi. 
     Organizasyonda görevli bir yetkili, yaptığı açıklamada, Almanlar'ın eski ünlü bayan tenisçisi Steffi Graf ile pazartesi günü evlenen Andre Agassi'nin, yaşamının önemli bir dönemini yaşadığını belirterek, turnuvadan çekildiğini söyledi. 
     7 kez Wimbledon Tenis Turnuvası'nı kazanan ve şu anda dünya 
     klasmanında 8. sırada bulunan Pete Sampras, sağ kolundaki sakatlık nedeniyle turnuvaya gelemeyeceğini bildirdi. Dünyanın 4 numaralı tenisçisi Patrick Rafter da yıl boyunca kendisini uğraştıran omuzundaki sakatlığın sürmesi nedeniyle turnuvadan çekildi. Bu 3 tenisçinin yerine, Alman Nicolas Kiefer, Çek Jiri Novak ve Faslı Younes El Aynaoui, turnuvaya alındı. Öte yandan bu hafta sakatlığı nedeniyle Stockholm Açık Tenis Turnuvası'na katılamayan Avustralyalı Llyenton Hewitt'in de Paris'e gelip gelemeyeceği henüz belli değil. Geçen yıl Rus Marat Safin'in kazandığı turnuva, 29 Ekim Pazartesi günü başlayacak. 
     






</TEXT>
</DOC>
