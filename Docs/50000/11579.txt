<DOC>
<DOCNO> 11579 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/ekonomi/eko09.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO’dan Derviş’e destek 
</HEADLINE>
<TEXT>

     EKONOMİ SERVİSİ 

     İstanbul Ticaret Odası İTO Başkanı Mehmet Yıldırım, Devlet Bakanı Kemal Derviş’in açıkladığı acil önlemler paketinde kısa sürede reel sektörü harekete geçirecek önlemler olmadığını, ancak ilk üç ay sonuçları görmek için destek vereceklerini bildirdi. Yıldırım, kamuoyunun büyük umutlar beslediği Derviş’in neler yapabileceğini görmek için üç ay süre tanımak gerektiğini bildirdi. İTO Meclis toplantısı öncesinde gezetecilerin sorularını yanıtlayan Yıldırım, Türkiye’de kurtarıcı olarak görülen kimselerin ilk üç ayda ne yapabilirse yapabileceğini dile getirerek endişelerini, "Ondan sonra zaten siyasiler, bürokratlar yani etkin güçler bir yerde onu engellemeye gidebilir, yani üç ayda ne yapabilirse budur" dedi. 
     Derviş’in açıkladığı acil önlemler paketinin uzun vadeli önlemler oluduğunu dile getiren Yıldırım, kendilerinin öncelikle kısa vadeli çözüm arayışında olduğunu belirtti. Yıldırım, kısa dönem çözüm için, faizlere çözüm bulunmasını, ihracatı harekete geçirebilmek için Eximbank’a 5 milyar dolarlık kaynak aktarılmasını önerdi. 
     
     


 EKONOMİ 


















</TEXT>
</DOC>
