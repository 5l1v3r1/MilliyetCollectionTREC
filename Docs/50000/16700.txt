<DOC>
<DOCNO> 16700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yasam/yas08.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da çift sarılı köy pornosu’ 
</HEADLINE>
<TEXT>

Köylerinde çekilen hayli erotik’ film için teşekkür alan köylüler ve belediye başkanı küplere bindi 
     HİLMİ DUYAR Balıkesir DHA 

     Yönetmenliğini Kadir Akgün’ün yaptığı ve başrollerini Sevgi Bayraktar, Filiz Akbulut, Yasemin Ünlü ve Hakan Takaç’ın paylaştığı Köylü kızı’ adlı film kaz Dağları bölgesinde ortalığı karıştırdı. 
     Edremit’e bağlı Güre beldesinin CHP’li Belediye Başkanı Kamil Saka, filmin jeneriğinde kendisine teşekkür edildiğini görünce küplere bindi. Çünkü film bir parça erotik ötesiydi.’ 
     Kaz Dağı eteklerindeki Havran’ın Karalar köyünde çekilen filmde, ağayla evlendirilmek istenen Halime’nin çoban Ömer’e olan aşkı anlatılıyor. Ağa zulmünden kaçıp Kaz Dağları’na sığınan Halime ve Ömer’in bol bol seviştiği film VCD olarak piyasaya verilince kıyamet koptu. 
     Jenerikte kendilerine teşekkür edildiğini gören Belediye Başkanı Kamil Saka, Linda Otel sahibi Adem Kuşçu ve Karalar köylüleri kısa süreli bir şok geçirdiler. 
     
     Gerekirse yasaklanır’ 
     Adının böyle bir filmle anılmasına içerleyen Belediye Başkanı Saka öfkeli konuştu "Kadir Akgün, bir yıl önce de film çekmek için mekan isteyince yardımcı oldum. Filmin erotik olduğunu yeni duydum. Adımı vererek ayıp etmişler. Yasal yollara başvuracağım." 
     Filmden yeni haberi olan Balıkesir Kültür Müdürü Alparslan Ayral da derhal çözümünü koydu "Adı geçen VCD’yi arıyoruz. Bulunca, izleyip inceleyeceğiz. Konu toplumsal bir olaya neden olacak boyuttaysa yasaklanır." 
     
     Her şeyi söyledim’ 
     Yönetmen Akgün ise filmin yasal belirterek şunları söyledi "Kültür Bakanlığı’ndan izin aldık. Film, bakanlığın sansüründen geçti ve bandrollü olarak satılıyor. Yardımcı olanlara teşekkür ettik. Teşekkür yazısını kullanacağımı da onlara söyledim." 
     


 YAŞAM 
























</TEXT>
</DOC>
