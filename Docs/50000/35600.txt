<DOC>
<DOCNO> 35600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/son/sontur09.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenmek istiyor musunuz Peki 13 milyar harcamaya hazır mısınız 
</HEADLINE>
<TEXT>

     ''İki gönül bir olunca samanlık seyran olur'' sözü günümüz koşullarında geçerliliğini yitirirken, evlenerek yuva kurmak isteyenlerin karşısına çıkan fatura, enflasyona paralel olarak her geçen gün yükseliyor. 
     üğün yaparak dünyaevine girmek isteyen adaylar ortalama 13 milyar 200 milyon liralık bir harcama yapmak durumunda kalıyorlar. 
     Net 122 milyon 186 bin 520 bin lira Brüt 167 milyon 940 bin TL asgari ücretle çalışan bir kişinin bu parayı biriktirebilmesi için yaklaşık 108 ay 9 yıl hiç harcama yapmadan çalışması gerekiyor. Evlenmek isteyenlerin karşısına çıkan ilk ve en önemli sorunlardanbiri, konut. Kiralık ev tutmak isteyen gençler büyük şehirlerde, ilk etapta kira ve peşinat bedeli olarak en az 1 milyar lira ödemek zorundalar. 
     Evlilik için yapılan masrafların büyük çoğunluğunu beyaz eşya ve mobilya için yapılan harcamalar oluşturuyor. Günümüz şartlarında her evde bulunması gereken ve artık lüks sayılmayan buzdolabı, fırın ve çamaşır makinasından oluşan beyaz eşyalar için asgari olarak 2 milyar lira gerekirken, oturma grubu için ortalama 850 milyon lira, yatak odası takımları için de 1 milyar lira harcama yapmak gerekiyor. 
     Düğün davetiyesi ve nikah şekerleri ortalama 100 milyon liraya mal olurken, düğün salonları ise büyük şehirlerde yaz aylarında 500 milyon liradan başlıyor, 1 milyar 500 milyon liraya kadar çıkıyor. 







</TEXT>
</DOC>
