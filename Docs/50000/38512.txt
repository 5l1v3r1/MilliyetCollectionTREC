<DOC>
<DOCNO> 38512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/ekonomi/eko07.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin’e 8 milyar dolar daha newline verilecek 
</HEADLINE>
<TEXT>

IMF’nin, Arjantin’e uzun pazarlıkların ardından vermeyi kabul ettiği 8 milyarlık ek kredinin faturası ağır olacak 
     EKONOMİ SERVİSİ 

     Uluslararası Para Fonu IMF Arjantin’e 8 milyar dolarlık ek kredi vermeyi ABD yönetiminin talebi doğrultusundaki bir dizi ağır koşulun kabulüyle karara bağladı. Arjantin hükümetiyle 10 gün süren görüşmelerin ardından önceki gece geç saatlerde IMF Başkanı Hörst Köhler tarafından yapılan açıklamada Arjantin’in krizden çıkabilmesi için ek olarak 8 milyar dolarlık kredi verilmesinin kararlaştırıldığı kaydedildi. Kredinin 5 milyar dolarlık bölümü eylül ayında yapılması beklenen İcra Direktörleri Kurulu toplantısında onaylanarak yetiştirilmeye çalışılacak. Geri kalan 3 milyar doların ise Arjantin’in dış borcunu yeniden yapılandırma konusunda gönüllü davranması koşuluyla verileceği belirtildi. 
     
     Sıfır bütçe garantisi 
     ABD ise Arjantin’in kendisini ekonomik durumu düzeltmeye adamadıkça dış yardım aktarılmasına karşı olduğunu belirtiyor. Arjantin hükümeti ise devlet harcamalarının keskin bir şekilde kesilmesini gerektiren sıfır bütçe açığı’ konusunda garanti vermişti. 
     Hükümet ayrıca vergi denetimini geliştirmeyi ve bankacılık sisteminde kimi değişikliklere gitmeyi de karara bağlamıştı. Öte yandan Arjantin’de yaşanmakta olan krizle ilgili olarak ABD Başkanı George W. Bush’un tutumunun gelişmekte olan ülkelere karşı nasıl davranacağı konusunda ilk ciddi sınav olduğu belirtiliyor. 
     



 EKONOMİ 



















</TEXT>
</DOC>
