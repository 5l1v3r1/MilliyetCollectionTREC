<DOC>
<DOCNO> 31556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sontur09.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da vergi levhalı falcı... 
</HEADLINE>
<TEXT>

     Çanakkale'de 30 yıldır medyumluk yapan Ahmet Keskin, vergi dairesine kaydını yaptırarak, aldığı para karşılığı fiş kesmeye başladı. 
     Fevzipaşa Mahallesi Büyükcami Sokak'ta bulunan evini aynı zamanda işyeri olarak kullanan Ahmet Keskin 67 , 30 yıldır Çanakkale'de medyumluk yaptığını belirterek, devlete vergi vermek için vergi dairesine kayıt olup aldığı para karşılığı fiş kesmeye başladığını söyledi. 
     Türkiye'nin birçok yerinden kendisine gelenlerin olduğunu söyleyen Medyum Keskin, ''Ben kimseden para istemiyorum. Belirli bir fiyat tarifem de yok. Görüşmeye gelen kişiler kendi isteklerine göre bir miktar para veriyorlar. Ben de karşılığında fiş kesiyorum. Yıl sonunda da kazandığım gelire göre vergi ödeyeceğim için memnunum. Her insan devlete vergisini düzenli olarak ödemeli'' dedi. 
     
     






</TEXT>
</DOC>
