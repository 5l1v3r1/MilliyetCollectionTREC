<DOC>
<DOCNO> 26673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sonspo21.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Okan, Fatih ve Murat ile anlaşmak üzere... 
</HEADLINE>
<TEXT>

     Bursaspor yönetimi, iç transfer görüşmelerinde önemli adımlar atmaya başladı. Daaha önce uzlaşma sağlanamayan Okan, Fatih ve Murat Sözkesen'le prüzlerin büyük oranda giderildiği bildirildi. 
     Okan, Murat Sözkesen ve Fatih'le menajerleri aracılığıyla görüşen 2. Başkan Fikret Üstenci, görüşmelerin çok olumlu bir havada geçtiğini ve üç futbolcunun da büyük olasılıkla gelecek sezon Bursaspor formasını giyeceğini söyledi. 
     Üstenci, yönetim olarak iskelet kadroyu korumaktan yana olduklarını belirterek, ''Niyetimiz geçen sezonki kadroyu koruyup, bir-iki takviye yapmak. Görüşmelerimiz oldukça olumlu geçiyor. Fatih, genç ve gelecek için umut vaadeden bir oyuncu. Murat da takımın kaptanı, kalacak'' dedi. 
     Fatih ve Murat Sözkesen'in menajeri Faruk Güler de görüşmelerin çok olumlu geçtiğini iki futbolcunun da birkaç gün içinde yeniden sözleşme imzalayabileceğini belirtti. 
     
     Okan'ın Marsilya sorunu 
     Ailevi nedenlerden dolayı Fransa'ya gitmekten vazgeçen Okan Yılmaz, Marsilya kulübüyle imzaladığı 5 yıllık sözleşmeyi feshetmeye çalışıyor. 
     Genç futbolcunun menajeri Ali Ekber Güven, sözleşmede tazminat maddesinin bulunduğunu ancak çözülebileceğini belirterek, ''Problem yüzde 80 çözülüyor. Oyuncum Bursaspor'da kalmak istiyor. Umarım anlaşırız'' dedi. 
     Bursaspor yönetimi de genç futbolcuyla anlaşabilmek için Fransız kulüple sözleşmenin feshedilmesini bekliyor. 
     
     Capone'den vezgeçildi 
     Bu arada Bursaspor, daha önce Ender'e karşılık takas yoluyla transfer etmek istediği Capone'den vazgeçti. 
     Teknik Direktör Nejat Biyediç, Brezilyalı oyuncunun takas yoluyla alınmasına rağmen, kendisi için yüksek ücret isteyeceğini belirterek, ''Örneğin Capone Galatasaray'dan yıllık 500 bin dolar kazanıyor. Biz bu parayı veremeyiz'' dedi. 
     Biyediç, dış transferde bonservisi ucuz ve genç futbolcu aradıklarını, dış transfere yön verebilmek için de önce iç transferin tamamlanması gerektiğini sözlerine ekledi. 
     
     Kombine bilet fiyatları belirlendi 
     Öte yandan Bursaspor Yönetimi, 2001-2001 futbol sezonu kombine bilet fiyatlarını belirledi. 
     Bursaspor Kulübü'nden yapılan açıklamaya göre, yeşil-beyazlı takımın Bursa Atatürk Stadı'nda yapacağı karşılaşmalar için kombine bilet almak isteyen taraftarlar, VIP tribün 1'nci sıra için 1 milyar, 2'nci sıra için 750 milyon, 3-6'ncı sıralar için ise 600 milyon lira ödeyecekler. 
     Kapalı tribün A-C blok 300 milyon, B Blok-B protokol tribün 400 milyon olarak belirlenirken, maraton tribün 150 milyon, kale arkası ise için 50 milyon liradan satışa sunulacak. 
     Rezervasyon yapmak isteyenlerin Bursaspor Kulübü'ne müracaat edebilecekleri bildirilirken, kombine biletlerin 30 Haziran'dan itibaren kulüp binasından satışa sunulacağı öğrenildi. 






</TEXT>
</DOC>
