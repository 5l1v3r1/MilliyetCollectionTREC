<DOC>
<DOCNO> 29800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sonspo03.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ilk çalışmasını yarın yapacak... 
</HEADLINE>
<TEXT>

     Geçtiğimiz sezonu şampiyon olarak kapatan Fenerbahçe, 2001-2002 futbol sezonu için yarın start alacak. 
     Sarı-lacivertliler, teknik direktör Mustafa Denizli yönetiminde yeni sezonun ilk çalışmasını yarın akşam Samandıra Tesisleri'nde yapacak. 
     Hazırlıklarının ilk etabını İstanbul'da sürdürecek olan Fenerbahçe, 15 Temmuz'da ikinci etap kamp çalışmaları için Almanya'nın Frankfurt kentine gidecek. Sarı-lacivertli ekip, burada geçireceği kampın ardından, 27 Temmuz'da İstanbul'a dönecek. 
     Bu arada, sezonun ilk çalışmasında, İsrail'de düğün törenine katılacağı bildirilen Revivo'nun yer almayacağı açıklandı. 
     Öte yandan, bugün yapılan olağanüstü genel kurulla 4. kez başkanlığa getirilecek olan Aziz Yıldırım'ın, teknik heyet ve futbolcularla birlikte yarın saat 17.00'de, Fikirtepe Tesisleri'nde futbol okulunun açılış törenine katılacağı bildirildi. 






</TEXT>
</DOC>
