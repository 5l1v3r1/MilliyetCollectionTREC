<DOC>
<DOCNO> 35520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/siyaset/siy01.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra revizyonda 
</HEADLINE>
<TEXT>

Yılmaz’ın, ilk MKYK toplantısından sonra, kabinedeki üç isim dışında tüm bakanları yenileyeceği belirtiliyor 
     HAKAN ŞANLITÜRK 

     ANAP Genel Başkanı ve Başbakan Yardımcısı Mesut Yılmaz, kongrenin ardından yeni Merkez Karar ve Yönetim Kurulu’nu MKYK toplayacak. Çarşamba günü yapılması planlanan bu toplantının ardından yeni Başkanlık Divanı oluşturulacak ve daha sonra da kabine revizyonu için düğmeye basılacak. 
     Yeni Başkanlık Divanı’nda Sühan Özkan, Ediz Hun, Oltan Sungurlu, gibi isimlerin yer alacağı öğrenildi. 
     Yılmaz’ın kabinede değişikliğe gidebileceği kaydedildi. Alınan bilgilere göre, ANAP’lı bakanlar arasında sadece İçişleri Bakanı Yücelen, Devlet Bakanı Karakoyunlu ve Enerji Bakanı Çakan yerlerini koruyacak. Yılmaz’ın yeni kabinesinde yer vereceği isimler arasında Ersin Taranoğlu, Mustafa Taşar, Ekrem Pakdemirli, Cavit Kavak ve Ali Doğan da sayılıyor. 
     
     İşte Yılmaz’ın MKYK listesi 
     Yılmaz’ın, bugün yapılacak Merkez Karar ve Yönetim Kurulu MKYK seçimleri için hazırladığı 40 kişilik çarşaf listede şu isimler yer aldı 
     "Sühan Özkan, Turgut Yılmaz, Oltan Sungurlu, Ekrem Pakdemirli, Cavit Kavak, Emre Kocaoğlu, Ahad Andican, Aydın Ayaydın, Cumhur Ersümer, Halil İbrahim Özsoy, Abdülbaki Erdoğmuş, Eyüp Cenap Gürpınar, Salih Yıldırım, Hasan Özyer, Yılmaz Karakoyunlu, Mustafa Taşar, Yaşar Okuyan, Cengiz Altınkaya, Murat Başesgioğlu, Burhan Kara, Ali Kemal Başaran, Cemal Özbilen, Musa Öztürk, Nejat Arseven, Birkan Erdal, Ömer Ertaş, Rüştü Kazım Yücelen, Nesrin Nas, Mehmet Çakar." 
     Yılmaz’ın 10 kişilik kontenjan listesinde de Ediz Hun, Arif Ahmet Denizongun, Prof. Dr. Ergun Özbudun, İKV Başkanı Meral Gezgin Eriş, Işılay Saygın, Avukat Erden Arısoy, ANAP Avrupa Teşkilatları Başkanı Aydın Yardımcı, Avukat Kezban Hatemi, danışmanı Adil Aşırım, gazeteci Pınar Türenç, Tahsin Toygar ve Tunceli İl Başkanı Makbule Yaşar’a yer vereceği bildirildi. 
     
Türk kadınının gözdesi Berna Yılmaz      TÜLAY ELMAZ Ankara 

     Türk Kadınının Kültürel Değerleri ve Siyasi Tercihleri" araştırmasına göre kadınlar, en çok Berna Yılmaz’ı takdir ediyor. Berna Yılmaz’ın en çok takdir edilen kişi olması, Türkiye’de modernleşme sürecinin, "aile"yi dışlamayan, bunun yanı sıra eğitimli olmak ve iyi bir gelire sahip gibi bütün kriterlerin Berna Yılmaz’da bulunmasından kaynaklanıyor. Araştırmaya göre, Türkiye, modernleşmenin ön koşulu olan bireyselliği yaşadığı gibi geleneklerini de sürdürmeye çalışıyor. 
     



 SİYASET 














</TEXT>
</DOC>
