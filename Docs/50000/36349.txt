<DOC>
<DOCNO> 36349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/yasam/yas04.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzin Türk’ü yakmaz 
</HEADLINE>
<TEXT>

Devrilen tankerden tonlarca uçak yakıtı yola aktı ama meraklı vatandaşlar kurtarılana kadar tankerin 'burnunun dibinden' ayrılmadı 
     GÜRKAN AKGÜNEŞ İstanbul 

     İstanbul Küçükçekmece'den Atatürk Havalimanı yönüne giden Basri Yüzeyir yönetimindeki uçak benzini yüklü tanker, dün saat 12.00 sıralarında, Cennet Mahallesi mevkiine geldi. 
     Bu sırada önünde 'Gabi' adıyla tanınan Rumen asıllı manken Gülay Canel'in kullandığı 34 VR 2488 plakalı otomobil seyrediyordu. Otomobile arkadan çarpan Yüzeyir, bir an direksiyon h kimiyetini kaybetti. Koca tanker refüje çarptıktan sonra devrildi ve tonlarca uçak yakıtı yola yayıldı. 
     Çevreye yayılan uçak yakıtı şans eseri alev almazken, yangın olasılığına karşı yolun trafiğe kapatılmasının ardından olay yerine gelen itfaiye ekipleri, yakıtın üzerine köpük sıktı. 
     
     Bir yere ayrılmadılar 
     Yola yayılan tonlarca yakıttan çıkabilecek yangın ihtimaline rağmen olay yerini dolduran vatandaşlar 'ilgiyle' kurtarma çalışmalarını izledi 
     Kaza nedeniyle E - 5 Karayolu uzun süre trafiğe kapanırken, otomobilinde hafif hasar meydana gelen 'Gabi' ile kızı Erim Canel kazadan yara almadan kurtulurken, hafif yaralanan Basri Yüzeyir hastaneye kaldırıldı. 
     



 YAŞAM 















</TEXT>
</DOC>
