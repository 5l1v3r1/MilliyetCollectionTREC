<DOC>
<DOCNO> 44638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yasam/yas01.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanseri kobay olup yenenler 
</HEADLINE>
<TEXT>

Yaşama şansı kalmayan hastalar, isterlerse yeni tedavi yöntemlerini ve ilaçları deneyebiliyor. Bu yöntemleri takip etmek için bir de web sitesi var 
     AYTEN GÖRGÜN İstanbul 

     Denemek ya da denememek 
     AMERİKALI Petty Delanay, lenf kanseri teşhisi konduğunda 43 yaşındaydı. Yaşama şansı çok azdı. Doktoru, son çare olarak bazı klinik deneyimlere katılabileceğini söyledi. Petty yeni yöntemler için kobaylık yaptı. İlaçlar piyasaya sürülmeden üzerinde denendi. Ve on yıl önce kanseri yenmeyi başardı. Petty örneğinde olduğu gibi hiçbir çaresi kalmamış ve bu tür klinik deneylere katılmak isteyen hastaları yönlendirmek için ABD Ulusal Sağlık Enstitüsü NIH harekete geçti. 
     
     5 bin klinik deneyi içeriyor 
     BU amaçla "clinicaltrials.gov" adlı bir web sitesi kuruldu. Site, NIH’in desteklediği ilaç, tanı, prosedür, aşı ve diğer terapiler gibi yeni tedavi yöntemleri üzerine yapılan araştırma çalışmalarının insanlar üzerinde denenerek güvenilir ve etkin olup olmadığı test eden yaklaşık 5 bin klinik deneyimi içeriyor. Deneylere katılmak isteyenler, kendi hastalıklarıyla ilgili klinik çalışmaları ve gönüllü denek aranıp aranmadığını da görebiliyor. 
     
     



 YAŞAM 

















</TEXT>
</DOC>
