<DOC>
<DOCNO> 40868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/guncel/gun07.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite sancılı 
</HEADLINE>
<TEXT>

     Üniversiteler yeni eğitim öğretim yılına sorunlarla başlayacak. Borçlarını ödeyemeyen üniversiteler elektrik, su, doğalgazlarının kesilmesi tehlikesiyle karşı karşıya kalacaklar. 
     Devlet üniversitelerinin 9 trilyon lira elektrik borcu bulunuyor. ODTÜ Rektörü Prof. Dr. Ural Akbulut, üniversitenin haziran ayı itibariyle doğal gaz ödeneğinin bittiğini belirterek, "31 Aralık'a kadar doğal gaz ve elektrik paramız kalmadı. 2.5 trilyon lira ek ödenek verilmezse doğalgaz yakamayacağız, elektriklerimiz kesilecek" dedi. 
     Yıldız Teknik Üniversitesi Rektörü Prof. Dr. Ayhan Alkış da, "Üniversiteler krizden derin bir şekilde etkilendi. Yıl içinde alınan bazı kararlar da sorunların giderek artmasına neden oldu. Elektrik, doğalgaz gibi hayati konular için paramız kalmadı" diye konuştu. 
     



 GÜNCEL 






















</TEXT>
</DOC>
