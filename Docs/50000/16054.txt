<DOC>
<DOCNO> 16054 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/pulur.html </URL>
<DATE> 2001/04/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bunlar da memleket gerçeği... 
</HEADLINE>
<TEXT>

     BİZ sanıyoruz ki, Türkiye'nin bütün sorunları gazetelerde, televizyonlarda yayımlananlar... 
     Oysa, bu ülkede öyle şeyler yaşanıyor ki 
     
     DİYELİM, bir alışveriş merkezinden, özel numaralı kredi kartı aldınız, nişanlınızı kefil gösterdiniz, ilk taksiti ödediniz. Aldığınız malların toplamı 26 milyon lira, bir süre sonra, size 149 milyon liralık ödeme emri ve icra geldi. 
     
     AKLINIZ başınızdan gitti, itiraz ettiniz, meğer alışveriş merkezinde çalışan birinin sizin hesabınıza bilgisayardan girerek, alışveriş ettiğini öğrendiniz. 
     Lakin müessese, sizin itirazınızı dikkate bile almadı, kefil olan nişanlınızın evine hacze gidildi, nişanlınıza rezil olmamak için, parayı ödediniz. 
     Ama bunu da onların yanına bırakmayacaktınız, kendi personellerinin yaptığını bile bile, hacze gelmişlerdi, mahkemeye başvurdunuz, haksız yere aldıkları 149 milyon lirayı geri istediniz, ayrıca olay yüzünden nişanlınızla ayrıldığınızı, işyerinde rezil olduğunuzu, huzurunuzun kaçtığını belirterek 500 milyon lira da manevi tazminat talep ettiniz. 
     
     MAHKEME, manevi tazminatı kabul etmedi. 
     Yargıtay 13. Hukuk Dairesi kararı bozdu, çünkü müessese çalıştırdığı kişinin eyleminin hukuki sonuçlarından da sorumludur, bile bile haksız icra takibi yaptırmıştır, bu haciz, davacının nişanlısına ve çevresine karşı güvenirliğini yitirmesine, küçük düşürülmesine neden olmuş bu yüzden nişanlısı kendisini terk etmiştir. 
     O halde davacının kişilik haklarına saldırı olduğu, bundan manen zarar gördüğü kabul edilerek "tarafların hal ve vaziyetlerine uygun, bir manevi tazminata hükmedilmelidir." x 
     
     ÇOCUK, özel bir okulun dördüncü sınıf öğrencisidir. Okul çıkışında, üçüncü kattan, merdiven "trabzan"ından kayarak aşağıya inerken, düşerek beden gücü kaybı olacak şekilde yaralanmış, kısacası sakat kalmıştır. 
     
     ÇOCUĞUN velisi okul sahipleri aleyhine dava açmıştır. 
     Bilirkişi, verdiği raporda "Çocuğun öğrenim gördüğü okul, ailenin sosyal ekonomik durumu gözetilerek muhtemelen üniversite öğrenimi alacağı, üniversite mezunu bir kişi olarak devlet memuriyeti yapması halinde 8. derecenin 1. kademesindeki devlet memur maaşı üzerinden tazminat verilmesinin uygun olduğu" belirtilmiş. Bunun üzerine Maliye Bakanlığı'ndan maaş soruldu, Bakanlık da memur ve mühendis maaşlarını bildirdi, mahkeme de mühendis maaşını kabul etti. 
     Oysa, 4. Hukuk Dairesi bu görüşte değildi "Çünkü çocuğun yüksek öğrenim yapacağı kabul edilse bile, mühendis olacağı varsayımı üzerine hesap yapılamaz." xx 
     
     BUNLAR da birer memleket gerçeği, bu memleketin insan manzaralarından çizgiler değil mi 
     Memleket gerçeği ille de, televizyonlardaki görüntüler, gazetelerdeki haberler midir 
     -------------- 
     x xx Yasa Hukuk Dergisi, Sayı 228 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
