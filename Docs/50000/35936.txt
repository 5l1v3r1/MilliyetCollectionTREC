<DOC>
<DOCNO> 35936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sontur24.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı'nın gezisi için poliste kriz masası... 
</HEADLINE>
<TEXT>

     İsrail Başbakanı Ariel Şaron'un Türkiye ziyareti öncesi ve sırasında meydana gelebilecek kanunsuz gösteriler ile olası saldırılara karşı, İstanbul Emniyet Müdürlüğü'nde''kriz masası'' oluşturuldu. 
     İsrail Başbakanı Ariel Şaron'un yarın Türkiye'ye gelecek olması nedeniyle Beyoğlu'nda bugün yapılan protesto gösterileri nedeniyle, İstanbul Emniyet Müdürlüğü'nde toplantı düzenlendi. 
     İstanbul Valisi Erol Çakır başkanlığında düzenlenen toplantıya, emniyetten sorumlu Vali Yardımcısı Osman Demir, Emniyet Müdür Vekili Hasan Özdemir'in yanı sıra ilin üst düzey askeri yetkilileri de katıldı. 
     Toplantıda, İstiklal Caddesi'nde meydana gelen İsrail'i protesto gösterisi girişimleri ile bundan sonra meydana gelebilecek olası eylemler ve saldırıların ele alındığı bildirildi. 
     Bu çerçevede, emniyet birimleri ile diğer birimler arasında işbirliği sağlanmasının karara bağlandığı ve kriz masası oluşturulduğu öğrenildi. 
     







</TEXT>
</DOC>
