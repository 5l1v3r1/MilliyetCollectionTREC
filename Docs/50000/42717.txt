<DOC>
<DOCNO> 42717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/guncel/gun10.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mimar, uçakları unutmamış ama... 
</HEADLINE>
<TEXT>

     Dünya Ticaret Merkezi’nin 1973’te tamamlanan ikiz kulelerinin Japon asıllı Amerikalı mimarı Minoru Yamasaki’nin binaları tasarlarken Boeing 747 gibi büyük uçakların çarpması olasılığını göz önüne aldığı açıklandı. 1986’da ölen Yamasaki’nin ekibinde yer alan Aaron Swirksy, kulelerin çökmesini tam bir sürpriz olarak niteledi ve "Yamasaki sağ olsaydı bu işe çok şaşırırdı" dedi. 
     Swirksy’nin "Jarusalem Post" radyosuna verdiği bilgilere göre, binalar olabilecek tüm kazalar hesaba katılarak dizayn edildi. Swirksy, "Bir uçağın çarpması, hatta delik açması ihtimali bile düşünüldü. Biz binayı yaptığımızda Boeing 747’nin imalat çalışmaları başlamıştı. 
     
     Ayakta kalmalıydı’ 
     Ancak bu uçakların çarpması durumunda bile binaların ayakta kalması gerekiyordu" diye konuştu. İngiliz mimar Frank Duffy ise kulelerin yıkılmasının sürpriz sayılmaması gerektiğini ifade ederek, binaların çarpmanın etkisiyle değil, yangında ortaya çıkan korkunç ısıdan çöktüğünü söyledi. 
     



 GÜNCEL 





















</TEXT>
</DOC>
