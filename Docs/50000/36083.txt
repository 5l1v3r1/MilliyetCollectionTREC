<DOC>
<DOCNO> 36083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sonspo04.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor Fenerbahçe maçı için bileniyor "Rövanş alacağız" 
</HEADLINE>
<TEXT>

     Samsunspor, deplasmanda yapacağı Fenerbahçe maçının hazırlıklarını sürdürürken, teknik direktör Yücel Uyar, ''Lige çok iyi hazırlandık, geçen sezonki son maçın rövanşını alacağız'' dedi. 
     Samsunspor, Nuri Asan Tesisleri'nde bu sabah teknik direktör Yücel Uyar yönetiminde yaklaşık 1.5 saat süren bir çalışma yaptı. Sıcağa karşın futbolcuların hırslı olması, teknik heyeti sevindirdi. Düz koşuyla başlayan idman, taktik çalışmasıyla sona erdi. 
     Lige çok iyi hazırlandıklarını belirten teknik direktör Yücel Uyar, Fenerbahçe maçıyla ilgili şunları söyledi 
     ''Gerek Avusturya kampında, gerekse kendi tesislerimizde çok iyi çalışma ortamı bulduk. Bu zaman içinde yaptığımız hazırlık maçlarında eksiklerimizi gidermenin de yollarını aradık ve büyük oranda da giderdik. Şimdi, bundan sonrası önemli. Lig hiçbir hata kabul etmez. İlk rakibimiz de geçen sezonun şampiyonu Fenerbahçe. Güçlü bir ekip. Ancak, Avrupa Şampiyonlar Ligi maçı nedeniyle yorgun çıkacaklar. Bu bizim için avantaj. Rakibimizden kesinlikle korkmuyoruz. Aksine, geçensezon son maçta yenilmiştik. Bunun rövanşını almaya çalışacağız. İstanbul'dan puanla döneceğiz.'' 
     Öte yandan, Samsunspor'un 10 Ağustos Cuma günü uçakla İstanbul'da gideceği de öğrenildi. 
     
     







</TEXT>
</DOC>
