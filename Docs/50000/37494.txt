<DOC>
<DOCNO> 37494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/dunya/tur.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Batık Prens’in malları elde kaldı 
     Brunei Sultanı Hassanal Bolkiah’ın savurgan ve lükse düşkün kardeşi Prens Jefri Bolkiah’ın batırdığı şirketin borçlarının ödenmesi için mahkeme kararıyla açık artırmaya çıkarılan şirket mallarının satışı beklenen sonucu vermedi. Altı gün süren maraton müzayedede 10 milyon ila 50 milyon dolar arası gelir beklenirken, sadece 7.8 milyon dolar elde edildi. Bu da, Prens’in batırdığı 16 milyar doların sadece küçük bir bölümünü oluşturuyor. 
     
     İsrail İntifada 2006’da bitecek 
     İsrail Genelkurmay Başkanlığı, intifada Filistin ayaklanması hareketinin 2006’ya kadar sürmesinin beklendiğini ve bunun bir bölgesel çatışmaya yol açma riski taşıdığını bildirdi. 
     İsrail’in Haaretz gazetesinin haberine göre, İsrail Genelkurmayı, ’Radikal Filistin örgütleri Hamas ve İslami Cihad’ın gittikçe artan etkisi nedeniyle, özerk topraklarda denetimini kısmen yitirdiği görülen ve kaçınılmaz bir şekilde gücü zayıflayan Filistin lideri Yaser Arafat ile şiddetin durdurulması yönünde anlaşmaya varılabileceğini’’ düşünüyor. 
     İsrail ordusunun istihbarat birimlerine göre, Arap ülkelerinin İsrail’e karşı sürpriz bir saldırı olasılığı zayıf bulunuyor, ancak Filistinliler veya Lübnan’daki Şii Hizbullah’ın denetimden çıkması, Arap ülkelerini İsrail’le savaşa sokabilir. 
     



 DÜNYA 











</TEXT>
</DOC>
