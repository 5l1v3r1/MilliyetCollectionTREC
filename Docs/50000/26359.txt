<DOC>
<DOCNO> 26359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/siyaset/siy07.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
16 beyaz önlükçü DGM’de 
</HEADLINE>
<TEXT>

     İzmir’de, anlaşmalı olduğu SSK’yı dolandırdığı iddia edilen DUSAŞ Özel Tıp Merkezi’ne yönelik başlatılan "Beyaz Önlük Operasyonu" kapsamında gözaltına alınanlardan 16’sı, DGM’ye sevk edildi. Kaçakçılık ve Organize Suçlar Şube Müdürlüğü tarafından sürdürülen soruşturmada, gözaltına alınan 33 kişiden 13’ü serbest bırakıldı. Alsancak Devlet Hastanesi’nde sağlık kontrolünden geçirilen ve aralarında merkezin sahibi İbrahim Dumlu ile emekli tabip albay Başhekim Turan Çınar’ın da bulunduğu 16 sanık DGM’ye sevk edildi. Emniyet yetkilileri, gözaltı süresi tamamlanmayan gözlük firması sahibi dört sanığın da bugün DGM Başsavcılığı’na çıkarılacağını kaydetti. Bu arada, Dumlu’nun Bursa’daki şirketlerinin muhasebecisi olduğu bildirilen M.Y.’nin de, yaklaşık 2 trilyon liralık naylon faturayla yakalandığı ve İzmir’e getirileceği belirtildi. 



 SİYASET 

















</TEXT>
</DOC>
