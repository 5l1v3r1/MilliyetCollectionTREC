<DOC>
<DOCNO> 42042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/ekonomi/eko08.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Altında güç ABD’nin elinde 
</HEADLINE>
<TEXT>

ABD’deki saldırı sonrası yükselen altın fiyatları düşüşe geçti. Ancak olası gerginlikler rezervi güçlü ülkelere yarayacak 
     TARIK YILMAZ 

     ABD’deki saldırı sonrası yapılacak bir misillemeye en hızlı tepkiyi verecek piyasalardan biri olan altında kazananlar pastadan büyük pay alan ABD, İsviçre, Almanya gibi ülkeler olacak. 
     Saldırının yaşandığı ilk günde ons fiyatı 16 dolar artarak 287 dolara kadar tırmanan altın fiyatları tekrar eski düzeyine yaklaşsa da olası gerginlikle fiyatın 300 doları aşmasına kesin gözüyle bakılıyor. Analistler, ABD’nin herhangi bir karşılık vermesi halinde tırmanan fiyatlardan birkaç ülke ve şirketin kazanç sağlayacağını iddia ediyor. 
     
     Üretim birkaç şirkette 
     Oligopolistik birkaç şirketin hakim olduğu piyasa yapıya sahip olan altın piyasasında, yılda ortalama 2 bin 700 ton üretim, 3 bin 100 ton tüketim yapıldığına dikkat çeken analistler, "Sektörde söz sahibi şirketler üretimi tüketimin altında tutarak fiyatları istedikleri gibi ayarlıyor. Üretimin önemli kısmının gerçekleştiği Güney Afrika’da iş yapan üreticiler bir gerginlik olursa üretimi artırmayarak k rlarını yükselteceklerdir" yorumu yapıyor. 
     Dünyadaki altın stoklarının 135 bin ton olduğunu kaydeden analistler, bunun üçte birinin başta IMF olmak üzere uluslararası kuruluşlarda, üçte birinin emeklilik fonlarında kalanının da takı şeklinde olduğunu belirtiyor. 
     
     Aslan payı büyüklerin 
     Merkez bankaları bazında aslan payını ABD, Almanya, Fransa, İsviçre, İtalya’nın aldığına dikkat çeken analistler, en yüksek altın rezervinin 8 bin 137 tonla ABD’de bulunduğunu kaydediyor. Analistler, ABD dışında kazançlı çıkacak diğer ülkelerin en yüksek rezervi olan Avrupa ülkeleri olduğuna dikkaç çekiyor. 
     Altın ihracatı ithalatından daha fazla olan Türkiye’nin ise fiyatlardaki olası yükselmeden yararlanacağı tahmin ediliyor. Ancak ihracatın takı ağırlıklı olması ve dünyadaki durgunluk nedeniyle lüks tüketimin kısılmasının bu gelirleri düşürebileceği kaydediliyor. Merkez Bankası’nın 19 milyar dolar düzeyinde olan toplm rezervlerinin 120 tonu altın şeklinde tutuluyor. 
     
İlk parlak sinyal İngiltere’den      Yıllardır yatırım aracı olarak kıyıda köşede kalan altında "parlak sinyal" İngiltere Merkez Bankası’nın önceki gün yaptığı 20 tonluk altın satışında gözlendi. Ocak ayı başında 488 ton olan ve satışlarla 420 tona kadar gerileyen altın rezervini planlı satışlarla azaltmaya devam eden İngiltere’nin satışına yoğun ilgi oldu. İngiltere’nin satmak istediğinden 4.5 kat fazla teklif gelen satış için analistler, "Bu satış, altına talebin artacağının göstergesi... Ayrıca saldırı öncesinde altının onsu 271 dolardı. Ancak İngiltere elindeki altını 280 dolardan sattı. Böylece İngiltere bu saldırıdan k rlı çıkan ilk ülke oldu" diye konuştu. 
     
IMF altın zengini Ülkeler Altın ton Altın milyar Döviz milyar Altının payı ABD 8.137 11.1 30.6 26.52 Almanya 3.469 30.3 49.7 37.85 Fransa 3.025 26.1 33.9 43.47 İsviçre 2.434 21.4 29.1 42.36 İtalya 2.452 21.2 22.5 48.57 Hollanda 912 8.0 6.7 54.26 Japonya 764 1.1 340.8 0.32 Portekiz 607 5.2 8.1 39.13 İspanya 523 4.5 29.2 13.38 İngiltere 488 4.2 37.4 10.13 IMF 3.127 - - - Avrupa Mer. Bank. 747 - - - Toplam 26.775 - - -      
     



 EKONOMİ 




















</TEXT>
</DOC>
