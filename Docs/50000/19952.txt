<DOC>
<DOCNO> 19952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/yazar/toker.html </URL>
<DATE> 2001/05/07/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Oylar hazır, aday aranıyor 
</HEADLINE>
<TEXT>

     Eğer son sözü ilk söylemek gerekirse toplum bilmelidir ki bir genel seçimi göze almadıkça siyasi hayatı sağlığa kavuşturmak mümkün değildir. Bu, Seçim Kanunu ile Siyasi Partiler Kanunu değiştirilerek gidilecek ve bir nevi Kurucu Meclisi öngörecek genel seçim olacaktır. Ekonomik krizler de, sosyal bunalımlar da hasta siyasi hayatın ürünüdürler ve oradaki rahatsızlık sürdükçe bunların biri bitecektir, biri başlayacaktır. Bugün, kendileri liderlerinin sultasında siyasi partilerin egemenliğindeki Parlamentodan böyle bir kararı "gönül rızası" ile çıkarmak hayaldir. DSP Kurultayı DSP Meclis Grubundan bir kaç cılız sesi bile güç yükseltmiştir. Can havliyle gemiler yakmaya koyulmuş "Yılmaz ailesinin başı", partisi tarafından hizaya çağırılamamaktadır. Çiller bu sistem içinde nöbeti devralmak için sabırsızdır. MHP sırasını nisbi sükünete beklemektedir. FP uzlaşmaz görünmemenin çabasındadır. 
     Bunların hepsinin zararı, tabiatları gereği, sistemin devamındadır. Sistemi gönül rızasıyla değiştirmeleri için aptal olmaları lazımdır. Ama onlardan bunu beklemek daha da büyük aptallıktır. 
     Ne var ki bu sistemle gidilecek bir seçim onların dudaklarını uçurtacak bir sonuç verebilir. Çoğu baraj altında kalacaktır. 
     Gönül rızası"nın aksi "metazori"dir. Bizde "metazori" şimdiye kadar Asker tarafından kullanıldığı için böyle hallerde akla hep o gelmektedir. Halbuki "iyi kanalize edilmiş toplum baskısı" bundan daha az etkili değildir. 
     Her şey gösteriyor ki toplum buna hazırdır. Kendisini kanalize edecek siyasi cereyanı beklemektedir. 
     
İlk tecrübe hep zordur      Ancak toplum bunun acemisidir de.. Kolay çareleri denemeye çalışmaktadır. İnönü'ye dönük gözler bunun işaretidir. Böyle bir hareketi başlatacak bunun başına geçecek bir önder, Erdal İnönü gibi mi konuşur Bir ateş öyle mi yakılır Erdal İnönü konuşmasını hiç değiştirmemektedir ve dediği, anlaşılması o kadar zor değildir, kendi üslubu içinde "Bırakın benim yakamı"dır. 
     Yeni bir ümit Kemal Derviş ile doğmuştur. Onun önce kendini "başarı"sı ile ispatlaması gerekiyor. Halbuki siyasi niyetlerini ekonomik başarasını tescil ettirmeden açığa vurması handikap oluşturduğu gibi, sanıyorsa ki o hayatta hem ona, hem Ecevit'e yer vardır, fena halde yanılıyor demektir. 
     Derviş'in şansı "Ecevit'siz bir DSP"nin başında Baykal'dan kurtulmaya can atan CHP'yi "soldaki bütünlük"ün içine almaktır. Fakat "Ecevit'siz bir DSP" ufukta görünüyor mu ki 
     
     Bu, bir karamsar yazı mıdır 
     Asla. 
     Çünkü bugünkü Türkiye'de tesbit edilen, oyların hazır olduğu ve adayını beklediğidir. Böyle hallerde aday hep çıkar. 
     







Hukuk kültürü 


Meclis'teki yasak 


Boş yerleri doldurunuz 


Enerji lobileri ve savaşçıları 


Baykal modeli... 


İnönü'nün kararı 


Oylar hazır, aday aranıyor 


Bizim kriz Alman bankacıyı da şaşırtmış 


Rantiye olmak da zor 


</TEXT>
</DOC>
