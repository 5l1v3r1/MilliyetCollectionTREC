<DOC>
<DOCNO> 16220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/yasam/yas02.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte ağızlara layık diyetli kriz sofrası 
</HEADLINE>
<TEXT>

Maliyeti sudan ucuz, kalorisi az 'tam teşekküllü sofra'lar, tam da bugünler için ağzınıza layık alternatifler sunuyor.. 
     SERDAR BENLİ 

     Otacı ile Türk Kalp Vakfı'nın katkılarıyla düzenlenen 3. Lifli Diyet Yemekleri Yarışması, Ceylan Otel'de gerçekleştirildi. 
     En hafif ve en lezzetli diyet yemeklerinin seçildiği yarışmada katılımcılar Otacı Diet Life ürünleri ile hazırladıkları çorba, ana yemek ve tatlıdan oluşan diyet mönü ile jürinin karşısına çıktı. Sunuculuğunu Halit Kıvanç'ın üstlendiği yarışmada, jüri üyeleri 10 finalistin yemeklerinden yemek zorunda kaldı. Bu yüzden zaman zaman zor anlar yaşayan ve 'Diyet diye diye kilo alacağız' serzenişinde bulunan jüri üyeleri, zorlu seçim sonunda birinciliği Esra Bozkurt'un yaptığı toplam 576 kalorilik 3 yemeğe verdiler. İşte, Esra Bozkurt'un birinci seçilen yemekleri 
     
Lezzet İksiri Çorba 
5 kişilik 1 porsiyon 152 kalori      Malzemeler 
     1 çorba kaşığı Otacı Diet Life Plus, Bir demet ebegümeci, bir demet adaçayı, bir fincan pirinç, 200 gram kuzu veya hindi kemiği, bir kaşık sıvıyağ, Otacı Diyet Life Bruch, 4 kaşık light yoğurt. 
     
     Hazırlanışı 
     Eldivenle ısırgan otunu, ebegümecini, adaçayını ayıklayıp yıkayın. Tencereye bir litre su, pirinç ve kemikleri ilave edin, kaynasın. Otacı diet life plus'ı az su ile karıştırıp tencereye ilave edin. Bir taşım kaynasın. 1 kaşık yağ, 1 tatlı kaşığı tuzu ısıtıp üzerine serpin. 
     
     Alternatif 
     Çorbaya istenirse haşlanmış kuru fasulye veya bulgur, nane, acı biber konabilir. 
     
Esmeralda 
8-10 kişilik 1 porsiyon 175 kalori      Malzemeler 
     Otacı diet life çikolatalı brunch, 10 adet diet life tarçınlı brunch, 1 bardak kestane şekeri, 1 kaşık diet şeker, 1 fincan bütün badem, bir fincan light yoğurt, 1 elma rendesi, 150 gr. diyet çikolata, 1 fincan life badem, 1 portakal kabuğu rendesi. 
     
     Hazırlanışı 
     Otacı diet life çikolatalı brunch ve otacı tarçınlı brunchları karıştırıcıda un haline getirin. Hepsi 1 bardak dolusu olsun. Sonra haşlanmış, soyulmuş ve püre haline getirilmiş kestaneleri süt, şeker, yoğurt, kavrulmuş badem 10 tanesi ayrılmış elma rendesi, portakal kabuğu rendesini karıştırarak küçük kaplara doldurup buzdolabına kaldırın. 1 saat sonra kalıpları ters çevirin, üzerine labne peyniri sürün ve bademleri batırın. Diet çikolatayı benmari usulü eritin, esmeraldaların üzerine dökün. 
     
Trio Ana Yemek 
3 kişilik 1 porsiyon 249 kalori      Malzemeler 
     150 gr. tavukgöğsü, otacı diet life soyalı gevrek, 150 gr. filota levrek, 150 gr. bonfile, 1 kaşık sıvıyağ, 1 kaşık susam, tuz, karabiber. Püre için 7 patlıcan, 1 kaşık yağ, 1 2 limon, 1 dolmalık biber kırmızı yeşil . 
     
     Hazırlanışı 
     Tavuk etini bonfile, levrek filotoyu saç gibi örün. Kürdan takın. Tuz, karabiber serpin. Fırça yardımıyla yağ sürüp ızgarada iki yüzünü kızartın. 
     
     Püre için 
     Patlıcanı ızgarada kızartıp soyun, kıyın. Limon suyu serpin. Yağda soteleyin. Diyet soyalı gevrek üzerine püreyi, üzerine ızgara etleri yerleştirin. 
     


 YAŞAM 





























</TEXT>
</DOC>
