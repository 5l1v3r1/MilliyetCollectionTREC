<DOC>
<DOCNO> 16860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sondun18.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
BM İsrail'i aşırı güç kullandığı için kınadı 
</HEADLINE>
<TEXT>

     BM İnsan Hakları Komisyonu, Filistin topraklarında aşırı güç kullandığı gerekçesiyle kınadığı İsrail'in yeni Yahudi yerleşim birimleri inşaatını durdurmasını istedi. 
     Komisyonun 6 hafta süren yıllık toplantısında, İsrail'i kınayan karar metinleri ezici çoğunlukla kabul edildi. 
     İnsan Hakları Komisyonu'nun onayladığı kararlardan birinde, İsrail aşırı ve gelişigüzel güç kullanmakla suçlanırken, bunun durumu tırmandırdığı ve ölü sayısının artmasına neden olduğu belirtildi. AB dönem başkanı İsveç'in sunduğu ikinci bir kararda, İsrail'in işgal altındaki bölgelerde Yahudiler için yeni yerleşim birimlerinden vazgeçmesi istendi. Suriye'nin sunduğu metinde ise, Golan Tepeleri işgali kınandı. Kararların komisyonda oylanması sırasında ABD yalnız kalırken,Guatemala 3 kararın 2'sine karşı çıktı. 




</TEXT>
</DOC>
