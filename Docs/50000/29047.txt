<DOC>
<DOCNO> 29047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/spo04.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay’dan ihtar 
</HEADLINE>
<TEXT>

Golcü futbolcu, Trabzonspor yönetiminden alacaklarını tahsil edebilmek için Futbol Federasyonu’na da başvuruda bulundu 
     TRABZONSPOR ile sorunlarını bir türlü çözemeyen Oktay, avukatı aracılığıyla kulübe çektiği, "280 bin dolarlık alacağımın hemen ödenmesini istiyorum" şeklindeki ihtarnameyi Futbol Federasyonu’na da gönderdi. Federasyon konuyla ilgili olarak Trabzonspor’dan bilgi istedi. Yönetim ise, "Oktay’ın alacağı vardır. Ama ödenme süresi geçmedi" yanıtını verdi. 
     BORDO - Mavili kulüpte Oktay’ın davranışı yadırganırken büyük tepki gördü. Yöneticiler, "Her kulübün futbolcusuna borcu var. Bizim de, tüm futbolcularımıza borcumuz olduğu bir gerçek. Ekonomik durum ortada. Oktay’ın alacağı dolar bazında. Hami’nin bile alacağı doların yükselişi nedeniyle 300’den 150 bin dolara indi" dediler. 
     
     Trabzon gidiyor 
     YENİ sezon hazırlıklarına bugün başlayacak olan Trabzonspor, sabah önce İstanbul’a ardından da Almanya’nın Hannover Kenti’ne hareket edecek. Almanya’da 23 Temmuz’a kadar kalacak olan Trabzonspor kafilesinde Asbaşkan Ömer Gürsoy, Futbol Şubesi Sorumlusu Serdar Bali ve yönetici Fikret Yavuz da yer alacak. 
     
     Cafer imza attı 
     ANKARAGÜCÜ ile Trabzonspor arasında uzun süredir devam eden görüşmeler Bayındırlık Bakanı Koray Aydın’ın da devreye girmesinin ardından uzlaşmayla sonuçlandı ve Cafer dün Ankara’da iki yıllık sözleşmeye imza attı. Bordo - Mavili kulüp Cafer’in bonservisi için Ankaragücü’ne 530 milyar lira ödeyecek. Cafer, "Hedefim 25-30 gol atmak. Trabzon’a şampiyonluk yaşamaya geldim" dedi. 
     



 SPOR 
























</TEXT>
</DOC>
