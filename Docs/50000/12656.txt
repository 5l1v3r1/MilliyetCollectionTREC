<DOC>
<DOCNO> 12656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/spo02.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe rotada 
</HEADLINE>
<TEXT>

Sarı - Lacivertli ekibin hocası Denizli, taraftara mesaj gönderdi, Ligde puan kaybedebiliriz, ama inancımızı asla kaybetmeyiz’ dedi 
     YUSUF KOBAL 

     DENİZLİ, ligde puan kaybedebileceklerini, ancak inançlarını asla kaybetmeyeceklerini söyledi. Tecrübeli hoca, "Ne bizim, ne de taraftarımızın inancında eksilme yok. Güzel tablolar yaşıyoruz. Taraftarın hareketleri bize olan güvenlerinden kaynaklanıyor. Bu durum futbolcularımızın üzerinde herhangi bir baskıya yol açmaz" diye konuştu. 
     FENERBAHÇE’NİN patronu milli oyuncular nedeniyle boşluk hissetiklerini, ancak bunu önemsemediklerini söyleyip, "Son iki maçta ilk yarılarda sıkıntı yaşadık" ifadesini kullandı. Beşiktaş’ın yarıştan kopmadığını sözlerine ekleyen Denizli, "Şampiyonluğu matematiksel olarak garantilemeden ilan etmek saçma olur" dedi. 
     
Revivo gururlu      FENERBAHÇE’NİN İsrailli futbolcusu, dün eşiyle birlikte ülkesinden döndü. Revivo, bir televizyon programına katıldıktan sonra İsrail Başbakanı Ariel Şaron’un kendisini telefonla arayarak, Türkiye’de üstlendiği misyon nedeniyle teşekkür ettiğini söyledi. Revivo, "Ben de burada herkesin beni çok sevdiğini, uzun yıllar Türkiye’de kalmak istediğimi ve iyi dostluk ilişkileri kuracağımı söyledim" dedi. 
     
Fenerbahçe Günlüğü      Kupa finali Kayseri’de 
     TÜRKİYE Kupası’nda Fenerbahçe ile Gençlerbirliği arasında oynanacak final maçının yeri belli oldu. Futbol Federasyonu dün yaptığı açıklamada karşılaşmanın 11 Nisan Çarşamba günü Kayseri’de oynanacağını bildirdi. 
     
     Yoğun talep 
     ADANASPOR maçının biletleri büyük ilgi görüyor. Numaralı 22, maraton 11 ve kale arkası 6 milyon liradan satılan biletler maç gününe kadar satışta kalacak. Taraftarların, Kadıköy’deki maçta tribünleri doldurmaları bekleniyor. 
     
     Neşeli çalışma 
     ADANASPOR maçının hazırlıklarına 10 kişi ile dün devam edildi. Önceki günkü çalışmaya katılan Andersson ile Ali Güneş, ağrıları artınca dünkü idmanda yer almadı. Mustafa Denizli, yardımcılarını da kattığı çift kalede futbolcularıyla neşeli bir maç yaptı. 
     


 SPOR 

























</TEXT>
</DOC>
