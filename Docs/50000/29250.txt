<DOC>
<DOCNO> 29250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/cemal.html </URL>
<DATE> 2001/06/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Sürekli diken üstünde mi yaşanacak 
</HEADLINE>
<TEXT>

     Aşağıda üç yıldızdan sonra yer alan yazımın sonuna doğru, "Diken üstündeyiz " dedikten sonra, "Dün Telekom’da yaşandığı gibi koalisyon içi rahatsızlıklar malum hükümet çelişkiler yumağı..." diye devam etmiştim. 
     Arkasından kulis çalkandı 
     Telekom’daki MHP - Derviş anlaşmazlığı tırmanmış ve Kemal Derviş istifanın eşiğine gelmişti. 
     Olacak iş mi 
     İstifa yoktu. Ancak Türkiye’nin yeni bir krize daha tahammülü olmadığını bilmeyen yok. Ekonomideki dengelerin hala pamuk ipliğine bağlı olduğu bilindiğine göre sormak lazım 
     Enis Öksüz’ün niyeti nedir 
     Türkiye daha fazla diken üstünde yaşamak istemiyor. Dileriz, yangın çıkmadan sağduyu hakim olur Telekom’da... 
     Aşağıda, bu gelişmeden önce yazdığım daha iyimser çizgili yazım yer alıyor. 
     
     Koalisyon hükümetinin sevabı mı günahı mı ağır basıyor Artıları mı, eksileri mi daha çok Belki hangi pencereden baktığına da bağlı. 
     Örneğin Türkiye üst üste iki vurgun yedi ekonomide. 
     Lira tepe taklak gitti. 
     İşsizlik ve enflasyon patladı. 
     Yoksullaştık. 
     Bu pencerelerden baktığınız vakit, hükümetin günah kefesinin ağır bastığı konusunda herhangi bir kuşku kalmıyor. 
     Denebilir ki 
     "Aş ve iş sorunundan daha önemli ne olabilir ki Başka hangi pencereden bakacaksın ki .." 
     Bunda gerçek payı büyük. 
     Parayı pul yapan, işsiz sayısını çığ gibi artıran, geçim derdini fena halde ağırlaştıran, yakın geleceğe dönük umutsuzluğu yaygınlaştıran bir hükümetin halktan geçer not alabilmesi mümkün değildir. 
     Ama bir pencere daha var. 
     Ecevit hükümetine bu pencereden bakan TÜSİAD Yönetim Kurulu üyesi bir işadamı dün şöyle dedi 
     "İnanılır gibi değil. Bu hükümet, ekonomik alanda her biri devrim niteliğinde birçok kanun çıkardı. Üstelik bunları, parlamento tarihinde örneğine pek rastlanmayan bir hızla, çok kısa sürede çıkardı. Bu bir mucize..." 
     Yine TÜSİAD Yönetim Kurulu'nun bir başka üyesi dün aynı konuda şunları söyledi 
     "Bu hükümetin hakkını yemeyelim. Kısa zamanda öylesine yasalar çıkardı ki, ekonomik açıdan Türkiye'nin kaderi değişebilecek. Ekonomide önü açılacak. Kimine göre kerhen, kimine göre 'silah zoru'yla da olsa, bugüne kadar hiçbir hükümetin ekonomide göze alamadığı, beceremediği reformcu adımları birbiri ardından attı." 
     Bunda da gerçek payı var. 
     1980'in başında, Demirel'le Özal'ın imzalarını taşıyan 24 Ocak, ekonomide bir dönüm noktasıydı. Arkasından gelen 24 Ocak 12 Eylül'le aynı ekonomik çizgi korundu. 
     Türk ekonomisinin pazara ve dışa açılmasında en büyük reformcu dönem ise ANAP lideri Özal'ın başbakanlığı döneminde yaşandı. 
     Ama Özal bir yerde durdu. 
     Arkasını getirmedi. Demirel'in siyaset sahnesine çıkışıyla birlikte frene bastı, 'popülizm'e kaydı Özal da... 
     Demirel'in başbakanlığıyla başlayan 1990'lar ise ekonomide temel reformlar açısından boş geçti. 
     İşte bu pencereden bakılınca, Ecevit hükümetinin ekonomide yapısal reformlar sürecini yeniden başlattığı görülüyor. 
     Sosyal güvenlikte, bankacılık sisteminde, kamu bankalarında, tahkimde, Telekom'da, tütün ve Tekel'de, şekerde, bütçe dışı fonların kapatılmasında, Merkez Bankası'nda, bütün bu alanlarda bugüne kadar siyasal iktidarların cesaret edemediği adımları attı Ecevit hükümeti. 
     Bu adımlar yalnız ekonominin değil, aynı zamanda siyasetin yapısını da değiştirmeye adaydır. Popülist siyaset devri bu sayede kapanabilir. Ekonomi ve siyasette akıl ve istikrar dönemi açılabilir. 
     Koalisyon hükümetinin günahları elbette var. Ancak sevapları da göz ardı edilmesin. 
     Evet, ekonomide dengeler hala bıçak sırtında. Yakın geleceğe dönük siyasal belirsizlikler ağır basıyor. 
     Diken üstündeyiz Koalisyon içi rahatsızlıklar malum. Hükümetin çelişikler yumağı olduğu söylenebilir. 
     Ama bütün bu gerçekler yine de koalisyonla ilgili sevap - günah dengelerinin hakkaniyetle hesaplanmasına engel olmamalı. 
     Ecevit hükümeti eğer olmadık hatalarla yine bir krize neden olmaz ve önümüzdeki dönemi demokratikleşme ve Kıbrıs konularında iyi değerlendirirse, yıl sonuna doğru terazinin sevap kefesi daha ağır çekebilir. 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
