<DOC>
<DOCNO> 9549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/soneko18.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey Irak'tan getirilen mazota da zam 
</HEADLINE>
<TEXT>

     Türkiye Uluslararası Petrol Şirketi TPIC , Kuzey Irak'tan kamyoncular tarafından getirilen mazotun alım fiyatına yüzde 10 zam yaptı. 
     Şırnak'ın Silopi ilçesi yakınlarındaki Habur Sınır Kapısı'ndan Kuzey Irak'a mal götüren kamyoncuların dönüşlerinde beraberinde getirerek TPIC'e sattığı mazotun fiyatı yüzde 10 zamlandı. TPIC yetkilileri, kamyoncuların Kuzey Irak'tan getirdiği mazotun litresini daha önce 249 bin liradan satın aldıklarını belirterek, bugün yapılan zamla mazotun alış fiyatının 275 bin liraya yükseltildiğini söylediler. Dalgalı kur sistemine geçilmesinden sonra kamyoncuların Kuzey Irak'tan mazotu pahalı aldıkları için TPIC'e satmadıklarını ve bu nedenle TPIC önünde kuyruklar oluştuğunu ifade eden yetkililer, şöyle dediler 
     ''Yapılan zamla kamyoncular mazotlarını satmaya başladılar. Kamyoncuların mağdur olmaması için Kuzey Irak'a geçiş için uygunluk belgesi verilme işlemi kesilmişti. Önümüzdeki günlerde uygunluk belgesi verilecek.'' 




</TEXT>
</DOC>
