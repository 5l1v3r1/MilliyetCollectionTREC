<DOC>
<DOCNO> 28001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/spor/spo15.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Türkiye düştü      FIFA’nın aylık yayınladığı Dünya klasmanında Türkiye, iki sıra birden inerek 31.’liğe geriledi. 2002 Dünya Kupası elemelerinde geçen ay Azerbaycan’ı yenip, Makedonya ile berabere kalan Milli Takımımız’ın aldığı sonuçlarla puanını 613’e ulaştıran Türkiye, 29. sıradan 31.’liğe düştü. Brezilya’dan yıllar sonra geçen ay zirveyi devralan Fransa yerini korudu. 
     
Tugay’a güvence      İNGİLTERE Süper Ligi takımlarından Blackburn Rovers’a transfer olan Tugay Kerimoğlu, çalışma izni krizinin çözümleneceğine inandığını söyledi. Tugay, Teknik Direktör Graeme Souness’ın, kendisine endişelenmemesi gerektiğini ifade ederek, "Gelecek sezon Blackburn formasını giyeceğime inanıyorum" dedi. 
     
İki yıldız imzaladı      GAZİANTEPSPOR, dün Hasan Özer’le beş, Mustafa Şahintürk ile de üç yıllık mukavele yeniledi. Beşiktaş’ın talip olduğu Fatih’e ise üç gün süre verildi. Başkan Celal Doğan, Fatih’le pazarlık yaparken, Beşiktaş Asbaşkanı Yıldırım Demirören’i de telefonla aradı. Golcü futbolcu, "Beşiktaş bonservisimi öderse giderim. Bu konunun netleşmesi için üç gün süre istedim" dedi. 
     
Doping merkezi için son adım      DOPİNG kontrol merkezi için son adım 23 - 27 Temmuz’da atılacak. IOC sağlık komisyonu başkanı Segura, Hacettepe Üniversitesi Doping Kontrol Merkezi’ne dün bir yazı gönderdi ve Ankara’ya gelecek bir komisyonun son kontrolleri yapacağını bildirdi. Segura, son kontrolde alınacak sonuçlara göre Türkiye’nin IOC tarafından resmi doping merkezi olarak tanınacağını da ifade etti. 
     



 SPOR 

























</TEXT>
</DOC>
