<DOC>
<DOCNO> 30517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sonspo10.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan "Fenerbahçe Başkanı, Gaziantep düşmanı" 
</HEADLINE>
<TEXT>

     Gaziantepspor Kulübü Başkanı Celal Doğan, ''hülle''nin spor ile bağdaşmayacağını söyledi. 
     Doğan, ''Fenerbahçe Başkanı'nın Gaziantep ve Gaziantepspor'a düşmanlığını bir türlü anlayamıyorum'' diyerek Doğan, şöyle devam etti 
     ''Geçen yıl 4 futbolcumuza talip oldu, Gaziantepspor'u 4 milyon dolar zarara uğrattı. Bu yıl da bir futbolcumuzu bedelsiz transfer etmek istiyor. Gaziantep halkı bu haksızlığa sessiz kalamaz. Gaziantepspor olarak hakkımızı korumak için bütün hukuki yolları kullanacağız.'' 
     Doğan ayrıca Fenerbahçe Kulübü'nün kadrosuna katmak istediği Gaziantepsporlu Hakan'ı, bonservis bedelinde anlaşamayınca, Polonya'nın Pogon Kulübü üzerinden transfer etmek istemesine tepki gösterdi. 
     Hakan'ın Pogon ile sözleşme imzalamasının, Fenerbahçe'ye ''bedelsiz'' transferi hareketinin bir parçası olduğunu belirten Doğan, ''Hülle spor ile bağdaşmaz. Türkiye'deki 3 büyük kulübün, bu yolla transfere başlaması, Türk futbolunu kaosa sürükler'' dedi. 
     






</TEXT>
</DOC>
