<DOC>
<DOCNO> 47047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/dunya/adun.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaşın ardından Kabil yeniden inşa edilirken barışı Türk askeri sağlayacak 
</HEADLINE>
<TEXT>
K bil’in güvenliği bize emanet 
Savaşın ardından K bil’de müslüman bir barış gücünün görev yapmasını planlayan ABD bu gücün komutasını Türkiye’ye vermeyi düşünüyor 
     DIŞ HABERLER SERVİSİ 

     Usame bin Ladin’i ele geçirip Taliban rejimini yıkmayı planlayan ABD yönetimi, savaşın ardından devreye girecek olan "yeniden yapılanma" programının "güvenlik" boyutunda Türkiye’yi öne çıkaracak. Amerikan finans çevrelerinin sesi olarak kabul edilen The Wall Street Journal gazetesinde Barnett R. Rubin ve Eşref Gani imzasıyla yayınlanan haber - yorumda, Kabil’in silahsızlandırması görevini Müslüman bir barış gücünün yapması gerektiği vurgulandı ve "Bu gücün komutasının Türkiye’de olması düşünülüyor" denildi. 
     
     ÖNCE HUZUR SAĞLANACAK 
     Yazıya göre, öncelikle Özbekler, Tacikler, Hazaralar ve Peştunlardan oluşan bir geçici yönetim oluşturulacak. Bu yönetimin meşru ve etkili olabilmesi için de Afganistan’daki tüm etnik grupların mevcut bulunduğu ve bu yüzden "başkentlik sıfatı konusunda bütün Afganistan’ın üzerinde mutabık kaldığı" Kabil’in önce silahsızlandırılması, sonra güvenlik ortamının oluşturulması ve nihayet yeniden inşa aşamasına geçilmesi öngörülüyor. 
     
     KUZEY İTTİFAKI OLMAZ 
     Ancak bunun, bugüne kadar hem Peştunlar, hem de insan hakları örgütleri nezdinde kötü bir imajı olan Kuzey İttifakı güçleriyle sağlanması mümkün görünmüyor. Zaten buna hem Pakistan, hem de ülke nüfusunun yüzde 38’ini oluşturan Peştunlar olumlu bakmıyor. İşte bu yüzden ki, Kuzey İttifakı da Taliban gitse bile doğrudan Kabil’e girmeyi düşünmüyor. 
     
     BUSH ECEVİT’İ ARAYACAK 
     Wall Street’teki yazıya göre, Kabil’de kontrolü ele alacak BM gücü, iktidarı olmayan başkentte bu boşluğu dolduracak. Bu güç Afgan halkının tepkisini çekmeyecek bir güç olmak zorunda. Müslüman bir barış gücü ve bu gücün komutasının Türkiye’ye verilmesi de bu yüzden önemli. Önümüzdeki günlerde Başkan Bush’un Ecevit’i arayarak bu talebi iletmesi bekleniyor. 
     



 DÜNYA 












</TEXT>
</DOC>
