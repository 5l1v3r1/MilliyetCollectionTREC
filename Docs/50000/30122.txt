<DOC>
<DOCNO> 30122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/soneko14.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Turkcell "Telekom'a hiç borcumuz yok" 
</HEADLINE>
<TEXT>

     Turkcell İletişim Hizmetleri A.Ş, Türk Telekomünikasyon A.Ş'ye GSM operatörlerinden şebekeler arası irtibat ve işbirliği sözleşmesinden kaynaklanan herhangi bir borcu bulunmadığını bildirdi. 
     Basında konuya ilişkin çıkan haberler üzerine Turkcell tarafından İMKB'ye gönderilen açıklamada, Türk Telekomünikasyon A.Ş ile şirket arasındaki 24 Nisan 1998 tarihli şebekelerarası irtibat ve işbirliği sözleşmesinin özel hukuka tabi bir sözleşme olup, sözleşmenin ilave 1 AI bölümünün şirketin taraf olmadığı ve hatta bilgisi dışında yürütelen bir dava sonucu İdare Mahkemesince iptal edildiği hatırlatıldı. 
     Açıklamada, bunun sonucu olarak Türk Telekomünikasyon A.Ş'nin tek taraflı olarak bu boşluğu doldurmaya hakkı ve yetkisi bulunmadığı, sözleşmenin tarafların ortak iradesi ile değiştirilebileceği ve bu bağlamda sözkonusu bölümün yeniden oluşturulması için Türk Telekomünikasyon A.Ş ile müşterek çalışmalar başlatıldığı kaydedildi. 
     
     






</TEXT>
</DOC>
