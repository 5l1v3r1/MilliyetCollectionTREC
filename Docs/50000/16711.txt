<DOC>
<DOCNO> 16711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yazar/cankat.html </URL>
<DATE> 2001/04/17/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Polisin güveni 
</HEADLINE>
<TEXT>

     Spordan sorumlu Devlet Bakanı Fikret Ünlü’nün evini travestiler basmış. Oğlu, geç gelen polise bağırıp çağırıyordu. Aralarında geçen konuşma 
     Oğul Ünlü Ben böyle rezalet şey görmedim... 
     Polis Beyefendi televizyon kameraları var da siz kimsiniz 
     Oğul Ünlü Bakan’ın oğluyum. 
     Polis Haa, söylesenize... Öyle birdenbire bağırıyorsunuz. 
     - 
     Serdar Devrim, bu sahneyi seyrederken, öğrenciyken Fransa’da şahit olduğu bir olayı hatırladı 
     Bir özel araç, Aix-en-provence kaymakamlık binasının girişini tıkayacak şekilde durdu. Şık bir hanım indi ve binaya doğru yürüdü. Nöbet bekleyen şişman polis müdahale etti hemen 
     Hanımefendi, arabanızı oraya bırakamazsınız 
     Bu araba kimin, biliyor musunuz 
     Evet, kaymakam beyin özel aracı. Ama kendi emridir, buraya araç bırakılamaz. Çektirmek zorunda kalırım. 
     Kadın, küstah bir edayla "Çektirin o zaman " dedi ve dönüp yürüdü. 
     Polis düdüğünü çaldı bir çekici geldi ve kaymakamın arabasını çekip götürdü. 
     Bunu sağlayacak bir Ulusal Program bilen var mı 
     
Ecce Homo      Gazeteci Edip Ali Yavuz’un "Demirel herkesi güldürdü" adlı kitabından 
     Süleyman Demirel, yasaklı olduğu günlerde peş peşe gelen heyetleri kabul ediyor, tutamayacağı vaatlerde bulunmakta da sakınca görmüyordu. Yine böyle atıp tuttuğu bir heyete 
     Bakın, söylediklerime dikkat edin Şunu şunu yapacağım, bundan kimsenin şüphesi olmasın. Hatta bu söylediklerimin altını çizin ve başbakan olunca bunları bana hatırlatın, dedi. 
     Tabii iktidar olduktan sonra, söylediklerinin tam tersini yaptı. O gün, yasaklı Demirel’in vaatlerini dinleyen heyet de, Başbakan Demirel’den randevu alarak, huzuruna vardı. 
     Efendim, Güniz Sokak’ta bazı vaatlerde bulunmuş, "Söylediklerimin altını çizin. Dediğimi yapmazsam, bana hatırlatın " demiştiniz. Hatırlatmaya geldik... 
     İşaretli metin yanınızda mı 
     Evet efendim, yanımızda. 
     Çıkarın o metni ve elinize bir kalem alın 
     Aldık efendim 
     Tamam. Altını çizdiğiniz o satırların şimdi de üstüne birer çizgi çekin 
     
Kulakları sağır eden sessizlik      Pazar akşamı Cemal Reşit Rey’-deydik Sema, hadi kalk Deli Dolu’ya beraber gidelim. Aman anneee, deli misin Neyse, Kadriş beni yalnız bırakmadı ana kız gittik. 
     Cemal Reşit Rey’in, adını taşıyan konser salonunda, kardeşi Ekrem Reşit Bey’le yazdıkları "Deli Dolu" operetini seyrettik. 
     Oyun güzeldi. Herkes, her şey iyiydi. İzak rolündeki Yalçın Otağ ise Ateşböceği Yalçın denmesini yeğler, biliyorum çok iyiydi. O kadar içinden gelerek oynuyor ki, seyirciyi "yakalamaması" mümkün değil. Öyle de oldu. 
     Ve tecrübesini de gösterdi. İzak bir ara ortağının karısı Marika ile kızı Katina’nın adını karıştırdı. Ama Yalçın Bey istifini hiç bozmadı "Amaaaan Marika, Katina, anasi, kızi, bunları hep kariştiriyorum " dedi, çıktı. 
     Epeydir seyretmemişim, Lale Belkıs’ı sahnede görmek, benim için ayrı bir keyifti. 
     Protokol sıralarında, tanınmış birçok sima oturuyordu. Semiha Berksoy, tam 67 yıl önce, 1934’te, Marlene rolünü oynadığı opereti, acaba nasıl bir duyguyla seyretti 
     Oyundan sonra oyuncular, orkestra şefi, orkestra, rejisör bol bol alkışlandı. Ama sahneye davet edilen Kültür Bakanı İstemihan Talay’ı sadece sanatçılar alkışladı. Seyircinin tepkisiyse, Fransızların dediği gibi, "kulakları sağır eden bir sessizlik" oldu. 
     
     





Özal ve Derviş 


Derviş sevabı 


Derviş'e davet 


Polisin güveni 


Futbol sadece futbol değildir 


İlk 100 gün 


Futbol ve politika 


Köy enstitüleri 


Dış destek cepte mi 


Hesaplaşma dönemi 


Yolsuzluk reçetesi 


Çin mönüsü 


Kamuda tasarruf dediğin böyle olur 


Ceza vermekten korkuyoruz 


Yabancıların "raporu" kötü ama "niyeti" iyi 


</TEXT>
</DOC>
