<DOC>
<DOCNO> 13030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/son/sonspo03.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IOC üyeleri Paris'e gitti 
</HEADLINE>
<TEXT>

     Uluslararası Olimpiyat Komitesi IOC Değerlendirme Komisyonu üyeleri, İstanbul'da 5 gün süren incelemelerini tamamlayarak, bugün uçakla Paris'e gitti. 
     İstanbul Olimpiyat Oyunları Hazırlık ve Düzenleme Kurulu Genel Koordinatörü Yalçın Aksoy'un uğurladığı komisyon üyeleri, kendilerine gösterilen konukseverlikten dolayı teşekkür ettiler. 
     Komisyon üyelerini aynı zamanda, Türkiye Milli Olimpiyat Komitesi Kadınlar Komisyonu'nun organize ettiği ve yoksul öğrencilerin öğrenim gördüğü, ücretsiz spor okullarında eğitim gören yaklaşık 100 çocuk da uğurladı. 
     Çeşitli pankartlar taşıyan ve İstanbul 2008 tişörtleri giyen öğrenciler, ''We want Olimpic Games'' Olimpiyatı istiyoruz diye tempo tutarak, Atatürk Havalimanı'nı adeta inlettiler. Minik öğrencilerin arasından geçen ve hepsiyle tek tek tokaşan komisyon üyelerinin, oldukça etkilendikleri ve duygulu anlar yaşadıkları gözlendi. 
     Komisyon üyelerinin, Fransa Havayolları'na Air France ait tarifeli uçağa binmek için Atatürk Havalimanı'na geldiklerinde, ceketlerine taktıkları İstanbul 2008 rozetlerini çıkartmadıkları görüldü. 
     Komisyon üyeleri, İstanbul'dan memnun bir biçimde ayrılırken,olimpiyatlara aday olan bir diğer kent olan Paris'e giderken de yakalarına taktıkları İstanbul 2008 rozetlerini çıkartmamaları dikkati çekti. 




</TEXT>
</DOC>
