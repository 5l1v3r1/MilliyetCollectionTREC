<DOC>
<DOCNO> 25858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/guncel/agun.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzu kuzu boyun eğmedi 
</HEADLINE>
<TEXT>

Evdeki özel eşyaları arasından çalınan ve şantaj aracı yapılan özel fotoğrafların basına yansıması Tarkan'ı zor durumda bıraktı. Şimdilik sessiz kalmayı tercih eden Tarkan’ın avukatı, fotoğrafları çalan ve Show TV'ye veren Süleyman Şahin hakkında suç duyurusunda bulundu 
     SERKAN DUYGU, NURDAN AKINER 

     Popstar Tarkan'ın, özel eşyaları arasından çalınarak basına yansıtılan erkek arkadaşlarıyla çekilmiş çıplak fotoğrafları büyük tartışma yarattı. Fotoğrafları, Tarkan'ın özel eşyaları arasından gizlice elde ettiği belirtilen Süleyman Şahin şantaj yapmakla suçlanırken, konu yargıya taşındı. Tarkan, avukatı Süheyl Atay aracılığıyla özel fotoğraflarını Show TV'ye veren Süleyman Şahin hakkında savcılığa suç duyurusunda bulundu. 
     
'Asıl önemli olan şebeke'      Sultanahmet'teki İstanbul Adliye Sarayı'na giderek Müracaat Savcılığı'na şikayet dilekçesi veren avukat Atay, "Asıl üzerinde durulması gereken konu fotoğrafların nasıl ele geçirildiği ve ne amaçla kullanıldığıdır" dedi. "Ortada bir hırsızlık ve şantaj şebekesi var" diyen avukat Atay, aynı zamanda yakın arkadaşı olan Tarkan'ın ruh halinin normal olduğunu vurguladı. Atay sözlerine şöyle devam etti 
     
'Tarkan açıklama yapacak'      "Tarkan'ın hem avukatı hem de yakın arkadaşıyım. Baştan beri bu fotoğrafları biliyorum. Zaten hukuksal süreci başlatacaktık. Ortada bir şebeke var. Olayın faillerini en kısa sürede yakalatacağız. Tarkan'ın şu anda olağanüstü bir ruh hali yok. Önümüzdeki günlerde gerekli açıklamayı yapacak. Bizim hiç kimseden korkumuz ya da konuyla ilgili olarak bir kaygımız yok." 
     
İşte şantaj diyaloğu      Tarkan'ın basın danışmanı ve menajeri Uygar Ateş ile fotoğrafları Show TV'ye veren Süleyman Şahin arasında, ekranlara da yansıyan şu diyalog yaşandı 
     U.A Yeşilköy'de buluşalım. Cep telefonun yanında olacaksa ben ararım. 
     S.Ş Konuşma şeyimiz ne olacak 
     U.A Konuşuyoruz işte. Demek ki halledeceğiz. 
     S.Ş Miktar olarak ne kadar para vermeyi düşünüyorsunuz 
     U.A Telefonda konuşmak istemiyorum. 
     S.Ş Tarkan ne gözle bakıyor 
     U.A Bir kere çok sinirli böyle bir şey yaşadığı için. Detaya girmek istemiyor. Biz de fazla bir şey söylemek istemiyoruz. Yarınki görüşmeden sonra ona söyleyeceğiz. Son kararı verecek olan ben, Süheyl avukat ve o. Bugüne kadar uzaktan duyduk ama artık işin içine girmek zorundayız. 
     
Mehmet Gül 'Haklı çıkmak istemezdim '      ÜMRAN AVCI İstanbul 

     Eşcinsellik tartışması nedeniyle Tarkan'la arası açık olan MHP İstanbul Milletvekili Mehmet Gül, sanatçının medyada yayınlanan fotoğraflarının "özel hayatı ihlal" anlamına geldiğini söyledi. Olaydan rahatsız olduğunu anlatan Gül, Tarkan'a şöyle seslendi "Tarkan'ın özel hayatı ihlal edildi. Bunu doğru bulmadığımı özellikle söylüyorum. Yayınlanmamasını tercih ederdim. Fotoğrafları görünce, bir ara 'nerede kalmıştık' demek geçti içimden. Haklı çıkmak istemezdim. Haklı çıkmak sadece nefsimi tatmin eder." 
     
O normal diyorum      ALİ EYÜBOĞLU 

     Kısa bir süre önce sevgilisi Tarkan için, "Eşcinsel değil. Normal bir erkek. Eşcinsel olsaydı beraber olmazdım. Her erkek gibi davranıyor. Onu çekemeyenler hakkında böyle konuşuyor" diyen Bilge Öztürk, olay fotoğrafları gördükten sonra da fikrini değiştirmedi. "O fotoğraflarda ne var" diyen Tarkan'ın sevgilisi Milliyet'e yaptığı açıklamada şunları söyledi "Ben de bir kız arkadaşımla bu tür fotoğraflar çektirmiş olabilirdim. Ben büyütecek bir şey görmüyorum." 
     
     Onu birebir yaşıyorum’ 
     Öztürk şöyle devam etti "Yıllar önce çekilmiş bu fotoğrafların, böyle gündeme gelmesi çok çirkin. Olayı şahsen birebir bilen bir insanım. Gönül rahatlığıyla söyleyebilirim ki, Tarkan, normal bir erkek. Kesinlikle şcinsel değil." 
     
Görüşler Tarkan’ı rahat bırakın      Fatih Ürek 'Onunla gurur duydum' 
     Bunun bir komplo olduğunu düşünüyorum. Herkesin çıplak fotoğrafları çekilebilir. Asıl önemli olan Tarkan'ın o fotoğrafları hangi duygular içinde çektirdiğidir. Ben onunla gurur duyuyorum. 
     
     Banu Alkan 'Çok kötü bir komplo' 
     Erkeklik asla fotoğraflarla ölçülmez. Tarkan dünya starı olma yolunda bir sanatçı. Bu tür şeyler onu Türkiye'den kaçırır. Böyle önemli bir sanatçıya iğrenç bir komplo düzenlemenin kime ne faydası olacak ki 
     
     Arto 'Müren bile açıklamadı' 
     Tarkan'ın ne poposunu açması, ne de erkek erkeğe öpüşmesi beni ilgilendirmiyor. Yetmiş yıl yaşamış Zeki Müren bile eşçinsel olduğunu açıklamadı, Tarkan mı açıklayacak Toplumun yatak odamda ne işi var 
     
     Çağla Şıkel 'Çok şaşırdım ama...' 
     Ben bir Tarkan hayranı olsaydım, bu olaydan dolayı üzülebilirdim. Herkesin, özellikle genç kızların beğendiği bir starın böyle pozlar vermesi hayranlarını üzecektir. Ancak yine de özel hayata müdahale etmemek lazım. 
     
     Tek istisna Vahe Kılıçarslan 'Tercihini keşke açıklasaydı' 
     İki kız çocuk babası olarak ben fotoğrafları gördüğümde ne diyeceğimi şaşırdım. Tarkan yeni yetişen nesile yanlış örnek oluyor. Cinsel tercihini daha önceden açıklamış olsaydı, toplumdan bu kadar tepki görmezdi. 
     
Pepsi starını bırakmadı      Son reklam kampanyasında Tarkan'la çalışan Pepsi, sanatçının olay yaratan fotoğraflarından hiç etkilenmedi. Firmanın Türkiye yetkilileri, "Ne kampanyamızda ne de planlarımızda bir değişiklik yok" dedi. Pepsi adına açıklama yapan Basın ve Halkla İlişkiler Direktörü Berna Nuri Süer, şöyle konuştu "Pepsi olarak bizi ilgilendiren Tarkan'ın sanatçı kimliği. O yüzden planlarımızda bir değişiklik yapmayı düşünmüyoruz. Kampanyamız aynen devam edecek." 
     



 GÜNCEL 











</TEXT>
</DOC>
