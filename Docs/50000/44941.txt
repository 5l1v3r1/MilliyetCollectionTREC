<DOC>
<DOCNO> 44941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/astro/index.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatçı enerjiler 
</HEADLINE>
<TEXT>

Ay, bugün 09.00 Koç’tan Boğa’ya geçiyor. Boğa, Ay’ın rahat ettiği yerdir. Duygusal kararlılık, sakinlik ve güvenlik açısından Boğa Ay’a istediklerini verebileceği için huzurlu hareket edebiliriz. Bu durum toprak elementinden olan Boğa, Başak ve Oğlak’ı da uyumlu biçimde etkilemekte. Gün içinde enerjimizi somuta dönüştürebilecek pozitif enerjiler var. Koç’lar biraz dikkatli davranabilirlerse maddi konularda başarı elde edebilirler. Özellikle akşam, bu çok daha önemli. Boğa’lar burçlarına geçen Ay’ın etkisi ile daha kararsız ve etkiye açık haldeler. Duygusal konularla sık karşılaşabilirler. İkizler için durup dinlenme zamanı. Bu burçtakiler de kararsızlık çekebilirler ve biraz güçsüz hissedebilirler. Yengeç’ler yakın çevrelerinden destek alıyorlar. Grup çalışmalarında iyimser olmak için nedenleri var. Gerçekçi planlar üzerinde durmalılar. Aslan için yorucu birkaç gün başlıyor ama iş hayatlarında ipleri ele almak için de çok neden var. Daha hırslı davranabilirler. Başak son günlerin gergin atmosferinden sonra bugün daha rahat ve iyimser. Yenilikler yapmak için olumlu fırsatlar var. 
Bu akşam 20.40 Ay - Neptün karesi kararsızlık ve bizi daha sonradan hayal kırıklığına uğratabilecek, eğreti kararlara işaret ediyor olabilir. Terazi’ler ortaklaşa konularda kendi haklarının yendiğini düşünebilirler. Borçları ile ilgili sorun yaşayanlar da bugün bu konuya önem vermeliler. Akrep’ler pek çok konuda karşıt görüşlerle yüz yüze gelebilir. Aşırı inat ve ısrar onları sonunda daha mutsuz kılacak. Yay’lar için detaylara önem vermek zamanı geldi. Bugün işlerini daha iyi organize edebilecekler ama akşam bu özene daha fazla dikkat etmeliler. Oğlak’lar yapıcı ve yaratıcı ve boş geçirmeyecekleri bir gündeler. Kova’lar ise kendilerini baskı altında hissedebilirler. Evle ilgili çatışmalar mümkün. Balık kısa yolculuk yapabilir. Bugün onları harekete geçirecek çok neden var. 

            Faks 287 74 37 
      







</TEXT>
</DOC>
