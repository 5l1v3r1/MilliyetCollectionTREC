<DOC>
<DOCNO> 42822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/soneko07.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Petrol fiyatları gerilemeye başladı 
</HEADLINE>
<TEXT>

     ABD'deki terörist saldırılar sonrası artış trendine giren petrol fiyatlarında gerileme yaşanıyor. 
     Asya'nın önde gelen borsalarından olan Singapur'da Batı Teksas türü petrol düne göre 13 cent gerileyerek 28.68 dolara indi. 
     Londra Borsası'nda dün, Kuzey Denizi Brent türü petrolün Ekim ayı vadeli fiyatı 1 dolar azalarak 28.38 dolara düşmüştü. 
     Petrol fiyatlarının gerilemesine neden olarak, yatırımcıların Petrol İhraç eden Ülkeler Örgütü'nün OPEC piyasalarda daha fazla petrol verebileceği, küresel ekonomisinin petrol fiyatlarının artmasından daha fazla yara almayacağını düşünmeleri gösteriliyor. 
     OPEC, terörist saldırılar ardından piyasalara, petrol akışının olağan bir şekilde devam edeceği ve fiyat istikrarının bozulmayacağı konusunda güven vermişlerdi. 
     Bir OPEC yetkilisi, ABD Enerji Bakanı Spencer Abraham'ın Opec'ten,fiyatların düşmesi, saldırının ardırdan ABD ekonomisinin toparlanması için, günlük petrol ihraçlarını bir milyon varil artırmalarını istediğini bildirmişti. 
     OPEC'in piyasalara ilave günlük 1 milyon varil petrol verip vermeyeceği konusunun ise Opec Petrol Bakanlarının 26 Eylül tarihinde yapacağı toplantıda ele alınması bekleniyor. 






</TEXT>
</DOC>
