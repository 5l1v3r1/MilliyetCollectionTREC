<DOC>
<DOCNO> 21704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/spor/yguv.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddetle futbol 
</HEADLINE>
<TEXT>

     ERCAN GÜVEN Ters Köşe 

     Binlerce başlı, fakat beyinsiz bir yaratığın öfke nöbetiydi sanki... 
     Hançereleri yırtılırcasına bağırıyor, ellerine ne geçerse fırlatıyorlardı beş yıldır "taptıkları" insanların başına... 
     Oysa, bir tanesinin bile eleştirilmesine katlanamazlardı. 
     Sevgi ile nefretin ters yönlere uzanan kolları, Ekvatoru dolanıp kilitlenmiş, kucakladığı her şeyi ezip yok etmek istiyordu. 
     Ve pet şişeler yağıyordu Hagi’nin kafasına. 
     Bir zamanlar yaşlı gözlerle onlara dokunmaya uzanan eller, "kararmış" gönüllerin emrindeydi Galatasaraylı futbolcuları Ali Sami Yen’in çimlerine çakmak istiyorlardı kafalarına vura vura ... 
     Çünkü, suçları çok ağırdı yarışta geri kalmışlardı .. 
     Hoşgörü zayıflık, vefa aptallıktı artık. 
     Yanılmaz yargıç vicdan, ofsayttaydı... İnfaz başladı 
     Şiddetin hafızası yoktu... 
     Tıpkı, mantığı, utanması ve ahlakı olmadığı gibi. 
     
     Şiddetin bir de "taammüden" cinsi vardı ki, "işkence" misali, "insanlık suçu" kategorisine giren... 
     Ne yabancı gözler isterdi uygulayan, ne de suç ortağı olmayan bir kamera veya objektif... 
     Hepsini kilit altına almışlardı Diyarbakır Atatürk Stadı’nda... 
     "Korku" atlarıyla cirit atıyorlar, gereken herkesi dayakla sindiriyorlardı. 
     "Beş kuruşluk değeri yoktu yaşamın" atmosferi ile, önce direnci kırıyorlar, sonra istediklerini elde ediyorlardı. 
     Tanıksız şiddetin "hesabı" yoktu bu kez. 
     Bir iki cılız ses, "fakat" dediğinde, "külliyen inkar" yolu açıktı. 
     Şiddetin mantığı, utanması, ahlakı olmadığı gibi "belgesi" de bulunmayacaktı. 
     Bedeli ne olursa olsun, şampiyonluk yolunda bir adım daha atıldı... 
     "Şiddetle" sevindiler. 
     
     Bir sezon daha sona eriyordu Türkiye Ligleri’nde. 
     Tribünde, soyunma odasında, stad kapısında ve yeşil sahada "şiddetöle... 
     Azmettirenleriyle, gönüllüleriyle, sevdalıları, menfaat umanları, çıkar sağladığını sananlarıyla, "futbolla rekabet içinde" şiddet. 
     Kahin olmaya gerek yok... Az kaldı... Herkes görecek 
     Bunca şiddet ekilen yerden, çok büyük pişmanlıklar biçilecek. 
     
Seyirci      İki Dünya, iki de Olimpiyat Şampiyonluğu’ndan sonra beşinci kez kazandığı Avrupa altını, Hamza Yerlikaya nın kariyeri için bir "süs" sadece... 
     Dünya Şampiyonu Şeref Eroğlu nun dördüncü Avrupa Şampiyonluğu da öyle... 
     Geçen hafta İstanbul’da yapılan 48. Avrupa Grekoromen Şampiyonası’nda kürsüye "asıl" çıkan seyircidir ... 
     Artık sırtı yere gelmez Türk Güreşi’nin ... 
     1949’da yapılan Avrupa Şampiyonası’nda Spor Sergi’nin kapılarını kıran Türk insanının torunları, Abdi İpekçi Salonu’nu doldurup, dışarılara taştı ya şimdi Yaşar Doğular, Hamit Kaplanlar, Ahmet Ayıklar haklarını helal etmişlerdir halka... 
     Unutmayın, daha 1994 yılındaki Dünya Şampiyonası’nda , 500 kişi ile final yapmıştık İstanbul’da . 
     Olayı buralara taşıyan herkese binlerce teşekkürler... 
     En başta, şampiyona boyunca tribün coşkusuna katılan Milli Takım Teknik Direktörü Bilal Tabur’un annesi, 90’ına merdiven dayamış Adile hanım olmak üzere, şampiyonlara, hocalara, yöneticilere, sponsorlara ve güreşle barışan Türk insanına... 
     
Soyunma odası      Yönetim ile takım arasında böyle bir kenetlenme görülmedi Fenerbahçe’de... 
     Başkan Aziz Yıldırım ve Fenerbahçe Yönetim Kurulu "daima ve her durumda" takımın yanında... 
     Tamam ama ... 
     Her maçın devre arasında soyunma odasına inmek, biraz abartılı olmuyor mu .. 
     
"Yüzde doksan"      "Benim balonlarım vardı"... Renkli, sevimli ve dayanıklı... 
     Şişirenin "nefesine" göre büyüyen, "patlaması" için günler, haftalar geçmesi gereken, zeka siciminin ucunda "kreatif" balonlar... 
     Onlar, eski "transfer bayramlarında" kaldı. 
     Yeni "fast" balonlar aynı hamburger gibi... Çabucak üretilip, çabucak yok oluyorlar... Ve pek de karın doyurmuyorlar. 
     Ne yazık... Sezonun ilk "dev" balonu, iki saate patladı . 
     ATV Ana Haber Bülteni’nde Galatasaray’a geri "döndürülen" Fatih Terim , aynı akşam CNN’de "nöbetçi" konuk olduğu programda, "Hayır" dedi "Galatasaray’a dönmem söz konusu değil. Ben İtalya’da çalışacağımı açıklamıştım." 
     Aslında Terim in Mehmet Cansun ile görüşme yapmış olması, ATV sunucusu Murat Birsel in coşkun tezahüratlarını hak edecek kadar "yakası açılmadık" bir haber değildi. Bir gece önce Star TV’nin spor programında, Galatasaray eski futbol şubesi başkanı Yurdaşen Karahasan , bu görüşmeyi açıklamış ve Fatih Terim in Galatasaray’a dönmek niyetinde olmadığını söylemişti. 
     Hıncal Uluç , bunu sadece biraz süslemişti 
     "Yüzde doksan, iş tamam". 
     Şimdi diyebilirsiniz ki, "Dur bakalım, henüz Terim’in Berlusconi ile imza resmini görmedik. Bakarsın doğru çıkar"... 
     Valla, böylesine bir yaklaşıma en çok ben sevinirim... 
     Eskisi kadar sağlam balonlar olmasa da, "safölar aynı "sıkölıkta diye... 
     
Pekin 2008      Uluslararası Olimpiyat Komitesi’nin denetleme kurulu üyeleri İstanbul’u beğenmemiş, "yolsuz" bulmuş. 
     Böylece, 2008 Olimpiyatı için Pekin i öne çıkardılar.. 
     Dedikodular doğruymuş. 
     Onlar Pekin için, çoktan "Check - in" yaptırmışlar. 
     
Tepük      Futbol tutkumuzun artık bilimsel bir açıklaması var. 
     Meğer "genlerimizde" varmış... "Ata sporumuz" muş .. 
     Erciyes Üniversitesi’nden Prof. Dr Tuncer Gülersoy, bu tarihi gerçeği Kaşgarlı Mahmut ve Seyit Ali Ekber’in eserlerinden belgelendiriyor 
     Kurşunu oval şekilde döküp, kıl ve keçe ile sararak top yaparmış atalarımız. Keçinin derisini yüzerler, ya da sığırın işkembesini hava ile doldurur, "tepük" oynarlarmış... 
     Aradaki bağlantı ne müthiş değil mi .. 
     Bin yıl sonra da futbol adına "işkembe deşmek" , "deri yüzmek" ve "kurşun dökmeköten geri durmuyoruz. 
     Futbolu genlerimizde taşıyoruz ... 
     



 SPOR 


























</TEXT>
</DOC>
