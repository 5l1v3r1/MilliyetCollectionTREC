<DOC>
<DOCNO> 15021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/dunya/dun03.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’den Türkiye’ye üyelik şantajı 
</HEADLINE>
<TEXT>

     GÜVEN ÖZALP Brüksel 

     Türkiye’nin blokajı nedeniyle çıkmaza giren Avrupa Güvenlik ve Savunma Kimliği konusunda Ankara’ya yönelik eleştiriler giderek sertleşiyor. Brüksel’de gerçekleştirilen AB Savunma Bakanları toplantısında Fransa va Almanya’dan Blokaj kalkmazsa Türkiye - AB ilişkileri tehlikeye girer’ uyarısı geldi. 
     AGSK konusunda başından beri Türkiye’yi doğrudan eleştiren Fransa Savunma Bakanı Alain Richard Türkiye’nin NATO içinde AB’yle işbirliğini bloke etmesi Türk - AB ilişkilerini tehlikeye atar’ dedi. Richard, karar mekanizmasının sadece AB üyelerine açık olduğunu bir kez daha yinelerken Türkiye’nin isteklerini karşılamak için hayalgücümüzü çalıştırmak durumundayız’ diye konuştu. 
     
     Almanya da tavır aldı 
     Ankara’ya yönelik eleştirilerinde yalnız kalan Fransa’ya bu kez Almanya Savunma Bakanı Rudolf Scharping de destek verdi. Scharping, Türkiye’nin tavrının AB perspektifine uymadığını ifade ederek Ankara - Brüksel hattında ciddi sorunlar yaşanabileceği imasında bulundu. 
     Birlik, AGSK konusunda tek pürüz’ olarak görülen Türkiye’nin de katılacağı 15 Mayıs’ta Brüksel’de bakanlar düzeyinde gerçekleştirilecek olan toplantıda açılım sağlanabileceğini düşünürken Ankara’nın, gerekli kazanımları elde etmeden, tavrında değişikliğe niyetli olmadığı ifade ediliyor. 
     
     


 DÜNYA 













</TEXT>
</DOC>
