<DOC>
<DOCNO> 42436 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun01.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada New York'a köpek ayakkabısı gönderdi 
</HEADLINE>
<TEXT>

     Kanada, New York'taki 110 katlı Dünya Ticaret Merkezi İkiz Gökdelenleri'nin dev enkazında polise yardımcı olmak için yüzlerce köpek ayakkabısı gönderdi. 
     New York Polisi, Kanada-ABD sınırının çok sıkı denetime alınması yüzünden gecikme olsa da, enkaz arama-kurtarma çalışmalarının en önemli elemanları olan köpeklerini Kanada'nın gönderdiği özel ayakkabılarla daha rahat kullanacak. Pati potinleri köpekleri enkaz kırıklarından koruyor. Koşu ayakkabısına benzeyen ve bilekleri de koruyan köpek pati potinleri, ilki bir buçuk, ikincisi yarım saatte yerle bir olan 110 katlı dev binaların yolcu uçaklarının kullanıldığı intihar saldırısından arta kalan dev enkazında çalışmayı hızlandıracak. İkiz Gökdelenler'in ilki Kuzey Bina 80. kat hizasından Boeing uçağıyla vuruldu. Kuzey Bina, çelik iskelet taşıyıcı elemanlarının erimesiyle 1 saat 50 dakikada çökmesine karşılık, ikinci Boeing uçağıyla vurulan ikinci gökdelen Güney Kule ya da Güney Bina, daha alt katlardan delindiğinden daha çabuk, 49 dakika sonra kumdan kale gibi göçtü. Gökdelenlerin ilki Kuzey Bina geçen salı sabahı yerel saatle 08 48'de TSİ 15 48 , Güney Bina 18 dakika sonra vuruldu. 
     






</TEXT>
</DOC>
