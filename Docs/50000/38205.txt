<DOC>
<DOCNO> 38205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yasam/yas07.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem gibi... Ne tavan kaldı, ne temel... 
</HEADLINE>
<TEXT>
Buhar kazanı bomba gibi patladı 2 ölü 
     TURGAY İPEK 

     Erzurum Sanayi Sitesi’ndeki bir atölyede buhar kazanının patlaması sonucu biri çocuk iki kişi öldü, dört kişi de yaralandı. Sanayi Sitesi Motorcular Sokak’ta Mehmet Çılgı’ya ait lastik kaplama atölyesindeki buhar kazanı, gaz sıkışması sonucu büyük gürültüyle dün saat 15.30 sıralarında patladı. Bomba etkisi yapan patlama sonucu dört işyeri tamamen çöktü, dokuz işyeriyle üç araç hasar gördü. Patlama sırasında kazan yanında bulunan çıraklardan 12 yaşındaki Ömer Erdemci parçalanarak öldü. 26 yaşındaki Yahya Çılgı da kaldırıldığı Aziziye Araştırma Hastanesi’nde kurtarılamadı. Enkaz yığınına dönen atölyeden işyeri sahibi Mehmet Çılgı, Yahya Bağlan, Mehmet Mersinli, Gürdal Dikbaş yaralı olarak çıkarıldı. Yaralılar Erzurum Numune ve Atatürk Üniversitesi Tıp Fakültesi Aziziye Araştırma Hastanesi’nde tedaviye alındı. 
     



 YAŞAM 

























</TEXT>
</DOC>
