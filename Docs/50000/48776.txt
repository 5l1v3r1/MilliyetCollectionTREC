<DOC>
<DOCNO> 48776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/soneko09.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş İtalya'ya gitti 
</HEADLINE>
<TEXT>

     Devlet Bakanı Kemal Derviş, İtalya'nın Sorrento kentinde yapılacak Avrupa Yatırım Bankası'nın AYB Akdeniz İşbirliği toplantısına katılmak üzere Roma'ya gitti. 
     Bakan Derviş'in iki gün sürecek toplantıların ilk oturumunun açılışında bir konuşma yapacağı ve konferans süresince de Fransa Maliye Bakanı Laurent Fabius, Belçika Maliye Bakanı Didier Reynders, AB Komisyonu'nun makroekonomi ve parasal konulardan sorumlu üyesi Pedro Solbes Mira ve AYB Başkanı Philippe Maystadt ile ikili görüşmeler yapacağı öğrenildi. 
     Bakan Derviş'in ayrıca, Mısır, Tunus, ve Fas Hazine Bakanları ile ikili görüşmeler yapması bekleniyor. 
     Devlet Bakanı Derviş, AYB toplantısının ardından Roma'da G-7 Grubu'nun başkanlığını yürüten İtalya'nın Hazine Bakanı Giulio Tremonte ile de görüşecek. 
     Devlet Bakanı Kemal Derviş ile birlikte eşi de Roma'ya gitti. 
     






</TEXT>
</DOC>
