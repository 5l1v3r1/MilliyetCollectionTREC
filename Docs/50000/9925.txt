<DOC>
<DOCNO> 9925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/siyaset/siy02.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Temizel’in istifasına üzüldü 
</HEADLINE>
<TEXT>
Keşke birlikte çalışabilseydik’ 
İlk açıklamasında Temizel’i öven Derviş istifayı duyunca çok üzüldü 
     MİLLİYET Ankara 

     Bankacılık Düzenleme ve Denetleme Kurulu Başkanı Zekeriya Temizel'in Devlet Bakanlığı'na atanan Derviş için Türkiye'deki ilk sürpriz oldu. 
     İstifadan haberi olmayan Derviş, kaldığı Hilton Oteli'nden ayrılırken gazetecilerin sorusu üzerine "dürüstlüğünü takdir ettiği Temizel ile çalışacağı için" duyduğu memnuniyeti dile getirdi. 
     Derviş, sorulara şu yanıtları verdi 
Özerk olan BDDK'nın size bağlanması için yasa değişikliği gerekli mi 
     Derviş Hayır hiç öyle bir şey sanmıyorum. Ekonomiyi bütün arkadaşlarla birlikte yöneteceğiz. Temizel'in de kişiliği, dürüstlüğü, çalışma şevkini çok takdir ettik. Hep kendisiyle tanışmak istiyordum. Birlikte çalışmayı öngörüyorum. Bir yasa değişikliği gerekmiyor. 
     
Sizi Fischer'in önerdiği söyleniyor... 
     Derviş Fischer benim yakın dostumdur. Ama Başbakan kararlarını kendisi verir. 
     
Dünya Bankası'ndan ayrıldınız mı 
     Derviş İstifa kararımı dün önceki gün bildirdim. Fakat istifa için birkaç gün daha gerekiyor. Yemin töreninden önce Dünya Bankası'ndan istifa etmiş olacağım. 
     
Eşiniz ne dedi 
     Derviş Herkes şaşırdı. Burada düzenimizi kuracağız. 
     
"İnşallah ileride"      Derviş istifayı öğrendikten sonra yöneltilen sorular üzerine, "Gerçekten üzüldüm. Temizel'e büyük saygım var. Şahsen tanımıyorum, ama dürüst, ülkesini seven, ciddi bir insan olarak tanınıyor. Keşke birlikte çalışabilseydik" dedi. 
     Temizel'e teklif götürmeyi düşünüp düşünmediği sorusu üzerine Derviş, "şu anda bir şey söyleyemem" dedi. Yapacağı çalışmanın bir takım işi olduğunu vurgulayan Derviş, "Bunu diğer arkadaşlarla görüşeceğim" diye konuştu. Temizel'le bir telefon görüşmesi yaptığını da belirten Derviş, "Saygımı, sevgimi belirttim, sağolsun o da sevgisini belirtti" dedi. 
     


 SİYASET 












</TEXT>
</DOC>
