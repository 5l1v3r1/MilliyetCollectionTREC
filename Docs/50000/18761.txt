<DOC>
<DOCNO> 18761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yasam/yas03.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın Boynuz sahte çıktı 
</HEADLINE>
<TEXT>

Haliç’teki dip tarama çalışmaları "Altında define yatıyor" efsanesini bitirdi Haliç’ten çıkan çamur oldu 
     ÖNAY YILMAZ İstanbul 

     BİR kent efsanesi daha sona erdi. Haliç’te geçtiğimiz günlerde tamamlanan dip tarama çalışmaları, "Haliç’in dibinde hazine var" inanışının boş olduğunu ortaya çıkardı. İstanbul Büyükşehir Belediyesi Çevre Koruma Dairesi Başkanı Prof. Mustafa Öztürk, Haliç’te 6 metre kadar dibe inildiğini ve hazine yerine tonlarca çamur çıktığını açıkladı. 
     
     Çamur seramik için iyi 
     "BU çamurun seramik için iyi olduğu söyleniyor" diyen Öztürk şöyle devam etti "Biz bu çamuru vermeye hazırız. Ancak altının gramına bile rastlamadık. Yine de Biz altın çıkarırız’ diyen varsa buyursun çıkarsın. 4.5 milyon metreküp çamur taradık. 200 bin metrekare çamur bastık taşocağına, onu da yeşil alana çeviriyoruz." 
     
     "Haliç marina olmalı" 
     HALİÇ’TE bu temizleme çalışmalarından sonra 23 tür balık görüldüğünü anlatan Öztürk, Haliç’e yeni bir yönetim tarzı gerektiğini de sözlerine ekleyerek, şöyle konuştu "Bir Haliç yönetimi olmalı. Marina şekline dönüştürülmeli ve burada bir başıbozukluk olmamalı. Biz burada temizlik yapıyoruz ama yönetimi bize ait değil." 
     



 YAŞAM 























</TEXT>
</DOC>
