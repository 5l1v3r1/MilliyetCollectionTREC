<DOC>
<DOCNO> 30437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yasam/ayas.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Recep’in sır ölümü 
</HEADLINE>
<TEXT>

Türk ailesinin küçük oğlu Recep 4 gündür kayıptı. Önceki gün babasına bir kadın telefon edip Oğlun öldürüldü’ dedi. Dün de, küçük Recep’in cesedi bulundu... 
     İSMAİL POLAT İstanbul 

     Son zamanlarda Türkiye çapında giderek sayıları artan kayıp’ çocuklardan biriydi küçük Recep Türk. 
     Henüz 6 yaşındaki küçük Recep, İstanbul’un Maltepe ilçesinde, bundan dört gün önce kaybolmuştu. Anne ve babasının günlerdir aradığı küçük Recep’ten dün haber geldi ama çok acı bir haberdi bu. Acı haberi ilk veren, Maltepe’nin Talatpaşa Mahallesi Gülsuyu Köprüsü yan yolunda, boş bir arazide küçük bir çocuk cesedi gören vatandaşlardı. 
     
     Amcası teşhis etti 
     Durumun polise haber verilmesi üzerine hemen E - 5 Karayolu kenarındaki olay yerine gelen ekipler de, günlerdir kayıp çocukları Recep’i arayan Türk ailesini aradı. 
     Cesedi teşhis etmek üzere ailenin büyüğü, küçük Recep’in amcası Eşref Türk geldi. Ve onu görür görmez tanıdı. Yeğeni, korkunç bir şekilde öldürülmüştü. Cesedi teşhis etmesiyle amca Eşref Türk, sinir krizi geçirdi. Çocuklarının ölüm haberiyle gözyaşlarına boğulan Hasan ve Fatma Türk de güçlükle sakinleştirilebildi. 
     
     Esrarengiz telefon 
     Başında darp izleri bulunan küçük çocuğun cinayete kurban gitmiş olabileceği ihtimalini değerlendiren polisler ise, Recep’in kendisine çarpan bir sürücü tarafından yol kenarına atılmış olması ihtimalini de göz ardı etmiyor. 
     Kesin sonucun otopsi sonucu anlaşılacağını açıklayan polislerin kafasını, sadece manavlık yapan baba Hasan Türk’ün şu açıklaması karıştırıyor "Dün telefon eden bir kadın, Çocuğunuz öldürüldü’ dedikten sonra telefonu kapattı. Bugüne kadar hiç kimseyle düşmanlığım olmadı. Kim yapmış olabilir, bilmiyorum.." 
     



 YAŞAM 

















</TEXT>
</DOC>
