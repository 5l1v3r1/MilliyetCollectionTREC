<DOC>
<DOCNO> 23604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/siyaset/siy01.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Zihnimi işgal etmem 
</HEADLINE>
<TEXT>

Ecevit yeni oluşumculara yanıt verdi 
     AYHAN AYDEMİR Erzurum 

     Başbakan Bülent Ecevit, "Köy kent projesi için Erzurum'un Çat ilçesine giderken uçakta gazetecilerin sorularını yanıtladı. Ecevit, son günlerde gündeme gelen "siyasette yeni arayışlar" için, "Zihnimi işgal etmem. Bunlarla ilgilenmiyorum" dedi. 
     "Derviş ayrı parti mi kuracak " sorusuna "Bilemem" yanıtını veren veren Başbakan, "DSP'ye girecek mi " sorusu üzerine ise şöyle konuştu Bilemiyorum, şu sıralarda öyle konulara girmek istemiyorum. Bunlarla işgal olursak yapmamız gerekenleri doğru dürüst yapamayız. Ben bunlarla zihnimi işgal etmem." 
     
"Derviş’e sorun"      Ecevit, Erzurum'a hareketinden önce Esenboğa Havalimanı'nda "MHP'yi milletvekili transferi yoluyla birinci parti, Devlet Bahçeli'yi de başbakan yapmak yolunda girişimler olduğu" iddialarına ilişkin soru üzerine de, "Bunlar spekülasyon, tabii buna bir şey diyemem" dedi. Bu arada bugün hükümette çifte kutlama var. Başbakan Ecevit bugün 77 yaşına girerken, hükümet de 2’nci yılını geride bırakacak. 
     
Doğa bile Fener’i kutluyor’      Ecevitlerin Erzurum yolculuğunda da Fenerbahçe'nin şampiyonluğu konuşuldu. Başbakan Bülent Ecevit "Takım tutmuyorum. Çocukken takım tutardım. O zaman hangi takımı tuttuğumu bile unuttum" derken, eşi Rahşan Ecevit ise, "Burada kırlar çiçek açmış. Her yer sarı lacivert. Doğa şampiyonluğu kutluyor" dedi. 
     



 SİYASET 











</TEXT>
</DOC>
