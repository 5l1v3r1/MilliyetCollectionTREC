<DOC>
<DOCNO> 8749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sonspo18.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı gözüyle...Beşiktaş sahaya çıkarken kaybetti 
</HEADLINE>
<TEXT>

     Beşiktaş Kadıköy'de daha sahaya çıkarken maçı kaybetmişti. Kafalarda kaybedilen maçın sonucu sahada belgelendi. Hepsi bu... 
     Teknik Direktör Scala sahaya ileride sadece Ahmet Dursun'u bırakarak çıkarken beraberlikle yetineceğini gösterdi. 
     Ahmet Dursun ilk 45 dakikada rakibini rahatsız edecek tek bir atak bile geliştiremedi. Ancak aynı Ahmet Dursun hakemi rahatsız etmesini becerdi. 
     Uzatma dakikalarının sonunda, kendisine sarı kart gösteren hakemin yanına koşup alkışlaması, profesyonellik anlayışını değil düşünce potansiyelini göstermesi açısından ilginç bir örnek oluşturdu. 
     Beşiktaş orta sahada maç boyunca topa basacak bir adam aradı. Ancak o adamlar Mehmet ile Ayhan Sacala'nın yanında maçı seyretmekle yetindi. 
     Beşiktaş 10 kişi kaldıktan sonra iki forvetli oyuna döndü. Bu kez defansın gerisinde önemli açıklar verdi. Scala da bütün bunları stadı dolduran tarftarlarla birlikte seyretti. 
     Tribünde Beşiktaş ve Scala'yı seyreden başkan Serdar Bilgili'nin aklından neler geçtiğini kimse bilemez. Ancak Beşiktaş taraftarını bu maçta da üzmeye değil utandırmaya devam etti... 



</TEXT>
</DOC>
