<DOC>
<DOCNO> 20070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/ekonomi/eko09.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa imaj tazeliyor 
</HEADLINE>
<TEXT>
40 günde rekortmen 
Borsada 29 Mart’ta başlayan ve düne kadar süren soluksuz yükselişle 40 hisse senedi yüzde 100’ün üzerinde değer kazandı 
     ORHAN TEKEOĞLU 

     Geçen yıl yaşadığı tarihi düşüşten sonra dünyanın en çok kaybettiren borsalarından biri olan İstanbul Borsası, son 40 gündür imajını kurtarmaya çalışıyor. İMKB - 100 Endeksi, 18 Ocak 2000’den 29 Mart 2001’e kadar geçen 14 aylık süre içinde TL bazında yüzde 63.43 ve dolar bazında da yüzde 80.44 gibi büyük kayba uğradı. Borsanın 29 Mart’ta başladığı yükselişinden düne kadar geçen 40 günlük süre içinde 40 hisse senedi yüzde 100 ile yüzde 300 arasında kazanç sağladı. 
     
     Yüksek k r elde edenler 
     Borsa son 40 günde ortalama yüzde 75.26 prim yaparken, 100 hisse senedinin getirisi borsa ortalamasının oldukça üstünde oldu. Dünkü birinci seans itibariyle 40 hisse senedi yüzde 100 ile yüzde 289 arasında prim yaptı. Bu hisseler arasında Garanti Bankası, Hürriyet Gazetesi, Tofaş Fabrika, Doğan Holding, Alcatel Teletaş, Yapı Kredi Bankası, Koç Holding ve Ford Otosan gibi İMKB - 30 Endeksi içinde bulunan lokomotif hisseler yer aldı. 
     Son 40 günde en çok prim yapan hisselerin başında yüzde 288.89 ile Kristal Kola, yüzde 184.62 ile Akın Tekstil ve yüzde 171.13 ile Okan Tekstil geldi. 
     En çok prim yapan 10 hisse arasında Garanti Bankası hariç, diğer hisselerin piyasa derinliğinin çok az olduğu dikkat çekti. 
     
     Doğan Grubu’ndan beş şirket 
     Söz konusu süre içinde yüzde 100’ün üzerinde prim yapan 40 hisse arasında Doğan Grubu şirketlerinden Ray Sigorta yüzde 137.04, Hürriyet Gazetesi yüzde 127.91, Dışbank yüzde 122.08, Doğan Holding yüzde 119.23 ve Doğan Yayın Holding yüzde 110.87 kazanç sağladı. 
     
Yüzde 100'ün üstünde prim yapan hisseler Hisse adı 29 Mart 7 Mayıs Değişim Kristal Kola 3.150 12.250 288,89 Akın Tekstil 2.600 7.400 184,62 Okan Tekstil 710 1.925 171,13 Tac Yat.Ort 2.475 6.700 170,71 M.Zorlu Holding 620 1.675 170,16 Yapı Kredi Y.O. 990 2.575 160,10 M.Yılmaz. Y.O. 235 600 155,32 Parsan 2.075 5.200 150,60 Garanti Bankası 2.750 6.700 143,64 Metemteks 1.075 2.600 141,86 Altınyunus Çeşme 4.000 9.600 140,00 Ray Sigorta 1.350 3.200 137,04 Toprak Factoring 400 930 132,50 Global Y.O. 1.100 2.550 131,82 Aksa 7.200 16.500 129,17 Hürriyet Gaz. 2.150 4.900 127,91 Bayraklı Boya 321 730 127,11 Tofaş Oto. Fab. 5.000 11.250 125,00 Ayen Enerji 25.510 57.000 123,44 Dışbank 392 870 122,08 Tukaş 1.075 2.375 120,93 Doğan Holding 2.600 5.700 119,23 Çarşı 3.650 8.000 119,18 T. Tuborg 4.834 10.500 117,21 Alcatel Teletaş 31.500 68.000 115,87 Yapı Kredi Bnk. 2.550 5.500 115,69 Kardemir D 430 920 113,95 Kardemir B 430 910 111,63 Esem Spor 3.550 7.500 111,27 Doğan Yay. Hld. 2.300 4.850 110,87 Toprakbank 380 800 110,53 TSKB 524 1.100 110,07 Tofaş Oto.Tic. 7.400 15.500 109,46 Gübre Fabr. 5.500 11.500 109,09 Koç Holding 19.403 40.500 108,73 Aksu İplik 2.125 4.350 104,71 Kent Gıda 15.500 31.500 103,23 Alternatif Y.O. 580 1.175 102,59 Ford Otosan 19.750 40.000 102,53 Ege Profil 5.200 10.400 100,00      
     7 Mayıs değerleri birinci seans kapanışı itibariyledir. 
     
     



 EKONOMİ 






















</TEXT>
</DOC>
