<DOC>
<DOCNO> 11356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sonspo04.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Galatasaray'lı taraftarlar sahayı istila etti" 
</HEADLINE>
<TEXT>

     İtalyan basını, Paris Saint Germain-Galatasaray maçında çıkan olaylar sonrasında UEFA'nın Galatasaray Kulübü'ne ceza verebileceğini yazdı. 
     Tutto Sport gazetesi, maçla ilgili yaptığı yorumda, Galatasaraylı taraftarların sahayı ''istila ettiğini'' ve hakemi çekiştirdiklerini iddia etti. Gazete, Galatasaray Kulübü'nün Avrupa Şampiyonlar Ligi'nde gruptan çıkmayı garantilemişken, kendini ceza alma riskine attığını öne sürdü. Corriere dello Sport da bilaçosu ağır olan bir maçta Türk taraftarların çığrından çıktığı iddiasında bulundu. La Gazzetta dello Sport ise ''Galatasaray tatilde. PSG kazanıyor. Taraftarlar arasında kavga 56 yaralı, 17'si hastaneye kaldırıldı'' başlığını atarken, ''PSG'nin Şampiyonlar Ligi'ne hoşçakal demesi lekeli oldu'' yorumunu yaptı. 




</TEXT>
</DOC>
