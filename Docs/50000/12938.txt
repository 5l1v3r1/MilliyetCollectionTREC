<DOC>
<DOCNO> 12938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/guncel/gun06.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye çöl mü oluyor’ acaba 
</HEADLINE>
<TEXT>

ÇAPRAZ ATEŞ 
     ESRA KURT 

     Karadeniz Teknik Üniversitesi KTÜ Orman Fakültesi öğretim üyesi Prof.Dr. Cantürk Gümüş’ün, Türkiye’deki ağaç servetinde son yıllarda artış olmasına karşın, odun tüketiminin düştüğünü açıklaması ve bu nedenle Türkiye’de bir çölleşme tehlikesi bulunmadığını söylemesi tartışma yarattı. Türkiye çöl olacak’ gibi bir varsayımın geçerli olmadığını söyleyen Gümüş’e karşılık Türkiye Erozyonla Mücadele ve Ağaçlandırma Vakfı TEMA , ülkedeki orman alanlarının hızla tahribata uğradığını savundu ve ülkenin çölleşme tehlikesiyle karşı karşıya bulunduğunu bildirdi. 
     
     Prof. Cantürk Gümüş KTÜ Orman Fak. 
Türkiye çöl olmuyor      1963 - 1972 yıllarında yapılan envanter ile Türkiye’de 20.2 milyon hektar orman alanı, 927 milyon metreküp ağaç serveti olduğu belirlendi. Servetin her yıl, 27.7 milyon metreküp arttığı hesaplandı. Aynı dönemde, ülkede her yıl, yaklaşık 35 milyon metreküp odun tüketimi var. Ağaçlar, 27.7 milyon metreküp büyürken, artandan fazla tüketilmiş. Bu tüketim, ağaç servetinden karşılandı. 1980 - 90 yıllarında orman alanı 20.7 milyon hektar. 500 bin hektarlık artış var. Ağaç serveti, 1.2 milyar metreküpe çıkmış. Ağaç servetinde, her yıl 34 milyon metreküp artış olmuş. Nüfus artarken, odun tüketimi 29 milyon metreküpe geriledi. Göç olunca, tarım alanları, meralar ormanlaştı. Erozyon, giderek artan bir tehlike değil. Türkiye çöl olacak’ gibi bir varsayıma karşı bence Türkiye çöl olmuyor’ gibi bir slogan uygundur. 
     
     Erkan Kulabaş TEMA Gen. Md. Yrd. 
Pembe rüyalar bunlar      Gümüş’ün, dayanak noktası yanlış. Çünkü 1963 - 72 planları, yersel metodla, sonra yapılan planlar ise uydu fotoğraflarıyla yapıldı. Ormanların servetinde bir düzelme yok. Ormanlarımız genellikle yaşlı. 29 milyon metreküp odun tüketilse, şu anda ormanlarımızdan yapılan üretim 14 - 15 milyon metreküp civarındadır. Kavaklardan elde edilen 6 milyon metreküp civarında bir ürün ile 20 - 21 milyon üretim var. Tüketim 29 milyon metreküp ise geri kalanını ya ithal ediyoruz ya odun hammaddesi yerine ikame maddeler kullanmaya çalışıyoruz, ya da ormanlar kaçak kesiliyor. Ormanlarımız tahrip oluyor. Maalesef Türkiye çöl oluyor. Lakayt kalıp, umursamazlık içinde olmayalım. Pembe rüyalara kapılmayalım. 
     
     Prof. Dr. Sedat Ayanoğlu İ.Ü. Orman Fak. 
Neye göre ölçmüş      500 bin hektar artış, göç edenlerin, ormandan açılmış tarlalarıdır. Vatandaş köyüne dönüp buraları yeniden tarlaya dönüştürebilir. Orman Kanunu’nun 2. maddesiyle 1974’ten bu yana orman dışına 460 bin hektar alan çıkarılmış. Hani artış Köylünün tarlasının tesadüfen ormana dönüşmesi nedeniyle tezi kabul edilse dahi, artış devlet ormanlarından yer çıkarılmasıyla, bertaraf ediliyor. Orman alanımızın 10’da 1’i doğru dürüst orman, gerisi bozuk orman. Orman üzerindeki baskılar azalmakla beraber, sona ermiş değil. Tezini neye dayandırdı. Hangi ölçmeye göre yapmış Kaynaklarının doğruluğu kuşkulu. 
     


 GÜNCEL 





















</TEXT>
</DOC>
