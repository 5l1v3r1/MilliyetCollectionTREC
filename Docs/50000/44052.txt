<DOC>
<DOCNO> 44052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/spor/bana.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     HASAN ŞAŞ GALATASARAY 
     Zeki, akıllı ve çabuk. Tanrı vergisi yetenekleri, enerjisi ile birleşince her an sonucu değiştirebilecek sinyaller veriyor. Galatasaray’ın adeta şeytanı. Fenerbahçe karşısında müthiş bir oyun ortaya koydu, galibiyetin baş mimarlarından oldu. 
     
     RONALDO BEŞİKTAŞ 
     Rakibin tüm önlemlerinden kurnazlığı ile sıyrılıp topla buluşuyor. İki ayağını sağlam basıyor, iyi kullanıyor. Yumuşak, kıvrak ve çabuk stiliyle Ankaragücü savunmasını perişan etti. Attığı nefis golün dışında direkten dönen şutu şanssızlığıydı. 
     
     ENDER BURSASPOR 
     Samsunspor önünde takımının başarılı çıkışını sürdüren, bu hafta da rakip fileleri pas geçmeyen isimdi. Heyecanlı, hırslı kişiliği, yaratıcı ve üretken futbolu ile dikkat çekti. Çok gol kaçırdı, ama sorumluluk sahibi oyun anlayışı kusurlarını bağışlattı. 
     
     LAZAROV KOCAELİSPOR 
     Hem orta alan, hem de ileri uç özellikleriyle yaratıcı - bitirici adam rolleri oynuyor, izleyenleri büyülüyor. Göztepe karşısında sahanın parlayan yıldızıydı. Müthiş enerjisi, bir sonraki hamleyi hesaplayan oyun görüşü ile seyretmesi zevk veren bir futbolcu. 
     
     HAFTANIN KARMASI 

</TEXT>
</DOC>
