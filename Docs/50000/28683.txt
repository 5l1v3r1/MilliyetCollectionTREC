<DOC>
<DOCNO> 28683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yazar/gunes.html </URL>
<DATE> 2001/06/25/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Yanlış yorumlar halkı yanıltıyor 
</HEADLINE>
<TEXT>

     Tümüyle yanlış bir yorumu, üstelik devletin TV kanalında seyrediyordum. Bu ekonomi yazarı diyordu ki "bankalar ayıp etti, takasla Hazine’yi aldattılar. Kur ve faiz düşecek’ dediler, fakat spekülasyon yaptılar"... Yazar bilmeden konuşuyor, toplumu da yanıltıyordu. Dövizi yükselten takastan yararlanan bankalar değildi. Umarız Hazine bürokratları da bu görüşü paylaşmıyordur. 
     Aynı gün Ankara’nın belki en önemli bürokratı dövizdeki talebi takastaki ayrıntılara bağlıyordu. Neydi bu ayrıntılar Döviz açığını takasta kapatamayan bankalar en yüksek yerden mi buna niyetleniyordu Anlaşılan, mevcut Merkez Bankası yönetimi selefleri gibi takasa karşıydı. Acaba bu kurum yüksek reel faize bağımlı mı oldu Anlaşılan döviz ve enflasyonun reel faizle tutulacağını düşünüyorlar. Ancak bunun ceremesini Hazine, yani vatandaş, çekiyor. İşte geldiğimiz durum Faizle dört yılda dolar bazında ikiye katlanmış iç borç Aslında Serdengeçti çok iyi bir teknisyen. Ve biliyor ki, dövizi yükselten asıl etmen ekonomik değil, siyasi. Zaten ekliyor Fazilet Partisi’nin kapatılması kaygıları da piyasalarda tedirginlik yarattı. 
     Ertesi gün şöhretli bir köşe yazarı dövizdeki tırmanmayı Devlet Bakanı Derviş’in TÜSİAD’daki konuşmasına bağlıyordu. Derviş TÜSİAD’da ferahlatıcı bir konuşma yapmış, ancak, göreve ilk geldiğinde konsolidasyonu moratoryum sözcüğü geçmedi bile düşündüklerini ifade etmişti. Doğrusu, bunu açıklamaya gerek yoktu. Ancak alakasızlık dövizdeki tırmanışın ondan iki gün önce başlamasıydı. 
     Bir başka yazar, "daha çok takas yapılır", diye yazıyordu. Amaç neydi Daha önce krizi IMF’ye, bu kez de ekonomi yönetimine mal etmek mi Sanmıyoruz. Eğer amaç döviz kurunun belirlenmesi ise bu makul görülemez. Çünkü kontrollü kurun getireceği sıcak parayla iç borcun finanse edilmesi eski hataya dönüş olur ve faizler çok dalgalı hale gelir. 
     Bir başka yazar, sendikasyon kredilerinin ödeme takvimine dikkat çekiyordu. Oysa ödeme durumunda olan bankalar çoktan bu meblağları yurtdışındaki muhabir bankalara yatırmışlardı. Kaldı ki, MB’nin sattığı döviz 4 günde yaklaşık 850 milyon dolar , sendikasyonların 500 milyon dolar çok ötesinde bir rakamı oluşturuyordu. 
     Sevgili okurlarım, Anayasa Mahkemesi ülkemizin üçüncü büyük, ana muhalefet konumunda olan bir partisini kapatmayı görüşürken sizce piyasalar sakin sakin yoluna devam edebilir miydi Tabii ki borsa düşecek, tabii ki dövize talep olacaktı. Ancak işin üzücü yanı bu kadar yanlış yorumun hep birden ortalığa dökülmesi oldu. 
     
İç borcun çevrilme stratejisi      Piyasalarda iç borcun bir noktadan sonra çevrilemeyeceği kaygıları var. Önceki hafta biz de bu duruma işaret etmiştik. Kamu maliyesi ağır hasta. Üstelik iki kez de enfarktüs geçirdi. Ancak hasta olmak demek mutlaka yaşamın sona ermesi demek değildir. Tedaviye uyarsanız iyileşebilirsiniz. 
     
     Enfarktüs geçirmişe kaburga kızartma 
     Bu arada enfarktüs geçirmiş hastaya "bol bol kaburga yedirin" gibisinden tavsiyeler gelmekte. Aman dikkat Bu hastanın da hoşuna gidebilir. Mesela iç borcun daha rahat dönmesi için dövizin kontrol edilmesini veya faizlerin artmasını isteyenler çıkabilir. Bilin ki bu aynen hastaya kızartma kaburga tavsiyesidir. Çünkü zaten sorun yüksek faizlerle iç borcun hızla artması, büyümenin de yetersiz boyutta kalmasıdır. 
     Aşağıdaki grafikte önümüzdeki aylardaki Hazine’nin toplam borç ödemesi iç borç itfaları ve dış borç servisi koyu renk çubuklarla gösterilmektedir. Açık renk çubuklar ise Hazine’nin barutunu yani, IMF’den aldığı borç ve bütçedeki tasarruflar. Aradaki fark yeniden borçlanılarak çevirecek. 
     Görüldüğü gibi, barutun az olduğu aylar ağustos ve eylül. Aslında eylül ayında borç ödemesi de az. Bu nedenle sorun ağustosta. Ancak ağustosa kadar işlerin normal bir seyre geçmesi, morallerin düzelmesi ve halkın da bonolara yeniden rağbet etmesi gerekiyor. Eder mi Yoksa döviz mi alır Uzun vadede işlerin düzeleceği güveni gelirse bono alır. Yani temel gereklilik güven. Döviz ise aksi durum. Gerçi yaz aylarında ülkeye döviz yağacağı bekleniyor. Yani kur yavaşlayacak. 
     
Trilyon TL İÇ BORÇ İTFASI DIŞ BORÇ SERViSi TOPLAM KAMU BORÇ SERVİSİ TAHMİNİ BARUT Haziran 8.066 2.389 10.455 5.925 Temmuz 5.268 729 5.997 3.678 Ağustos 8.400 638 9.038 4.053 Eylül 5.134 881 6.015 750 Ekim 6.213 963 7.176 4.480 Kasım 3.276 3.461 6.737 1.450 Aralık 3.819 2.217 6.036 3.817      
     Şu anda sisteme ve politikalara güvenmeyen toplam 7.7 katrilyonluk para gecelik piyasalarda. Mayıs sonunda bu rakam 7.4 katrilyon TL’ydi. Tahminlerimize göre temmuz sonunda Hazine’nin piyasalara bıraktığı 2 katrilyon daha buna eklenecek. Ağustos ayında Hazine’nin 8.4 katrilyonluk iç borç itfası, 600 trilyonluk dış borç servisi ve 4 katrilyonluk da barutu var. Geriye 5 katrilyon kalıyor. Gecelikte artarak biriken paranın yarısı buraya gelirse ağustosta da borçlanma sorunu aşılabilecektir. 
     2000 yılını anımsayalım. O tarihlerde kura güvenerek borçlanma sürebiliyordu. Üstelik borç daha azdı. Ama o zamanlarda Hazine’nin IMF barutu yoktu. Piyasalar da bu kadar likit değildi ve kamu bankaları yüksek dozda para talebindeydiler. O dönemin atlatıldığı düşünülürse bugün aşırı karamsar olmaya gerek yok. 
     
     Daha iyimser senaryo da var 
     Tabii birde daha iyimser senaryo var. Bankalar yurtdışından aldıkları kredileri yenilerken artırabilirler. Bu aşırı iyimser bulunabilir. Bunun bir başka versiyonu da Hazine’nin, bu yaz sonundan önce, yurtdışından ek bir borçlanmaya gitmesi. Bu pişiriliyor bile olabilir. Durum düzelmeye başladığında düşük maliyetli bir miktar borçlanma bu yılı kökten çözer atar. 
     Özetle durum bıçak sırtında. Ama iş olanaksız değil. En iyimser senaryo oluşmayabilir. Ama en karamsar senaryo için siyasal cinnet gerekiyor. 
     
Hayalle rüyanın farkı      1979 yılıydı. Şimdi rahmetli olan bir politikacı bir kongrede hayalle rüyanın farkını anlatıyordu. "Rüya uyurken görülür. Ama uyandığınızda bunun gerçek olmadığının farkına varırsınız" diyordu. Bu nedenle mahzuru yoktu. Kendinizi aldatmazdınız. "Oysa hayal çok mahzurludur" diyordu... "Gerçek sanırsınız " 
     Eski siyasetçilerden Erbakan da hayalperesttir. Başbakanlığında da devlet arazilerini satarak bütçe açıklarını kapatmak istemişti. Şimdi bu hükümet de aynı hayale kapılmış. Hazine arazilerini satarak bütün iç ve dış borcu temizleyecekmiş. Hedef rakamın 180 milyar dolara ulaştığı söyleniyor. Bu yıl ise 6 milyar dolarla yetineceklermiş. 
     Oysa ekonomik durgunlukta yatırımların çoğu durur. Hükümet bu mevcut durumu bilerek programdaki özelleştirme hedefini düşürmüştü. Hazine arazilerinin kullananlara satılması işte bu nedenle çok zordur. Kaldı ki siyasal ve sosyal olarak daha zordur. Milli Emlak görecektir ki, bu krizde işini kaybeden gecekondulu vatandaş evinin arsasına sahip olmak için para ödemek istemeyecektir. 
     Böylesi bir dönemde milli gelirinin yüzde 3’ü kadar bir gayrimenkulü kim alır Yani vatandaşlarımız toplam tasarruflarının yüzde 10’unu bu yıl buraya yatırırlar mı 
     Bu politikacı rahmet istedi. Biz devam edelim Rüyayı kendi iradenizle göremezsiniz. Hayal ise kendi iradenizdedir. Bazıları, "bırakın insanlar özgürce hayal etsinler" diyebilirler... Gerçi Hazine arazilerinin satış hayalinin pek zararı yok, ama, Erbakan’ın hayalleri hem ülkeye, hem de partisine çok zarar vermedi mi .. 
     
     







Militan demokrasi 


İnönü de oynardı tenisini 


ABD'nin iran çaresizliği 


Yanlış yorumlar halkı yanıltıyor 


İstanbul 5. Vergi Mahkemesi 


Kim takar Aşık Paşa'yı 


Boşluk 


İş işten geçti 


Yeni "milli irade" Borsa 


Global resesyon tehdidi... 


Bankaları kapatan Akışık değil hükümet 


</TEXT>
</DOC>
