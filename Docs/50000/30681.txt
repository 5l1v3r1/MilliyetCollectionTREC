<DOC>
<DOCNO> 30681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/soneko10.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyanın en büyük şirketleri listesine 4 Türk firma girdi... 
</HEADLINE>
<TEXT>

     Dünyanın en büyük şirketleri içinde, 4 Türk şirketinin yer aldığı bildirildi. 
     Amerikan finans çevrelerinin dergisi FORBES, dünya işletme devlerini açıkladı. 
     İlk 500 şirketlik gruba, Türkiye'den sadece Koç ve Sabancı grupları girebildiler. Çeşitli sanayi dallarında faaliyet gösterdikleri bildirilen holdinglerden Koç grubu 451. sırada yer alırken, Sabancı grubu 481. sıraya yerleşti. 
     FORBES'un 1000 firmalık listesinde yer alan öteki Türk kuruluşlarından Garanti Bankası, bankacılık sektöründe listeye girdi ve 611. sırada yer aldı. 
     Enerji sektöründe faaliyet gösteren Türkiye Petrol Rafinerileri A.Ş TÜPRAŞ ise ve 792. sırada bulunuyor. 
     Bu arada gelir toplamı açısından Türk firmaları, 28 ülke arasında 17. oldular. Türk firmalarının gelir toplamının 27 milyar 149 milyon dolar olduğu kaydedildi. 
     
     Citigroup 1 numara 
     Dünyanın en büyük 50 şirketi arasında ise Amerikan finans devi CITIGROUP yine 1 numara oldu. CITIGROUP bu konuma, ''dünyanın en güçlü ve rekabet açısından en üstün kuruluşu'' olduğu için layık görüldü. 
     FORBES'un listesinde ilk 10'a giren şirketler şöyle 
     
CITIGROUP ABD General Electric ABD Exxon Mobil ABD BP İngiltere HSBC bankasi İngiltere ING Group Hollanda JP Morgan Chase ABD Bank of America ABD Royal Dutch Shell Group Hollanda AT T telefon şirketi ABD      
     
     FORBES, ilk 500'e girebilmek için, firma ve grupların yıllık en az 5.2 milyar dolar gelire sahip olmaları gerektiğini kaydetti. 
     Bu listede ABD dışında Japonya'dan 163, İngiltere'den 67, Fransa'dan 45, Almanya'dan 40 ve Kanada'dan 24 firma yer alıyor. 
     ABD dışındaki şirketlerin oluşturduğu listenin ilk sırasında ise Almanya'dan Daimler-Chrysler firması bulunuyor. 






</TEXT>
</DOC>
