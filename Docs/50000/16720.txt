<DOC>
<DOCNO> 16720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yazar/tamer.html </URL>
<DATE> 2001/04/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kamuda tasarruf dediğin böyle olur 
</HEADLINE>
<TEXT>

Samsun'un Çarşamba ilçesindeki Ziraat Bankası şubesi, Tepe Mobilya tarafından 10 gün önce tepeden tırnağa dekore edildi. 
     Dün sabah Samsun Çarşamba'dan arayan adı bizde saklı bir okurun verdiği habere bakar mısınız 
     "Kamu bankalarının birleştirilmekte olduğu şu günlerde, Çarşamba şubesinin dekorasyonunun baştan sona yenilenmesi ne anlama geliyor Hala birilerini zengin etmeye mi çalışıyorlar Şubenin müşterisiyim ve mobilyalar daha pırıl pırıldı. Vah zavallı Kemal Derviş " 
     Kulaklarımıza inanamayıp şube yetkililerine sorduk "Genel Müdürlük kararıyla Tepe Mobilya'ya yaptırıldı. Sadece bizimki değil başka şubeler de var" dediler. 
     Eminim okurumuzun dediği gibi o mobilyalar daha pırıl pırıldı. Üstelik Ankara'da iktidarlara yakın Tepe'den başka da mobilyacı bulunamamış demek, taa Çarşamba'daki Ziraat Bankası şubesini yeniden dekore edebilecek 
     Şimdi ben çok merak ediyorum Derviş kamu bankalarının birleştirme operasyonunun ayrıntıları üzerinde çalışırken, acaba daha kaç Ziraat, Halk ve Emlak Bankası şubesi için yeni mobilyalar sipariş edildi 
     Derviş programa kamuda yüzde 9 tasarruf maddesini koyuyor. Ziraat, mobilyaları pırıl pırıl olan şubeleri yeniliyor Ulaştırma Bakanı Enis Öksüz, özel uçakla dolaşıp Mersin'e havaalanı yapmak için kolları sıvıyor. 
     Vah benim memleketim Kamuda tasarruf dediğin işte tam böyle olur 
     Bu arada Çarşambalı okuruma, memleketimdeki manzara - ı umumiyeyi çarpıcı bir örnekle gözler önüne serdiği için teşekkürlerimi sunarken, kamu bankalarının yenilenmekte olan diğer şubelerine ilişkin merakımı giderecek sevgili okurlarıma müteşekkir kalacağımı da hatırlatmak isterim. 
     
Dolardan TL'ye dönen dönene      Spor, özellikle de futbol, halkımızın gözbebeği. Spor kulüplerinin peşpeşe TL'ye dönmesi, "Türkiye'nin parası TL'dir" kampanyamızın yaygınlaşmasına katkıda bulunacak. 
     Biliyorsunuz Futbol Federasyonu da Dijiturk'le yapılan 600 küsür milyon dolarlık anlaşmayı 1 dolar eşittir 950 bin liradan sabitledi. Galatasaray, "ödemelerimizin çoğu dolarla" diyerek itiraz ettiyse de azınlıkta kaldı. Ödemeler, Fenerbahçe ve Beşiktaş'ın kabul ettiği 950 bin liralık yeni kurdan yapılacak. Ayrıca 
     Beşiktaş yönetimi, futbolcularla sezon başında dolar üzerinden yapılan sözleşmeleri, 1 dolar eşittir 850 bin liradan TL'ye çevirdi. Başkan Serdar Bilgili bu konuda futbolcuların hiçbir sorun çıkarmadığını söyledi. Star 
     Galatasaray, Fenerbahçe ve Beşiktaş kulüpleri, bundan böyle ortak hareket ederek transferlerde futbolcularıyla TL üzerinden sözleşme imzalayacaklarını duyurdular. Milliyet 
     
     Yeşilçam'ın Sultanı da 
     Ülkemizde futbol ve sporcular kadar popüler olabilmiş ve üstelik bu popülaritesini 30 yıldır sürdürmeyi başarabilmiş Yeşilçam'ın Sultanı da "Türk Lirası" dedi. Rüçhan Adlı'nın torunları, 5 yıllık süre için Türkan Şoray'dan 150 bin dolar kira talep edince Şoray, avukatları aracılığıyla mahkemeye şu dilekçeyi verdi "Borçlar Kanunu'na göre bu tür talepler ulusal para birimiyle yapılır. Bu birim de Türk lirasıdır." 14 Nisan - Milliyet 
     Bu arada İnternet servis sağlayıcısı Çelik - Net'ten telefon geldi. Genel Müdür Uğur Aksay, hem Türk Lirası'na sahip çıkmak, hem de müşteri yitirmemek için TL'ye döndüklerini bildiriyordu. Sınırsız bağlantı ücreti KDV dahil aylık 16.8 dolarken bundan böyle aylık 12 milyon lira. 
     
     Okurlardan sitem 
     Bu arada okurlarımızdan çuvaldızı kendimize batırmamızı isteyen mektuplar da almadık değil 
     İzmirli genç okurum Tolga Koşturan diyor ki 
     "Ege Üniversitesi işletme bölümü öğrencisiyim. Türkiye'nin parası TL'dir kampanyanıza ben de biriktirdiğim dolarları TL'ye çevirerek katıldım. Okul çıkışı sizin yazınızı okudum ve kampanyaya katılanları görünce sevindim, ama sayfayı çevirince olanlar oldu Gazetemizin 9. sayfasında 'Dolarla mevzuat ilanı alınır' reklamı beni şoke etti." 
     Aynı gün köşemizi telefon, faks ve e - posta bombardımanına tutan öfkeli ve sitemkar çok sayıda okurumuzdan Ahmet Görkey, "Kampanyanıza katılımın daha etkin olabilmesi için, çalıştığınız kurumu da tüm parasal işlemlerini TL üzerinden yapmaya çağırmayı düşünür müsünüz " diye soruyor. Bir diğeri Margaret Barhana, "Sizin köşenizin 2 sayfa ötesinde yayınlanan ve gazetenizde ABD dolarına bağlanan ilan tarifesinin sizin çabalarınızı etkisiz kıldığını düşünüyorum" diyor. 
     
     Toplum benimsemeli 
     Genç okurum benim yüzünden şoke olduğu için çok üzgünüm. Ahmet Bey'e yanıtım, "Bir kampanya teker teker kurumlara dönük olamaz. Buna çalıştığım kurum da dahildir. Toplum kampanyayı kabul ederse, kurumlar da birbiri ardına çoğunluğa katılırlar." Margaret Hanım'a yanıtım ise, "Görüşünüze katılmamakla birlikte saygı duyuyorum. Ben çabalarımı sürdürmekte kararlıyım." 
     Okurlarımızın sitemlerni Medya D yöneticilerine aktardığımda ise, onların da aslında TL'ye döndüklerini öğrenmiş oldum. Doları mart ayı için 700 bin, nisan için 775 bin, mayıs için de 850 bin liradan sabitlemişler. 
     
     





Özal ve Derviş 


Derviş sevabı 


Derviş'e davet 


Polisin güveni 


Futbol sadece futbol değildir 


İlk 100 gün 


Futbol ve politika 


Köy enstitüleri 


Dış destek cepte mi 


Hesaplaşma dönemi 


Yolsuzluk reçetesi 


Çin mönüsü 


Kamuda tasarruf dediğin böyle olur 


Ceza vermekten korkuyoruz 


Yabancıların "raporu" kötü ama "niyeti" iyi 


</TEXT>
</DOC>
