<DOC>
<DOCNO> 22753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/mujde.html </URL>
<DATE> 2001/05/23/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Çatlamış ar damarıma su serper misin 
</HEADLINE>
<TEXT>

     Biri Bizi Gözetliyor bitti. 
     Asıl onlar değil biz özgürüz artık. Her mikrofon uzatılışında televizyonda belgesel görmek istediğini söyleyen benim güzel halkımın belgesel anlayışı da ortaya çıktı çok şükür. 
     Aylardır ar damarımızı çatlatarak seyrettiğimiz evdekiler şimdi özgürler ama şu anda neler yapıyorlar haberiniz var mı 
     Yoksa ben gözetledim, yani benim haberim var. 
     
     Eray Evin her konuda fikir sahibi filozofu Eray, evden çıkar çıkmaz başka bir filozof olan Mustafa Topaloğlu Bey ile bir filozofi şirketi kurdu. 
     Özel firmalara ve bunalımdaki evde kalmış kızlara danışmanlık hizmetleri verecekler ve apoletli gömlek üretecekler. Dikkat ettim Mustafa Topaloğlu da apoletli gömlek giyiyor genellikle. 
     Melih Yakışıklılığı ile kızların kalbini fetheden Melih yarışma boyunca aldığı kilolarla kendine yeni bir pencere açtı. 180 kiloluk Ümit ustanın yerine televizyonlarda yemek programı sunacak. 
     Melike Ailesi "Aylardır nerdesin sürtük. Seni aramadığımız karakol ve hastane kalmadı" deyip eve almadı. Komşular araya girip güç bela ailesini sakinleştirdiler. Melike'nin anne ve babasının evinde televizyon olmadığı ise daha sonra anlaşıldı. 
     Hülya Evdeyken sık sık sıkıntı basarak soyunan Hülya şimdi de şarkıcılığa soyundu. Bursa’daki Köşkler Gazinosu’nda program yapmaya hazırlanıyor. "Kumkapı cinayetini işleyen Zeynep ve Levent Oran burada meşhur oldular, ben neden olmayayım " diyor. 
     Zeki Az konuştuğu için kimsenin elemediği Zeki, Türkİş’te işçi temsilcisi olarak işe başladı. Kemal Derviş’le yapılacak ücret artışı ile ilgili toplantılara bundan sonra suskunluğu ile nam salan Zeki’nin katılacağı açıklandı. 
     Sinan Evin komik oğlanı Sinan ise yaptığı danslardan sonra seyircilerin olmasa da ortopedistlerin dikkatini çekti. Sinan’da kemik olmadığını farkeden ortopedistler buna rağmen nasıl olup ta ayakta kalabildiğini araştırıyorlar. 
     Berra Ortalığı karıştıran ve evdekileri birbirine düşüren Berra ise dedikodu dergilerinde yazarlık yapacak. 
     Demircan Evde en kısa kalan ve bir haftada elenen Demircan ise h l yarışmadan elendiğinin farkında değil. Yolda yürürken etrafta kamera arıyor ve tuvalette kamera olduğu kuşkusu ile çişini pantolonunu çıkarmadan yapıyor. 
     Murat Evin evli barklı ve çoluk çocuk sahibi kişisi Murat ise elendikten sonra çoluk çocuk gizlice eve taşınmak ve yerleşmekle suçlanıyor. Kendisini ve ailesini evden çıkartmak için gelen polislere direnen ve çocuğunu siper eden Murat’ın evden nasıl atılacağı tartışılıyor. 
     Tarık İlk kaseti ile ünlü olan ve kaseti yok satan Tarık bir Best of’ hazırlamaya çalışıyor. 
     
Web-Cam      Yazar kasaların pazarladığı Uçan Casa bu kez düşmedi... 
     Genellikle gideceği yere yarım saat önce varamamasıyla bilinen Casa uçaklarından bir tanesi bu kez yere çakılmadı. 
     Yeni teknoloji ürünü olan ve yüksek gerilim hatlarının üzerinde ters olarak gidebilen Casa 124 tipi telli uçak basına tanıtıldı. Hey maşallah... 
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
