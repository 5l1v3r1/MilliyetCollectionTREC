<DOC>
<DOCNO> 44391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo07.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı aday kadrosu toplanıyor 
</HEADLINE>
<TEXT>

     Dünya Kupası Eleme Grubu maçında 6 Ekim Cumartesi günü Moldova ile karşılaşacak A Milli Futbol Takımı'nın aday kadrosu, yarın İstanbul'da toplanıyor. 
     A milliler, Polat Renaissance Otel'de saat 12.00'de biraraya gelirken, Milli Takımlar Teknik Direktörü Şenol Güneş de burada bir basın toplantısı düzenleyecek. 
     Galatasaray'ın Florya Metin Oktay Tesisleri'nde aynı gün akşam ilk çalışmasını yapacak milliler, bu tesislerde 2 Ekim Salı günü tek, 3 Ekim Çarşamba günü çift antrenman yapacak. 
     Milliler, 4 Ekim Perşembe günü sabah aynı tesislerde yapacakları idmanın ardından, öğleden sonra Kişinev'e uçacak ve akşam burada çalışacak. A Milli Takım, 5 Ekim Cuma günü de maçın yapılacağı Republican Stadı'nda yapacağı idmanla, hazırlıklarını tamamlayacak. 
     Türkiye, 6 Ekim Cumartesi günü 21.30'da yapılacak maçtan sonra sabaha karşı İstanbul'a dönecek. 
     
     Aday kadro 

     A Milli Takım'ın 24 kişilik aday kadrosunda şu sporcular yer alıyor 
     Arif Erdem, Hakan Ünsal, Ergün Penbe, Hasan Şaş, Sergen Yalçın, Ümit Karan, Emre Aşık Galatasaray , Ogün Temizkanoğlu, Rüştü Reçber, Abdullah Ercan, Ümit Özat Fenerbahçe , Tayfur Havutçu, Nihat Kahveci, İlhan Mansız Beşiktaş , Hakan Şükür, Okan Buruk, Emre Belözoğlu FC İnter , Ömer Çatkıç, Mehmet Polat Gaziantepspor , Alpay Özalan Aston Villa , Tugay Kerimoğlu Blackburn Rovers , Ümit Davala AC Milan , Fatih Akyel Real CD Mallorca , Yıldıray Baştürk TSV Bayer 04 Leverkusen 
     






</TEXT>
</DOC>
