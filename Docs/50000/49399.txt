<DOC>
<DOCNO> 49399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sondun17.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz yargıçların Bakanlığa önerisi "Genelevler açın" 
</HEADLINE>
<TEXT>

     Yasaların genelevler açılmasına ve kadının devletin izni ve denetimi altında fahişelik yapmasına olanak tanımadığı İngiltere'de, yargıçlar bu hatalı uygulama yüzünden adli sistemin tıkandığını belirterek, İçişleri Bakanlığı'ndan genelevler açılmasını ve fahişeliğin kurala bağlanmasını istediler. Yargıçlar Birliği'nin bugün Londra'da yapacağı yıllık olağan konferansında da bu önerilerini Adalet Bakanı Lord Irvine'e ileteceği ve kendisinden bu konuda yardım isteyeceği belirtiliyor. Fahişeliği meslek haline getiren kadının, yakalandığında ödediği küçük para cezasını sadece ''vergiye bağlanmayan mesleğinin küçük bir vergi gideri'' olarak gördüğünü belirten yargıçlar, mahkemelerin büyük zaman ve para kaybına uğradıklarına dikkat çekerek, pek çok ülkede olduğu gibi genelevlerin kurulması ve fahişelik yapmak isteyen kadınların burada devletin koyduğu kurallar altında çalışmasını istediler. 
     İngiltere'de yapılan bir komuoyu araştırması, halkın da kadının para karşılığı cinsel ilişkide bulunmasında bir sakınca görmediğini ortaya koydu. Halkın yüzde 48'i bunun bir meslek olarak algılanmasının normal olduğunu düşünüyor. 
     






</TEXT>
</DOC>
