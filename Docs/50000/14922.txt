<DOC>
<DOCNO> 14922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yasam/yas15.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
KANSER TAM 12’DEN VURULACAK 
</HEADLINE>
<TEXT>

     1- Kötü hücreye nokta atışı 
     Kanser ilaçlarının yarattığı olumsuz yan etkilere karşı sadece kanserli hücreleri vurmaya yönelik yeni bir ilaç geliştirilmesi yolunda önemli bir adım atıldı. Hastanın vücut direncinin kırılmasını önleyen Moleküler Hedefleme Terapisi’ adı verilen ilaçlardan Glivec’, yapılan deneylerde ciddi başarı sağladı. ABD’nin Oregon eyaleti Sağlık Bilimleri Üniversitesi araştırmacılarından Dr. Brian Druker tarafından geliştirilen Glivec’, çok ender görülen bir kan kanseri türünün tedavisinde kullanıldı. İlaç, kanserli hücreleri tespit edip, sadece bunları yok etti sağlıklı hücrelere ise hiç zarar vermedi. 
     
     2- Al bir hap, rahat uyu 
     Bir başka sevindirici haber de kansere karşı vücut direncini artıran yeni bir hapın geliştirilmesiyle ilgili. ABD’nin Johns Hopkins Üniversitesi’nin Çin’de yaptığı araştırmalarda geliştirilen Oltipraz’ adlı verilen hap, vücudun doğal savunma mekanizmalarını harekete geçirerek tümör oluşumunu engelliyor. Henüz deneme aşamasında olan ve haftada bir kez alınan ilaç, GST denilen bir enzim üretiyor. GST ise kanserojen maddelerin genleri tahribata uğratarak kanser yapmasını önlüyor. Kanser önleyici GST maddesinin brokoli ve Brüksel lahanasında bol miktarda bulunduğu biliniyor. 
     


 YAŞAM 























</TEXT>
</DOC>
