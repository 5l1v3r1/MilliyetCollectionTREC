<DOC>
<DOCNO> 7264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sontur21.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkan Şoray "Evimi kendi alın terimle yaptırdım" 
</HEADLINE>
<TEXT>

     Ünlü sinema sanatçısı Türkan Şoray, Bebek'te ''kendi alın teri ile'' yaptırdığı evin yarısını, duygusal nedenlerle uzun yıllar birlikte yaşadığı Rüçhan Adlığ'a devrettiğini belirterek, ''Evin satılması beni çok üzer, çünkü manevi bağlarım var'' dedi. 
     Şoray, avukatı Vassaf Arım ile birlikte Levent'te N1 Program Yapım Danışmanlık ve Organizasyon Şirketi'nde düzenlediği basın toplantısında, Bebek'te oturduğu evle ilgili olarak Rüçhan Adlığ'ın mirasçılarının açtığı davaya ilişkin gelişmeleri değerlendirdi. 
     Herkes gibi yıllarca bir evi olmasını hayal ettiğini, bunun için ağır bir işçi gibi çalıştığını anlatan Şoray, Bebek'teki evin önce arsasını aldığını ve 20 yıl boyunca yaptırmak için para ödediğini belirtti. 
     Şoray, şunları söyledi 
     ''Tamamen kendi alın terimle yaptırdığım evin yarısını duygusal nedenlerle Rüçhan Bey'e devrettim. Bu arada Cihan Bey ile evlenme durumumuz çıktı. Doğal olarak Rüçhan Bey buna karşı çıktı. Tamamen kopmamamız, aramızda bir bağ kalması adına evin yarısının kendisi adına yapılması için ısrar etti. Ben de tamamen duygusal nedenlerle ve hiçbir bedel almadan kabul ettim. Cihan Ünal'dan boşanınca, evin kaba inşaatından sonraki kısmını yaptıran Rüçhan Bey, tamamen komşu gibi oturmamızı teklif etti, ben de kabul ettim.'' 




</TEXT>
</DOC>
