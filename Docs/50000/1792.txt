<DOC>
<DOCNO> 1792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/siyaset/siy05.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İKİ KOMUTANDAN AVRUPA'YA SERT ÇIKIŞ 
</HEADLINE>
<TEXT>

Orgeneral Nahit Şenoğul      AB’de Türkiye’yi isteyen ülke yok 
UTKU ÇAKIRÖZER, SERHAT OĞUZ İstanbul 
     Harp Akademileri Komutanı Orgeneral Nahit Şenoğul, AB içinde Türkiye'nin üyeliğini destekleyen tek bir ülke bile olmadığını belirterek, "Türkiye yeni politikalar ve stratejiler belirlemek durumundadır" dedi. Ermeni soykırımı iddialarını meşrulaştırmaya yönelik tasarıların Avrupa'daki ülke parlamentolarında kabul edilmesinin "Türkiye'deki AB yandaşlarını hayal kırıklığına uğratacağını, AB karşıtlarını da haklı kılacağını" söyledi. Şenoğul, "Bazıları, her zaman Türkiye karşıtı bazıları da, Türkiye'yi AB'ye almak yerine yakın işbirliğini içeren bir statüde kalmasını istiyor. Geriye kalanlar da kerhen destekliyor." dedi. 
     
Tuğgeneral Halil Şimşek      Kürtçe eğitim bölücülüktür 
     Silahlı Kuvvetler Akademisi Komutanı Tuğgeneral Halil Şimşek, AB Katılım Ortaklığı Belgesi'nde KOB bireysel hak ve özgürlükler kapsamında bu devletin kurucusu ve asli unsuru olan Kürt orjinli vatandaşlar için "kültürel haklar, anadilde yayım ve eğitim hakları" adı altında Türkiye'nin bölünmek istendiğini söyledi. 
     Şimşek, Avrupa'nın Ermeni kozuyla Kafkaslara, Ege sorunuyla Balkanlara, Kıbrıs ve Güneydoğu sorunlarıyla da Ortadoğu'daki politikalara müdahil olmanın hukuki alt yapısını hazırladığını kaydetti. Tuğgeneral Şimşek, 1950'den itibaren, her 10 senede bir Atatürk Devrimleri'nden birisine yönelik olarak iç ve dış destekli tehditler bulunduğunu belirtti. 
     


 SİYASET 
















</TEXT>
</DOC>
