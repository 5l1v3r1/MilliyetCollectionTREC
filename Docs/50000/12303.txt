<DOC>
<DOCNO> 12303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/magazin/amag.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Pisti boşaltın O geldi 
</HEADLINE>
<TEXT>

Olimpik Spor Kompleksi’nden önce eğlence mekanlarında sahneye çıkan ünlü aktör, dans pistinde harikalar yarattı... Bacaklarını biraz savurdu ama.. 
     YAŞAR ÇAKMAK - PERVİN METİN 

     BAĞCILAR Olimpik Spor Kompleksi’nin açılışına katılmak üzere Türkiye’ye gelen dünyaca ünlü film yıldızı ve kick - box şampiyonu Jean Claude Van Damme, önceki gece İstanbul’un eğlence merkezlerini dolaştı. Aynalı Meyhane’de kebap ve mezelerin tadına bakan Van Damme, sonra da Etiler Şamdan’da doyasıya dans etti. Çapkınlığıyla da tanınan aktöre Şamdan’da iki Türk kızı eşlik etti. 
     
     Olimpiyat burada yapılsın 
     İSTANBUL Princess Otel’de basın toplantısı düzenleyen Van Damme, bugüne kadar 5 evlilik yaptığını, mutsuz günlerinin geride kaldığını belirterek, "Kendimi, yolumu bulmuş ve Tanrı’ya daha yakın hissediyorum" diye konuştu. Aktör, "Çinliler kızacak ama 2008 Olimpiyatları’nın İstanbul’da yapılmasını istiyorum. Olimpiyatların burada yapılması için ben hazırım" dedi. 
     
     İstanbul’da film 
     TÜRKİYE’DE bir film çekmek istediğini de söyleyen Van Damme şöyle konuştu "İstanbul muhteşem bir yer, film çekmek isterim. Burada film çekeceksek, buranın tarihi yansıtacak bir film olmalı" Dövüş ustasının, Türkiye Karate Şampiyonu Haldun Alagaş’la yaptığı gösteri maçı ise nefesleri kesti. Van Damme’ın West Coast Acition Team’le gerçekleştirdiği Kung - Fu gösterisi de büyük alkış aldı. 
     
     Van Damme ELİF’i filminde oynatacak mış 
     Jean Claude Van Damme’ın Şamdan’daki dans partneri Elif Yıldız adlı bir Türk kızıydı. Bütün gece Yıldız ile dans ve sohbet eden aktör, menajerine talimat vererek, "Elif’i çevireceğim ilk filmde oynatmak istiyorum" dedi. 
     


 MAGAZİN 














</TEXT>
</DOC>
