<DOC>
<DOCNO> 26917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/dunya/dun02.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Kıbrıs atağı 
</HEADLINE>
<TEXT>

     DIŞ HABERLER SERVİSİ 

     ABD’nin, Atina ve Ankara’ya, Nikiforos ve Toros tatbikatları konusunda, güven yaratıcı önlemler önerdiği ve Yunanistan’dan Nikiforos tatbikatı sırasında Baf Asker Hava Üssü’ne F - 16 savaş uçağı indirmemesini istediği bildirildi. 
     Rum Simerini gazetesinin, Yunanistan Dışişleri Bakanlığı’nın bir ’gizli belgesine’’ dayanarak verdiği habere göre, Amerikalılar, 7 maddeden oluşan önlemleri, KKTC Cumhurbaşkanı Denktaş’ın görüşmelere dönmesini olumlu yönde etkileyeceği gerekçesiyle önerdi. 
     
     Taraflarla görüşme 
     Belgede, ABD’nin aynı konuyu Türk hükümetiyle de görüştüğü ve Yunanistan ile Türkiye’nin, bölgeye füzelerle donatılmış uçak göndermemeleri konusunda anlaşmalarını istediği belirtildi. Belgede şu görüşler yer alıyor 
     Ankara ve Atina, Kıbrıs hava sahasında askeri uçaklarla ilgili güven yaratıcı önlemler konusunda taahhüdde bulunsun. 
     Türkiye ve Yunanistan, füzelerle donanmış askeri uçak göndermeyecekleri konusunda anlaşsın. 
     Bölgede uçan her askeri uçak tanıtıcı IFF’yi açık tutsun. 
     Türk ve Yunan hükümetleri bu önerilere çok soğuk değil, görüşmeler sürüyor. 
     



 DÜNYA 













</TEXT>
</DOC>
