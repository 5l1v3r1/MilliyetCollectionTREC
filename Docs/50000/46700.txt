<DOC>
<DOCNO> 46700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo12.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı basketbolcular lige iyi başladı... 
</HEADLINE>
<TEXT>

     Erkekler Basketbol Birinci Ligi'nde 2001-2002 sezonunun ilk maçında Beşiktaş, OYAK Renault'u 72-61 yenerek sezona galibiyetle başladı. 
     Kadrosunda bu sezon yabancı oyuncuya yer vermeyen ve genç oyuncularla mücadele eden Beşiktaş, karşılaşmaya taraftarlarının da desteğiyle iyi başladı. Siyah-beyazlılar, Faruk, Umut Tınay ve Nedim'in üst üste basketleriyle 5. dakikayı 14-8 önde geçti. OYAK Renault, yabancı oyuncularının basketleriyle aradaki farkı kapatmaya çalıştıysa da Beşiktaş, Nedim ve Tufan'ın sayılarıyla oyuna ağırlığını koydu ve ilk periyodu 23-10 önde kapadı. 
     2. periyodun başlarında her iki takım da çok top kaybı yapınca, 
     ilk 3 dakikada Beşiktaş, Tufan, OYAK Renault ise Rasim ile yalnızca 1'er basket bulabildiler. 19. dakikada farkı 10 sayıya dek çıkaran Beşiktaş, devreyi de 40-32 önde kapadı. İkinci yarıya da iyi başlayan siyah-beyazlılar, Faruk ve maçın yıldızı Umut Tınay'ın basketleriyle 25. dakikada farkı 13 sayıya kadar 54-41 çıkardı ve 3. periyodu 63- önde kapadı. Son periyodun ilk 6 dakikasında 2 takım da yalnızca 2'şer sayı bulabildi. Beşiktaş, İnanç, Fatih ve Umut Tınay'ın basketleriyle, baştan sona üstün götürdüğü maçı 72-61 kazanarak, sezona galibiyetle başladı. 
     
Salon BJK Süleyman Seba Hakemler Mehmet Keseratar xx, Emin Moğulkoç xx 
Beşiktaş Umut Tınay xxxx 24, Faruk xxx 14, Nedim xxx 12, İnanç xxx 9, Fatih xx, Tufan xxx 8, İsmail xxx 5, Volkan Çetintahra xx, Umut Görür xx OYAK 
Renault Blackwell xxx 17, Gökhan x, Güray xx 11, Males xx 4, Thampson xx 12, Murat x 6, Rasim x 3, Bora x, Barış Özcan x 8 1. 
     
Periyot 23-10 Devre 40-32 Beşiktaş lehine 3. Periyot 63- 
     






</TEXT>
</DOC>
