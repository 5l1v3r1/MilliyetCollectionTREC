<DOC>
<DOCNO> 28709 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun20.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsika'da 1 mahkum cezaevinden helikopterle kaçtı... 
</HEADLINE>
<TEXT>

     Korsika'daki bir cezaevinden 3 mahkumun sahte bir faks mesajıyla serbest bırakılmasının ardından, bugün de bir mahkum helikopterle kaçtı. 
     Cezaevi yetkilileri, maskeli iki kişinin, bir mahkumu hastaneye götüren acil hizmet helikopterini kaçırarak, pilotu Borgo'daki cezaevine gitmeye zorladığını, helikopter cezaevinin üstüne geldiğinde de ip merdiven sarkıtarak uyuşturucu kaçakçılığından cezaevinde bulunan mahkumu kaçırdıklarını belirtti. Pilotu daha sonra yakınlardaki bir sahile inmeye zorlayan kişilerin, çalıntı bir otomobil ve motosikletle kendilerini bekleyen kişilerle buluşarak kaçtıkları kaydedildi. Borgo cezaevinde ay başında gardiyanların, ''serbest bırakılmaları talimatı'' bulunan sahte faks mesajı üzerine 3 mahkumu ön kapıdan uğurlamaları Fransa'da mizah konusu olmuştu. 







</TEXT>
</DOC>
