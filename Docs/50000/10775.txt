<DOC>
<DOCNO> 10775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sontur09.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Asteğmen'in sır intiharı 
</HEADLINE>
<TEXT>

     Bostancı'da, bayram iznine gelen topçu asteğmen Mete Örnek 25 , beşinci kattaki evinin balkonundan atlayarak intihar etti. 
     Yalıyolu Sokak Durmuşoğlu Apartmanı 17 numarada ailesiyle birlikte oturan topçu asteğmen Örnek, görev yaptığı Konya'dan bayram izni nedeniyle İstanbul'a geldi. İznini ailesiyle birlikte geçiren Örnek, dün saat 09.00'da beşinci katta bulunan evinin balkonundan atladı. Evde annesi Gürsel Örnek'in bulunduğu sırada intihar eden Örnek, olay yerinde öldü. Örnek'in cesedi, savcının olay yerinde yaptığı incelemeden sonra SSK Göztepe Eğitim ve Araştırma Hastanesi'nin morguna kaldırıldı. 
     Konya'daki birliğine bugün teslim olması gerektiği belirtilen Örnek'in, İstanbul Üniversitesi İktisat Fakültesi mezunu olduğu, daha öncede bir süre psikolojik rahatsızlığı nedeniyle tedavi gördüğü öğrenildi. 
     Polis yetkilileri, Örnek'in intihar nedeninin belirlenmesi amacıyla soruşturmanın sürdürüldüğünü kaydettiler. 




</TEXT>
</DOC>
