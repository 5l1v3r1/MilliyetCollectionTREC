<DOC>
<DOCNO> 43100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko05a.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıya neredeyse bedava 
</HEADLINE>
<TEXT>

Liradaki aşırı değer kaybı, Türkiye’yi Çek ve Slovak cumhuriyetlerinden sonra OECD’nin en ucuz üçüncü ülkesi yaptı. ABD’de 100 dolara alınan mal ve hizmetlerin Türkiye’deki karşılığı 41 dolar 
     ANKARA Anka 

     Türkiye, şubat ayından bu yana yaşanan devalüasyon sürecinde Türk Lirası’nın hızla değer yitirmesine bağlı olarak, yabancılar açısından OECD’nin Çek ve Slovak cumhuriyetlerinden sonraki en ucuz ülkesi haline geldi. 
     OECD’nin her ay tüketici fiyatlarını baz alarak hesapladığı "karşılaştırmalı fiyat düzeyleri"ne göre, mayıs ayında Çek ve Slovak cumhuriyetleri ile Macaristan olmak üzere Türkiye’den daha ucuz üç ülke bulunuyordu. TL’nin hızla değer yitirmeye devam etmesi sonucu haziran ayı fiyat düzeylerine göre ise Türkiye, Macaristan’dan da ucuz hale geldi. Böylece OECD’de Türkiye’den daha ucuz iki ülke kaldı. 
     
     41 dolara geriledi 
     ABD’de 100 dolara alınabilecek bir "sepet mal ve hizmet"e Türkiye’de ödenecek tutar mayıs ayında 43 dolardan haziranda 41 dolara geriledi. Diğer bir deyişle Türkiye’de 100 TL’ye alınabilen mal ve hizmet için ABD’de haziran fiyatlarıyla 243 liraya denk gelen tutarda para ödemek gerekiyor. ABD’de fiyatı 100 dolar olan mal veya hizmet bunun için Slovak Cumhuriyeti’nde 32 dolar, Çek Cumhuriyeti’nde 38 dolar ödemek yeterli oluyor. 
     
     Türkiye sudan ucuz 
     Türkiye’nin karşılaştırmalı olarak en ucuz olduğu ülkelerin başında ise Japonya geliyor. Japonya’da 100 yene alınabilecek mal ve hizmet için Türkiye’de yalnızca 30 yen ödemek yeterli oluyor. Türkiye’de fiyatı 100 lira olan bir mal ya da hizmet için Japonya’da ödenmesi gereken tutar 334 lira. 
     İsviçre’de bedeli 100 frank, Norveç’te de 100 kron olan mal veya hizmet Türkiye’de 36 İsviçre Frank’ı ya da Norveç Kronu’na alınabiliyor. Türkiye’de fiyatı 100 lira olan bir alım için ise İsviçre’de 275 frank, Norveç’te 277 kron ödemek gerekiyor. 
     
Almanya'ya göre yarı yarıya ucuzuz Türkiye'de fiyatlar hangi ülkeye göre ne kadar ucuz Ülkeler Yüzde Danimarka 61 İngiltere 59 Finlandiya 58 İzlanda 58 İsveç 56 Almanya 53 İrlanda 52 Lüksemburg 52 Fransa 52 Kanada 49 Meksika 49 Hollanda 49 Yunanistan 38      
     



 EKONOMİ 



























</TEXT>
</DOC>
