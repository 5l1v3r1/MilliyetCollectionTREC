<DOC>
<DOCNO> 25953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sonspo12.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir darbe daha...Galatasaray Fatih'ten de bonservis bedeli alamayacak... 
</HEADLINE>
<TEXT>

     Galatasaray'da, futbolcularının Avrupa kulüplerine transferinden doğan maddi kayıpları sürüyor. Sarı-kırmızılı kulübün, Fatih'in transferinden de bonservis bedeli alamayacağı öğrenildi. 
     Kulüp asbaşkanı ve basın sözcüsü Ali Dürüst, yaptığı açıklamada, FC Inter'e giden Okan ve Emre Belözoğlu'ndan sonra, Fatih'in de bonservis bedeli olmadan İspanya'nın Real Mallorca takımına gittiğini söyledi. 
     Dürüst, bu futbolcunun açıklamalarında Real Mallorca'nın 4 milyon dolar ödemeye hazır olduğunu söylediğini belirterek, ''Ancak ortalıkta hiçbir şey yok. Fatih de diğer arkadaşları gibi kulübe para kazandırmadan transfer oldu'' dedi. 
     Transfer için bonservis bedellerinin açıklanacağı 15 Haziran'ı beklediklerini kaydeden Dürüst, Berkant'ın transferinde de gelecek hafta içinde gelişme yaşanabileceğini vurguladı. 
     Dürüst, Sergen'i 1 milyon 250 bin dolarlık bonservis bedeliyle transfer edeceklerini tahmin etmediğini de sözlerine ekledi. 
     
     







</TEXT>
</DOC>
