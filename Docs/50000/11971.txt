<DOC>
<DOCNO> 11971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/son/sonspo14.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Trabzonspor maçının 2. yarı notları 
</HEADLINE>
<TEXT>

     Birinci Futbol Ligi'nde yapılan derbi maçta Beşiktaş, Trabzonspor'u 3-1 yendi. 
     İkinci yarıya da rakibine oranla daha etkili başlayan Beşiktaş, Bayram'ın golüyle farkı 2'ye çıkardıktan sonra, oyunun kontrolünü rakibine kaptırdı. Bu dakikadan sonra Trabzonspor'un tüm hatlarıyla 
     üstüne gelmesiyle savunmada zor anlar yaşayan siyah-beyazlılar, Hami'nin penaltıdan attığı gole engel olamadı. Daha sonraki dakikalarda Trabzonspor ataklarını karşılayan Beşiktaş, son dakikada İbrahim'in golüyle rahatladı ve haftayı 3 puanla kapattı. 
     Trabzonspor ise, devrenin başında yediği golün şokundan çabuk kurtuldu ve rakibinin üstüne gitmeye başladı. Hami ile farkı 1'e indiren bordo-mavililer, tüm çabalarına karşın aradığı gollere ulaşamadı ve İstanbul'dan puansız ayrıldı. 
     53. dakikada soldan şık çalımlarla ceza alanına giren Münch, topu altıpas içinde uygun pozisyondaki Bayram'ın önüne bıraktı. Bu futbolcu meşin yuvarlağı düzelttikten sonra kaleci Milosevski'nin sağından filelere göndererek farkı arttırdı 2-0. 
     55. dakikada Ayhan'ın soldan kullandığı serbest atışta, kaleye yönelen topu, kaleci Milosevski son anda kornere çeldi. 
     61. dakikada Ümit, ceza alanı içinde topu Erhan'a kaptırdıktan sonra, bu futbolcuyu yere düşürünce, hakem Serdar Tatlı penaltı noktasını gösterdi. Atışı kullanan Hami, meşin yuvarlağı ağlara göndererek, skoru 2-1 yaptı. 
     62. dakikada Beşiktaş'ta, Münch'ün yerine Yasin xx , Trabzonspor'da ise Hami'nin yerine Murat xx , Orhan'ın yerine de Serafimovski x oyuna girdiler. 
     69. dakikada Bayram'ın soldan ortasında, Nouma'nın kafa vuruşunda, top savunmadan döndü. Dönen topla ceza alanının sağ çaprazında buluşan Karhan'ın vuruşunda ise bu kez kaleci Milosevski topu çeldi. Bu bölgede savunma, Nouma'dan önce meşin yuvarlağa dokunarak büyük bir gol tehlikesini önledi. 
     73. dakikada Beşiktaşlı Ümit, sarı kart gördü. 
     77. dakikada Trabzonspor'da, Abdülkadir'in yerine Erman x oyuna girdi. 
     78. dakikada Serafimovski'nin sağdan ortasında, Murat'ın ceza alanı içinden kafa vuruşunda, top yandan auta çıktı. 
     79. dakikada Beşiktaş'ta, Ayhan yerini Mehmet'e x bıraktı. 
     87. dakikada Beşiktaş'ta, sakatlanan Karhan'ın yerine Rahim oyuna dahil oldu. 
     89. dakikada savunmadan atılan topla ceza alanının sol çaprazında bulunan Murat'ın şutunda, top direği sıyırarak auta çıktı. 
     90. dakikada ani gelişen Beşiktaş atağında İbrahim, topu sol kanattaki Bayram'ın önüne bıraktı, Bayram da ceza alanına girdikten sonra, altıpas içinde bomboş durumda bulunan İbrahim'e aktardı. Bu futbolcu topu sağ köşeden filelerle buluştururak maçın skorunu belirledi 3-1. 



</TEXT>
</DOC>
