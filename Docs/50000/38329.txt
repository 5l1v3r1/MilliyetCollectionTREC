<DOC>
<DOCNO> 38329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/guncel/gun08.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Para verilmezse, sokak çocukları kurtulur mu 
</HEADLINE>
<TEXT>

ÇAPRAZ ATEŞ 
     GÜLAY FIRAT 

     Sokak çocuklarını kurtarmak için dört yıl önce başlatılan, "Vicdanını dinleme, para verme..." kampanyası sürüyor. "Vicdanını dinleme, para verme..." sloganı altında sürdürülen bu kampanya ne kadar sonuç alıcı Sosyal Hizmetler ve Çocuk Esirgeme Kurumu, "Mendil veya çiçek değil, çocukların geleceğini satın alıyorsunuz" uyarısı yapıyor. "Bu çocuklar sokakta para kazanamazlarsa, sokağa çıkmaz" mantığını izleyen kampanya, ne kadar işlevsel Sokak çocuklarına para vermenin, onlardan alışveriş yapmanın, çocuk emeğinin sömürülmesini devam ettirdiği ileri ürülerek, para verilmesine karşı çıkılıyor. Ancak, sokak çocuklarına sadece para vermemekle kaçı kurtuldu, bundan sonra kaçı kurtulur Uzmanlara sorduk, işte yanıtları... 
     
     Aynur Tuncel Türkiye Sokak Çocukları Vakfı Başkanı 
Sokak, daha cazip maz      Amaç, sokağı olabildiğince çocuk için cazip hale getirmemek olmalı. Çocuk, biliyor ki, evde oturursa kurufasulye yiyip, tarhana çorbası içecek. Ama, sokakta dilenirse veya bir şey satıyor gibi görünürse, bu sattığı şeyi alacaklar. Almayanlar ise vicdan azabıyla, para verecekler. "Vicdanını dinleme, para verme..." kampanyasını abartmamak lazım. En doğru yöntem, bu değil. Çünkü çocukları sokağa sürükleyen ekonomik, sosyal, madde bağımlılığı, kültürel ve ailevi nedenler var. Yalnızca vicdani bir muhasebeyle, çocuklara para vermemekle, mücadele edilemez. Bunun için büyük bir program, politika gerekiyor. 
     
     Dr. Müjen İlnem Çocuk Psikiyatristi Uzmanı 
Slogan yanlış      Sokaktaki çocuk, sömürü aracı olarak kullanılıyor. Uyuşturucu, taciz, cinsel saldırıya maruz kalıyor. Yanlış bir kampanya. Bu konuda yaptığım araştırmalarda, sokak çocuklarının arkasında rant çeteleri olduğunu öğrenmiştim. Bu kişiler ise yabancı değil, çocuğun annesi babası, çevredeki bazı insanlar. Çocuklar, ekonomik rant olarak görülüyor. Okutulmuyor, dilendiriliyor veya mendil sattırılıyor. Mesela, doğudan gelen 6 çocuklu baba hiç iş yapmadan çocuklarını dilendirerek geçiniyor. Sloganı yanlış bir kampanya. Çocukların bu yaşam biçiminden kurtarılmaları ve eğitilmeleri gerekiyor. 
     
     Kahraman Eroğlu Sosyal Hizmetler İl Müdürü 
Para sokağa çeker maz      Çocuklara yardım etmek istiyorsanız, onlara acıyarak para vermeyin. Sokak çocuklarını kurtarmak için sürdürülen çalışma sayesinde, çok sayıda çocuk sokaklardan kurtuldu. Para yardımı, ya da alışveriş, çocukları sokağa çekmekte. Geçen sene 519 çocuk tarafımızdan okula kaydoldu. Yine bu yıl, 200 çocuk rehabilite ediliyor. Çocuklara acıyıp para vererek yardımcı olunamaz. Sokakta da yaşamanın binbir türlü tehlikesi var. Onları çok büyük tehlikelerin beklediğini sokak çocuklarına anlatık, onlarla dost ve arkadaş olduk. Çalışmalarımızda başarılı olduk. 
     
     Mehmet Özdal Sosyal Hiz. Çocuk Esirgeme Kurumu G. Müdürü 
13 bin çocuk kurtuldu      Yaptığımız araştırmalarda, cahillik ya da ekonomik durumlarını düzeltmek için, ailelerinin teşvikiyle çocukların sokakta çalıştığını tespit ettik. Türkiye genelinde 22 merkez kurduk. Bunların yedisi İstanbul’da. Ankara, İzmir, Diyarbakır, Mersin, ve Adana’da ikişer merkez var. Bakan Hasan Gemici, doğru olarak, "sokak çocuklarından alışveriş yapmayın" diye uyardı. Biz pankartlarla bu uyarıyı tekrarladık. Bu sürede 13 bin sokak çocuğuna ulaştık. Eğer bu çocuklar sokakta para kazanamazlarsa, sokağa çıkmayacaktır. Bunun için kimse sokak çocuklarından bir şey satın almasın. 
     
Minik boyacılar turistlerden para almak istemedi      LEVENT HARMAN Van DHA 

     Van’a akın eden yabancı turistler, esnafın yanı sıra ayakkabı boyacılarının da yüzünü güldürdü. İspanya’nın Barcelona kentinden ilk kez gelen 20 kişilik turist kafilesi, tarihi ve turistik yerleri gezdikten sonra kent merkezinde alışveriş yaptı. Van ve yöresindeki tarihi yerlerle doğa güzelliklerine hayran kalan İspanyollar, tozlanan ayakkabılarını boyatmak için, Cumhuriyet caddesinin kaldırımlarına sandıklarını koyan minik boyacıların önünde kuyruğa girdi. Kadınlı - erkekli turistler, bir yandan ayakkabılarını boyatırken, bir yandan da minik boyacıların sandıklarını ve çalışmalarını ilgiyle izledi. Sıra ücret ödemeye gelince, bir çift ayakkabıyı 200 bin liraya boyayan minik boyacıların, "Canınız sağ olsun" demeleri üzerine turistler, 10 çift ayakkabı için 10 milyon lira verdi. 
     



 GÜNCEL 





karşı ne yapılır 








</TEXT>
</DOC>
