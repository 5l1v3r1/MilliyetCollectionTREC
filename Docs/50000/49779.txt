<DOC>
<DOCNO> 49779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun16.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturyalılar, şarbonu hemen öldüren dezenfektan geliştirdi 
</HEADLINE>
<TEXT>

     Avusturyalı araştırmacılar, şarbon mikrobunu birkaç saniyede öldüren bir dezenfektan geliştirdiler. 
     Viyana Hastanesi doktorlarından Apostolos Georgopulos, AFP muhabirine yaptığı açıklamada, sprey olarak kullanılan ürünün mikrop öldürücü etki gösterdiğini ve zarf veya cilt üzerinde hatta burundaki şarbon mikrobunu hemen yok ettiğini belirtti. 
     Yeni ürünün biyoterörizmle mücadelede çığır açabileceğini söyleyen Avusturyalı doktor, sağlık yetkililerinin onayladığı polimer esaslı dezenfektanın yan etkisi olmadığını bildirdi. 
     Öte yandan, Fransız Senatosu'nda bugün şüpheli mektup bulundu. 
     Senato posta işlem merkezine gelen mektuplar arasında bir tanesinin beyaz toz içerdiği farkedilince, yetkililer teyakkuza geçti ve posta merkezinde olağanüstü durum ilan edildi. 
     Mektubun incelemeye alındığı kaydedildi. 
     






</TEXT>
</DOC>
