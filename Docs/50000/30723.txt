<DOC>
<DOCNO> 30723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sonspo22.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiorentina başkanı Cecchi Gori'ye kokain soruşturması.. 
</HEADLINE>
<TEXT>

     İtalya'nın en ünlü film prodüktörlerinden ve Fiorentina Kulübü'nün sahibi Vittorio Cecchi Gori'ye bu sefer de uyuşturucu bulundurmadan dolayı soruşturma başlatıldı. 
     Floransa Savcılığı tarafından Cecchi Gori'ye kara para aklama iddiasıyla dün başlatılan soruşturma çerçevesinde, Fiorentina Kulübü, Gori'nin iş yerleri ve Roma ile Floransa'daki evlerinde yapılan aramalarda, 2-3 küçük paket kokain bulunduğu belirtildi. Bunun üzerine Roma Savcılığı, Gori hakkında uyuşturucu bulunduğu suçundan soruşturma başlattığını açıkladı. Ülkenin ünlü film prodüktörlerinden Cecchi Gori Film Group olan eski senatör Cecchi Gori, hakkında açılan soruşturmalar ve Fiorentina'nın ekonomik krizi yüzünden kötü günler yaşarken, taraftar da Gori'nin kulübü satması için protestosunu sürdürüyor. 







</TEXT>
</DOC>
