<DOC>
<DOCNO> 3401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur07.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erciyes Üniversitesi'nde bazı resmi evraklar tahrip edildi 
</HEADLINE>
<TEXT>

     Erciyes Üniversitesi Yerleşkesi'nde, bazı binalardaki resmi evraklar, kimliği belirsiz kişiler tarafından tahrip edildi. 
     Erciyes Üniversitesi Yerleşkesi'ndeki Rektör Yardımcılığı, Genel Sekreterlik, Mediko Sosyal Merkezi ve Merkez Kütüphanesi binalarına, gece, kapı kilitlerini kırarak içeri giren kişi ya da kişiler, bazı resmi evrakları yırtarak tahrip ettiler. 
     Binalarda inceme yapan Hırsızlık Büro Amirliği ekiplerinin aldığı parmak izlerini incelediği kaydedildi. Kayseri Emniyet Müdürlüğü Asayiş Şube Müdürü Hasan Çiftçi, binalara giren kişi ya da kişilerin, herhangi birşey çalmadıklarını, alınan parmak izleri doğrultusunda, soruşturmanın sürdürüldüğünü belirtti. Öte yandan, Erciyes Üniversitesi Rektörlüğü, olayı kınayan bir mesaj yayınladı. Mesajda, ''Konuya ilişkin gerekli bilgi, Emniyet Müdürlüğü'ne bildirilmiştir. Bu çirkin olayı yapanların en kısa zamanda yakalanarak, adalete teslim edileceklerine inanıyoruz'' denildi. Öte yandan Rektörlük binasında görev yapan üniversite güvenlik görevlileri hakkında da idari soruşturma açıldığı öğrenildi. 




</TEXT>
</DOC>
