<DOC>
<DOCNO> 3935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur17.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk ve yağışlı hava yurdu terk ediyor 
</HEADLINE>
<TEXT>

     Halen özellikle yurdun doğu bölgelerini etkisi altında bulunduran soğuk ve yağışlı hava, yarından itibaren yurdu terk edecek. 
     Meteoroloji Genel Müdürlüğü'nden alınan bilgiye göre, Türkiye, hafta sonu Orta Akdeniz'den gelen ılık ve yağışlı havanın etkisine girecek. Hava sıcaklığının, yağışa rağmen, özellikle batı bölgelerinde 6-8 derece artarak mevsim normallerinin üzerinde seyretmesi bekleniyor. Cumartesi günü Marmara'nın batısı ve kıyı Ege'de başlayacak yağışların, pazar günü ve yeni haftanın ilk günlerinde yurdun batı kesimlerinde yağmur, yer yer sağanak şeklinde görüleceği tahmin ediliyor. Pazar gününden itibaren ise Marmara ve Ege'de lodosun zaman zaman kuvvetli olarak eseceği bildirilerek, ilgililerin tedbirli olmaları istendi. 




</TEXT>
</DOC>
