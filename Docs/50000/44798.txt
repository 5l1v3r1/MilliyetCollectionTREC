<DOC>
<DOCNO> 44798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/siyaset/asiy.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa jet hızıyla 
</HEADLINE>
<TEXT>

İkinci tur oylamalarda Kürtçe’yle ilgili iki maddenin dışında kabul oyları 400’ü aştı. 21 maddenin onaylandığı değişikliklerde idama evet’ oyları da arttı 
     ANKARA Milliyet 

     Anayasa’nın 37 maddesinde değişiklik öngören paketin ikinci tur oylamasında 21 madde jet hızıyla geçti. Abdullah Öcalan’ın idamına izin verecek biçimde idam cezasının kaldırılmasını öngören maddeyle Kürtçe’ye örtülü serbesti getiren iki maddenin dışında kabul oyları 400’ün üstünde çıktı. Ancak ilk turda referandumsuz kabul için gerekenden bir fazla kabul oyu çıkan "idam" maddesine verilen kabul oyları arttı 383 kabul, 74 ret oyu kullanıldı. 
     Birinci tur oylamaya katılmayıp ikinci turda oy verenler arasında FP’nin kapatılmasıyla milletvekilliği sona eren ancak Anayasa Mahkemesi’nin gerekçeli kararı yayımlanmadığından halen üyeliği süren İstanbul Milletvekili Nazlı Ilıcak ve DSP’den istifa eden Aydın Milletvekili Sema Pişkinsüt de vardı. Birinci turda Meclis’e kısa bir süre uğrayan İstanbul Milletvekili Sadettin Tantan da dün TBMM’deydi. 
     Bayındırlık Bakanlığı’ndan istifa etmek zorunda kalan ve ilk turda Meclis’e gelmeyen MHP’li Koray Aydın ile "Ecevitler’in veliahtı"na ilişkin açıklamasıyla partisinde şimşekleri üzerine çeken ve istifa edeceği söylentisi dün kulislere yansıyan DSP’li Fahrettin Gülener, dünkü oylamaya katılmadı. 
     
     Özgürlükler genişliyor 
     İkinci turun ilk gününde kabul edilen maddeler ve içerikleri şöyle 
     1. Madde Başlangıç metnindeki "Hiçbir düşünce ve mülahazanın" ibaresi "hiçbir faaliyetin" olarak değiştirildi. 
     2. Madde Temel hak ve hürriyetler, özlerine dokunulmaksızın yalnızca Anayasa’nın ilgili maddelerinde belirtilen sebeplere bağlı olarak ve ancak kanunla sınırlanabilecek. Bu sınırlamalar, Anayasa’nın sözüne ve ruhuna, demokratik toplum düzeninin ve laik Cumhuriyetin gereklerine ve ölçülülük ilkesine aykırı olamayacak. 
     3. Madde Anayasa’da yer alan hak ve hürriyetlerden hiçbiri, Devletin ülkesi ve milletiyle bölünmez bütünlüğünü bozmayı ve insan haklarına dayanan demokratik ve laik Cumhuriyeti ortadan kaldırmayı amaçlayan faaliyetler biçiminde kullanılamayacak. 
     
     Gözaltı süresinde reform 
     4. Madde Yakalanan veya tutuklanan kişi, en geç kırk sekiz saat ve toplu olarak işlenen suçlarda en çok dört gün içinde h kim önüne çıkarılacak. Yakalandığı veya tutuklandığı yakınlarına derhal bildirilecek. 
     
     Özel hayat "gizli" kalacak 
     5. Madde Herkes, özel hayatına ve aile hayatına saygı gösterilmesini isteme hakkına sahip olacak. H kim kararı olmadıkça kimsenin üstü, özel k ğıtları veya eşyası aranamayacak. 
     6. Madde Kimsenin konutuna dokunulamayacak. H kim kararı olmadıkça kimsenin konutuna girilemeyecek, arama yapılamayacak ve buradaki eşyaya el konulamayacak. 
     
     "Telekulak" h kime emanet 
     7. Madde H kim kararı olmadıkça, haberleşme engellenemeyecek ve gizliliğine dokunulamayacak. 
     8. Madde Vatandaşın yurtdışına çıkması ülkenin ekonomik durumu gerekçesiyle sınırlanamayacak. 
     9. Madde Düşünceyi açıklama ve yayma hürriyetinin önündeki engeller dil dahil kaldırılırken, Avrupa İnsan Hakları Sözleşmesi’ndeki kısıtlama kriterleri getirildi. Kürtçe yayının önü açıldı. 
     10. Madde "Kanunla yasaklanmış olan herhangi bir dilde yayın yapılamaz" ifadesi metinden çıkarılarak yine Kürtçe yayına geçit verildi. 
     11. Madde Kamunun elindeki basın dışı kitle haberleşme araçlarından yararlanma hakkı genişletildi. 
     12. Madde Herkes önceden izin almaksızın dernek kurma ve bunlara üye olma ya da üyelikten çıkma hürriyetine sahip olacak. 
     
     Her yer Hyde Park 
     13. Madde Herkes önceden izin almadan, silahsız ve saldırısız toplantı ve gösteri yürüşüşü düzenleme hakkına sahiptir. 
     14. Madde Herkes davacı veya davalı olarak iddia ve savunma ile adil yargılanma hakkına sahip olacak. 
     15. Madde Ölüm cezaları savaş, çok yakın savaş tehdidi ve terör suçları dışında kaldırıldı. Kanuna aykırı elde edilen bulgular delil olmayacak. Hiç kimse sözleşmeden doğan yükümlülüğünü yerine getirememesinden dolayı hapse girmeyecek. 
     16. Madde Devlet, işlemlerinde ilgili kişilerin hangi kanun yolları ve mercilere başvuracağını ve sürelerini belirtecek. 
     17. Madde Kadın - erkek eşitliği anayasaya konuldu. 
     18. Madde Kamu yararı gerektiğinde, gerçek karşılığı peşin ödenirse özel mülkiyetteki taşınmazlar kamulaştırılabilecek. 
     19. Madde Devlet, çalışanların yaşam seviyesini düzeltici, işsizliği önleyici önlemler alacak. 
     20. Madde Çalışanlar ve işverenler önceden izin almaksızın sendikalar ve üst kuruluşlar kurabilecek. 
     21. Madde Asgari ücretin belirlenmesinde çalışanların geçim koşulları ile ülkenin ekonomik durumu göz önüne alınacak. 
     
     Milletvekilliği sona ermişti 
Ilıcak da oy kullandı      Birinci tur oylamaya katılmayıp ikinci turda oy verenler arasında, FP’nin kapatılmasıyla milletvekilliği sona eren, ancak Anayasa Mahkemesi’nin gerekçeli kararı yayımlanmadığından halen üyeliği süren İstanbul Milletvekili Nazlı Ilıcak ve DSP’den istifa eden Aydın Milletvekili Sema Pişkinsüt de yer aldı. Birinci turda Meclis’e kısa süre uğrayan İstanbul Milletvekili Sadettin Tantan da dün TBMM’deydi. Bayındırlık Bakanlığı’ndan istifa etmek zorunda kalan ve ilk turda Meclis’e gelmeyen MHP’li Koray Aydın ile "Ecevitler’in veliahtı"na ilişkin açıklamasıyla partisinde şimşekleri üzerine çeken ve istifa edeceği söylentisi kulislere yansıyan DSP’li Fahrettin Gülener, dünkü oylamaya katılmadı. 
     



 SİYASET 










</TEXT>
</DOC>
