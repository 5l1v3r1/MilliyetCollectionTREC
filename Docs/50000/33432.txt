<DOC>
<DOCNO> 33432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/yas07.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Annesinin cesediyle 2 gün baş başa kaldı 
</HEADLINE>
<TEXT>

6 yaşındaki Mustafa’nın dramı, yürekleri parçaladı 
     Ali ÖZKAYA - Bahri KARATAŞ İzmir Dha 

     İzmir’de, kalp hastası Ümit Uçal 43 evinde rahatsızlanarak öldü. Kapılar kilitli olduğu için dışarı çıkamayan 6 yaşındaki Mustafa Uçal, 2 gün boyunca annesinin cesediyle yaşadı. 
     
Eşi iş için gitmişti      Olay Bornova İlçesi Altındağ Semti’nde bir evde meydana geldi. Eşinin iş nedeniyle şehir dışına çıkmasıyla 6 yaşındaki oğluyla evde yalnız kalan Ümit Uçal komşuları tarafından en son cuma günü görüldü. 
     İkinci kattaki evlerinin kapısından dün komşularına seslenen Mustafa, annesinin hareketsiz yattığını, kendisinin de çok acıktığını söyledi. Kapı kilitli olduğu için içeri giremeyen komşular, Mustafa’ya babasının telefon numarasını sordu. Telefon edildiğinde İzmir’e yeni dönen baba eve geldi ve eşinin cesediyle karşılaştı. 
     
Uyuduğunu sandım’      Polise yaşadıklarını anlatan Mustafa, sabah uyandığında annesini morarmış yatarken gördüğünü, uyuduğunu sandığını, daha sonra korkmaya başladığını anlattı. Cuma gecesinden dün öğle saatlerine kadar annesinin cesediyle aynı evde kaldığı anlaşılan çocuk şoku atlatamadı. 
     



 YAŞAM 




















</TEXT>
</DOC>
