<DOC>
<DOCNO> 13191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/dunya/dun01.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Pula dönen rublenin Ruslara son oyunu 
</HEADLINE>
<TEXT>

Devalüasyon yüzünden ABD Büyükelçisi’nin Moskova’daki konutunun yıllık kirası 3 dolara düştü. Ruslar 6 milyon dolar istiyor, ABD Olmaz’ diyor 
     CENK BAŞLAMIŞ Moskova 

     Moskova’nın en lüks semtinde, saray yavrusunu andıran 12 yatak odalı, dokuz banyolu, altın şamdanlı ve kristal avizeli tarihi bir bina. 11 milyon dolarlık satış fiyatı da binanın görkemine uygun. Ama kirası sudan ucuz Günlüğü sadece 8.219 lira. 
     Moskova’daki Amerikan Büyükelçisi James Collins’in konutu için ödenen rakam bu. Yıllığı 3 milyon liraya gelen bu kira ABD’lileri nasıl bıyık altından güldürüyorsa, Rusları da o kadar kızdırıyor. O kadar kızdırıyor ki, öfkeden ne yapacaklarını bilemiyorlar. Haksız da sayılmazlar Şu anda 8.219 lira olan günlük kira, çok değil, 10 yıl önce 325 milyon liraydı. Öykü, 1933 yılında, yani Spaso House adı verilen binanın büyükelçilik konutu olarak kullanılmak üzere ABD’ye kiralandığı dönemde başlıyor. O zaman binanın yıllık kirası 72.500 rubleydi, yani 117 bin dolar. Çünkü dönemin resmi kurunda bir ABD doları 0.60 Sovyet rublesine eşitti. 
     
Hukuk savaşı başlayacak      Ancak, 1991 yılında, yani Sovyetler Birliği dağılınca her şey altüst oldu. Ruble hızla değer kaybetti. Buna bir de rubleden üç sıfır atılması eklenince 2001 yılına gelindiğinde 117 bin dolar eridi, eridi ve binanın yıllık kirası üç dolara düştü. Ruslar kirayı artırmaya çalışıyor ama Amerikalılar direniyor. 
     Üstelik çok sağlam bir hukuki dayanakları var Kira sözleşmesi en son 1985 yılında yinelenmiş ve 2005 yılına kadar uzatılmış. 10 yılda altı milyon dolarlık kira biriktiğini savunan Rusya, şimdi ABD’ye karşı uluslararası hukuk savaşı başlatmaya hazırlanıyor. 
     


 DÜNYA 












</TEXT>
</DOC>
