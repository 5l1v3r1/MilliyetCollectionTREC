<DOC>
<DOCNO> 11418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun05.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Şap pazar kapattırdı 
</HEADLINE>
<TEXT>

Bolu ve Ordu’da bazı köylerde şap hastalığına rastlandı. Karantinaya alınan köylere hayvan girişi çıkışı yasaklandı. Kontroller artırıldı 
     Bolu’da, hayvanlardaki şap hastalığı yüzünden iki köy karantina altına alınırken, Tarım İl Müdürlüğü, il merkezindeki belediyeye ait hayvan pazarını süresiz kapattı. 
     Ordu’nun Eskipazar köyünde de, şap hastalığına rastlanması üzerine 15 günlük karantina başlatıldı. 
     Bolu Tarım İl Müdürü Mustafa Odabaşı, Yeniçele ve Ovadüzü köylerinde karantinanın sürdüğünü, hastalık nedeniyle Bolu Belediyesi hayvan pazarının, Bolu Valiliği Hayvan Komisyonu kararıyla kapatıldığını belirtti. 
     
Şap Enstitüsü kuruldu      Eskipazar’da da hayvan giriş ve çıkışları yasaklanırken, aşılama çalışmalarına başlandı. Tarım İl Müdürlüğü Hayvan Sağlığı Şube Müdürlüğü yetkilileri, gerekli tüm tedbirlerin alındığını belirterek, "Üreticilerimizin endişeye kapılmasına gerek yok. Bu hastalığın yayılmasında en büyük etken kaçak hayvan sevkiyatıdır. Gerekli tedbirler alındı" dedi. 
     Erzurum Veteriner Kontrol ve Araştırma Enstitüsü Müdürü Ufuk Dinler ise, Türkiye’de yıllardır var olan şap hastalığının, hayvan hareketlerinin kontrol altına alınmasıyla önlenebileceğini kaydetti. 
     Giresun - Ordu Veterinerler Odası Başkanı Mehmet Yılmaz da, şap hastalığının önüne geçmek için Şap Enstitüsü’nün kurulduğunu dile getirdi. 
     
Bakan Gökalp Şap insana geçmez...ANKARA Milliyet 
     Suriye’nin Ankara Büyükelçisi Muhammed Said Al Bunni’yi kabul eden Tarım ve Köyişleri Bakanı Hüsnü Yusuf Gökalp, Türkiye’de şapın kontrol altında olduğunu, gerekli mücadelenin yapıldığını ve şapın insana geçmediğini söyledi. Gökalp, hayvan hastalıklarıyla gerçek anlamda mücadele için en az 50 trilyon lira kaynak gerektiğini, hastalık görülen tüm ülkelerden ithalatı yasakladıklarını belirtti. 
     FP İstanbul Milletvekili Azmi Ateş de, Gökalp’in yanıtlaması istemiyle TBMM’ye sunduğu soru önergesinde, yaygın şekilde şap bulunduğuna ilişkin raporlarının ne zaman hazırlandığını sordu. 
     


 GÜNCEL 























</TEXT>
</DOC>
