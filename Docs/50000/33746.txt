<DOC>
<DOCNO> 33746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/yasam/ayas.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizde makam otosu krizi 
</HEADLINE>
<TEXT>

Datça Müftüsü, ekonomik krize rağmen cami yardımlarıyla 500 metrelik yol için makam arabası aldırdı... Cemaat de, camiyi terk etti 
     SİNAN KARA Muğla DHA 

     Muğla’nın Datça İlçesi’nde, müftü krizi yaşanıyor. Krizin nedeni de, Türkiye’yi derinden sarsan ekonomik krizi k le bile almayan ilçe müftüsünün, kendine makam aracı aldırması... 
     İşte cemaate cami terk ettiren ekonomik krizde makam otosu krizi’, şöyle gelişti Datça Müftülügü, bir süre önce bir kampanya başlattı ve hayırsever cemaatten cami onarımını için yardım parası topladı. Ancak aradan geçen süreye rağmen, Diyanet Vakfı’nda toplanan bu parayla caminin onarımı bir türlü başlamadı. 
     
     Tokat gibi tepki 
     Cemaati sinir krizine’ sokan gelişme ise, bu süre içinde yaşandı. 
     Datça Müftüsü Osman Aytekin, 1 ay kadar önce kendisine 7.5 milyar liraya Hyundai marka bir makam otomobili satın aldı. Ve, evinden sadece 500 metre uzaklıktaki Merkez Camii’ne makam otomobiliyle gidip gelmeye başladı. Caminin onarımını beklerken makam otosuyla karşılaşan cemaat de, Müftü Aytekin’e tepki gösterdi ve onun geldiği saatlerde, her seferinde camiyi terk etti. 
     Müftü Aytekin, protestolar yoğunlaşınca aracı kullanmaktan vazgeçtiği aracı şahsına değil hizmet aracı olarak aldığını iddia edip, kendini şöyle savundu 
     "Her sabah erken saatlerde Merkez Camii'yi denetime gidiyorum. Tepki gösterenlerin bazıları beni çekemeyenler. Hesap vereceğim yer Diyanet İşleri Vakfı’dır. Hiç kimse kalkıp hesap sormasın" 
     Ancak Datça Kaymakamlığı müftünün bu sözlerine rağmen, hesap sormaya kararlı. Konuyla ilgili inceleme başlatan Kaymakam Savaş Tuncer, "Müftü Bey makam arabasını alırken herhalde olacakların hesabını yapamadı. Zaten pişman olduğu için arabaya binemiyor. Kanunlar çerçevesinde araştırıyoruz" dedi. 
     



 YAŞAM 

















</TEXT>
</DOC>
