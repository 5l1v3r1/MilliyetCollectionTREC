<DOC>
<DOCNO> 45854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/guncel/gun09.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İmamlara Atatürk kitabı 
</HEADLINE>
<TEXT>

     EZELHAN ÜSTÜNKAYA Ankara 

     Diyanet İşleri Başkanı Mehmet Nuri Yılmaz’ın danışmanı emekli Albay Oğuz Kalelioğlu, imam ve müftüler için "Atatürk ve Atatürk İlkeleri" kitabı hazırladı. Din adamlarına laiklikle ilgili önemli mesajlar içeren kitapta, Atatürk’ün hafızı Yaşar Okur’un anılarına da şöyle yer verildi "Ramazanların Atatürk için çok büyük önemi vardı. Ramazan geldiğinde incesaz heyeti Çankaya Köşkü’ne gidemezdi. Kandil geceleri de saz çaldırmazlardı. Sadece beni huzurlarına çağırır, Kuran’ı Kerim’den bazı sureler okuturlardı. Ben okurken gözleri bir noktaya takılır, derin bir huşu ile dinlerdi." 
     Kitapta, Atatürk’ün her yıl düzenli olarak Çanakkale şehitleri için Kuran ve mevlit okuttuğu da anlatılıyor. 
     
     Laikliği öğrenmek görevdir 
     Kitapta laiklik imamlara şöyle anlatılıyor "Görevi halkı aydınlatmak olan din adamlarının laikliği bütün yönleriyle öğrenmeleri, hem dini hem milli bir görevdir" 
     



 GÜNCEL 























</TEXT>
</DOC>
