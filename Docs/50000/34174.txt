<DOC>
<DOCNO> 34174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sontur15.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurtbank davasında eski sahibi Balkaner tahliye edildi 
</HEADLINE>
<TEXT>

     Tasarruf Mevduatı Sigorta Fonu'na TMSF devredilen Yurtbank'ı, ''Teşekkül oluşturarak usulsüz kredilerle içini boşalttıkları ve mudileri dolandırdıkları'' ileri sürülen, bankanın eski sahibi Ali Avni Balkaner ile dava kapsamında tutuklu yargılanan Süleyman Ekiz ile Özcan Kaşlıoğlu tahliye edildi. 
     İstanbul 5 No'lu DGM'de görülen, ancak bu mahkeme salonunun küçük olması nedeniyle 1 No'lu DGM'de yapılan duruşmada, tutuklu sanık avukatları, müvekkillerinin tahliyesini talep etti. 
     Talebi kabul eden mahkeme heyeti, davanın tutuklu sanıkları olan Ali Avni Balkaner ile Süleyman Ekiz ve Özcan Kaşlıoğlu'nun tahliyelerine karar verdi. 
     Başka suçtan tutukluluğu bulunmayan Balkaner ile Ekiz ve Kaşlıoğlu, kararın ulaşmasının ardından Kartal Özel Tip Cezaevi'nden çıkacaklar. 
     






</TEXT>
</DOC>
