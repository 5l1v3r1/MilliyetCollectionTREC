<DOC>
<DOCNO> 8356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sondun14.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan Küçük Asya kararnamesinden 'soykırım' ifadesini çıkaracak 
</HEADLINE>
<TEXT>

     Yunanistan Dışişleri Bakanlığı Sözcüsü Panayotis Beglitis, 14 Eylül'ün ''Küçük Asya Yunanları'nın Türk Devleti tarafından soykırımını'' anma günü ilan edilmesine ilişkin Cumhurbaşkanlığı kararnamesinin tekrar düzenlenerek, ''soykırım'' ifadesinin yer almayacağını söyledi. 
     Beglitis, Kültür ve İçişleri bakanlıkları tarafından hazırlanarak onay için Cumhurbaşkanı Kostis Stefanopulos'a gönderilen kararnamenin, Cumhurbaşkanlığı'ndan Danıştay'a sonra da yeniden formüle edilmesi için söz konusu bakanlıklara gönderileceğini açıkladı. 
     Bu arada, Yunanistan Dışişleri Bakanı Yorgo Papandreu ile Dışişleri Bakanı İsmail Cem'in, Güneydoğu Avrupa Ülkeleri İşbirliği Süreci Devlet ya da Hükümet Başkanları Zirve toplantısı için gidecekleri Üsküp'te, saat 19.00'da TSİ 20.00 biraraya geleceklerini açıklayan Beglitis, görüşmenin gündemini, ikili ilişkilerin tüm boyutlarıyla ele alınması ve önümüzdeki 6 ay içinde yapılacak karşılıklı ziyaretlerin Oluşturacağını açıkladı. 




</TEXT>
</DOC>
