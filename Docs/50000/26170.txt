<DOC>
<DOCNO> 26170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/siyaset/siy01.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz'den UFO yorumu Biz gidemedik uzaylı nasıl gelsin 
</HEADLINE>
<TEXT>

Uzaylıların dünyaya gelmesinin mümkün olmadığını söyleyen Ulaştırma Bakanı Öksüz Çünkü başka yıldızlardan buraya gelmek büyük müşkülattır’ dedi 
     Son günlerde Türkiye'de değişik yörelerde görüldüğü iddia edilen UFO'larla ilgili olarak araştırılarak elde edilmiş bir ipucu bulunmadığını söyleyen Enis Öksüz, "NASA bile böyle bir şeyi ispatlayamadı. Fizik olarak bilimsel neticelere göre UFO mümkün değildir. Çünkü başka yıldızlardan buraya gelmek çok büyük müşkülattır. Biz gidebildik mi Aydan öteye gidemedik. Diyelim ki, daha büyük bir medeniyet var. Peki o medeniyet, neden kendisini şimdiye kadar bir şekilde ortaya çıkarmıyor " diye konuştu. UFO'lar hakkındaki yorumlarını daha da genişleterek Kuran'da 18 bin lemden bahsedildiğini dile getiren Öksüz, "Başka lemlerdeki varlıkların insana benzemesi gerekmeyebilir. Çok daha değişik varlıklar olabilir ama bunlar ilmen ispat edilmemiştir. Bunlara inanmanın yararlı olacağı kanaatinde değilim, ancak hayal etmede de mahzur yok" diye konuştu. 
     Bazen yıldız parlaması, ışık kayması ve yansımanın insanları aldatabileceğini, insanların psikolojik bir hadise çerçevesinde akıllarından geçeni görebileceğini anlatan Öksüz, "Bunları şimdilik hayal saymak ama hayallerle hipotezler arasındaki bağlantıyı tamamen koparmamak gerekir" dedi. 
     
Balon iddiası komik’      İSTANBUL Milliyet 

     Eşme'de üç çiftçi tarafından görüldüğü iddia edilen cismin "balon" olarak tanımlanmasını eleştiren Sirius UFO Uzay Bilimleri Araştırma Merkezi Başkanı Haktan Akdoğan, "Bu cismin balon olmayacağı çok açıktır" dedi. Akdoğan, uzaylı iddialarının yerinde detaylı bir şekilde araştırıldığını belirterek, şunları söyledi "Bazı kişilerin, olay yerinde araştırma yapmadan ve tanıklarla konuşmadan görülen cismin bir balon olduğunu söylemeleri önyargılı bir yaklaşımdır. Bu, komik bir iddiadır." 
     
     'Balon yatay ilerlemez' 
     Yetişkin, aklı başında ve İl Sağlık Müdürlüğü tarafından da belirtildiği gibi hiçbir patolojik rahatsızlığı olmayan üç çiftçinin, 1.5 - 2 metre mesafeden bir balonu uzaylıya benzetmesinin imk nsız olduğunu ifade eden Akdoğan, balonun rüzg r yönünde uçacağını, oysa görgü tanıklarının beyanlarına göre söz konusu varlığın ilk önce 1.5 metre dikey olarak havaya, daha sonra da ters yönde ve yatay hareket ettiğini anlattı. Bir balonun böyle hareket edemeyeceğini dile getiren Akdoğan, "Kaldı ki, görgü tanıkları yalan makinesine girmeyi tereddüt etmeden kabul etmiştir" dedi. 
     



 SİYASET 
















</TEXT>
</DOC>
