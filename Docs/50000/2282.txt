<DOC>
<DOCNO> 2282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun08.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Brüksel havaalanında tecavüz 
</HEADLINE>
<TEXT>

     Brüksel'in uluslararası Zaventem havaalanında, 17 yaşındaki bir İsviçreli kızın 3 kişinin tecavüzüne uğradığı açıklandı. 
     Brüksel Savcılığı, geçen hafta sonu meydana gelen olayda, havaalanında temizlik işçisi olarak çalışan 3 kişinin genç kıza tecavüz ettiklerinin, diğer 4 temizlikçinin de bunu izlemekle yetindiklerinin belirlendiğini duyurdu. 
     Kongo'ya gitmek üzere Zürih'ten Brüksel'e gelen, ancak uçağını kaçıran İsviçrelinin, geceyi geçirmek zorunda kaldığı Zaventem alanının transit bölgesinde saldırıya uğradığı, işçilerin genç kıza, havaalanı kilisesinde, ''prezervatif kullanarak'' tecavüz ettikleri bildirildi. Aynı temizlik şirketinde çalışan başka şahıslar tarafından bulunarak, polis ve doktora götürülen genç kızın toplu tecavüze uğradığının belirlenmesinden sonra 3 kişinin tutuklandığı, İsviçreli yolcunun ise hastanede tedavi altına alındığı duyuruldu. Savcılık, olayla ilgili soruşturmanın devam ettiğini bildirdi. 




</TEXT>
</DOC>
