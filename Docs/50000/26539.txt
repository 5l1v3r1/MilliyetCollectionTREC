<DOC>
<DOCNO> 26539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/guncel/gun04.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nurişlere ceza yağdı 
</HEADLINE>
<TEXT>

Karagümrük çetesi elebaşısı Nuri Ergin, cinayet suçundan yargılandığı davada 14 yıl, kardeşi Vedat Ergin 10 yıl ağır hapis cezasına çarptırıldı 
     CENNET NAR İstanbul 

     Karagümrük çetesi elebaşısı Nuri Ergin, Mehmet Kucur’un 1 Mart 1996’da faili belli olmayacak şekilde öldürülmesi suçundan 14 yıl 3 ay, Vedat Ergin 10 yıl 10 ay, Sami Tokur da 10 yıl 1gün ceza aldı. 
     İstanbul 3. Ağır Ceza Mahkemesi’ndeki duruşmaya Nuri Ergin katıldı. Diğer sanıklar Vedat Ergin, Sami Tokur ile mağdur sanıklar Ali Dinçer Çolak ve Altu Çolak ise katılmadı. Ergin, "Ben tasarlayarak adam öldürme niyetiyle olay yerine gitmiş olsaydım, hem silahımın ağzında mermi olurdu hem de orada ölmeyen kişi kalmazdı. Olayda ilk önce ben vuruldum. Karşımdakinin ayaklarına ateş ettim. Bu olaya, medyaya ismim olumsuz olarak çıktığı için karıştırıldım. Mağdurum" dedi. Serdar Atılgan’ı öldürmekten yargılanan Vedat Ergin’in delil yetersizliğinden beraat ettiği açıklandı. Ali Dinçer Çolak ile Altu Çolak’ın ise beraatlerine, gıyabi tutuklu sanık Halis Taşlı’nın da dosyasının ayrılmasına karar verildi. 
     
     Güvener beraat etti 
     Kartal Cezaevi’nde Alaattin Çakıcı ve Nuri Ergin’in birbirine yazdığı tehdit mektuplarının yayımlanması nedeniyle İstanbul DGM’de yargılanan Milliyet Sorumlu Yazı İşleri Müdürü Eren Güvener beraat etti. Çakıcı ve Ergin’in ile beş gazetenin Yazı İşleri Müdürü’nün de beraat ettiği davada mahkeme, "Haberlerde propaganda yoktur" dedi. 
     



 GÜNCEL 












ağır tahrik’ mi 








</TEXT>
</DOC>
