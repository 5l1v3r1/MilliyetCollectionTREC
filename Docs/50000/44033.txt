<DOC>
<DOCNO> 44033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/guncel/gun07a.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Papa 2. Jean Paul kendini tutamadı 
</HEADLINE>
<TEXT>

     DIŞ HABERLER SERVİSİ 

     Ermenistan ziyaretinin ilk gününde kendini tutmayı başaran Katolik dünyasının ruhani lideri Papa 2. Jean Paul, son gün kendini tutamadı ve "Ermeni soykırımı"nı kınadı. Papa, Ermenistan ziyaretinin son gününde Etçimadzin Kilisesi’nde düzenlenen ayinden sonra Ermeni Patriği 2. Karekin ile ortak açıklama yayımladı. 
     Açıklamada, "20. yüzyılın ilk soykırımı olarak adlandırılan 1.5 milyon Katolik Ermeninin katli ve eski totaliter rejim zamanında binlerce kişinin yok edilmesi, bugünkü kuşağın hafızasında tazeliğini koruyan trajedilerdir" ifadesi kullanıldı. 
     İki din adamının açıklamasında, "bir hiç uğruna ölen bu masumların, İsa adına şehit oldukları" ibaresi kullanıldı. Papa, önceki gün Ermeni soykırımı anıtını ziyaret etmiş, ancak burada soykırım sözcüğünü kullanmamıştı. 
     Ankara, Ermenistan ziyareti öncesinde Papa’ya mesaj göndererek, bölgedeki ilişkileri gerginleştirecek söylemlerden kaçınması çağrısı yapmıştı. Papa da Ankara’ya gönderdiği cevabi mesajında, "Bölge ilişkilerini gerginleştirebilecek söylemler konusunda hassas davranmaya dikkat edeceğini" belirtmişti. 
     



 GÜNCEL 
























</TEXT>
</DOC>
