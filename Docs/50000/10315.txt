<DOC>
<DOCNO> 10315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yasam/yas06.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatalak hayattan bale sahnesine... 
</HEADLINE>
<TEXT>

Alman doktorların yürüyemezsin’ dediği balerin Ayşe, şimdi Hırçın Kız’ın başrolünde 
     Ayşe Fidanlık, Ankara Devlet Opera ve Balesi’nin en başarılı oyuncularından biriydi... Yaşamı Leipzig Bale’nin direktörü Uwe Scholz’un bir oyunda kendisini izlemesiyle değişti. Scholz, genç kadına bir kontrat gönderdi ve Fidanlık’ın Almanya’daki başarılı bale serüveni başladı. 
     
Ayakta alkışlanıyor      Ancak Ayşe Fidanlık, bir sabah kalktığında her şey farklıydı, çünkü yürüyemiyordu... İşte o günden sonra sanatçı, 24 yıllık sanat hayatında çekmediği sıkıntıyı 2 yılda çekti... 
     Fidanlık o günleri şöyle anlatıyor "Bir sabah ağrılar içinde kalktım. Doktor doktor gezdim. Brüksel’e, Fransa’ya, Almanya’nın birçok şehrine gittim. Yürüyemiyordum. Beni taşınıyorlardı.. Doktorlar, bırak dans etmeyi rahatça arkana yaslanman bile zor’ dediler. Türkiye’ye döndüm. Buradaki testlerde kalçamda romatizma olduğu ortaya çıktı. Sonuçta azmettim, çalıştım, iyileştim" 
     Fidanlık, şimdilerde Ankara’da Hırçın Kız’ balesinin başrolünde. Sert hareketlere, düşme, çarpma, vurma, atlama gibi figürleri bile rahatça yapıyor, ayakta alkışlanıyor. 
     


 YAŞAM 























</TEXT>
</DOC>
