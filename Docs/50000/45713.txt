<DOC>
<DOCNO> 45713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun08.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Malezya harekata karşı çıktı 
</HEADLINE>
<TEXT>

     Malezya hükümeti, ABD'nin Afganistan'a yönelik operasyonunu, sivil insanlar öleceği için desteklemediğini bildirdi. 
     Washington yönetiminin teröre karşı savaşına destek verdiğini ancak bölgede bir felakete neden olabileceği için Taliban'a yönelik saldırıyı desteklemediğini belirten Malezya Başbakanı Mahathir Muhammed, parlamentonun açılışında yaptığı konuşmada, ''Bu operasyona katılmıyor ve desteklemiyoruz'' dedi. 
     Muhalefetteki Malezya İslam Partisi'nin PAS önde gelen ruhani liderlerinden biri olan Hadi Avang ise, ''Harekatı bir terör eylemi olarak görüyoruz'' dedi. 
     Avang, terörist Usame bin Ladin'in yakalanmasının, bin Ladin'in arkasından gidenleri daha da artıracağı uyarısında bulundu. 
     






</TEXT>
</DOC>
