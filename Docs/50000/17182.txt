<DOC>
<DOCNO> 17182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/spor/spo02.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
DENİZLİ TOPU ATTI 
</HEADLINE>
<TEXT>

Fenerbahçe Teknik Direktörü, artık her maçın kilit niteliği taşıdığını söyledi, "Ben üzerime düşeni yapıp, gerisini sahaya çıkacak oyuncularıma bırakacağım" dedi 
     YUSUF KOBAL 

     Seriye devam 
     SARI-LACİVERTLİ takımın patronu Gaziantep maçının içinde bulundukları şartlar nedeniyle kendileri için çok kritik olduğunu belirtti. Mustafa Denizli, "Ankaragücü'ne yenildik, ama bu tür zor maçlara ne kadar hazır olduğumuzu ortaya koyduğumuz futbol ile gösterdik. Kendi sahamızdaki kaybetmeme serisini bu hafta da devam ettireceğiz" dedi. 
     
     ’Cömert olmayacağız 
     TECRÜBELİ hoca, "Artık kayıpların telafisi yok. İyi futbolumuzun karşılığını almak istiyoruz" dedi. Futbolcuların bugüne kadar verdiği görevleri en iyi şekilde yerine getirdiğini de kaydeden Denizli, "Ben teknik direktör olarak gerekeni yapıp, işi sahadaki futbolcularıma bırakacağım" yorumunu yaptı. 
     
     Küskünlerden ziyaret 
     FENERBAHÇE yönetimi ligde kaybedilen puanların ardından Denizli ve talebelerine destek turları düzenlerken dün de küskünler diye bilinen Şadan Kalkavan ile Selim Soydan, Samandıra tesislerine gitti. Diğer yönetici arkadaşlarından ayrı olarak Denizli ve futbolcularla birlikte yemek yiyen Kalkavan ve Soydan ikilisi "Biz bu futbolculara inanıyoruz" diye konuştu. 
     
Savunma krizi      MUSTAFA Doğan'ın cezalı Rüştü, Johnson, Mert ve Mirkoviç'in sakat olması Mustafa Denizli’yi sıkıntıya soktu. Denizli sürekli hatalı goller yiyen savunmaya hangi oyuncuları yerleştireceğini düşünürken, Uche'nin ilk onbirde yerlacağı belirtildi. Taraftarlar Gaziantep maçında dağıtılmak üzere 30 bin el ilanı hazırladı. Fenerbahçeliler'in Galatasaray maçında sahalarının kapanma riskini gözönüne alarak herhangi bir provokasyona kapılmamaları istendi. 
     
Doğan'dan sitem      GAZİANTEPSPOR Başkanı Celal Doğan, zirve mücadelesinde Anadolu kulüplerinin kendilerini desteklediği iddialarının gerçeği yansıtmadığını söyledi. Doğan, "Kaybettiğimiz puanların çoğunu Anadolu'ya verdik. Aksine köstek oldular. Kadıköy'e savaşa değil, maça gidiyoruz. Ayrıca şampiyonluk favorim Beşiktaş. Çünkü fikstürleri kolay" dedi. 
     
Andersson-Balic 
forvete yeni güç      SARI-Lacivertli takım, Gaziantep maçında Andersson - Balic forveti ile mücadele edecek. Mustafa Denizli'nin Revivo'yu bu ikilinin arkasında oynatacağı, Rapajic'in yedeğe çekileceği belirtildi. Denizli, ilk kez maçtan iki gün önce tüm takımı kampa aldı. Denizlispor kulübü, bir milyon dolarlık alacağı için Fenerbahçe’ye bir hafta süre tanıdığını açıkladı. 
     
Ortak karar      FENERBAHÇE ve Galatasaray’ın kürek şubesi kaptanları İlhami İşseven ve Fatih Gökşen Türk Kürek Eğitim Vakfı’nın kurulması için ortak karar aldılar. Federasyon Başkanı Çetin Öztürk "Kürek sporunun gelişmesi için böyle bir karar almak zorundayız" dedi. 
     


 SPOR 


























</TEXT>
</DOC>
