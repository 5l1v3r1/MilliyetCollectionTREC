<DOC>
<DOCNO> 38961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo15.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da futbolculara 3 gün izin... 
</HEADLINE>
<TEXT>

     Trabzonspor'da futbolculara Bursaspor galibiyeti sonrasında, 3 günlük izin verildi. 
     Kendi tesislerinde 28 Ağustos Salı günü toplanarak çalışmalara başlayacak olan bordo-mavili takım, Dünya Kupası Eleme Grubu'nda milli takımın yapacağı maçlar nedeniyle lige verilen aradan yararlanarak kamp yapacak. 
     Bordo-mavililerin, ligin 4. haftasında Diyarbakırspor ile yapacağı maçın hazırlıklarına, 3 Eylül Pazartesi günü Ankara'nın Kızılcaham İlçesi, Nevşehir veya Riva'da başlayacağı bildirildi. 
     
     Hami'ye ziyaret akını 
     Bursaspor maçında sağ kolu kırılan ve KTÜ Tıp Fakültesi Farabi Hastanesi'nde dün gece başarılı bir ameliyat geçiren Hami'ye, adeta ziyaretçi akını yaşanıyor. 
     Trabzonspor Kulübü eski ve yeni yöneticilerinin yanı sıra, bordo-mavili takımın futbolcuları, yakınları ve taraftarlar futbolcuyu ziyaret ediyorlar. Hami'nin kaldığı odanın içi ve dışı ise gelen çiçeklerle donatıldı. 
     Bordo-mavili futbolcunun birkaç gün daha hastanede kalacağı bildirildi. 






</TEXT>
</DOC>
