<DOC>
<DOCNO> 20046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sontur20.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Esenyurt Belediye Meclisi'nin 14 üyesi gözaltına alındı 
</HEADLINE>
<TEXT>

     Esenyurt Belediyesi'nde imar işlerinde yolsuzluk yapıldığı iddialarına ilişkin sürdürülen soruşturma kapsamında belediye meclisinin 14 üyesi, jandarma tarafından gözlem altına alındı. 
     Esenyurt Belediye Meclisi üyeleri, ''imar yolsuzluğu yapıldığı'' iddialarına ilişkin İstanbul DGM Cumhuriyet Başsavcılığı'nca yürütülen soruşturma çerçevesinde tutuklanan Belediye Başkanı Gürbüz Çapan'ın yerine başkan vekili seçmek üzere, bugün saat 13.30'da toplanmaya başladı. 
     Saat 14.00'teki toplantıya 5 dakika kala binaya gelen jandarma ekipleri, eski FP'li Bağımsız Meclis Başkan Vekili Aytekin Çolak ile eski CHP'li Bağımsız üyeler Cuma Dilek, Yüksel Taşkın, Kenan Yılmaz, Murteza Kalem, Rıdvan Karaboz, Ali Aksu, Aliyar Eltemur, Hıdır Güler, Hüseyin Taşar, Erol Tuna, Muharrem Çöpçü, Ahmet Pehlivan ve Ayhan Suna'yı gözaltına aldı. Soruşturmayı yürüten İstanbul DGM Cumhuriyet Savcısı Ahmet Kelebek'in talimatıyla gözlem altına alınan 14 belediye meclis üyesi, jandarma tarafından sorguya alındı. Bu arada Esenyurt Belediye Meclisi'nin ''başkan vekili seçimi'' gündemli Olağanüstü Toplantısı, Meclis Başkan Vekili Kenan Karahan tarafından çoğunluk sağlanamadığı gerekçesiyle ertelendi. 







</TEXT>
</DOC>
