<DOC>
<DOCNO> 19014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sonspo02.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu, dev derbi için İçişleri Bakanı ile görüşecek 
</HEADLINE>
<TEXT>

     Futbol Federasyonu Başkanı Haluk Ulusoy, Trabzonspor ile Fenerbahçe arasında dün yapılan Birinci Futbol Ligi maçı öncesi ve sonrasında, her iki takım taraftarlarının yarattığı olaylara üzüldüğünü söyledi. 
     Futbol Federasyonu Başkanı Haluk Ulusoy, şampiyonluk düğümünün çözülmesi açısından büyük önem taşıyan Fenerbahçe-Galatasaray derbisinde aynı üzücü olayların yaşanmaması için harekete geçiyor. Ulusoy, bu konuda İçişleri Bakanlığı ve İstanbul emniyeti ile yarından itibaren görüşmelere başlayıp, olağanüstü güvenlik önlemlerinin alınmasını isteyeceklerini ifade etti. Ulusoy ayrıca, sporda şiddet olaylarının sona erdirilmesi için gelecek sezondan itibaren İçişleri Bakanlığı ile özel görüşmeler yaparak, bu konuda acil önlemler alınmasını isteyeceklerini belirtti. 
     Ulusoy, Futbol Federasyonu'nun sponsorlarından Sarar'ın, Akmerkez'de yapılan mağaza açılış töreninde gazetecilerin konu hakkındaki sorularını yanıtlarken, maçın futbolcular arasında centilmence geçtiğini, ancak saha dışındaki şiddeti asla onaylamadıklarını söyledi. 
     
     






</TEXT>
</DOC>
