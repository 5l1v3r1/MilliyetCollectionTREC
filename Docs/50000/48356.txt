<DOC>
<DOCNO> 48356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yazar/yilmaz.html </URL>
<DATE> 2001/10/23/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tantan 11 Eylül ve dini eğitimi yorumladı 
</HEADLINE>
<TEXT>

     Cumartesi günü yaşayacağımız törenin derin izler bırakacağı adından belliydi. Suna - İnan Kıraç Antalya Eğitim Parkı’nın açılışına gidiyorduk. 
     Suna Kıraç’ın hasta yatağında kurucusu olduğu Eğitim Gönüllüleri Vakfı’nın TEGV Şifo Mehmet jübilesini hasta yatağında dikkatle takip ettiğini biliyorduk. 
     Eşi İnan Kıraç ile 2 trilyon 200 milyar lira yatırımla Antalya Kepez’de hizmete açılan Eğitim Parkı için kim bilir neler hissediyordu İçimizden geçen bu soruyu duyduğundan, hazırlıklıydı, kızı İpek Kıraç’ın okuması üzerine törene mektup yollamıştı "Kendi ömrümden uzun ideallerim var" 
     İnan Kıraç "Mutluluk gözyaşlarını" mendili ile silerken, gazetecilere içini açıyordu "Daha az yemeye razıyım, ancak eğitimden fedakarlığa değil. Ben ve eşim eğitim hastalığına tutulduk" 
     İnan Kıraç, Vehbi Koç’un 1980 yılında eğitimin önemini anlayarak vakıf kurduğuna işaret ediyor, "Koç ailesinin fertleri, servetlerinin tümünü eğitime vermeye hazırlar" diyordu. Vehbi Koç’tan sonra, geride bıraktığı çocukları eğitim bayrağını ele almış dalgalandırıyorlar. Semahat ve Nusret Arsel’in bu yıl içinde Ankara’da Eğitim Parkı açıyor, bir diğer kardeşleri Sevgi Gönül ise aynı amaçla yer arıyordu. 
     
Tantan FP’lileri ikna ediyor      Burs vermek, okul açmak, üniversite kurmak bir çok zenginin veya kuruluşun aklına ilk gelen eğitim yatırımdı. Suna Kıraç babasından, etrafındaki zenginlerden farklı bir yol izleyerek, okul açmıyor, 7 ile 16 yaş arasındaki 17 milyon çocuğu nitelikli bir hayata katma projesi başlatıyordu. 
     TEGV projesi nasıl başlamıştı Bu soruyu yanıtlayabilecek birinci elden şahit, İçişleri eski Bakanı Sadettin Tantan da Antalya’daki törendeydi. Fatih Belediye Başkanlığı dönemine denk gelen bu anısını anlatmasını istedim, anlattı 
     "1995 yılıydı. Koç Holding yöneticilerinden Cengiz Solakoğlu, beni TEGV için holding merkezinde düzenlenen bir toplantıya çağırdı. Dinledim ve projeyi uygun gördüm, biri Fatih Çarşamba’da, diğeri de Fındıkzade’de iki arsa teklif ettim. Belediye Meclis’ndeki kapatılan Fazilet Partili üyeler öneriye karşı çıktılar. Onları ikna etmek için uğraştık. Sonunda altı aylık sürede Çarşamba’daki Eğitim Parkı açıldı, ardından Fındıkzade’deki. Bunları yetişkinlere meslek vermeyi de amaçlayan Zeyrek’teki ve Fatih’in çeşitli semtlerindeki Öğrenim Birimleri’ izledi. Bu çalışmalardan sonra Fatih sokaklarında şalvarlı görüntüsü değişti. Tarihi evlerin tahtaların söküp, sobada yakıyorlardı, bunlar kalktı." 
     Tantan idealleri ile Kıraç’ın amacı arasındaki parelelliği şöyle vurguluyor "Nitelikli insan hem fizik, hem beyin olarak iyi yetiştirilmek zorunda. Bunu TEGV başarıyor. Okul eğitimi yeterli olmuyor, yaşanılan çevrenin eğitime dahil edilmesi gerikiyor. Bu yurttaşlık bilincini de geliştiriyor." 
     Tantan, "TEGV’in bence eksik bıraktığı alan inançtır. İnsanlara dini eğitimi bilimsel bir çatıda vermek ve bu ihtiyacı karşılamak zorundayız. İlahiyat Fakülteleri’nin önemi de buradadır" diyor. Söz 11 Eyül’e geliyor. Tantan dini görüşleriyle ilgili bir parantez açıp, Amerika’da yaşananları gelecek açısından değerlendiriyor "ABD’de 11 Eylül’den sonra Kilise’ye gidenlerin sayısı arttı. Dünya dini eğitimin önemini bu savaşla daha iyi anlayacak. Savaş süreci İslam’ın daha iyi anlaşılmasını sağlayacak." 
     İhtiyaç belirdi ki din adamları daha sık fetva vermeye başladılar. Yalnız Tantan’ın da işaret ettiği gibi asıl ihtiyacımız, bilimsel kurumlardan yayılan ışıkla aydınlatmak. 
     
     







Kemalizm tartışması 


Bu da terör... 


Alınması gereken ders 


Siyasal çıkmazda sihirli formül 


Bumerang sözcükler 


Muazzez Ersoy'un banyosu 


Batman kabuk değiştiriyor 


Herkes teröre karşı ama... 


Tarihi bir değişikliğe tanık olacağız 


Çözüm önerileri... 


Susurluğun silahçısı diyor ki 


Şanghay nire Brüksel nire 


Yıllanmış markaların kriz atağı 


Yağ karaborsasında Ecevit’in suçu yok 


Tantan 11 Eylül ve dini eğitimi yorumladı 


</TEXT>
</DOC>
