<DOC>
<DOCNO> 14355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/spor/spo11.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Zuberbühler Aarau’da      BEŞİKTAŞ Teknik Direktörü Daum’un transfer etmek istediği İsviçreli kaleci Pascal Zuberbühler, İsviçre 2. Ligi’nden Aarau’ya kiralandı. Bayer Leverkusenli 30 yaşındaki file bekçisi, sezon sonuna kadar Aarau’da görev yapacak. l Zafer Atamer - Cenevre 
     
Agassi rakipsiz      ABD’nin Miami kentindeki Ericsson Açık Tenis Turnuvası’nda Jean Michael Gambill’i 7 - 6, 6 - 1 ve 6 - 0’lık setlerle yenerek şampiyon olan ABD’li Andre Agassi, Masterlar Serisi’ndeki 12. birinciliğini aldı ve yeni bir rekora imza attı. Tecrübeli raket, Dünya sıralamasında üçüncü sıradaki yerini korudu. 
     
Hükmen yenilgiler      İKİNCİ Lig Play - Off’ta 18 Mart’ta 1 - 0 Başkent ekibinin lehine sonuçlanan Şekerspor - Hatay karşılaşmasında cezalı Yusuf Işık’ı oynatan konuk takım 3 - 0 hükmen mağlup ilan edildi. Aynı tarihte ev sahibi takımın 1 - 0 galibiyetiyle biten Kombassan - Altay maçında da, kart cezalısı Gökmen Yıldıran’a yer verdiği için konuk ekip hükmen yenik sayıldı. 
     
Haydi yıldızlar      AVRUPA Yıldız Erkekler Basketbol Şampiyonası Eleme Grubu maçları bugün Bursa’da başlayacak. Slovenya, İsrail, Rusya, Belçika ve Finlandiya’nın da yer alacağı elemeler 8 Nisan’a kadar sürecek. İlk üç sırayı alacak takımlar Avrupa Şampiyonası finallerine katılmaya hak kazanacak. 
     Atatürk Salonu 
     14.00 Slovenya - İsrail 
     16.15 Rusya - Belçika 
     18.30 Açılış seromonisi 
     19.00 Türkiye - Finlandiya. 
     


 SPOR 




























</TEXT>
</DOC>
