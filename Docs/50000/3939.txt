<DOC>
<DOCNO> 3939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur21.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Genel Kurulu'nda çalışmalara şehit polislerin cenaze töreni dolayısıyla ara verildi 
</HEADLINE>
<TEXT>

     TBMM Genel Kurulu çalışmalarına şehit polislerin cenaze töreni dolayısıyla ara verildi. 
     Meclis Başkanvekili Murat Sökmenoğlu başkanlığında toplanan Genel Kurul'da, gündemdışı konuşmaların ardından, bütün partilerin grup başkanvekilleri şehit polisler için düzenlenecek tören dolayısıyla ara verilmesini önerdiler. 
     Önerinin kabul edilmeyle Genel Kurul çalışmalarına saat 17.00'ye kadar ara verilmesi kararlaştırıldı. Sökmenoğlu, Genel Kurul birleşiminin açılışında yaptığı konuşmada, Diyarbakır Emniyet Müdürü Gaffar Okkan ve beş polisin ''devlet ve millet düşmanı kansızların kahpe kurşunlarına hedef olduklarını'' belirterek, bundan herkesin üzüntü duyduğunu kaydetti. Murat Sökmenoğlu, ''Canilerin en kısa zamanda yaptıklarının hesabını vereceğinden hiç şüphemiz yoktur. Milletimizin kalbinde derin para açan bu hain saldırıyı nefretle lanetliyoruz'' diye konuştu. Bu arada, birleşim açıldıktan sonra, DYP Grup Başkanvekili Turhan Güven yoklama talebinde bulundu. Yoklama sırasında DYP'liler Genel Kurul salonundan çıkararak, cenaze törenine katılacaklarını dile getirdiler. DYP'lilerin salondan çıkış nedenleri tam olarak anlaşılamayınca iktidar partilerine mensup milletvekilleri alkışlamaya başladılar. Bu sırada, DYP'liler ''Sizin cenazeye saygınız yok mu '' diyerek, salondan çıkma gerekçelerini dile getirdiler. 
     




</TEXT>
</DOC>
