<DOC>
<DOCNO> 18690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sontur10.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağışlı hava geliyor 
</HEADLINE>
<TEXT>

     Yurdun doğu kesimleri, 1 Mayıs Salı gününden itibaren yağışlı havanın etkisine girecek. 
     Devlet Meteoroloji İşleri Genel Müdürlüğü’nden alınan bilgiye göre, yarın, yurtta yağış beklenmiyor. Hava sıcaklıkları yarın biraz artacak. Bu arada rüzgar, kuzey ve doğu yönlerden, yurdun kuzey batı bölgelerinde kuvvetlice poyraz esecek. 
     Doğu Karadeniz, Doğu Anadolu, İç Anadolu’nun güneydoğusu ile Güneydoğu Anadolu Bölgesi’nde, 1 Mayıs Salı günü yağış bekleniyor. Yağışlar, yağmur ve gökgürültü sağanak şeklinde olacak. Yurdun diğer yerleri ise az bulutlu ve açık geçecek. Rüzgar, yurdun kuzey ve iç kesimlerinde, poyrazdan kuvvetli olarak esecek. 
     2 Mayıs Çarşamba günü ise Orta ve Doğu Karadeniz, İç Anadolu’nun doğusu, Doğu ve Güneydoğu Anadolu ile Doğu Akdeniz’in iç kesimlerinde yağış bekleniyor. Yağışlar, yağmur ve gökgürültü sağanak şeklinde olacak. 
     Hava sıcaklıkları, Salı ve Çarşamba günleri, yağışlı hava nedeniyle yurdun kuzey ve doğu bölgelerinde biraz azalacak. Meteroloji yetkilileri, yağışlı havanın, yurdun doğu kesimlerinde hafta sonuna kadar etkisini sürdürmesinin beklendiğini bildirdiler. 
     







</TEXT>
</DOC>
