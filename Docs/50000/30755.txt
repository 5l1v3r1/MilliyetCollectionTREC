<DOC>
<DOCNO> 30755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/ekonomi/eko01.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
20 milyonluk yolda 
</HEADLINE>
<TEXT>

Liradan sıfır atma tartışmaları yapılırken, 20 milyonluk’ çıkarılması gündemde. Merkez Bankası Başkanı Serdengeçti, Yeni bir banknot çıkarmayı düşünmek zorundayız’ dedi 
     EKONOMİ SERVİSİ 

     Türkiye bundan sekiz ay evvel, 2001 sonunda paradan altı sıfır atmayı düşünürken şimdi 20 milyonluk banknot basmayı düşünüyor. Merkez Bankası MB Başkanı Süreyya Serdengeçti, dün toplantı yaptığı ekonomi basını yöneticilerinin sıfır atmayla ilgili sorusunu, Bırakın sıfır atmayı, yeni bir banknot basılmasını düşünmek zorundayız’ diye yanıtladı. 
     10 milyon liralık banknotların dolaşımdaki para içinde yüksek bir orana ulaştığını anlatan Serdengeçti, 20 milyon liralık banknotların çıkarılıp çıkarılmayacağına ilişkin bir soru üzerine de, şu anda bir açıklama yapmayı erken bulduğunu, zamanı geldiği zaman bir açıklama yapılacağını kaydetti. 
     
     Zorluk yaratıyor 
     Serdengeçti, paradan sıfır atılmasının söz konusu olup olmadığının sorulması üzerine de şöyle konuştu 
     "Bu sıfırların çoğalması iyi bir şey olmadığına göre, bunlardan bir şekilde kurtulmak gerekiyor. Fakat zamanlamasını çok iyi yapmak lazım. Kamuoyunda görüyoruz hemen atılsın, şöyle yapılsın, böyle edilsin. Bunların tek başına bir tedbir olarak hiçbir anlamı yoktur. Bugün bırakın paradan altı sıfır atmayı, krizden sonra vardığımız noktada belki de yeni bir banknot bile çıkarmayı düşünmemiz lazım. Çünkü 10 milyon liralık banknotların emisyon içindeki payı çok fazla yükseliyor ve bu da tabii paranın dolaşımında sizler için birtakım sorunlar yaratıyor." 
     Merkez Bankası Başkanı Süreyya Serdengeçti, sıfır atılmasının ilerde gündeme gelip gelmeyeceği şeklindeki sorulara da şöyle karşılık verdi 
     
     Teknik çalışmalarımız var’ 
     "Teknik çalışmalarımız var. Ama hakim olan düşünce bunu enflasyon ile mücadele sürecinin sonlarına doğru yapmak gereğidir. Daha evvel yapıldığı zaman bu sürece olumlu ya da olumsuz bir etkisi pek sağlanamıyor. Yeni parayı ortaya çıkardığınız zaman, o yeni paranın bir enflasyon hikayesi olmaması gerekir." 
     
     Başkanın talihsizliği 
     Merkez Bankası Başkanı Serdengeçti, dün, bütün gazetelerin ve televizyonların ekonomi bölüm müdürlerini davet etti. Amacı, şubat sonrası gelişmeleri anlatmaktı. Konuşmasında güven tesisi’ üzerinde durdu. İstikrarı sarsıcı her türlü gelişmenin zorluklar yaratacağını anlatmaya çalıştı. Ancak, güven’ mesajı vermek için toplantı yaptığı sıralarda, IMF ile yapılan ilk görüşmelerden henüz olumlu bir sonuç çıkmamasının gerginliği ile güne başlayan piyasaları çalkalayan gelişmeler oldu. Önce Başbakan Yardımcısı Devlet Bahçeli’nin, Telekom yönetimi ile ilgili olarak müzakereye kapıları kapatan konuşması ile dolar fırladı. Aynı sıralarda Ecevit yoğun bakımda’ söylentileri yayıldı. Dolar 1 milyon 350 bin liraya çıktı. Borsa yüzde 9.29 düşerek, adeta çakıldı. Başkan, güven mesajı için çırpınırken, güven açısından’nabız’ sayılan faizler bir anda 10 puan arttı. 
     
Seçim yapan cebinden öder      Erken seçimin programın yürütülmesini çok zorlaştıracağını belirten Merkez Bankası Başkanı Serdengeçti, Seçimi finanse etmek için para basmayız’ dedi 
     Merkez Bankası MB Başkanı Süreyya Serdengeçti, programın yürütüldüğü kriz şartlarında, erken seçimin, beklentileri olumsuz etkileyeceğini, programın yürütülmesini imk nsız hale getirmese de zorlaştıracağını söyledi. 
     Güven ve istikrar ortamı oluşmasının büyük önem taşıdığını ifade eden Başkan Serdengeçti, MB’nin, kanunu gereği seçimi finanse etmek’ gibi bir durumunun olamayacağını, daha önceki yıllarda da zaten bunu yapmadığını ifade ederek, seçime gidenin cebinden yiyeceği mesajını verdi. 
     İstanbul’da gazetelerin ekonomi bölümlerinin yöneticileri ile bir toplantı yapan MB Başkanı Serdengeçti, erken seçim söylentilerini de değerlendirdi. Serdengeçti, "Siyasi istikrarsızlığın maliyeti konusunda afaki bir şey söylemek istemem. Ama maliyeti olacağını herkes kabul eder" dedi. Serdengeçti, programın çökmesi, bir erken seçime gidilmesi halinde Merkez Bankası’nın politikasının ne olacağı, hükümet para bas’ derse yerine getirip getirmeyeceğinin sorulması üzerine şunları söyledi 
     "Herkes istediği şeyi söyleyebilir. Doğal olarak hükümet veya bakanlıklar, diğer kurumlar hepsi söyleyebilir. MB kendi politikasını izleyecektir. Ben size bir örnek vereyim. 1995 yılında sizce MB seçime giden hükümete yardım etti mi Bana göre etmedi. 1999 yılında seçim oldu. MB yardım etti mi Hiç yardım etmedi. Ve o zaman özerk de değildi. Yasası eski yasaydı. Şimdi bu yasa ile mi yardım edecek " 
     
     Yabancıların lehine gelişiyor 
     Krizin, bankacılık sektöründeki rehabilitasyonun gecikmesinden, bankacılık krizi nedeniyle çıktığını savunan Serdengeçti, diğer ülkelerde de istikrar programları çökünce bankacılık sisteminin esaslı darbe yediğini, sermaye yapısının yabancılar lehine değiştiğini vurguladı. Serdengeçti, "İthal banka buradan çıkıyor. Bu bir tespittir. Öyle olması gerekir, gerekmez onu tartışabilirsiniz. Ama bu bir tespittir. Sermaye yapısı yabancılar lehine hep değişiyor" dedi. 
     Euro konusunda bir planın olmadığını, ancak niyetlerin belirtilebileceğini vurgulayan Serdengeçti, Devlet Bakanı Kemal Derviş’in Frankfurt’taki toplantıda Euro konusunu da bir fikir beyanı olarak söylediğini kaydetti. 
     
     İç borcumuz çevrilebilir’ 
     Serdengeçti, iç borç stokunun çevrilemez’ olduğu yolundaki yorumlara da cevap verdi. Bu görüşlerin, stokun GSMH ile oranlama yapılarak ileri sürüldüğünü belirten Serdengeçti, nakit iç borç stokunda durumun alarm verici olmadığını, Hazine’nin ihraç ettiği özel tertip k ğıtların iç borç stokunu yükselttiğini belirterek, "Uzun vadeli olan bu k ğıtların döndürülmesi sorun olmayacak" dedi. 
     
     Düştüğünü görmedik’ 
     Serdengeçti, talep ve kurun enflasyonu etkileyen iki temel unsur olduğunu, enflasyonist baskıya karşı kısa vadeli faizlerin kullanılacağını da söyledi. Süreyya Serdengeçti, "Biz dalgalı kurda kurun yükselebileceğini gördük, ama düşebileceğini henüz görmedik. Bu ise programın aksamadan yürütülmesine bağlı" dedi. 
     
     Financial Times safsata yazdı’ 
     Serdengeçti, Financial Times’daki iddianın tamamen safsata olduğunu söyledi. İngiliz Financial Times’da IMF’nin vereceği kredi paketinin ertelenebileceğine ilişkin yazısını değerlendiren Serdengeçti, "IMF ile yapılan bütün görüşmeleri nakletmem doğru olmaz tabii, onları da bağlar. Tamamen safsata" dedi. 
     
     1.3 milyar dolar satacağız’ 
     Parasallaştırma olmadığını belirten Serdengeçti, MB’nin bu ay ve ağustos ayında iç borç ödemesinde kullanılacak 1.3 milyar dolar karşılığı düzenli döviz satışının söz konusu olduğunu kaydetti. Bunun alt sınır olduğunu belirten Serdengeçti, maksimum sınırın net uluslararası rezerv değişimine göre 1.8 milyar dolar kadar olabileceğini vurguladı. Serdengeçti, yurtdışından sağlanan kaynağın iç borç ödemesinde kullanılması sonrası piyasaya çıkan likiti çekmek için döviz sattığını söyledi. Serdengeçti, döviz kuru ile ilgili bir hedeflerinin olmadığını, enflasyon hedeflemesine geçmek için de döviz kurunun istikrar kazanması, faizlerin düşmesi ve enflasyonun daha çok faizlerle ilişkili duruma gelmesiyle bu hedefin gündeme geleceğini söyledi. 
     



 EKONOMİ 




















</TEXT>
</DOC>
