<DOC>
<DOCNO> 18323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yasam/yas07.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hocam, leylek beni nasıl taşısın 
</HEADLINE>
<TEXT>

Hızla yaygınlaşan 'cinsel eğitim' derslerine katılan öğrenciler 'beden bilgisi' sorularıyla öğretmenleri bile terletiyorlar... 
     ELİF KORAP İstanbul 

     Soruyorlar, "Tüp bebek nasıl oluyor ", "Hayat kadınları ne yapıyor da hamile kalmamayı başarıyor ", "Akraba evliliği olunca çocuk neden sakat doğuyor ", "Mastürbasyon yaparsam ne olur .." 
     İşte bu ve benzeri sorular, biraz utana sıkıla da olsa son yıllarda yaygınlaşan 'cinsel eğitim dersleri'ne katılan minik öğrencilere ait. 
     Son olarak Uğur Koleji'ndeydik. Psikolog Birsen Özkan, öğrencilere hem bilgi veriyor hem de sorularını yanıtlıyordu. Düzenlenen seminerler, yaş gruplarına göre farklı günlerde ve farklı konularla gerçekleştiriliyor. Seminerlerin çocukların yaşına göre değiştiğini belirten Özkan, küçük yaş grubundakilere bedenin gelişimini, daha büyüklere de doğum kontrol yöntemlerini anlattığını söylüyor. 
     
     Dersimiz bedenimiz 
     Öğrencilerden gelen sorular da zaten bu yönde oluyormuş. Psikolog Özkan, ilkokul çağındaki çocukların daha çok bedenlerini tanımaya yönelik sorular sorduğunu, daha büyüklerin ise cinsel yaşam üzerine sorular yönelttiğini belirtiyor. "Artık çocuklar cinsellikten utanmıyor" diyen Birsen Özkan, "Günümüzde lise çağındaki gençlerin çoğu cinselliği çekinmeden yaşıyabiliyorlar" diyor. 
     



 YAŞAM 
























</TEXT>
</DOC>
