<DOC>
<DOCNO> 42741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/spor/spo04.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor’da Salazar hedefte 
</HEADLINE>
<TEXT>

     DİYARBAKIRSPOR’UN ardından Samsunspor’a da yenilerek taraftarını hayal kırıklığına uğratan Trabzonspor’da fatura Salazar’a kesildi. Teknik Direktör Sadi Tekelioğlu, yenilgi için "Hiç hesapta yoktu" değerlendirmesi yaparken, "Ne futbol, ne de sonuç bize yakışmadı" ifadesini kullandı. Başkan Yardımcısı Ahmet Ağaoğlu ise savunmaya yüklendi ve "Defans affedilmez hatalar yaptı" diye konuştu. 
     SAMSUN maçındaki hatalarıyla mağlubiyetin baş sorumlusu gösterilen Salazar gözden düştü. Yöneticiler, "Salazar saatli bomba gibi. Çok riskli oynuyor. Bu da felaketi hazırlıyor" dediler. Takım arkadaşları ve teknik kadrodan özür dileyen Perulu futbolcu ise, "Kötü oynamamda henüz uyum sağlayamamın önemli rolü var. Zaman içinde toparlanıp, gerçek kimliğime kavuşacağım" dedi. 
     
     Sümer’den destek 
     BORDO - Mavili futbolculara destek çıkan Başkan Özkan Sümer, "Önemli olan iyi günde değil, kötü günlerde oyunculara sahip çıkmaktır. Biz bu kadroya güveniyoruz" dedi. Öte yandan İstanbulspor maçının hazırlıklarına ara vermeden başlayan Trabzon’da adalesinde sorun olan Erman, Güngör, Salazar ve Şenol ile kolu kırık olan Hami antrenmana katılmadı. 
     



 SPOR 


























</TEXT>
</DOC>
