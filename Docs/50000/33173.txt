<DOC>
<DOCNO> 33173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/spor/spo05.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
TUTTO SPORT Fatih Terim, Okan’ın peşinde 
</HEADLINE>
<TEXT>

     MİLAN’ı çalıştıran Teknik Direktör Fatih Terim’in, Inter’e transfer olan Okan’ı istediği iddia edildi. İtalyan Tutto Sport Gazetesi’nde sürmanşetten verilen haberde, "Terim, Mavi - Siyah formalı Okan’ı istiyor" başlığı atıldı. Haberde, Inter’in hocası Arjantinli Hector Cuper’in Okan’ı yeterli bulmadığı, orta sahadaki isimlerin ameliyat geçirmesi nedeniyle Terim’in takviye olarak eski öğrencisini düşündüğü bildirildi. 
     INTER ve Milan arasında Helveg, Pirlo, Brnciç, Guglielminpietro ve Broncchi’nin transferi gerçekleşirken, 27 yaşındaki Okan’ın da altıncı isim olacağı ileri sürüldü. Gazete, "Cuper’in takımda boş yeri yok. Milano kentinin iki gözde takımı arasında altıncı oyuncu değişikliği yapılabilir" ifadesini kullandı. Bu arada Milan, 33 kişi olan kadrosunu 29’a indirirken, Boban ve Bierhoff takım aramayı sürdürüyor. 
     



 SPOR 

























</TEXT>
</DOC>
