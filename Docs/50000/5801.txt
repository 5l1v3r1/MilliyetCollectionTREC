<DOC>
<DOCNO> 5801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sontur12.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevlerinde yine cep telefonu 
</HEADLINE>
<TEXT>

     Kartal Cezaevi'nde tutuklu olan organize suç örgütü elebaşı Alaattin Çakıcı'nın adamlarından Ali Kuleberoğlu'nun koğuşunda 2 adet cep telefonu, yine çete elebaşı Ayvaz Korkmaz'ın koğuşunda da bir adet telefon şarj cihazı bulundu. 
     İl Jandarma Komutanlığı'ndan alınan bilgiye göre, Kartal Cezaevi'nde dün yapılan aramalarda, organize suç örgütü elebaşı Alaattin Çakıcı'nın adamlarından Ali Kuleberoğlu'nun koğuşunda 2 adet cep telefonu, 1 adet SIM kartı, 1 adet teyp içerisine yerleştirilmiş şarj cihazı ve kulaklık ele geçirildi. 
     Aramalarda, yine organize suç örgütü elebaşı olduğu öne sürülen Ayvaz Korkmaz'ın koğuşunda da bir teyp içerisine gizlenmiş olarak telefon şarj cihazı elde edildi. Bu cezaevindeki aramada ayrıca, Mustafa Püsküllü adlı tutukluda da 100 gram ağırlığında Maraş otu olarak bilinen içim maddesi ele geçirildi. 




</TEXT>
</DOC>
