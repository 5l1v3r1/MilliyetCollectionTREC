<DOC>
<DOCNO> 35125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sonspo14.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan yarın İstanbul'da... 
</HEADLINE>
<TEXT>

     ''Şifo'' Mehmet'in Mehmet Özdilek jübilesinde 4 Ağustos Cumartesi günü Beşiktaş ile karşılaşacak olan AC Milan kafilesinin yarın İstanbul'a geleceği bildirildi. 
     Fatih Terim'in teknik direktörlüğünü yaptığı ve kadrosunu Rui Costa ve Inzaghi gibi flaş transferlerle güçlendiren İtalyan takımının yarın saat 15.00'de İstanbul'da olacağı öğrenildi. 
     Bu arada Mehmet Özdilek ve Eğitim Gönüllüleri Vakfı yetkililerinin, çocukların okul sonrası eğitimlerine destek vermek için gönüllü olarak Türkiye'ye gelen AC Milan Teknik Direktörü Fatih Terim'e, Çırağan Sarayı'nda saat 16.30'da düzenlenecek basın toplantısıyla teşekkür edecekleri kaydedildi. 
     Öte yandan, jübile gelirini Eğitim Gönülleri Vakfı'na bağışlayarak Türkiye'de bir ilke imza atan Mehmet Özdilek, jübilesi öncesi yarın akşam saat 19.00'da, meslek yaşamında kendisine destek verenlerle buluşacak. 
     AC Milan takımı ve teknik direktör Fatih Terim'in de katılacağı Sarayburnu Hammam Restoran'daki gala gecesinde, sunuculuğu Halit Kıvanç yapacak. Gecede, Eğitim Gönüllüleri Vakfı Yönetim Kurulu Başkanı İbrahim Betil ile Beşiktaş Kulübü Başkanı Serdar Bilgili ve siyah-beyazlı kulübün onursal başkanı Süleyman Seba'nın birer konuşma yapacakları açıklandı. 
     
     







</TEXT>
</DOC>
