<DOC>
<DOCNO> 12644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/siyaset/siy04.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bireysel emeklilik yine geçmedi 
</HEADLINE>
<TEXT>

     ANKARA Milliyet 

     TBMM Genel Kurulu’nda Bireysel Emeklilik Yasa Tasarısı’nın görüşmelerine devam edildi. Ancak karar yeter sayısı bulanamadığı için saat 20.00’ye kadar çalışması planlanan Genel Kurul, 19.30’da dağıldı. 
     Tasarının emeklilik şirketinin teşkilat ve oranlarını düzenleyen maddesine göre, şirketin yönetim kurulu beş kişiden az olamayacak. Şirketlerin ana sözleşmelerinin değiştirilmesinde müsteşarlığın uygun görüşü aranacak. Bir gerçek veya tüzel kişinin, şirketin sermayesinin doğrudan veya dolaylı olarak yüzde 10 veya fazlasını temsil eden payları edinmesi, bir ortağa ait payların hissenin yüzde 50’sini aşması sonucunu doğuracak hisse edinimleri ile bir ortağa ait payların belirlenen oranların altına düşmesi sonucunu doğuracak hisse devirleri, bakanlığın izniyle yapılabilecek. Yönetim ve denetim kurullarına üye belirleme ayrıcalığı veren veya intifa hakkı tanıyan hisse senetlerinin devri de bakanlığın iznine bağlı olacak. 
     


 SİYASET 













</TEXT>
</DOC>
