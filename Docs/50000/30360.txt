<DOC>
<DOCNO> 30360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko05.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Boyner tatil satıyor 
</HEADLINE>
<TEXT>

Advantage’da Fibabank’la ortaklık gerçekleştiren Cem Boyner, turizm sektörüne de Advantage Tatil’le girdi. Advantage Tatil, turizmin bilgi bankası gibi çalışacak 
     EYLEM TÜRK 

     Boyner Grubu, "Advantage Tatil" ile turizm sektörüne de girdi. Acenta, otel ve havayolu şirketleri ile nihai tüketici arasında aracılık görevi görecek olan "Advantage Tatil", turizm konusunda bir bilgi bankası işlevi yapacak. 
     Şirketin bir mega market gibi yapılandığını söyleyen Advantage Tatil Genel Müdürü Atanur Oytuner, "Marketin içinde birbirinden farklı ürün ve hizmet sağlayıcılarının desteği var. Tur operatörleri, havayolu şirketleri gerekse otellerin hizmetlerini alıp nihai müşteriye sunuyoruz" dedi. 
     
     Tur üretmeyecek 
     Bir seyahat acentesi işlevi göreeklerini belirten Oytuner, "Tur üretmiyoruz. Fakat burada birçok acentenin tur paketlerine ulaşabiliyorsunuz. Yani bilgi bankası gibi görev yapıyoruz" diye konuştu. Advantage Tatil’in 20 Haziran’da hizmete girdiğini kaydeden Oytuner, şöyle devam etti 
     
     Türkiye’de ilk 
     "40 kişilik bir ekibimiz var. 20 kişisi çağrı merkezlerinde. Müşteri bu merkezlerde 24 saat tüm bilgileri bulabiliyor. Tek bir telefonla rezervasyon yaptırabiliyor. Yurt içi ve yurtdışı turlar, gemi seyahatleri, konaklama, uçak biletleri, tur paketleri danışmanlık hizmeti de veriyoruz." 
     Şirketin yaklaşık 1 milyon dolara mal olduğunu belirten Oytuner, "Burası bir satış platformu. Bu anlamda Türkiye’deki ilk mega market faaliyeti gösteriyoruz. Hedeflerimiz arasında çalıştığımız acentelerin ve şubelerimizin sayısını artırmak var" diye konuştu. 
     



 EKONOMİ 


































</TEXT>
</DOC>
