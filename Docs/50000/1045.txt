<DOC>
<DOCNO> 1045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/mujde.html </URL>
<DATE> 2001/01/07/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Şiddet tarlasındaki şaşkınlar 
</HEADLINE>
<TEXT>

     Garip bir ülke olduk, çok garip. 
     Bazı sosyal hadiseleri açıklamak sosyal bilimler açısından da mümkün değil. 
     Örneğin yılbaşı gecesi "Ya Allah Bismillah Allahüekber" , "Burası Türkiye, İsrail değil" sloganları eşliğinde Taksim’deki The Marmara Oteli’ne taarruzda bulunan ülkücü gençlerin hareketini hiçbir sosyal bilimcinin yorumlayabileceğini sanmıyorum. 
     Yani işin neresinden bakarsanız bakın ancak bir Ortadoğu ülkesinde görünebilecek psiko şaşkın bir eylem olarak adlandırılabilir bu davranış olsa olsa... 
     Öncelikle olayın otelde düzenlendiği sanılan yılbaşı balosuna yönelik bir saldırı olduğunu bildiğimize göre buradan yola çıkmamız gerekir. 
     Şimdi otele niye saldırdınız güzel abilerim 
     Bilen varsa beri gelsin. 
     Yılbaşı kutlamasına mı bozuldunuz 
     O halde Yılbaşı gecesi sokaklarda ne işiniz vardı sizin 
     Oteldekilerin alkol almasına mı sinirlendiniz sayın beyler 
     O zaman elinizdeki bira şişeleri neyin nesiydi 
     İçip içip, içenlere saldırmanın bir izahı veya kitapta yeri var mıdır 
     Diyelim ki ülkücüsünüz .. 
     Çünkü oteli taşlarken attığınız "Ya Allah Bismillah Allahuekber" sloganını bir çevik kuvvet atıyor bu ülkede 
     bir de siz... 
     Yahu bir kere içkili içkili o sloganı ağzınıza 
     almanız bile günah. 
     Ayrıca yılbaşı eğlencelerini "günah" diyerek protesto etmek sizin değil radikal İslamcıların asli görevi... Böyle bir eylem kazara yerini bulup hedefine ulaşsa bile sizin değil radikal İslamcıların ekmeğine yağ sürer. Yani en sıkı rakiplerinizin... 
     
     Diyelim ki buna değil de zenginlerin otelde 
     balo yapıp eğlenmesine bozuldunuz. 
     O zaman işin adını koyalım ki siz ülkücü değil , düpedüz komünistsiniz... 
     Yaptığınız eylem , bir sınıfın bir diğer sınıfa açıkça tahakkümü sayın abilerim. 
     Kaldı ki zenginlere yönelik bir eylem yapılacaksa komünistler bunu sizden daha iyi ve daha organize yaparlar hiç merak etmeyin. 
     Üstelik sizi yıllardır bira şişelerini fırlattığınız 
     o zenginler, komünistler başarılı olup "Türkiye’yi Moskova’ya bağlamasınlar" diye semirtip 
     beslemediler mi yıllarca 
     Şimdi beslenen bir karga olarak bu ihanet niye 
     
     "Burası Türkiye, İsrail değil" sloganı ise 
     maçlarda polisten dayak yiyen taraftarların kamuoyuna bir hediyesi. 
     Polisten sopa yiyen taraftar bir anda 
     Filistinliler’le kardeş olduğunun farkına varıp 
     kendini Filistinli, polisi de İsrail polisi olarak 
     görüyor ve başlıyordu bağırmaya. 
     "Burası Türkiye, İsrail değil" 
     Orada tamam da Taksim’de niye Sana kimsenin zulüm yaptığı yok ki a benim şaşkın ördeklerim. 
     Hem bira şişesini otelin camlarında patlatacaksınız , hem de şiddete maruz kalanların attığı sloganı atacaksınız. Oldu mu şimdi Bu durumda "İsrail polisi" sensin zaten güzel kardeşim. 
     Haa, burası müslüman bir ülke, burada yılbaşı kutlanmaz gidip İsrail’de kutlayın, demek için attınızsa bu sloganı hepinizin ağzına kırmızı biber sürmek lazım. 
     Çünkü İsrail’in büyük bir bölümü, hele hele radikal Yahudi grupları 
     o geceyi hıristiyan adeti olarak 
     kabul eder ve kutlama yapmaz. 
     
     Şimdi ben düşündüm düşündüm, çıkamadım 
     işin içinden. 
     Zaten MHP Genel İdare Kurulu’nda olsaydım 
     ve siz de partide kayıtlı olsaydınız hepinizi 
     partiden atardım. 
     Hayır bu şiddeti onaylamadığım için değil . "ideolojik şaşkınlıktan" ötürü koyardım 
     kapının önüne... 
     Üstelik gördüğüm kadarı ile zamanında arka bahçesine bol miktarda ekilen şiddet tarlasında 
     biten ayrık otlarını temizlemek istiyor partiniz. 
     Mafyası bir yandan, ben ülkücüyüm diye çete kurup soygun yapanı bir yandan, Suudiler’in bile kutlama yaptığı yılbaşı gecesi bozkurt işareti yapıp otel taşlayanı bir yandan. 
     Allah kolaylık versin devlete ve Devlet beye... 
     Neydi o laf ... 
     Rüzgar eken fırtına mı biçiyordu ne 
     
Kim 500 sopa ister...      Bu soru rahmetli yarışma programı Aslan Payı’nda soruldu ve Allah’tan o yarışma rahmetlik oldu. Önce soruyu görelim... 
     Türk mutfağında en çok pişirilen yemek türleri hangisidir 
     1- Makarnalar ve börekler 2- Zeytinyağlılar ve sebze yemekleri 3- Baklagiller 4- Kebaplar. 
     Böyle soru olur mu Allah aşkına Neye göre bilicem ben böyle bir soruyu ki Belki benim evimde sadece zeytinyağlı yeniliyor. Veya başkasının evinde sadece baklagiller. Bu konuda kesinleşmiş bir araştırma var mı 
     Bir başka soru da "Kim 500 Milyar İsteröden. 
     Üst üste dört kez yılın filmi seçilen film hangisidir 1- Baba 2- Potemkin Zırhlısı 
     3- Yurttaş Kane 4- İrlandalı Kız 
     Bu filmi kim üst üste dört kez yılın filmi seçmiş, kimler tarafından seçilmiş, seçen kurum kim belli değil. Adam salladı ve cevabı da doğru kabul edildi Allah’tan. Çünkü Ruslar’a sorsan Potemkin Zırhlısı’nı seçer dört kez üst üste, bana sorarsan babayı seçerdim ama babayı alırdım bu cevaba göre... 
     
Şoförün Karısı’na sansür      1975 yılında çekilen "Şoförün Karısı" adlı filmin yasaklama gerekçesi Leyla ile Handan’ın birlikte oturmaya karar verdikleri zaman ettikleri "Kazancımızı ortaya koyar, beraber harcarız" sözü bir çeşit komünizm düşüncesi telkin ettiğinden Sansür kurulu filmi yasaklamıştır. 
     Arif Takvimi Parantez Yayınları 
     
WebCam      Geçenlerde evimize ünlü bir şarkıcı olmak için her yolu deneyen kuzenim Tahmine geldi. Eline ne geçirirse şarkı söylüyor manyak... Duşu elinden zor aldık kırkaltının. 
     
     Kendisi gitti, parası kaldı yadigar... 
     Hey gidi Clinton hey. 
     Seni çok sıktılar çok. 
     Türkiye’ye geldin bir bebek burnunu sıktı, 
     Amerika’ya döndün Levinski.... 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
