<DOC>
<DOCNO> 21150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sondun17.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan'da sıcak havadan ölenlerin sayısı 80'i buldu 
</HEADLINE>
<TEXT>

     Pakistan'ın çeşitli bölgelerinde etkili olan aşırı sıcak hava dalgası son iki günde 33 kişinin daha ölümüne neden oldu. 
     Polis ve sağlık görevlileri, son ölümlerle birlikte iki hafta içinde ölenlerin sayısının 80'e yükseldiğini açıkladı. 
     Hava sıcaklığının 50 santigrat dereceye yükseldiği Sind eyaletinin iç kesimlerinde susuzluk ve güneş çarpması sonucu 25 kişi öldü. Bölgede ortalama hava sıcaklığının 43 derece olduğu belirtildi. 
     Eyaletin başkenti Karaçi'deki hastanelere çok sayıda kişinin güneş çarpması şikayetiyle başvurdukları açıklandı. 
     Pencap eyaletinde de, aşırı sıcaklara bağlı olarak 8 kişi öldü. 
     Karaçi'deki meteoroloji yetkilileri, sıcakların daha da artacağı ve önümüzdeki günlerde yağış olmayacağı tahmininde bulunuyor. 






</TEXT>
</DOC>
