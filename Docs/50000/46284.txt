<DOC>
<DOCNO> 46284 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/yasam/yas01.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan BBG’sinde Kuzu Kuzu’ krizi 
</HEADLINE>
<TEXT>

İstanbul doğumlu Rea, Tarkan’ın "Kuzu Kuzu"sunu söyleyince diğer yarışmacılar "Sen Türksün galiba" diye laf attılar 
     YORGO KIRBAKİ Atina 

     ANTENA televizyonunda yayınlanan ve reyting rekorları kıran "Biri Bizi Gözetliyor" yarışmasında, önceki akşam ilginç bir olay yaşandı. Yarışmacılardan 29 yaşındaki Rea Andoniadu, diğer yarışmacılarla otururken zevke gelip Tarkan’ın "Kuzu Kuzu" adlı şarkısını söylemeye başladı. Bunun üzerine diğer yarışmacılar İstanbul doğumlu Andoniadu’ya "Sen Türksün galiba" diye sataştılar. Ancak Rea, laf atmalara aldırmadan oynamaya devam etti. 
     YARIŞMACILARIN sadece seks hakkında konuşup birbirleriyle cinsel ilişkiye girmeden daha ne kadar dayanabileceklerinden söz ettikleri programda, Yunanlılar Rea’nın sesinden de olsa "Kuzu Kuzu"yu dinlemiş oldu. Aslında Tarkan Yunanistan’ın favori şarkıcılarından. Lefteris Pandazis, Fındıkkıran’ı Yunanca söyleyerek ününe yeniden kavuşmuştu. Ancak eğlence mek nlarında yine de Tarkan’ın sesi tercih ediliyor. 
     



 YAŞAM 

















</TEXT>
</DOC>
