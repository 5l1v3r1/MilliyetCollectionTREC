<DOC>
<DOCNO> 8031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sonspo02.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi öncesi Fenerbahçe Johnson, Beşiktaş Nouma için seferber oldu 
</HEADLINE>
<TEXT>

     Fenerbahçe ile Beşiktaş arasında hafta sonunda yapılacak derbi maç öncesinde ezeli rakiplerde Johnson ve Nouma telaşı yaşanıyor. 
     Fenerbahçe, Gana Milli Takımı'nın Sudan ile 25 Şubat Pazar günü oynayacağı Dünya Kupası Grup Eleme maçı için ülkesine çağrılan Samuel Johnson için izin alıp, 24 Şubat Cumartesi günü Beşiktaş derbisinde oynatmak için çaba harcıyor. 
     Beşiktaş ise Gençlerbirliği ile yapılan Türkiye Kupası Yarı Final maçında rakibine kafa attığı için maçın hakemi Erol Ersoy tarafından oyundan atılan ve Futbol Federasyonu Profesyonel Disiplin Kurulu tarafından 3 maç ceza verilen Fransız oyuncusu Pascal Nouma'nın cezasını indirimi için Futbol Federasyonu Tahkim Kurulu'na başvurdu. İki takımda da kilit oyuncu vazifesi gören Johnson ve Nouma için yöneticiler şartları lehlerine çevirebilmek için yoğun bir çaba sarfederken, bu futbolcuların durumları hafta içinde netlik kazanacak. 




</TEXT>
</DOC>
