<DOC>
<DOCNO> 4752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/spor/spo03.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
JARDEL MÜJDESİ 
</HEADLINE>
<TEXT>

Galatasaray’da sinüzit olan Brezilyalı golcü, son anda Trabzon kafilesine alındı 
     HALİL ÖZER 

     Son idmana katıldı 
     GALATASARAY, birkaç gündür sinizüt ve yüksek ateş nedeni ile yatağa düşen Jardel’i son dakikada Trabzonspor maçı kadrosuna aldı. Brezilyalı futbolcu, dünkü idmana diğer oyuncularla birlikte katılırken, oldukça halsiz göründü. Ancak Jardel’in, Teknik Direktör Lucescu’ya oynayabileceğini bildirdiği öğrenildi. 
     
     Suat belli değil 
     RUMEN hoca, Jardel’i kadroya dahil ederken, Capone Trabzon’a götürülmedi. Suat’ın durumu ise bugün kesinleşecek. Sarı - Kırmızılı takım, kupa sınavı için son çalışmasını dün İstanbul’da yaptı. Trabzon’a öğleden sonra giden Cim - Bom kafilesi, Zorlu Otel’de kampa girerek zorlu maçı beklemeye koyuldu. 
     
Hagi devam mı      LUCESCU, İngiliz haber ajansı Reuters’a yaptığı açıklamada, Hagi’nin hayatında başarı ve zaferin çok önemli olduğuna değinerek, "Galatasaray, önümüzdeki aylarda başarılı sonuçlar alırsa, bir yıl daha oynayacağını düşünüyorum" dedi. Rumen hoca, Hagi’yi ikna edebileceğini belirtti,öŞu andaki performansından ve durumundan memnun. Galatasaray ve 18 yılı aşkın süre hizmet verdiği Romanya Milli Takımı’nda oynamaya devam edebilir" dedi. Reuters, Hagi’nin Steaua Bükreş veya Farul Constanta’da hocalık yapmak istediğini de belirtti. 
     
Yönetimden jet ödeme      GALATASARAY, bugünkü Trabzonspor maçı öncesi oyuncularına dün 2 milyon 250 bin dolar ödedi. Yöneticiler, kafile Trabzon’a gitmeden önce Florya Tesisleri’ne gelerek futbolcuların alacaklarını verdiler. Tesislere zırhlı bir araçla getirilen ve nakit olarak ödenen ücretlerin ardından, oyuncuların sadece toplam 300 bin dolar alacakları kaldı. 
     


 SPOR 





























</TEXT>
</DOC>
