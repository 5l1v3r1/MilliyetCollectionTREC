<DOC>
<DOCNO> 20749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur22.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Telekom'un neden özelleştirildiğini anlayamadık" 
</HEADLINE>
<TEXT>

     FP Genel Başkanı Recai Kutan, ''Parti olarak Telekom'un niçin özelleştirildiğinin mantığını hala anlayabilmiş değiliz'' dedi. 
     Kutan, Eyüp Diyanet Sitesi'nde, Eyüp Belediyesi tarafından 5'incisi gerçekleştirilecek Eyüp Sultan Sempozyumu'nun açılışının ardından, basın mensuplarının çeşitli sorularını yanıtladı. 
     Bir gazetecinin, ''ABD Başkanı'nın mektubunun ardından Telekom olayının çözülmesini nasıl değerlendiriyorsunuz '' sorusu üzerine Kutan, 2 gün içinde iki önemli yasanın TBMM'de görüşüleceğini, bunlardan birinin bankalar, diğerinin ise Telekom'la ilgili olduğunu kaydetti. 
     ''Parti olarak Telekom'un niçin özelleştirildiğinin mantığını hala anlayabilmiş değiliz'' diyen Kutan, şöyle konuştu 
     ''Özelleştirmeden bizim anladığımız şudur Bir tesisin olur, bu zarar eder. Bunu yenilemeye ihtiyaç vardır, bizimde elimizde maddi imkanlar, teknolojik imkanlar olmayabilir. Bu anlamda bunu özelleştirirsiniz. Telekom, kar eden bir kurumumuz ve dünyanın en önde gelen teknolojisine sahip. Stratejik bir ortağa ihtiyacı yoktur. Kendisi stratejik ortak olacak ölçüde, ileri derecede teknolojiye ve birikime sahiptir. Telekom'un özeleştirilmesi için dışarıdan gelen telkinleri, millet olarak 'onurumuzun zedelenmesi' diye telakki ediyoruz.'' 
     Kutan, Türk Telekom'un özelleştirilmesi konusunda TBMM'de yapılacak müzakerelerde, görüşlerini açıkça ortaya koyacaklarını söyledi. Kutan, Bankalar Yasası ile ilgili olarak da Devlet Bakanı Kemal Derviş'in kendilerini ziyareti sırasında ''birtakım ikazlarda bulunduğunu'' ifade ederek, ''Bankalar Yasası çok aceleye getirilmiş bir yasadır'' dedi. 
     







</TEXT>
</DOC>
