<DOC>
<DOCNO> 47942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/dunya/dun05.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
11 Eylül’ sonrası EN BÜYÜK İTTİFAK 
</HEADLINE>
<TEXT>
Devlerin aşkı 
İlk 'Geçmiş olsun' mesajını Putin'den alan Bush Rusya'ya teklif yaptı PETROLÜNÜZÜ BİZE SATIN 
     YASEMİN ÇONGAR 

     ABD'deki 11 Eylül saldırıları ardından, uluslararası düzeyde başlayan yeni işbirlikleri sürecinde, Moskova ile Washington arasındaki ilişkilerde de, bazı Amerikalı diplomatların "tektonik kayma" diye nitelendirdirdikleri büyük bir değişim yaşanıyor. Milliyet'in edindiği bilgilere göre, ABD ve Rusya arasındaki yeni işbirliğinin adımları, Washington'ın Rus petrolünün önemli bir bölümünü satın almasını da içerebilecek kapsamlı bir enerji anlaşmasını gündeme getirdi. 
     Halen Asya - Pasifik Ekonomik İşbirliği toplantıları için Şanghay'da bulunan ABD Dışişleri Bakanı Colin Powell'ın böyle bir anlaşmanın iskeletini burada Rus tarafıyla birlikte oluşturmaya çalıştığı söyleniyor. Başkan George W. Bush ile Rusya lideri Vladimir Putin’in bugün Şanghay'da yapılacak görüşmede bu anlaşmayla ilgili ilk somut adımları atmaları mümkün. 
     Bu anlaşma sonuçlandığı taktirde petrolün hangi güzergahtan alıcısına ulaşacağı kadar, Bakü - Ceyhan projesine etkisi de Türkiye'yi yakından ilgilendirecek. 
     
     Putin yerini belirledi 
     11 Eylül saldırılarından sonra Bush'a "geçmiş olsun" telefonu eden ilk dünya liderinin Putin olduğunu hatırlatan bir yetkili, "Putin, yerini Batı'da belirledi. Yakında NATO ile yakınlaşacak" dedi. ABD'nin Ortadoğu petrolüne olan bağımlılığını azaltma eğilimi de, bu işbirliğini teşvik ediyor. 
     



 DÜNYA 

















</TEXT>
</DOC>
