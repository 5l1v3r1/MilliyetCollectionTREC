<DOC>
<DOCNO> 45212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yazar/pulur.html </URL>
<DATE> 2001/10/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bedava adam çalıştırılır mı .. 
</HEADLINE>
<TEXT>

     BEDAVA iş yaptırmayı pek severiz "Hadi aslanım, hadi kaplanım, hadi yiğidim" deyip adamı işe sokarız. 
     Ne güzel laftır o, "Ver piyazı, beklet ayazı " derler. 
     
     ADAMLARI toplayıp gece gündüz çalıştıracağız 
     "Hadi aslanım, şu düşünce özgürlüğünü, biraz genişlet Avrupa böyle istiyor " 
     "Hayhay genişletelim " 
     "Aman şu gözaltı süresini 4 güne indir, Avrupa böyle istiyor, zaten belki bunu da beğenmeyecek ya " 
     "Ne demek emriniz olur " 
     
     "ŞU arama, elkoyma işlerini, hakim kararına bağlayalım 
     "Bağlayalım, bağlayalım, madem Avrupa istiyor " 
     "Herkes istediği yerde, istediği saatte toplantı yapabilsin, gösteri yürüyüşü düzenleyebilsin, ama silahsız ve saldırısız olsun " 
     "Niçin olmasın, niçin olmasın Avrupa da bunu istemiyor mu Hem bir büyüğümüz, zamanında, yollar yürümekle aşınmaz dememiş miydi " 
     
     "NEDİR o Cumhurbaşkanı'nın önüne gelen her yasayı geri çevirmesi, adeta veto etme hakkı, bunu da kısıtlayın " 
     "Kısıtlayalım, zaten bu Cumhurbaşkanı da, işin tadını kaçırmıştı Bizim anlı, şanlı genel başkanlarımızın hep canını sıkıyor. Kısıtladık gitti " 
     "Efendim herkes anadilini konuşabilmeli, yazabilmeli, şu Kürtçe yasağını kaldırın, Avrupa en çok bunun üzerinde duruyor." 
     Hoş fiili olarak, öyle yaygın bir yasak yoktu ama, madem Avrupa istiyor, müttefiklerimizi kıracak değiliz ya İnşallah yakın gelecekte, Kürtçenin de, Türkçe gibi resmi dilden sayılmasını Anayasa'ya koymak bize nasip olur " 
     
     "Avrupalı, bizim Milli Güvenlik Kurulu'nu bir türlü anlayamıyor, içine sindiremiyor. Askerlerin olduğu böyle bir kurula ne gerek var diyorlar. Bari bundan böyle MGK kararları hükümet tarafından öncelikle dikkate alınmasın da, değerlendirilsin " 
     "İyi olur, iyi olur " 
     
     ŞİMDİ elinizi vicdanınıza koyun, adamlar bütün bu söylenenleri hatta daha fazlasını gece gündüz çalışarak, işlerini güçlerini bırakarak, istirahat ve uykularından feda ederek, yapmadılar mı 
     Yaptılar 
     Eeee, daha ne istiyorsunuz, her külfetin bir bedeli yok mudur 
     Sen adamları sabahlara kadar çalıştıracaksın, sonra da aylıklarına "üç kuruş" zam yaptılar diye, topa tutacaksın... 
     Ayıp, ayıp 
     Üç kuruş için bu yapılır mı 
     Diyecekler ki "Ne üç kuruşu 800 milyon lira " 
     Para pul oldu, ha üç kuruş, ha 800 milyon lira ne fark eder 
     Hem millet sürünüyor, diye "vekil"i de sürünecek mi 
     Bu ne hesapsızlık, bu ne kitapsızlık 
     
     ÜMİT Yaşar Oğuzcan'ın "Hesap Dersi"ni bilmez misiniz 
     "Milyonlar hanesinde, istifçiler, vurguncular Yüzbinler hanesinde sahtekarlar, yalancılar Onbinler hanesinde yağcılar, sabuncular Binler hanesinde hancılar, hamamcılar Yüzler hanesinde semerciler palancılar Onlar hanesinde köylümüz efendimiz Birler hanesinde biz, biz, biz" 
     VE o "bizler" yine ilk seçimde gider, bu adamlara oy verirler. 
     
     







Kıyak fedailer 


İşte bu olmadı 


Meclis'te ilke ve ahlak üzerine... 


Eski dostlar 


İki farklı Türkiye 


Ekonomistler ne diyor 


İran da yeni çizgide 


Müslüman ülkeler neden gelişemedi 


Model tartışmaları ’ 


Ya devlet başa, ya kuzgun leşe 


Bedava adam çalıştırılır mı .. 


Halktan kopuk Meclis 


Gazeteciye dokun, milletvekiline do - kun - ma 


Artık onların da travması var 


Bilişimde her 10 çalışanın 4’ü işsiz 


</TEXT>
</DOC>
