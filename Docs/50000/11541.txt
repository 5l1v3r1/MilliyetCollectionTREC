<DOC>
<DOCNO> 11541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/son/sontur02.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sayıştay "Kamu İstanbul'da işgal altında" 
</HEADLINE>
<TEXT>

     Sayıştay, "İstanbul İlinde Bulunan Kamu Taşınmazlarının Hukuki ve Fiili Durumları ile Yönetimlerine İlişkin Rapor" hazırladı. Raporda, İstanbul'da inceleme yapılan 45 idarenin envanterinde bulunan kamu taşınmazlarının önemli bölümünün "işgal" altında olduğu bildirildi. 
     Hazineye ait taşınmaz mallar ile taşınmaz mal edinme hakkına sahip 45 idarenin taşınmazlarının incelendiği raporda, kamu taşınmaz malları ile ilgili hukuka aykırı uygulamaları destekleyen pek çok etken bulunduğu, bunların başında nüfus artışı ve köyden kente göçün geldiği anlatıldı. 
     Sayıştay raporunda, Hazineye ait taşınmaz malların belediyeler tarafından da işgal edilerek ya ilgili belediye tarafından, ya da üçüncü şahıslara kiralanarak kullanıldığı, bu durumun genellikle denizden doldurularak kazanılan taşınmazlarda yoğun olarak görüldüğü belirtildi. 



</TEXT>
</DOC>
