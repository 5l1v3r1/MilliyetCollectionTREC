<DOC>
<DOCNO> 25441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/dunya/dun01.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
100 HATEMİ 
</HEADLINE>
<TEXT>

İran’da yarın rekor oyla yine seçilmesi beklenen Cumhurbaşkanı Hatemi,"Reformlardan dönüş yok" dedi 
     DIŞ HABERLER SERVİSİ 

     Önderliğini yaptığı reform hareketiyle İran’da önemli bir güç oluşturan genç seçmenlerin tam desteğini alan Cumhurbaşkanı Muhammed Hatemi’nin yarın yapılacak seçimlerde ikinci kez cumhurbaşkanı seçilmesine kesin gözüyle bakılıyor. 
     Son kamuoyu yoklamaları da Hatemi’nin yüzde 79’luk bir halk desteğini arkasına aldığını gösteriyor. Anketler, Hatemi’nin en yakın rakibi Ahmed Tevekkuli’nin ise sadece yüzde 10’luk bir oy oranına sahip olduğunu ortaya koyuyor. 
     
Teslim olmam’      Muhammed Hatemi, önceki gün düzenlediği basın toplantısında "Teslim olmayacağım" diyerek reformları sürdüreceği mesajını verdi. İktidarda olduğu dört yıl boyunca ilk kez yerli ve yabancı basın mensuplarıyla bir toplantı düzenleyen Hatemi, "Halk reformlara, kalıcı reformlara oy verecek. Seçimin sonucu ne olursa olsun herkes saygı duymalı" diyerek, ikinci dört yıllık iktidarı boyunca yapacaklarına ilişkin ilk işaretleri verdi. 
     Seçim kampanyası boyunca muhafazakarların eleştirileriyle yüzleşmek zorunda kalan Hatemi, "Dönüşü olmayan reform yolunda kilit kelimeler itidal ve hoşgörü. Baskılara teslim olmayacağım" dedi. İran dini lideri Ayetullah Ali Hamaney birkaç gün önce halkı devrimi korumak için oy kullanmaya davet etmişti. 
     Hatemi, dört yıl önceki seçimleri yüzde 70’lik bir oranıyla kazanmıştı. 
     
İRAN      Seçilmek için en az yüzde 50 oy almak gerekiyor. Aksi takdirde, en yüksek oyu alan iki aday ikinci turda yarışacak. 
     Nüfus 65 milyon 
     Kayıtlı seçmen 15 yaş ve üstü 42 milyon kişi 
     Aday 10 
     Oy verme merkezi 37 bin 
     Oy kullanma saatleri 09 00 - 19 00 arası 
     Beklenen katılım oranı Yüzde 75 
     



 DÜNYA 












</TEXT>
</DOC>
