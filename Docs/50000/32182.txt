<DOC>
<DOCNO> 32182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/son/soneko09.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya ekonomisi ABD'ye bağlı... 
</HEADLINE>
<TEXT>

     Birleşmiş Milletler Ekonomik ve Sosyal Konseyi UNESC , Amerikan ekonomisindeki yavaşlamanın hızı ve süresinin, global ekonominin bu yılki sağlığını tayin edici rol oynayacağını bildirdi. 
     BM Ekonomik Sosyal İşler Bölümü politika analisti Ian Kinniburgh'un açıklamasına göre, 1997-1998 dönemindeki Asya mali krizinden bu yana, dünya ekonomisi tek motorla ABD ekonomisi çalışan bir uçak görünümünde. Kinniburgh, uçağın bu tek motorunun da şimdi durduğunu ya da yavaş çalışır göründüğünü ya da durgunlaşmadan daha önceki süratine çıkamadığı nı söyledi. 
     
     Neler olabilir 
     BM'in raporuna göre, Amerikan ekonomisi yavaşladığı süratle yeniden canlanırsa, büyüme 2002 yılının ikinci yarısında yeniden yükselebilir. Ancak, Amerikan ekonomisinde canlanmanın önündeki en büyük sorun. geçen yıl sonunda 450 milyar dolara ulaşan cari işlemler açığı ve bunun süratle azaltılması. ABD'nin cari işlemler açığında 200 milyar dolarlık azalış, global ihracat hacminde 300 milyar doları aşkın daralma yaratacak. Bundan da en fazla, Güneydoğu Asya ile Latin Amerika ülkeleri zarar görecek. ABD 'nin cari işlemler açığında 200 milyar dolarlık azalış, dünya ekonomisine üç katına, 600 milyar dolara malolabilecek. 
     Raporda özetle şu tespit ve tahminlere yer verildi 
     ''Global ekonomideki büyüme ve ticaret hacmi bu yıl iyice azaldı, geçen yıl yüzde 4 olan toplam mal ve hizmet üretimindeki artış oranının bu yıl yüzde 2.5'e inmesi, gelecek yıl biraz yükselmesi bekleniyor. Geçen yıl yüzde 12 olan global ticaret hacmindeki artış oranı, büyük ölçüde ABD'nin ithalat talebindeki azalış beklentisi nedeniyle bu yıl yüzde 5.5'e inecek. Amerikan ekonomisinin geçen yıl yüzde 5 olan büyüme hızı bu yıl yüzde 1.8'e, Euro bölgesi ülkeleri ekonomilerininki yüzde 2.7'ye, Japonya'nınki de yüzde 1'in altına inecek.'' 
     Bu arada ihracatın azalması ve temel mal ve hammaddelerin fiyatlarında geçen yılın sonlarındaki düşüşlerden zarar gören kalkınmakta olan ülkelerin büyüme oranının ise bu yıl yüzde 4.1'e inmesi bekleniyor. Ancak Çin'de artan iç talep, bu ülkenin ihracatındaki azalışı telafi edecek, büyüme hızı bu yıl geçen yıla göre çok az düşüşle yüzde 7.3 inecek. Hindistan da yüzde 6'nın üzerinde büyüme oranını koruyacak. Rapora göre, sonuçta Global ekonomideki yavaşlamanın en önemli nedenleri arasında, Amerikan ekonomisinin hız kesmesi, enerji fiyatlarındaki artış, menkul kıymetler borsalarındaki düşüşler ve teknoloji sektörünün darbe alması rol oynadı. 







</TEXT>
</DOC>
