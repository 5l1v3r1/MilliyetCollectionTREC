<DOC>
<DOCNO> 48893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/spor/spo04.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’un güveni arttı 
</HEADLINE>
<TEXT>

Tekelioğlu, Galatasaray’ın yorgun düştüğünü, ibrenin kendilerine döndüğünü ifade etti 
     BORDO - Mavili takımda cumartesi günü ligde lider Galatasaray ile oynanacak zorlu mücadele öncesi tüm hesaplar galibiyet üzerine yapılıyor. Teknik Direktör Sadi Tekelioğlu, rakiplerinin Şampiyonlar Ligi’nde Lazio maçının yorgunluğunu taşıdığını vurgulayıp, "Salı akşamı da PSV Eindhoven ile kritik bir mücadele verecekler. Bunlar bizim için büyük avantaj" açıklamasını yaptı. 
     GALATASARAY’IN motivasyon sıkıntısı yaşıyacağını belirten tecrübeli hoca, "Psikolojik açıdan da Avrupa cephesini daha çok düşünecekler. Rakibimiz en fazla 60 dakika koşabilir. Bunu iyi değerlendirmeliyiz. Lazio’ya yenilmeleri de avantaj" dedi. Bu arada yönetim, Sarı - Kırmızılılar’ın PSV mücadelesi nedeniyle bu maçı erteleme isteğine, "haksızlık olur" gerekçesiyle karşı çıktı. 
     
     İstanbul seferi 
     TRABZON, Galatasaray maçı için bu sabah İstanbul’a gidecek. Son çalışmasını dün öğleden sonra yapan takımda futbolcuların oldukça hırslı oldukları gözlendi. Sadi Tekelioğlu, rakiplerini kanatlardan vurmayı planlarken, Erman ve Osman’ın bu bölgelerde verimli olması halinde maçı kazancaklarını söyledi. Öte yandan Bursasporlu Murat Sözkesen’in transferi son aşamaya geldi. 
     



 SPOR 























</TEXT>
</DOC>
