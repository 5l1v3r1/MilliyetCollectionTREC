<DOC>
<DOCNO> 32843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sondun07.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Jennifer Lopez ismi şimdi de mayo markası olacak 
</HEADLINE>
<TEXT>

     Ünlü sinema oyuncusu ve şarkıcı Jennifer Lopez, spor kıyafetlerin ardından şimdi de mayo koleksiyonuna ismini verdi. Lopez'in adını taşıyan mayo ve giysilerden oluşan koleksiyon, önümüzdeki yıl dünya plajlarında boy gösterecek. 
     People dergisinin internet sitesinde yer alan habere göre, müzik ve sinema dünyasının geçen hafta 31 yaşına basan yıldızı Lopez'in ismi, adeta ''para kazandıran bir makine'' haline geldi. 
     İsmini taşıyan spor kıyafet koleksiyonunu geçen aylarda tanıtan Lopez, şimdi de modanın yeni bir alanına el attı. Lopez'in adının kısaltılmışı olan ''J.Lo'' markasıyla tasarlanan mayolar, 2002'nin ilkbahar aylarından itibaren butiklerde satışa sunulacak. Bu arada, Lopez, hafta başında MTV'nin ''Total Request Live'' adlı programında ''J.Lo'' markasıyla hazırlanan kıyafetleriyle seyirci karşısına çıkarak büyük beğeni topladı. Programda düşük belli pantalon, tişört, kot ceket ve elbiselerle hayranlarını selamlayan yıldızın bu koleksiyonu da Ekim ayında satışa sunulacak. Koleksiyondaki tişörtlerin 22 dolar yaklaşık 30 milyon lira , deri ceketlerin 350 dolar yaklaşık 485 milyon lira gibi fiyatlarla satışa sunulacağı belirtildi. Koleksiyon, ünlü sanatçı ile tanınmış modacı Tommy Hilfiger'ın kardeşi Andy Hilfiger'ın imzasını taşıyor. 







</TEXT>
</DOC>
