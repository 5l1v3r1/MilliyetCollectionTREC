<DOC>
<DOCNO> 15473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/siyaset/asiy.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödenek artışı istemedi 
</HEADLINE>
<TEXT>

Cumhurbaşkanı Sezer, ek bütçede hiçbir ödenek artışı istememe kararı aldı. Sezer’in hedefi devalüasyon kadar tasarruf... 
     SERPİL ÇEVİKCAN Ankara 

     Ekonomik krizi atlatmaya dönük önlemlerin ilk sırasına "tasarrufu" yerleştiren hükümet, günlerdir nereden tasarruf edileceğini tartışırken, Cumhurbaşkanı Ahmet Necdet Sezer ek bütçede tek kuruluşluk ödenek artışı istememeye karar verdi. Cumhurbaşkanlığı’nın 2001 yılı bütçesinde 920 milyon lira olan maaşı için de artış istemeyen Sezer’in ek bütçede hiçbir ödenek artışı istemeyeceği belirtildi. Sezer, 13 trilyon 690 milyar 181 milyon olarak bağlanan Cumhurbaşkanlığı bütçesini ekonomik krizin yarattığı artışlara karşın aynı rakamda dondurma kararı aldı. 
     Kaynaklar, Sezer’in görevine başladığı günden bu yana büyük bir tasarruf harekatı gerçekleştirilen Çankaya Köşkü’nün geçen yıl sağladığı yüzde 25’lik tasarrufun ardından bu kez de ödenek artışı istemeyerek en az krizin başlangıcında yüzde 40 dolaylarında seyreden devalüasyon oranında tasarruf yapmayı hedeflediği belirtildi. 
     
Örnek olacak mı      Sezer’in kararının kamu kurumlarına hangi ölçüde örnek oluşturacağı merak edilirken, Cumhurbaşkanı’nın kamuda tasarrufu özendiren tavrının süreceği kaydedildi. 
     


 SİYASET 















</TEXT>
</DOC>
