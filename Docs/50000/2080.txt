<DOC>
<DOCNO> 2080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/ekonomi/eko04.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pazarlık sıfır zamla açılacak 
</HEADLINE>
<TEXT>

Kamu işveren sendikaları, 530 bin kamu işçisiyle ilgili toplu sözleşme görüşmelerinde pazarlığa sıfır zamdan başlayacak 
     ATİLLA ÖZSEVER 

     Kamuda 530 bin işçiyi kapsayan toplu sözleşme görüşmelerinde hükümeti temsil edecek olan kamu işveren sendikaları, pazarlıkla ilgili stratejiyi belirliyor. 
     Kamu işveren sendikaları yetkililerinden edinilen bilgiye göre, KİT’lerin durumu ve işçi ücretlerindeki yükseklik nedeniyle bu dönem hiç zam vermeme, yani sıfır zam gündemde. Yetkililerin görüşleri şöyle 
     "Geçenlerde basında kamu işçisine 2001 yılı için ilk altı ay yüzde 7 ikinci altı ay da yüzde 5 olmak üzere yüzde 12 oranında zam verileceği yönünde haberler çıktı. Böyle bir şey yok. Prensip olarak zam vermeyi düşünmüyoruz. Türk - İş’in 16 Ocak’ta İzmir’de yapacağı Başkanlar Kurulu toplantısından sonra görüşmeler daha netleşecek." 
     Türk - İş Genel Başkanı Bayram Meral ise, 16 Ocak’ta İzmir’de yapılacak Başkanlar Kurulu toplantısında kamudaki toplu sözleşme stratejisinin saptanacağını belirterek şunları söyledi 
     
Akıllarına dahi gelmesin’      "2001 yılının başında sigorta primleri arttı, çalışanın vergisi yükseldi ve enflasyon ücretinden götürdü. Öncelikle bu kayıplarımızın telafi edilmesini ve bu telafiden sonra da bir refah payı isteyeceğiz. Sıfır zammı, akıllarına dahi getirmesinler." 
     Türk - İş’in verilerine göre, kamuda ortalama çıplak brüt ücret 475 milyon lira. Kamu işveren sendikaları ise, memurda olmayan ikramiye ve sosyal haklarla birlikte işçinin giydirilmiş ücretinin brüt 850 milyon liraya geldiğini vurguladılar. 
     Kamu işçisine şimdiye kadar geçmiş enflasyon artı refah payı oranında zam verildi. Kamu işveren sendikaları, işçinin geçmiş iki yılda bir reel kaybı bulunmadığını, bu nedenle geçmiş enflasyona göre bir zammın müzakere edilemeyeceğini öne sürüyorlar. 
     


 EKONOMİ 



















</TEXT>
</DOC>
