<DOC>
<DOCNO> 10238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sonspo07.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum, İstanbul ile hasret giderdi 
</HEADLINE>
<TEXT>

     Hakkında Beşiktaş'a döneceği spekülasyonları yapılan Alman teknik direktör Christoph Daum, İstanbul'daki tarihi ve turistik yerleri gezdi. 
     Galatasaray ile AC Milan takımları arasında yarın yapılacak Avrupa Şampiyonlar Ligi maçını Alman RTL kanalına yarumlamak için dün İstanbul'a gelen Daum, sevgilisi Angelich Camm ile önce Ortaköy'e gitti. Burada sevgilisine 5 milyon liraya bir eşarp alan Daum, Ulus Parkı ve Dolmabahçe Sarayı'nı ziyaret etti. 
     Christoph Daum, daha sonra Sultanahmet Camii'ne gitti. Cami girişinde sevgisinden, satın aldığı eşarpla başını örtmesini isteyen Alman çalıştırıcı, Ayasofya Müzesi'ni de gezdikten sonra, Florya Metin Oktay Tesisleri'ne geçerek, Galatasaray Teknik Direktörü Mircea Lucescu ile yarınki maç hakkında RTL kanalı için görüştü. Daum'un bu akşam da AC Milan antrenmanı izleyerek, teknik direktör Alberto Zaccheroni ile bir görüşme yapacağı bildirildi. 
     




</TEXT>
</DOC>
