<DOC>
<DOCNO> 46320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sondun13.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de hız yapan bakan şoförüne "savaş" hoşgörüsü.. 
</HEADLINE>
<TEXT>

     Savaş havasına kendisini iyiden iyiye kaptıran İngiltere'de, bir mahkeme, aşırı süratli otomobil kullanırken yakalanan bir bakan şoförüne, ''şimdi vatana hizmet zamanı'' diyerek, normalde koyması gereken ''trafiğe çıkış yasağını'' koymadı. 
     Adı açıklanmayan bir bakanın 41 yaşındaki makam şoförü Richard Hill'in, aşırı sürat yaparken yakalandığı gün, bakanı Heathrow Havaalanı'ndan almaya gittiğine dikkat çeken mahkeme heyeti, ehliyetinden 6 puan silinen ve 250 sterlin cezaya çarptırılan sürücünün, dönemin hassasiyeti nedeniyle trafikten men edilmediğini duyurdu. 
     Richard Hill'in avukatı, ''şu anda müvekkilimin vereceği hizmetin önemi büyük'' diyerek, mahkeme heyetini ikna ederken, davanın görüldüğü Bristol kentindeki muhalefet partilerinin temsilcileri kararı kuşkuyla karşıladıklarını açıkladı. 
     






</TEXT>
</DOC>
