<DOC>
<DOCNO> 41752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun34.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsana ait olduğu ileri sürülen valizde Kuran bulundu 
</HEADLINE>
<TEXT>

     Dünya Ticaret Merkezi'ne düzenlenen saldırıda kullanılan American Airlines uçağına binen bir yolcunun yerde kalan valizlerinde bir Kuran, bir video kaset ve yakıt tüketim hesaplama makinası bulunduğu bildirildi. 
     Boston Globe gazetesinin haberinde, valizlerin, müfettişlerin uçağı kaçıran korsanlardan biri olduğuna inandıkları bir Araba ait olduğu belirtildi. 
     Haberde, Portland'dan Boston'daki Uluslararası Logan Havaalanı'na gelen bu kişinin, Ticaret Merkezi'ne düzenlenen saldırıda kullanılan Boston-Los Angeles uçağına bindiği, ancak valizlerinin aktarılamadığı ifade edildi. 
     Boston Herald gazetesi de, kimliği belirsiz bir kaynağa dayanarak verdiği haberde, Massachusetts'teki yetkililerin şüpheli 5 Arap vatandaşının kimliğini belirlediğini öne sürmüştü. 
     Haberde, yetkililerin ayrıca Logan Havaalanı'nda içinde Arapça uçuş eğitim kılavuzu bulunan kiralık bir aracı ele geçirdiği kaydedilmişi. 
     İki telefon konuşması incelemede 
     Bu arada, Amerikan televizyonları, Federal Soruşturma Bürosu FBI'ın, dünkü saldırıların hemen ardından gerçekleşen iki telefon konuşması üzerinde durduklarını duyurdular. 
     Televizyonlara göre, FBI, bu konuşmaların, Suudi asıllı terörist Usame bin Ladin ile bağlantılı olduğuna dair güçlü ipuçlarına sahip bulunuyor. 
     Bu çerçevede FBI yetkililerinin, telefon konuşmalarının gerçekleştiği, Florida'nın güneyinde araştırmalarını sürdürdüğü belirtiliyor. 
     

</TEXT>
</DOC>
