<DOC>
<DOCNO> 8587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sonspo08.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan futbolunda müthiş iddia "Terim şimdiden Milan'da" 
</HEADLINE>
<TEXT>

     FC Juventus Kulübü Genel Direktörü Luciano Moggi, ''Fatih Terim, şimdiden Milan'da'' dedi. 
     İtalya'da bir televizyon programına katılan Luciano Moggi, yaptığı açıklamada, Fatih Terim'in AC Milan ile Daniel Passarella'nın ise FC Inter ile anlaştığını ileri sürdü. Moggi, kendisine yöneltilen bir soru karşısında Türk teknik direktörün artık AC Milan'ın teknik direktörü konumunda olduğunu çok net bir biçimde söylemesi şaşkınlık yarattı. Moggi, ''Terim mi O çok zaman önce Milan'ın teknik direktörü oldu'' dedi. 
     FC Juventus Kulübü Genel Direktörü, gelecek sezon için yapılacak olan teknik direktör tahminleriyle ilgili olarak, Daniel Passarella'nın FC Inter'e, Marcello Lippi'nin AC Parma'ya, Gigi De Canio'nun da AC Fiorentina'ya gideceğini söyledi. Bu arada AC Fiorentina Kulübü Genel Menajeri Giancarlo Antognoni, geleceğe yönelik projeler yapmak için Fatih Terim'in karar vermesini beklediklerini her seferinde dile getirmeye başladı. 
     Antognoni, Mart ayı içinde bu konunun kesinlikle çözüleceğini açıklarken, kulüp çevrelerinde dolaşan söylentilerde Terim'in zaten kararını önceden verdiği ve gelecek sezon başka takıma en çok konuşulan AC Milan gideceği ifade edliyor. 




</TEXT>
</DOC>
