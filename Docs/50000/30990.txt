<DOC>
<DOCNO> 30990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yazar/pulur.html </URL>
<DATE> 2001/07/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Bu da Kastelli'nin kıssadan hissesi... 
</HEADLINE>
<TEXT>

     KASTELLİ "Yılmaz Karakoyunlu benim akıl hocam değildir" diyor. 
     Hatırlıyorsanız geçen hafta, bu köşede, Türkan Şoray'la film çevirecek olan Yılmaz Karakoyunlu'nun oyunculuk yeteneğini soranlara "O'nu Kastelli'ye sormalı " demiş ve eklemiştik 
     "Zira Karakoyunlu, Mesut Yılmaz'dan önce, Kastelli'nin akıl hocasıydı " 
     
     İKİ satırlık yazımıza, hiç düşünmediğimiz anlamlar yakıştıran Kastelli, üç sayfa bir açıklama gönderdi kendisinin başına getirilenleri, bugünlerle kıyaslayarak anlatıyor, haksız da değil 
     Açtık telefonu konuştuk, o anlattı, biz anlattık, o bağırdı, biz bağırdık, sonunda anlaştık... 
     Açıklamanın Karakoyunlu ile ilgili bölümünü yayınlayacaktık, diğerleri konumuz dışıydı... 
     
     EVET, "Kastelli" Cevher Özden, "Yılmaz Karakoyunlu benim akıl hocam değildi" diyor. 
     Ya neydi 
     "Yılmaz Karakoyunlu benim yanımda çalışan bir insandı, beş yıl aralıksız çalıştı, beş yıl zarfında, bana son derece yararlı hizmetler vermiştir, bunu kesinlikle inkar edemem. Ama ne yaratmışsam kendim yarattım. Muhakkak ki, ben, fikirleri ortaya attıktan sonra, katkıları olmuştur." 
     
     Peki, sonra ne olmuş 
     18 haziran 1982 cuma günü Bankalar Birliği Kastelli'nin deyimiyle "onun idam fermanı"nı hazırlıyor ve "Bundan sonra sertifika satışını" yasaklıyor. 
     Bunu duyan Kastelli, tasfiye kararı alıyor, pazar günü okuyan çocuklarını görmek için İsviçre'ye giderken Karakoyunlu'ya telefon ediyor ve yarın kendisini arayacağını söylüyor... 
     
     Sonrasını yine Kastelli'den dinleyin 
     "21 haziran 1982, pazartesi günü, Karakoyunlu'yu arıyorum ve kendisine şöyle diyorum 
     Turgut Özal'ı ara, söyle... Bize, 1 temmuz 1982 tarihine kadar sertifika satmaya devam etsinler, biz de aynı tarihten itibaren, vadesi dolmuş ve o günkü tarihte ayda 35 milyon dolar ödenmesi gereken ana para ve faiz ile birlikte 3.5 milyar dolara yaklaşan portföyümüzü tasfiye edelim. 
     Karakoyunlu, peki patron, emredersin diyerek telefonu kapadı. 
     Arkasından Turgut Özal'ı aradı, benim İsviçre'ye kaçtığımı, kaçarken bütün servetimi yanımda götürdüğümü ve bir daha dönmeyeceğimi söyledi. 
     Aynı anda, Kadıköy'de bulunan inşaat şirketimin yetkililerini de arayarak, aynı şeyleri söyledi. 
     Haber, hemen bana ulaştırıldı, kendisini aradım... 
     O gün, bugün konuşmam mümkün olmadı. 
     İşte Karakoyunlu budur 
     21 haziran 1982'ye kadar, gögsümü yarsam, seni kalbime gömsem, diyen Karakoyunlu budur " 
     
     Kastelli'nin Karakoyunlu için dedikleri bunlar... 
     Bu "kıssa"dan "hisse" çıkarmak da bakalım kimlere nasip olacak 
     
     







Foto Forum 


Ecevit IMF desteği sürecek 


Duvara konuşan adam 


Türkiye, tuhaf bir çıkmaza girmiş durumda... 


Faize terapi 


Pembe geceler 2 


Ciddi bir ihmal 


Yaz tatili nasıl geçiyor 


"Ben Fransa’ya Hitler’le gittim" 


Bu da Kastelli'nin kıssadan hissesi... 


Kanlıca meydanına radar 


Danada kopacak kuyruk kalmadı 


IMF krizinde cehaletin bedeli sefalet 


Ecevit gene de...’ farklı 


Duayenden tekstile veto 


</TEXT>
</DOC>
