<DOC>
<DOCNO> 17498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yazar/mujde.html </URL>
<DATE> 2001/04/22/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
1 Türk doları kaç yu es ey doları eder 
</HEADLINE>
<TEXT>

     Pentagon’da ve Beyaz Saray’da yüzlerce ekonomi uzmanı doların dünyadaki değerini tespit etmeye çalışırken Türkiye masasına bakan ekonomistlerin çoğu nedense soluğu en yakın psikiyatristte alıyor. 
     Çünkü Ay’ı moon keşfeden, mikroçipi ve Windows işletim sistemini bulan Amerika’nın ekonomi uzmanları "Bizim paramız Türkiye’de kaç Türk lirası ediyor " sorusunun cevabını bulabilmiş değiller henüz. 
     Hesap kitap para etmiyor... 
     Zira doların üç tane kuru var ülkemizde. 
     1 Merkez Bankası kuru 
     Merkez Bankası’nın açıkladığı bu kur aslında resmi kur. Yani üst düzey bürokratlarımız devalüasyon haberini alır almaz Türkiş liralarını bu kur üzerinden Amerikan dolarına çeviriyorlar. 
     2 Serbest piyasa kuru 
     Bunlar da Kapalıçarşı esnafı oluyor. Ellerinde cep telefonu, bir sürü işsiz adamın zevk olsun diye oluşturduğu borsa bu... Kafalarına göre kur belirliyorlar. Galatasaray yenilirse kur düşüyor Denizli, Baliç’i oynatırsa artıyor Derviş şortuyla çıkarsa sterlin yükseliyor Ecevit’e kasa, İbrahim Tatlıses’e taş fırlatılırsa mark düşüyor. 
     Zaten Amerikan dolarının uluslararası kurunu belirleyen bu adamların tipi bankacıdan çok zahireciye benziyor. Birçoğu başvursa Amerika’dan vize bile alamayacak olan bu esnaf takımı Amerikan dolarına kafasına göre kur veriyor ve Amerikan dolarının kaderiyle oynuyorlar. 
     Bu esnafların dolara yaptığı zamlar yüzünden esnaf zor durumda kalıyor ve polis panzerlerini taşlamaya başlıyor. 
     Tam var, kraliçe var, yarım var diye bağıran bu borsa mensuplarını Özal vakti zamanında Nuruosmaniye’den Tahtakale’ye kadar kovalamıştı ama ne de olsa "ayaklı borsa" geleneği bu ülkenin en köklü geleneğiydi, tekrar gelip kuruldular yerlerine. 
     
     3 Vatandaş kuru Kısaca Türkiş dolar 
     Bu dolar kuru da vatandaşın dolar kuru. Dolarla borçlanan veya kiracı olanlar arasında şöyle konuşmalar oluyor uluslararası para piyasalarına inat... 
     - Benim şimdi sana borcum ne kadar 
     - 1000 dolar. Yu es ey dolar. 
     - Ben bunu 800 bin liradan Türk lirasına çevirip öderim arkadaş. 
     - Yahu 1 dolar, 800 bin lira olur mu Galip Amca Allahından kork yahu 900 bin olsun bari. 
     - Senin güzel hatrın için son 850 olur. Canın isterse... 
     - Peki anlaştık, dolar kurunu 850 binden sabitledik o zaman... 
     
     Amerikalı uzmanlar kafayı yemesin de ne yapsın 
     Bir para düşünün ki aynı gün hem 1 milyon 200 binden hem 1 milyon 350 binden hem de 850 bin liradan işlem görüyor Türkiye’de... 
     Adam hangisine göre belirlesin politikasını 
     Dolar kurunun yanında yaş yanmasın da n’aapsın 
     Kemal Derviş değil de İsa Peygamber göndersen ne fayda 
     
Küba Milletvekili Mehmet Bülbül 
aslında ne demek istiyor      Sayın Tarkan gereksiz bir alınganlık gösterdi. Ben eşcinsellerden 
     oy bekleyen bir insan olarak bunu nasıl söylerim Esas böyle bir üsluptan 
     nefret ederim. Ayrıca Tarkan eşcinsel 
     değildir. Olsa da benim için önemli değil 
     dir. Benim hoşgörüsüz bir politikacı olduğum 
     konusunda düşünenler varsa aklına şaşarım. Benim vatan ve insan sevgim 
     herkes tarafından bilinmektedir. Bu memlekette ne kadar eşcinsel varsa 
     hepsinin insan olarak aramızda yeri var. Böyle düşünmeyenleri aramızdan 
     temizlemek bizim görevimizdir. Tarkan öncelikle eşcinsel 
     değildir. Onunla ilgili böyle konuştuğumu iddia eden gazeteci varsa bana bir kastları 
     olmadığını ispatlamalıdır. 
Şimdi sadece koyu satırları okuyun 

Webcam      Filiz Hanım, Hıncal Uluç kurbanı... 
     Hıncal Uluç’un "Harcayın, tüketin ki bu krizden çabuk çıkalım" önerisine uyarak önüne gelen her şeyi yiyen, deli gibi makarna ve kola tüketen Filiz Hanım memleketin ekonomisini düzeltti düzeltmesine ama şimdi Filiz Hanım’ı düzeltecek sıkı bir tornacı aranıyor. 
     
Turbo Baran’a silah ruhsatı      Bağdat Caddesi’nde sürat yaparken iki gencin ölümüne neden olan Mafyagiller ailesinin sekizde sekiz sevimli tosunu Turbo Baran şimdi de silah ruhsatı almak için Emniyet’e başvurmuş... 
     Niye 
     Öldürdüğü insanların ailesi arasında gördüğüm kadarı ile "Yavrumuzu öldürdün, biz de seni öldüreceğiz" diyen feodal kafalı dangalaklar yok. 
     Ona rağmen tutmuş silah ruhsatı istiyorlar yavrucağa. 
     Silaha ne gerek var yahu 
     Otomobili var ya... 
     Güzel mi güzel... 
     Bastı mı gaza gider mi gider... 
     Maalesef... 
     
     





Renkli bilmece 


Önce İsviçre'ye sonra Çağlar'ın hesabına 


Kemal Derviş ve kim, kiminle oyunu 


Ölümü, öldürmeyi siyasetin hizmetine koşmak... 


Karanlık odadan ışığa 


Çikolata 


Evin reisi onlar 


1 Türk doları kaç yu es ey doları eder 


Sayın Tantan bu belgeye ne diyeceksiniz 


Kıssadan hisse 


Yolun sonu 


Cumhurbaşkanımızı göreve çağırıyorum 


Kriz "sanat pazarı"nı "şimdilik" öldürdü 


</TEXT>
</DOC>
