<DOC>
<DOCNO> 35931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sontur19.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP'li milletvekilinden Uzan'lar için 25 soru... 
</HEADLINE>
<TEXT>

     DSP İstanbul Milletvekili İsmail Aydınlı, Uzan Ailesi hakkındaki iddialar ile ilgili olarak 5 bakana 25 soru yöneltti. 
     Aydınlı, Ekonomiden Sorumlu Devlet Bakanı Kemal Derviş'in yanıtlaması istemiyle yönelttiği soru önergesinde, Uzan Ailesi'nin Motorola ve Nokia firmalarına olan borcunun ve bu konudaki iddiaların araştırılıp-araştırılmadığını sordu. 
     Aydınlı, ''Telsim'de gizli yapılan bir toplantıyla Motorola adlı şirketin hissesinin yüzde 66'dan yüzde 22'ye indirilerek bu şirketin tokatlandığı, kayıp cep telefonları paralarının İsviçre'ye götürüldüğü, İmar Bankası'nın yasal olmayan işlemi sırasında BDDK temsilcisinin görevini yapmadığı iddiaları doğru mu '' dedi. 
     Ulaştırma Bakanı Oktay Vural'a da aynı konuda sorular yönelten Aydınlı, Telsim'in Türk Telekom'a olan borcu ile devletin bu firmadan alacağı konusunda neler yapıldığını sordu. 
     Aydınlı, Enerji ve Tabii Kaynaklar Bakanı Zeki Çakan'ın yanıtlamasını istediği soru önergesinde, Çukurova Elektrik'in devlete karşı olan yükümlülüklerini yerine getirip-getirmediğini, bunun sonucunda herhangi bir yasal işlem olup-olmadığı konusunda sorular yöneltti. 
     DSP'li Aydınlı, Maliye Bakanı Sümer Oral'ın yanıtlaması istemiyle hazırladığı soru önergesinde de, Uzan Ailesi'nin devlete olan vergi, kredi ve KDV borcu miktarını ve bunların nasıl tahsil edileceğini sordu. 
     Aydınlı'nın, Adalet Bakanı Hikmet Sami Türk'un yanıtlaması isteğiyle yönelttiği sorular ise şöyle 
     ''Uzan Ailesi'nin SEAT otomobillerinin ithalatçısı olduğu sırada gümrük kaçakçılığı yaparken yakalandıkları ve bundan dolayı haklarında işlem yapılmadığı öne sürülüyor. Bu iddia doğru mudur Bu konuda açılmış davalar var mıdır 
     Uzan Ailesi aleyhinde kamu adına açılmış davalar var mıdır 
     Star Gazetesi'nin açtığı kampanyada telefonlarını alamayan onbinlerce kişi olduğu iddialarını ihbar kabul edecek misiniz 
     Mudilerden alınan dövize ''yüksek faiz'' vaadini yerine getirmeyen Uzan Ailesi hakkında yasal işlem yapacak mısınız '' 
     
     
     






</TEXT>
</DOC>
