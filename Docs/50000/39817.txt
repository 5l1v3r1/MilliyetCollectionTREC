<DOC>
<DOCNO> 39817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sondun07.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'deki Ermeni ve Yunan lobileri Alabama Valisi'ne öfkeli 
</HEADLINE>
<TEXT>

     ABD'deki Ermeni ve Yunan lobileri, 30 Ağustos 2001 tarihini, ''Kurtuluş, Egemenlik ve Bağımsızlık Yolunda Türklerin Yaşadığı Trajediyi Anma Günü'' ilan eden Alabama Eyaleti Valisi Don Siegelman'ı protesto etti. 
     Ermeni Ulusal Komitesi ANCA , Vali Siegelman'a mektup göndererek, bu kararını acilen geri alması çağrısında bulundu. ANCA, ABD'deki Ermeni ve Yunan toplumu ve insan hakları eylemcilerinin, Alabama Valisi Siegelman ile temasa geçerek, 30 Ağustos'a ilişkin kararıyla ''şoke olduklarını ve hayal kırıklığına uğradıklarını'' ifade ettiklerini kaydetti. 
     ANCA'nın doğu yakası direktörü Arin Gregorian, Vali Siegelman'dan, ''temiz Amerikan tarihi ve genel tarihi gerçeklik içine çamur atmamasını'' istedi. 
     Gregorian, Siegelman'a gönderdiği mektupta, ''Osmanlı İmparatorluğu'nun farklı din ve etnik temeli olan milyonlarca vatandaşının, Birinci Dünya Savaşı esnasında öldüğü doğrudur'' dedikten sonra, soykırım iddialarını tekrarlayarak, ''ancak ölenlerin çoğunun Ermeniler, Yunanlılar ve diğer azınlıklar olduğunu'' öne sürdü. 
     Amerikan Helen Enstitüsü AHI de, ABD'deki Yunan toplumu temsilcilerine, Siegelman'ı arayarak, önerisini geri çekmesi çağrısında bulunmalarını tavsiye etti. 
     
     







</TEXT>
</DOC>
