<DOC>
<DOCNO> 15572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/soneko25.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz "Ekonomik program iki bölümde açıklanacak" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz'ın, ulusal ekonomik programın iki bölümde açıklanacağını söylediği bildirildi. Alınan bilgiye göre, ANAP Grup Toplantısı'nın kapalı bölümünde konuşan Yılmaz, ekonomik program hakkında bilgi verdi. 
     Buna göre, programın reel sektöre ve iç piyasalara yönelik ayağı bu hafta Perşembe veya Cuma günü açıklanacak. 
     Programın ikinci ayağını oluşturan makro ekonomik dengeler ve dış finans piyasalarına yönelik önlemler ise gelecek hafta içinde açıklanacak. 
     Yılmaz'ın konuşmasında esnaf ve çiftçiler için de bütçe olanakları içinde kaynak yaratılacağını söylediği, bunun için de programda, çiftçilere 300 trilyon liralık destek aktarılmasının öngörüldüğünü açıkladığı öğrenildi. 
     Bağ-Kur'un açıklarının giderilmesi ve pirim alacaklarının toplanması için de bir takım tedbirler alındığını anlatan Yılmaz'ın SSK primlerinin artışının ertelenmesi hakkında da bilgi verdiği kaydedildi. 




</TEXT>
</DOC>
