<DOC>
<DOCNO> 27264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/guncel/gun16.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Antandros gün ışığına çıkıyor 
     İSTANBUL Milliyet 

     Balıkesir’in Altınoluk beldesinde bulunan Antandros Antik Kenti’ni kurtarma kazıları, Akbank’ın desteğiyle gerçekleştirilecek. Hızlı yapılaşma ve kaçak kazılar nedeniyle yok olma tehlikesiyle karşı karşıya olan antik kenti gün ışığına çıkarma çalışmaları, Balıkesir Müze Müdürlüğü ile Ege Üniversitesi Edebiyat Fakültesi Arkeoloji Bölümü Klasik Arkeoloji Ana Bilim Dalı Başkanlığı işbirliği ile gerçekleştirilecek. Yrd. Doç. Dr. Gürcan Polat başkanlığındaki öğretim görevlileri, ve öğrencilerden oluşan 25 kişilik ekip, çalışmalara gelecek ay başlayacak. Antik kentin geçmişi, M.Ö. 7. yüzyıla dayanıyor. 
     
     Üç isimli ilçe onay bekliyor 
     Belediye Meclisi’nin aldığı kararla ismi "Kardelen" yapılan, ancak İçişleri Bakanlığı tarafından h l onaylanmayan Erzurum’un Karayazı ilçesinde, isim belirsizliği sürüyor. İlçe halkı, bir süre önce belediyeye şik yette bulunarak, ilçeye "daha iç açıcı" bir isim verilmesini talep etti. 1999’da toplanan Belediye Meclisi, ilçenin adının "Yeşilova" yapılması yönünde karar aldı. Ancak Belediye Meclisi, geçen şubatta da ilçenin adının "Yeşilova" yerine "Kardelen" olmasının daha yerinde olacağına karar verdi. Yeni adın onaylanmasını bekleyen ilçede isim belirsizliği devam ediyor. 
     
     Yeni Evrensel’de yangın çıktı 
     ŞAKİR AYDIN İstanbul 

     Zeytinburnu’ndaki Yeni Evrensel gazetesinde çıkan yangında, maddi hasar meydana geldi. Yangın sırasında, binanın çatısında mahsur kalan iki gazete çalışanı itfaiye ekiplerince kurtarıldı. Seyitnizam Mahallesi Demirciler Sitesi’ndeki beş katlı binanın 3. katındaki Yeni Evrensel gazetesi haber merkezinde, gece saatlerde henüz belirlenemeyen nedenle yangın çıktı. Alevler bir anda büyüyerek katı tamamen sararken, olay yerine gelen Zeytinburnu İtfaiye ekiplerinin çalışmaları sonucu yangın kısa sürede söndürüldü. 
     
     13 Hizbullahçı tutuklandı 
     BEDRETTİN YALÇIN Konya DHA 

     Konya’da Hizbullah’a yönelik operasyonlarda yakalanan ve aralarında örgütün askeri kanat sorumlusu İlyas Yavuz’un da bulunduğu 14 kişiden 13’ü tutuklandı. Yavuz’un Kütahya E Tipi Cezaevi’nde jandarma er olarak askerlik yaptığı ve 20 gün izne geldiği kaydedilirken, Selçuk Üniversitesi öğrencilerinden Taşkın’ın Hukuk, Kara’nın Tıp, Soyluvural ve Zekeriya’nın Fen ve Özmen’in de Eğitim Fakültesi’nde öğrenim gördükleri belirlendi. Sıkı güvenlik önlemleri altında mahkemeye çıkarılan sanıklardan Kara dışındakiler tutuklandı. 
     
     Loto’da bu hafta iki kişi milyarder 
     8 12 17 27 28 44 
     Sayısal Loto çekildi. Altı bilen iki kişi 254 milyar 622 milyon 415 bin lira kazandı. 
     Diğer derecelere düşen ikramiyeler ise şöyle 
     5 bilen 509 kisi, 933 milyon 980 bin lira 
     4 bilen 28 bin 585 kişi 8 milyon 330 bin lira 
     3 bilen 507 bin 728 kişi 935'er bin lira. 
     
     Atatürk Köprüsü 20 gün kapalı 
     İSTANBUL Milliyet 

     Atatürk Köprüsü'nün Unkapanı 19 Haziran Salı gece yarısından itibaren 20 gün süreyle araç ve yaya trafiğine kapatılacağı bildirildi. İstanbul Büyükşehir Belediyesi'nden yapılan yazılı açıklamada, İstanbul Ulaşım Koordinasyon Merkezi kararıyla kapatılacak köprünün, taşıyıcı sistem elemanları ile yanaşma dubalarının bakımdan geçirileceği belirtildi. 
     
     Avcılar yeniden inşa edilecek 
     İSTANBUL ANKA 

     Avcılar Belediyesi, sınırları içinde bulunan ve 17 Ağustos depreminde hasar gören binaların yıkılmasını kararlaştırdı. Depremde ağır hasar gören yaklaşık 100 binanın içinde oturulmayacak durumda olduğunu saptayan belediye, yıkım için bir ihale de açtı. Binaların yıkımının eylüle kadar tamamlanması hedeflenirken, yıkımın belediyeye 145 milyar liraya mal olacağı bildirildi. 
     
     Bakan, alçak uçuş’u inceliyor 
     YILDIZ YAZICIOĞLU Ankara 

     Konya Ovası'nın taklidi savaş alanı olarak kullanılacağının kesinleşmesi Çevre Bakanı Fevzi Aytekin’i de harekete geçirdi. Aytekin, "Gerekli talimatları verdim. Bölgedeki durum ve sakıncalarını tespit ediyoruz" dedi. TSK'nın hemen bir tatbikat yapmayacağını kaydeden Aytekin, Milli Savunma Bakanı Sabahattin Çakmakoğlu'na konuyu sorduğunu belirtti. 
     
     Uyanık yargıçtan hırsıza tuzak 
     YAŞAR ANTER Bodrum DHA 

     Bodrum'da görevli yargıç Şerafettin Şanver, otomobiline girip çantalarını karıştıran, Ada Gümüş 25 adlı hırsızı polise teslim etti. Dört gün önce yaşadığı hırsızlık olayı nedeniyle hazırlık yapan ve arabasının camlarını açık bırakan Şanver, uzak bir noktadan arabasını izlemeye başladı. Gümüş’ün arabaya girmesi üzerine yanına giden Şanver, yakalayarak polise teslim etti. 
     
     Mardin’de akıl almaz vahşet 
     Mardin'de dört gün önce boğularak öldürülmüş olarak bulunan 16 yaşındaki Hamdiye Ayhan'ı, kardeşiyle annesinin öldürdüğü belirlendi. Valilikten yapılan açıklamada, Ayhan'a, kardeşi R.A.’nın tecavüz ettiği, doğan bebeğin, R.A. ile anne F.A. tarafından boğularak öldürüldüğü ifade edildi. Bebeğinin boğulmasına karşı çıkan Ayhan'ın da yine kardeşi ve annesi tarafından öldürüldüğü kaydedildi. 
     
     UFO’yu şimdi de Aydınlılar gördü 
     AYDIN ATA Aydın DHA 

     Aydın'da sabaha karşı gökyüzünde görülen parlak ışık topu, vatandaşlara heyecanlı saatler yaşattı. Orta Mahallesi’ndeki Dükkanönü Camii'nin üzerinde sabaha karşı saat 04.30 sıralarında görülen esrarengiz ışığın kaybolmaması üzerine gazeteleri arayan vatandaşlar, gördükleri cismin hareketlerini anlattı. Polis ve jandarma kendilerine ihbar yapılmadığını belirtti. 
     
     Kuşadası’na 20 bin turist 
     Kuşadası'na, iki gün içinde 14 turist gemisi ile yaklaşık 20 bin turistin geleceği bildirildi. Kuşadası Liman Başkanlığı'ndan alınan bilgiye göre, 19 - 20 Haziran tarihlerinde, Kuşadası Limanı'na 14 gemi giriş yapacak. Gemilerin çokluğu yetkilileri arayışa iterken, Kaymakam başkanlığında, yapılan toplantıda, gemilerin limana dönüşümlü yanaştırılmasına karar verildi. 
     
     Divriğililer şenlikte buluşuyor 
     Divriği Kültür Derneği'nin geleneksel Pilav ve Kültür Şenliği, bugün İstanbul Sarıyer Çayırbaşı'ndaki Mehmet Akif Piknik Alanı'nda yapılacak. Dernek Başkanı Cafer Yıldız, pikniğe 10 - 15 bin kişinin katılmasını beklediklerini bildirdi. Pikniğe aralarında Ruhi Su Dostlar Korosu, Özgürlük Türküsü, Nurgul Ateş, Ekrem Ataer'in de bulunduğu çok sayıda müzik grubu ve sanatçı da katılacak. 
     



 GÜNCEL 























</TEXT>
</DOC>
