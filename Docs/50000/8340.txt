<DOC>
<DOCNO> 8340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yazar/tamer.html </URL>
<DATE> 2001/02/22/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bedava Köprü geçişi trafiği kurtarır mı 
</HEADLINE>
<TEXT>

     Karayolları Genel Müdürü Dinçer Yiğit'e yazdığım mektupla birlikte sizlerden de katkı istemiştim. İstediğimden fazlası geldi. 
     Kiminiz Köprü geçişlerinin parasız olması halinde -bedava sirke baldan tatlı misali- trafiğin daha da yoğunlaşacağından kuşku duyarken, bazı okurlarımız da gişelerin kaldırılmasının bile ferahlık yaratacağını savunuyor. Ben lafı fazla uzatmadan Amerika'dan Avustralya'ya sizleri yine sizlerden gelen görüşlerle başbaşa bırakıyorum. 
     
     Taşıt puluna eklensin 
     Sadece köprü geçişleri değil, Türkiye'deki bütün otoyol geçişleri için düşümcemdir. Karayolları Genel Müdürlüğü istatistiklerinde olduğunu tahmin ettiğim bilgilerle otomobil, otobüs ve kamyonların köprü ve otoyollarını kullanma ve geçiş katsayıları değerlendirilmeli. 
     Trafik taşıt pullarına ilave edilecek otoyol ve köprü kullanma bedeliyle sorunun tek elden ve kolayca çözüleceğine inanmaktayım. Otoyol veya köprüyü kullansın veya kullanmasın 
     Ömer Kalafaoğlu 
     
     Zirve saatlerde astronomik ücret 
     Amerika'da yaşıyorum ve şehir planlaması uzmanıyım. Bana soracak olursanız, bedava geçiş köprüyü kesinlikle rahatlatmaz. Hatta kısa sürede çok daha kötü olacağına emin olabilirsiniz. Şöyle ki 
     Başlangıçta para alıp vermedeki zaman ve maliyet kayıpları ortadan kalkacak, ve zaman kayıplarının neden olduğu kapasiteler yeniden kazanıldığı için bir rahatlama olacaktır. Ama sorun burada bitmiyor. Azalan maliyet ve yaratılan atıl kapasite en kısa sürede yeni bir talebi uyaracaktır. 
     İstanbul'daki ulaşım sorunu özel araç sahipliğinin göreli olarak ucuz olmasından kaynaklanıyor. Unutmayın araç kullanmak temel bir hak değil, kamuca sağlanmış bir ayrıcalıktır. O nedenle kamu talep yönlendirmesi amacıyla, ulaşım maliyetleriyle oynama hakkına sahiptir. Bu nedenle ben, tam tersine paranın trafiğin ana akış yönünde ve zirve saatlerde sabah 08.00 - 10.00 akşam 16.00 - 19.00 gibi can ve cep yakıcı miktarlarda alınmasını öneririm... Böylece araç kullanma ayrıcalığına sahip bireyler, toplum üzerine yükledikleri maliyetlerin hava kirliliği, korna, toplu taşımayı zorlaştırma bir kısmını ödemiş olurlar. 
     
     Murat Çelik - Ohio 
     
     Köprü'yü kullanacak olana yıllık pul 
     Eski Karayolları Planlama Dairesi Başkanıyım. Köprünün yapıldığı dönemde 
     geçiş ücretleriyle ilgili beklenti çok yüksekti. Köprü bu ücretlerle birkaç yılda kendini geri ödeyecek, aynı yöntem otoyollar için de geçerli olacaktı. 
     Ancak bu beklenti gerçekleşmedi. Otoyol gelirleri bunca yıl sonra 100 milyon dolar düzeyine gelebildi. 
     "Köprüleri bedava yapsak" öneriniz gerçekçidir. Ancak asıl bedava yapılması gereken, otoyollar olmalıdır. Astarı yüzünden pahalıya gelen gişelerden kolayca vazgeçilebilir. Ekonominin durumu nedeniyle bedava köprüye politikacıların olumlu bakmasını bekleyemeyiz. Orta Avrupa ülkeleri son yıllarda wignette denen bir çeşit otoyol pulu uygulamasına geçtiler. Köprüleri kullanacaklar yıllık bir ücret ödeyerek bu pulları araçlarına takıyorlar. Son derece ucuz ve pratik bir yöntem." 
     Asım Çavuşoğlu 
     ODTÜ Mühendislik Fakültesi 
     
     Zehirleniyoruuuuz 
     "Köprü geçişinin bedava yapılmasıyla trafiğin rahatlayacağı, benzinden tasarruf sağlanacağı, sinirlerin yıpranmasının önleneceği gerçektir. Ancak vurgulanması gereken en önemli konu, her gün milyonlarca insanın egzos gazıyla saatlerce zehirlenmesidir. Çalışan nüfusun sağlığı hiçbir şeyle ölçülemez." 
     Zinnur Kaymak 
     
     Kaliforniya modeli işbaşı 
     "Kaliforniya'da otoyollar ücretsiz. Ama Amerika'nın başka eyaletlerinde paralı. Biz bu ücreti vergimizin içinde veririz. Ayrıca burada kış olmadığı için yollar hiç bozulmaz. Ama Kuzey'de kar kış yüzünden 5 yılda arabalar çürür. 
     Türkler devlete vergi vermemek için her çareye başvuruyor. Ama hizmete gelince tam hizmet istiyor. Hiçbir şey bedava olmaz. Her hizmetin bir bedeli vardır. 
     Köprüdeki trafiğin azalmasının en güzel yolu, çalışma saatlerinin saat 06.00 - 09.00 arası her yarım saatte bir başlaması. İşbaşı saatlerini 3 saate yayarsanız, dönüş saatleri de zamana yayılmış olacaktır." 
     Necat Özgündüz - San Diego 
     
     Devamı yarın 
     
     





Bitsin artık 


Kim değil nasıl 


Destek yağmuru 


Siyaset, hukuk, denetim 


Sanatçıların farkında bile olmayanlara 


Sezer'le Ecevit, gördünüz mü ne yaptığınızı .. 


Kemerlerinizi bağlayın... 


Fransız üzümü 7.5 milyona .. 


Filler ve Çimen 


IMF "Siyasi denge bozuldu" 


Susmasını bilmek 


İtfaiyeci aranıyor 


Türkiye devre dışında değil 


Yamalı bohça 


"Aile Reisi" 


Helva yapmayı bilmek 


Attila İlhan vak'ası... 


Pusula 


Bedava Köprü geçişi trafiği kurtarır mı 


Denetleme Kurulu 


Faiz dövizi frenleniyor ama halkı eziyor 


</TEXT>
</DOC>
