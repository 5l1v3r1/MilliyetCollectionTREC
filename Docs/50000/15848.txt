<DOC>
<DOCNO> 15848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/spor/spo02.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
"İyi oynadık, olmadı" 
</HEADLINE>
<TEXT>

F.Bahçe Teknik Direktörü Mustafa Denizli, kaybedeceklerini penaltılar öncesi hissettiğini söyledi, "Bazen her şeyi yapar, kazanamazsınız" dedi 
     FENERBAHÇE Teknik Direktörü Mustafa Denizli, kupayı kazanmak için 120 dakika boyunca her şeyi yaptıklarını, ancak sonuca ulaşamadıklarını söyledi. Final maçında kalelerinde yenilmemesi gereken iki gol gördüklerini belirten Denizli, "İkinci yarıda her şeye hakim olan bizdik. Ama futbolun enteresanlığı burada. Bazen her şeyi yaparsınız, kazanamazsınız" diye konuştu. 
     KUPAYI kaybedeceklerini penaltılar öncesi hissettiğini de ifade eden Denizli, "Finalde bize yakışacak futbolu ortaya koyduk. Ancak olmadı" dedi. İlk penaltıyı kaçıran Ogün’ün antrenmanlarda çok iyi vuruşlar yaptığını söyleyen tecrübeli hoca, "Çok üzgünüz" açıklamasını yaptı. Bu arada Ogün, Serhat ve Revivo soyunma odalarında ağladı. 
     


 SPOR 





























</TEXT>
</DOC>
