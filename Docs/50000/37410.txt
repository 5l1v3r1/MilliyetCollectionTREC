<DOC>
<DOCNO> 37410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun14.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Soul müziğinin 'kral'ı James Brown'a cinsel taciz suçlaması 
</HEADLINE>
<TEXT>

     Amerikalı ''soul müziğin kralı'' James Brown'a yanında çalışan genç bir kadın tarafından cinsel taciz davası açıldı. 
     Los Angeles'taki ilk duruşmada yargıç, genç kadının 68 yaşındaki ünlü şarkıcı hakkında açtığı davayı ''kabul edilebilir'' bulurken, duruşmaya Avrupa'da turnede bulunan Brown ve davacı genç kadın Lisa Agbalaya katılmadı. 
     Agbalaya, geçen yıl Mayıs ayında yaptığı açıklamada, Brown'ın Georgia eyaletinin Augusta kentinde bulunan ofisi ''The New James Brown Enterprises''da marihuana içtiğini, kendisi ve başka kadın çalışanlara sürekli cinsel tacizde bulunduğunu iddia etmişti. 
     Davacı genç kadın, cinsel taciz ve haksız yere işten çıkarıldığı gerekçesiyle 2 milyon dolar tazminat istiyor. 






</TEXT>
</DOC>
