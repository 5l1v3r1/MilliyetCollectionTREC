<DOC>
<DOCNO> 20071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/ekonomi/eko10.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti en iyi banka seçildi 
</HEADLINE>
<TEXT>

     Garanti Bankası, New York’ta yayımlanan aylık Emerging Markets Investor dergisi tarafından gerçekleştirilen "Best Domestic BanksRoll of Honour 2001" değerlendirmesinde, Türkiye’nin en iyi bankası seçildi. Garanti Bankası’ndan yapılan açıklamada, derginin Nisan 2001 sayısında yer alan değerlendirmede, Türk bankacılık sektöründe halen devam eden kriz ortamında, analistlerin Garanti Bankası’nı Türkiye’nin en iyi bankası olarak seçtiklerine işaret edildi. Değerlendirmede Garanti Bankası Genel Müdürü Ergun Özen’in, "Yaşanan kriz döneminde, Garanti’nin yüksek likiditesi ve sağlam aktif yapısı, mükemmel bir performans sergileyebilmesini sağlamıştır" sözlerine yer verildi. Euromoney daha önce de Garanti Bankası’nı beş defa "Türkiye’nin En İyi Bankası" seçmişti. 
     



 EKONOMİ 






















</TEXT>
</DOC>
