<DOC>
<DOCNO> 22747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/bila.html </URL>
<DATE> 2001/05/23/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yeni CASA'lar yolda 
</HEADLINE>
<TEXT>

"CASA CN - 235 uçağı deniz karakol uçağı olarak görev yapmaya uygun değil" şeklindeki rapora rağmen, Deniz Kuvvetleri yedi uçak siparişi daha verdi 
     CASA uçaklarının yaptığı kazalar, bu uçakların güvenliğinin yanı sıra, "Deniz Karakol Uçakları" projesini de tartışmaya açmıştı. 
     Bu tartışmanın gündeme gelmesinin nedeni ise Ankara'da test uçuşu sırasında düşen CASA uçağının Türk Deniz Kuvvetleri için sipariş edilen deniz karakol uçaklarının ilki olmasıydı. 
     
RAPORLA ORTAYA ÇIKTI      Bu kazayla birlikte Savunma Sanayii'nde proje koordinatörü ve proje mühendisi olan iki uzmanın CASA'ların deniz karakol uçağı olmaya elverişli olmadıkları yönündeki raporu ortaya çıktı ve kamuoyuna yansıdı. Bu raporla birlikte iki uzman mühendisin de görevlerinden alındıkları ve başka yere atandıkları da anlaşıldı. 
     Bu projeyle ilgili olarak uzman ve yetkililerden bilgi gelmeye devam ediyor. 
     
BİLE BİLE LADES...      "Persuader caydırıcı, ikna edici, argoda tabanca ", CASA'nın deniz karakol uçaklarına verdiği isimmiş. Bu rumuzla bilgi gönderen bir yetkili, Deniz Kuvvetleri'nin deniz karakol uçağı projesini, "Uzun Ufuk Projesi" olarak isimlendirilen ikinci bir paketle genişlettiği ve sipariş edilen CASA sayısının böylece 9'dan 16'ya yükseltildiğini belirtiyor. Ayrıca Deniz Kuvvetleri'nin CASA'ların deniz karakol uçağı olamayacağı yönündeki rapordan da haberdar olduğunu kaydediyor. 
     
YETKİLİLER BİLİYORDU      Aynı uzmanın verdiği bilgilerin özeti şöyle 
     "1- Bu kazaların, 1998 yılında Savunma Sanayii Müsteşarlığı'nca hazırlanan Deniz Karakol Uçağı Raporu ile doğrudan ilgisi yoktur. Teknik detaylara girmeden, söz konusu rapor tam olarak şunu söylemektedir CASA CN - 235 uçağı deniz karakol uçağı olarak görev yapmaya uygun bir uçak değildir 
     2- Deniz Kuvvetleri Komutanlığı bu rapordan haberdardır ve bu uçak bu görevi yapar demişlerdir. Bunun da belgesi mevcuttur. 
     3- Dünya üzerinde deniz karakol amacı ile kullanılan CASA CN - 235 uçağı yoktur. Singapur'da kullanılan Fokker uçağıdır. Bir de İrlanda'da tamamen sahil güvenlik amacı ile kullanılan çok basit konfigürasyonda iki adet CASA uçağı mevcuttur. Birleşik Arap Emirlikleri'nde geçtiğimiz günlerde ihale sonuçlanmış ve CASA C - 295 uçağı kazanmıştır. Bu uçak bizim kullandığımız uçaktan 3 metre daha uzun ve 4 ton daha fazla taşıma kapasitesine sahip bir üst sınıf uçaktır. 
     4- CASA CN - 235 uçakları deniz karakol uçağı olarak birçok nedenden ötürü uygun değildir. 
     5- Savunma Sanayii Müsteşarlığı uzmanlarınca ortaya konulan teknik gerekçelerden her aşamada kesinlikle Deniz Kuvvvetleri Komutanlığı'nın haberi vardır. 
     
HAKSIZ KAZANÇ VAR MI      6- İlave 9 uçak kontratının Deniz Karakol ve Sahil Güvenlik ekonomik boyutu da vardır. Söz konusu raporun diğer bir bölümünde CASA firmasına haksız kazanç sağlandığı net olarak ortaya konulmuştur. 
     7- Savunma ihalelerinde yukarıda belirtilen unsurlardan rahatsız olduğu için proje koordinatörü başka bir yere gönderilmiş, raporu hazırlayan diğer uçak mühendisi de bütün projelerden el çektirilmiştir." 
     
YENİDEN İNCELENMELİ      Aynı uzman ve yetkili, şu bilgileri de veriyor 
     "Deniz karakol uçağı görev ekipmanı ihalesi çalışmaları sonuçlanmak üzeredir. Sayı, 'Uzun Ufuk' adlı diğer proje de ilave edilerek yaklaşık 16'ya yükseltilmiştir. Yani 10 adet daha CASA uçağı tedarik edilecektir." 
     Milliyet'in daha önce duyurduğu CASA CN - 235 uçaklarının deniz karakol uçağı olarak kullanılmaya elverişli olmadıkları yönündeki rapor ve bu son bilgiler gösteriyor ki, bu projenin yeniden incelenmesi gerekiyor. Belki de bu bilgiler ışığında projenin iptalinin gündeme getirilmesi düşünülmeli. 
     
TELAFİSİ MÜMKÜN OLMAZ      İleride telafisi mümkün olmayan sonuçlar doğmaması için Deniz Kuvvetleri Komutanlığı ve Savunma Sanayii Müsteşarlığı'nın "Deniz Karakol Uçağı" projelerini yeniden ele almaları artık bir zorunluluk olarak görülüyor. 
     
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
