<DOC>
<DOCNO> 29840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/ekonomi/eko02.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’nin gözü Çankaya’da 
</HEADLINE>
<TEXT>

     ANKARA Milliyet 

     Başbakan Bülent Ecevit, dün TRT’de katıldığı bir programda IMF Başkanı Kohler’le bir telefon görüşmesi yaptığını ve Kohler’in faiz konusundaki endişelerini ilettiğini söyledi. Ecevit, Kohler özellikle faiz konusunda, fikirlerini vurguladı. Faizin yüzde 80’lere çıktığını, bunun çok yüksek olduğunu söyledi. Bizim de bunu bildiğimizi söyledim. Ama bunun çözümünü birlikte aramalıyız dedim. Hassas bir konu’’ dedi. 
     Devlet Bakanı Kemal Derviş’in siyasi harekete girip girmeyeceği ve en çok DSP’ye yakın olduğunun konuşulduğunun ifade edilmesi üzerine Ecevit, ’Ne siz sormuş olun, ne de ben yanıtlayayım. Doğru değil. Şu sırada Sayın Derviş’in siyasetle ilgisi yok, çok önemli bir görevi var. Siyasal senaryoların içine onun çekilmesini doğru olmayacağını düşünüyorum’’ diye konuştu. 
     
     IMF’nin kaygıları yersiz’ 
     IMF Başkanı Kohler’i önceki gün kendisinin telefonla aradığını söyleyen Ecevit konuşmayı şöyle nakletti 
     "IMF’yi aradım. Nedenim de şuydu Meclis’te çok yoğun bir çalışma yaptık. Bu çalışmalardan bir kısmı IMF ile ilişkilerimizi ilgilendiren yasalardı. Sayın Kohler’i arayıp, bu konuda onun da sevineceğini düşünerek, bilgi verdim. IMF’nin üzerinde durduğu ve bizim de benimsediğimiz yasaların tümü çıktı dedim. Son derece de hızlı bir çalışma yaptı TBMM. Herhalde buna siz de sevinmiş olmalısınız dedim. Bazı kaygıları var, bence yersiz kaygılar. Telekom konusu dillere düşmeseydi bunca zamandır herhalde IMF, üzerinde durma gereği bile duymazdı. Kim yönetim kurulu üyesi olacak, kim yetkili durumda olacak, bunlar bir ülkenin içişleri ile ilgili ayrıntılardır. Bunun üstünde durmanın doğru olmadığını kendisine söyledim. Emlakbank’la ilgili kanun h l çıkmadı dedi. Ne yapalım, biz çıkardık Cumhurbaşkanı’na arz ettik o da süresi içerisinde bir yanıt verecek. Artık bunun üzerinde durmayın dedim.’’ 
     



 EKONOMİ 



















</TEXT>
</DOC>
