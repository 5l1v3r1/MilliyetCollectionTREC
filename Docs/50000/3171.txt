<DOC>
<DOCNO> 3171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/siyaset/siy02.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
AA ANAP’ı kızdırdı 
</HEADLINE>
<TEXT>

TEAŞ eski Genel Müdürü Selvi’nin Ersümer ihalelerde baskı yaptı’ şeklindeki ifadelerinin ilk önce Anadolu Ajansı’nda yayınlanması üzerine Yılmaz, Genel Müdür’den hesap sordu 
     HAKAN ŞANLITÜRK İzmir 

     Enerji ve Tabii Kaynaklar Bakanı Cumhur Ersümer’i zor durumda bırakacak "Beyaz Enerji Operasyonu"yla ilgili mahkeme ifadelerinin Anadolu Ajansı’nda AA yayınlanması üzerine Başbakan Yardımcısı Mesut Yılmaz AA Genel Müdürü Mehmet Güler’i arayarak hesap sordu. Güler, kendisini ağır bir dille eleştiren Yılmaz’a ise "Bu benim ilk hatam" demekle yetindi. 
     Operasyon kapsamında tutuklanan TEAŞ eski Genel Müdürü Muzaffer Selvi’nin DGM yedek hakimine verdiği "Ersümer bize ihalelerde baskı yaptı" yolundaki ifadesinin ilk olarak, yine ANAP’lı Devlet Bakanı Rüştü Kazım Yücelen’e bağlı AA’da yayımlanması şaşkınlık yarattı. Yılmaz’ın, AA Genel Müdürü Güler’i arayarak, sert bir dille eleştirdiği öğrenilirken, Güler’in ise Yılmaz’a "ilk hatam" dediği belirtildi. 
     
Ersümer sus pus      Enerji operasyonu ve sonrasındaki gelişmelerin odağındaki isim haline gelen Enerji Bakanı Ersümer, basına yansıyan fezleke haberleriyle ilgili sessiz kalmayı tercih etti. Ersümer, salı günü Meclis’te geniş bir değerlendirme yapacağını söyledi. 
     Çalışma ve Sosyal Güvenlik Bakanı Yaşar Okuyan ise, ifade tutanaklarının basına sızmasını ibret verici olarak değerlendirdi. 
     ANAP Genel Başkan Yardımcısı Ersin Taranoğlu da konuyla ilgili, "Bu sefer sızdıran belli" yorumunu yaptı. 
     

</TEXT>
</DOC>
