<DOC>
<DOCNO> 30455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/okur.html </URL>
<DATE> 2001/07/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sosyal sorumluluk 
</HEADLINE>
<TEXT>

     Hedef belli 
     Yastık altı parayı sisteme yönlendirmek... Ama gelin görün ki işler kimsenin hedeflediği gibi yürümüyor. 
     Bu kez altına bakmak yetiyor Devlet İstatistik Enstitüsü’nün verilerine göre altın, geçen ayın en çok kazandıran yatırım aracı olmuş, vatandaş altının gücüne inanıyor. 
     Bu yüzden herkesin "Hay Allah Paramı nereye yatırsam acaba" dediği bir dönemde yeniden gücünü ortaya koyuyor. 
     Sıcak para, küreselleşme olgusuyla birlikte anlayış değiştirmiş, dünya, finans piyasasının özerkliğini ilan etmesini tartışıyor Üstelik yeni değil, 1987’den bu yana tartışmalar alevlenerek sürüyor. Biz ise kulaklarımızı tıkamış, kendi halimizde debelenip duruyoruz. Birikim dergisinde Ömer Laçiner ve akademisyenler bu konuyu özel bir gündemle tartışmaya açmış, dönüp bakmıyoruz. Gerçek şu 
     
Sıcak para güvenli yeri seçer      Sıcak para tanımıyor, sınır çizmiyor. 
     Sadece ve sadece güven duyduğu ülkeye, bölgeye gidip park ediyor. Yabancı yatırımcı diye tutturanlar acaba bu gerçeğin farkında değil mi diye merak ediyoruz. Sonuçta yaşadığımız iki kriz bize özerkliğini ilan eden finans piyasalarına farklı bakmamız gerektiğini öğretti. Tabii bu kriz sosyal sorumluluk konusunu da özel bir gündeme dönüştürüyor. Acı reçeteyi içen toplum önderleri nasıl davranacak 
     Bir yanda Chinawhite, bir yanda Laila... Eğlenen eğlenene... 
     Tekstilciler bakmışlar ki, kumaş satmakla, ihracatla bu işler olmuyor, gözlerini eğlence sektörüne dikmişler. IMF sopası, siyasetçi tavrı buraları pek ilgilendirmiyor olsa gerek, acı reçeteyi kendi bildikleri gibi uyguluyorlar. Kimsenin eğlenmesine karşı değiliz ama eğlenenler bu iki krizin göbeğindeki bankacılık sisteminin temsilcileri olunca iş değişiyor. 
     
Şube sayısı ve verimlilik      "Verimlilik, personel giderlerinin asgariye indirilmesi, şube sayısının azaltılması..." 
     Bunlar zorunluluk, karşı çıkamayız. Madem düze çıkılacak, hep birlikte özveride bulunulacak, yapılacak başka ne var. 
     Amma ve lakin bir şişe şampanyanın indirimli fiyatla 300 milyon, bir şişe suyun 10 milyon lira olduğu bir mekanda banka batıranları da, batan bankaları yönetenleri de eğlenirken görünce yüreğimiz cız ediyor. Fon bankalarının yöneticilerine galiba bol maaş veriliyor. Bankacılık böyle eğlenirken, bankada parasını batıranlar, işsiz kalanlar kendilerine ancak reying yarışlı haberlerde yer bulabiliyor. Ya da başka bir örnek Türk Telekom yönetiminde benim partim, senin partin dayatması. İşe 32 bin kişi taşeron olarak alınmış, siyasi yatırımlar planlanıyor... 
     Sosyal sorumluluk örnek davranış, örnek yaklaşım istiyor. Kemer sıkarak düze çıkmanın mutlu olmanın başka yolu var mı O yüzden bu tartışılsın, tasarruf uygulamaları da bir amaca ulaşsın. 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
