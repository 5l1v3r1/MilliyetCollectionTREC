<DOC>
<DOCNO> 2745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yasam/yas01.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğa fare’ muamelesi 
</HEADLINE>
<TEXT>

Viagra’nın mucidi Pfizer’in Nijeryalı çocuklarda denediği ilaç, iddialara göre en az 5 can aldı 
     DIŞ HABERLER SERVİSİ 

     Ereksiyon sorunlarına karşı geliştirdiği Viagra’ ile ünlenen ABD’li ilaç şirketi Pfizer’, geliştirilme aşamasındaki bir ilacı yasadışı yollardan çocuklar üzerinde denemekle suçlandı. 
     İddialara göre Pfizer, korkunç’ amacı için 1996’da Nijerya’da patlak veren büyük menenjit salgınını fırsat bildi. Firma uzmanları, salgın üzerine derhal Nijerya’ya gitti ve resmi makamlardan izin bile almadan, Trovan’ adlı ilacı herşeyden habersiz, 200 minicik hasta çocuk üzerinde denedi. 
     
     Vicdan azabı çıkardı 
     Ve yine iddialara göre, denemeden kısa süre sonra, korkunç son geldi. 
     Daha önce 5 bin kişi üzerinde yapılan denemeler üzerine, güvenilir olduğuna’ ilişkin veriler bulunan Trovan’ adlı ilacın verildiği beş çocuk can verdi. Pfizer uzmanlarının çalıştığı klinikte, daha sonra altı çocuk daha yaşamını yitirdi. Skandal, klinik deneyleri yürütmek üzere Pfizer’in görevlendirdiği Nijeryalı doktor Abdülhamit İsa Dutse’nin itirafı ile ortaya çıktı. Dutse’ye göre, denemeye ilişkin onay mektubu, 15 bin kişinin öldüğü salgından bir yıl sonra yazıldı. 
     
     Pfizer Hayrına yaptık 
     Pfizer firması ise, kendisini belgelerde bir aksaklık meydana gelmiş olmalı’ iddiası ile savundu. Denemelerde hayırseverlik’ unsuru bulunduğunda ısrar eden Pfizer’in ilacı Trovan’, şu an ruhsatlı, ancak çocuklarda kullanılmıyor. 


 YAŞAM 






















</TEXT>
</DOC>
