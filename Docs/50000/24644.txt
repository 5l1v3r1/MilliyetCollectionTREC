<DOC>
<DOCNO> 24644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/guclu.html </URL>
<DATE> 2001/06/02/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Cek cak'lı vaatler 
</HEADLINE>
<TEXT>

     Başbakan Ecevit, üniversitelere yönelik iyileştirme paketini dün açıkladı. Rektörler ne istediyse fazlasıyla vermiş. Meğerse üniversiteleri ne kadar da çok seviyor ve sorunlarına ne kadar da çok vakıfmış .. 
     Vaatlerin neredeyse tamamı cek, cak'la bitiyor. Verdikleri hep kağıt üzerinde. Yani somut olanı yok. 
     Belli ki açıklama üniversitelerde yükselen tansiyonu düşürmek için yapıldı. Öyle olmasa, içinde somut birkaç jest olurdu. Ama yok. 
     Ecevit'in açıkladığı iyileştirme paketindeki maddeleri tek tek ele alalım 
     Diyor ki Maaşların artırılmasına yönelik çalışmalar, memurların özlük haklarına ilişkin yetki yasası bağlamında sürdürülmektedir. İlgili kararname, yetki süresi içinde çıkarılacaktır... 
     Ama biliyoruz ki Yetki yasasının yürürlükte olduğu birinci üç aylık dönemde de aynı sözü vermiş, ancak yerine getirmemişti. İkinci üç aylık sürenin de ilk bir ayı bitti. İsteseydi bugüne kadar maaş zammı çoktan gerçekleşebilirdi... 
     Diyor ki Araştırma görevlisi kadrolarının artırılması çok yerindedir. 
     Ama biliyoruz ki Önerilen kadrolar, daha birkaç ay önce hükümet tarafından yarı yarıya azaltıldı... 
     Diyor ki Yabancı öğrencilerden alınan öğrenim ücretlerini belirleme yetkisinin üniversite yönetim kurullarına verilmesi önerisi yerindedir. Katkı payları konusunda üniversitelere tanınan yetki genişletilecektir... 
     Ama biliyoruz ki Bu istek yıllardır dile getiriliyor ve her defasında da popülist politikalar nedeniyle erteleniyor. 
     Diyor ki Sıfır faizle Ziraat Bankası'na yatırılan üniversite paraları, kamu bankalarında nemalandırılabilmelidir. 
     Ama biliyoruz ki Erbakan'ın üniversitelere attığı bu kazık, sonraki iktidarların da hoşuna gitti. Defalarca uyarılmalarına rağmen istenilen değişiklik bir türlü olmadı... 
     Diyor ki Döner sermaye hizmetlerinde kullanılmak üzere 5 bin kişilik kadro için yasa tasarısı hazırlandı... 
     Ama biliyoruz ki Bu yasa da yılan hikayesine döndü... 
     Diyor ki Üniversitelere kontenjanının yüzde 10'u kadar paralı öğrenci alınarak ekonomik kaynak sağlanması fikri olumlu bulunmuştur. Yasal değişiklik sağlanacaktır... 
     Ama biliyoruz ki Bu o kadar kolay olmayacaktır. Yasal sakıncaları da beraberinde getirecek ve muhtemelen Anayasa Mahkemesi'nden dönecektir. 
     Diyor ki Torba bütçe konusu 2002 yılı bütçe hazırlıklarında dikkate alınacaktır. 
     Ama biliyoruz ki Üniversiteler yıllardır aynı teraneyi dinlemekten artık bıktılar. 
     Diyor ki Katkı payı, yurt ve bursların dağıtımında ve tahsilinde üniversitelere yetki verilmesi önerisi değerlendirilecektir. 
     Ama biliyoruz ki Bu konu da yıllardır gündemde ve MEB hep yan çizmektedir. 
     Özetin özeti Ecevit'in temennileri, eğer gerçekleşirse hepsi de çok güzel. Hocalara önerimiz IMF'yi devreye soksunlar, yoksa hiçbiri hoş bir hayal olmanın ötesine geçemez Hükümet bir tek onların dilinden anlıyor .. 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
