<DOC>
<DOCNO> 5929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/soneko03.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Okuyan "SSK ve Bağ-Kur'da prim affıyla ilgili bir çalışma yapılmamaktadır" 
</HEADLINE>
<TEXT>

     Çalışma ve Sosyal Güvenlik Bakanı Yaşar Okuyan, SSK ve Bağ-Kur'da, prim veya primlerin gecikme faizinin affıyla ilgili çalışma yapılmadığını, gelecek dönemde de böyle bir çalışmanın kesinlikle yapılmayacağını bildirdi. 
     Okuyan, bugün bazı basın organlarında yer alan, ''SSK ve Bağ-Kur Genel Müdürlüğü'ne yönelik olarak prim affının çıkacağına'' yönelik haberler üzerine yazılı açıklama yaptı. 
     SSK ve Bağ-Kur'da, prim affı veya primlerin gecikme faizinin affıyla ilgili çalışma yapılmadığını bildiren Okuyan, şunları kaydetti 
     ''Önümüzdeki dönemde de böyle bir çalışma kesinlikle yapılmayacaktadır. Zaten yasal mevzuatımız içinde bu iki kuruma prim borcu olan işverenlerimize çeşitli kolaylıklar tanınmaktadır. Çıkan bu asılsız haberler doğrultusunda işverenlerimizin mağdur olmaması için prim borçlarını kesinlikle geciktirmemeleri gerekmektedir.'' 




</TEXT>
</DOC>
