<DOC>
<DOCNO> 1350 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/okur.html </URL>
<DATE> 2001/01/09/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hukuk mücadelesine devam... 
</HEADLINE>
<TEXT>

     Önce "off - shore"zedelerle tanıştık. Arkasından sessiz sedasız "borsazedeler" geldi. Kimse onları görmek istemedi. Oysa 23 bin kişi bir yıldır yanıt bekliyor. 13 bin kişi de bir ayı aşkın süredir "ne yapabiliriz" diye koşuşturuyor. Borsa mağdurlarından söz ediyoruz. 
     Biz mağdurları iki ayağa böldük. Birinci ayakta üç bankadan borsanın kısmetine tam 36 bin mağdur düştü. Diğer ayakta ise, 1994 yılından bu yana herkesin unuttuğu mağdurlar yer alıyor. Diyorlar ki, "Küskünüz." 
     Küsmek yerine hukukun üstünlüğüne inanmak ve mücadeleye devam etmek gerekiyor. Takasbank verilerine göre 2001 başında borsada yatırım yapanların sayısı 1 milyon 300 bine ulaşmış durumda. Bu sayı 2000 yılı başında 600 bin civarındaydı. Borsada yatırımcı sayısındaki artışın nedeni elbette geçen yıl peş peşe gerçekleşen halka açılmalar. Başka bir şey yok. Biz borsada yaptığı yatırım nedeniyle zarara uğrayanlara "milenyum mağdurları" diyoruz. Ve herkesin bir kez daha hafızasını yoklamasını istiyoruz. Çünkü onlar bıktı bıkmasına ama biz zorlamaya devam edeceğiz. 
     İşte kapatılan aracı kurumlardan alacağı olanlar, paraları pul oldu... Fon’a devredildiği için Esbank, Yaşarbank ve Demirbank hisseleriyle ortada kalanlar., ne yapacağını bilmiyor. İşlem sıraları kapatılan şirketler... Sabah Pazarlama, Sabah Yayıncılık, Medya Holding. Bu cepheden hiç ses çıkmıyor. Velhasıl üç bankanın hisselerine el konuldu, yatırımcı unutuldu. Üç şirketin ortak olduğu Etibank'a el konuldu. Şimdi işlem sıraları açılacak mı Belli değil. 
     Sermaye Piyasası Kurulu Başkanı Doğan Cansızlar diyor ki "Biz de gelişmeleri izliyoruz, bilgi alıyoruz. Ancak Demirbank, Esbank ve Yaşarbank hisse senedi sahibi olanlar için Bankalar Kanunu'nun 14'üncü maddesinde bir değişiklik yapılmadığı sürece kimsenin bir şey yapması mümkün görünmüyor." 
     Şimdi soracaksınız "Bu konuda çalışma yapılıyor mu " Tabii ki Fon'a devredilen 8 bankanın satışıyla ilgili gelişmeleri izleyeceksiniz. Ama sizin durumunuzla ilgili kimse kılını bile kıpırdatmıyor. 
     Banka hisse senedi sahibi olan mağdurları anladık da ya Sabah Yayıncılık, Sabah Pazarlama ve Medya Holding hisse senedi yatırımcısı Peki, onlar neyi bekliyor Tabii ki, üç şirketin iştiraki olan Etibank ile ilgili inceleme, soruşturma safhasının tamamlanmasını. Diyorlar ki, "Çalışmalar tamamlanmak üzere." Umutlanıyorsunuz, "Bu çalışma ne zaman sonlanacak " diye soruyorsunuz, yanıt yok. Bu durumda da ne İMKB yönetimi, ne SPK yönetimi konuyla ilgili açık ve net bir bilgi veremiyor. Ve siz de hiçbir değişiklik olmadığını görmeye devam ediyorsunuz. 
     Ancak küskünler için küçük de olsa SPK cephesinden bir umut ışığı beliriyor. 
     SPK Başkanı Doğan Cansızlar, "Bu yıl içinde 18 tebliğ çıkacak. İlk sırada Aracı Kuruluşlar Birliği tebliği var. Ve onu Merkezi Kayıt Kuruluşu izleyecek. Merkezi Kayıt Kuruluşu bizim için çok önemli. İşte bu kuruluş içinde yer alacak olan yatırımcıyı koruma fonu ve tedrici tasfiye gündeme gelecek" diyor. 
     Bu açıklama yeterli mi Hemen "Adam sen de lafla peynir gemisi yürümüyor. Biz, yıllardır aynı sözleri duymaktan bıktık" deyivereceksiniz. 
     Umut dünyası bu, bıkmayın, hukuk savaşını elden bırakmayın demek bizim işimiz... 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
