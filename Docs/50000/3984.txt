<DOC>
<DOCNO> 3984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/siyaset/asiy.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Mehmetçikler 
</HEADLINE>
<TEXT>

Timur, İsmail, Engin, Şükrü ve Kadir... Onlar, Alman ordusunun yabancı kökenli askerlerinden... Alman Mehmetçikler... Genelkurmay Başkanı Kujat onları "Gerçekten çok iyiler" diye anlatıyor 
     MEHMET AKTAN RECAİ AKSU Berlin 

     Alman ordusundaki yabancı kökenli askerlerle ilgili Berlin’de yapılan "Alman ordusunda birlikte yaşam" konulu toplantıya katılan Savunma Bakanı Rudolf Scharping, Türk asıllı askerleriyle birlikte resim çektirerek, "Alman Mehmetçikleröden memnun olduğunu gösterdi. 
     Scharping, "80 değişik ülkeden gelen ailelerin çocukları Alman ordusunda askerlik yapıyor. Bunların arasında Vietnam, ABD ve Türkiye de dahil olmak üzere çok sayıda Avrupa ülkesinden gelenler var. Ordumuz liberal, dünyaya açık bir ordu" dedi. 
     Orduyu bir kaynaşma müessesi olarak değerlendiren Scharping, yabancı düşmanlığına taviz vermediklerini vurgularken, bu konuda çok duyarlı olup en ufak bir şeyi hemen üstlerine bildirmeleri için bütün askerleri uyardıklarını anlattı. 
     
İki çeşit et çıkıyor      Genelkurmay Başkanı General Harald Kujat da Türk kökenli askerler için "Şunu açıkça söylemek zorundayım gerçekten çok iyiler" ifadesini kullandı. 
     Müslüman askerlerin dini vecibelerini yerine getirmesi için yardımcı olduklarını, yemekhanelerde iki çeşit etten yemek çıkardıklarını, hatta bazı birliklerde ibadete uygun yer bulunduğunu belirten Kujat, ancak oruç konusunda sıkıntı çektiklerini söyledi. Alman Genelkurmay Başkanı, "Bazıları oruç tutmak istiyor ama insan oruç tutarsa güçsüz kalır ve askerlikte verilen görevileri iyi yapamaz" diye konuştu. 
     Türk meslektaşı Orgeneral Hüseyin Kıvrıkoğlu ile bir araya geldiğinde, oruç sorununa nasıl çözüm bulduklarını soracağını söyleyen Kujat, hepsi Alman vatandaşlığında bulunduğu için, yabancı kökenli askerlerin sayısının ayrı bir şekilde tutulmadığını belirtti. 
     Berlin’deki toplantıya çağrılan 150 asker arasında bulunan Timur Şanda sıhhıye uzman çavuşu. Şükrü Çakmak ise paraşütçü. Engin Yıldız tankçı ve malzemeci. İkisi kendi isteğiyle 23 ay, biri de Nisan 2004 tarihine kadar maaşlı askerlik yapıyor. 
     
10 aylık askerlik yapıyorlar      Normal 10 aylık askerlik yapan Kadir Avcı, bilgisayar kullanan yazıcı ve İsmail Bayrak da tank tamircisi. Dördü Almanya doğumlu ve hepsi iyi Almanca konuşan bu gençlerin aileleri de yıllar önce Sivas, Ceyhan, Mardin, İstanbul ve Kozan’dan işçi olarak Almanya’ya gelmiş. 
     Müslüman askerlerin domuz eti konusunda sıkıntı çektiğini anlatırlarken, bazıları, 10 aylık askerliği bile gereksiz gördüğünü söylüyorlar. Alman ordusunda yükselme imkanının sivil hayattan daha iyi olduğunu, bir sürü arkadaş edindiklerini belirten Alman Mehmetçikler, Almanlar ile sorunları bulunmadığını dile getiriyorlar. 
     
Oruç tutunca güçsüz kalmıyor musunuz ’      Alman Mehmetçikler Timur, İsmail, Engin, Şükrü ve Kadir, subay elbisesine benzeyen resmi üniformalarıyla katıldıkları toplantı sonunda Bakan Scharping’in koluna da girdiler üstte . Genelkurmay Başkanı General Harald Kujat sağda , arkadaşımız Mehmet Aktan’a tek sorunlarının oruç olduğunu belirtiyor ve "Bazıları oruç tutmak istiyor ama insan oruç tutarsa güçsüz kalır" diyor. Kujat, Türk meslektaşı Orgeneral Kıvrıkoğlu ile bir araya geldiklerinde oruç sorununa nasıl bir çözüm bulduklarını soracağını belirtiyor. 
     


 SİYASET 














</TEXT>
</DOC>
