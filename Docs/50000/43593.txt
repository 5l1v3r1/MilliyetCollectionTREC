<DOC>
<DOCNO> 43593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/ekonomi/eko09a.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
6,900 desteğinde tutunabilir 
</HEADLINE>
<TEXT>

Dolar bazında 0,40 cent, 10 yıllık destek olarak güçlü görünüyor 
     Zeynep Candan AKTAŞ 

     İMKB 100 Endeksi geçen yılın aralık ayından beri destek sağlayan 6,900 seviyelerini bir kez daha test etti. Geçen haftayı toparlanma çabasıyla geçirmesine rağmen, 7,952'ye ulaşabilen endeks tekrar satışlara yenildi ve desteğine yöneldi. 
     Endeksin uzun vadeli göstergelerinin tamamı aşırı satım bölgelerinde ve düşüş eğiliminde. Kısa vadeli göstergeler ise 6,900'den gelen alımlarla başlayan toparlanma çabasıyla diplerden alım sinyalleri üretmeye başladılar. 
     Endeksin gerek TL ve dolar bazında uzun vadeli destek bölgelerinde bulunması, gerekse de göstergelerinin aşırı satım bölgelerine ulaşması 6,900 seviyesine yaklaştıkça alımların güçlenmesini sağlayabilir. Bu da uzun vadeli göstergelerin diplerden tekrar alıma dönmesine neden olabilir. Tabii bu tamamiyle teknik bir yaklaşım. Ancak fiili gerçeklere geldiğimizde, endeksin gerek Körfez Krizi'nde, gerekse de 94 krizinde geldiği 0,40 cent seviyeleri hem dünya ekonomisinin, hem de Türkiye ekonomisinin büyümekte olduğu bir dönem. Evet, Körfez Krizi'nde dış ticaret kaybıyla zarar ettik. Ancak bu yeni açılan diğer pazarlarla telafi edildi. Bu dönemde ise kayıpları yeni pazarlarla telafi etme olasılığı da azalıyor. 
     
Belirsizlik sürüyor      Global durgunluktan sözedilen bir dönemde üstüne ilave edilen savaş senaryoları yeni pazar bulmayı bırakın mevcut pazarların bile kaybedilmesi tehlikesini ortaya çıkarıyor. Peki böyle bir durumda şirketler kime mal üretip satacak Mal satmayınca nasıl k r edecek K r edemeyince yatırımcılar niçin bu şirketlerin hisselerini satın alsın Burada işin vahim tarafı hem 91 krizinde, hem de 94 krizinde şirketler üretip satabiliyorlardı. Ve F K oranları düşüktü. 2000 yılı başlarından beri düşmekte olan borsada ne yazık ki, F K oranları giderek yükselmekte. Bu da teknik olarak güçlü destek olarak görülen bölgelerin destek gücünü zayıflatmakta. Yine de iyi senaryolar yok değil. Örneğin, global durgunluğun dünyada faizlerin düşmesine neden olacağı ve bunun da Türkiye'yi olumlu etkileyeceği söyleniyor. 
     Faizler üzerinde oluşacak baskı nedeniyle iç borçlanma oranlarının düşeceği ve iç borçların çevrilmesi probleminin aşılabileceği ifade ediliyor. 
     Bu hafta için endeksin destekleri 6,900 ve 6,200'de iken dirençler 7,900 ve 8,500 seviyesinde bulunuyor. 
     Bol kazançlı haftalar dileğiyle. 
     
     



 EKONOMİ 


















</TEXT>
</DOC>
