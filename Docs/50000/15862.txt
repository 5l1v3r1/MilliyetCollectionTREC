<DOC>
<DOCNO> 15862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yasam/ayas.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Fabrikasyon POLİSLER 
</HEADLINE>
<TEXT>

Bir araştırmaya göre, kolej ve akademilerin uzun yatılılık hayatı, polisi, verilen görevi sorgulamadan yapan bir robot, haline getiriyor 
     ÜMRAN AVCI İstanbul 

     Hacettepe Üniversitesi Kamu Yönetimi Bölümü Öğretim Üyesi Doç. Dr. Ali Çağlar’ın Türk Polisinde Sosyalleşme’ konulu araştırması, ortaya hayli çarpıcı sonuçlar çıkardı. 
     Çağlar’ın Polis Bilimleri Dergisi’nde makale halinde yayınlanan araştırmasına göre, eğitimde uygulanan katı disiplin, polis adaylarının kendilerine özgü bir kişilik geliştirmesine izin vermiyor. Araştırmada, yaşamları ikinci şahıslarca programlandığı’ belirtilen polis adaylarına verilen mesaj da şöyle özetleniyor 'Biz senden nasıl biri olmanı istiyorsak o ol ’. 
     
     Rüşvetin de zemini 
     Doç. Dr. Çağlar, bu durumu, polis adaylarının bir çarka dişli olarak yetiştirilmesi’ olarak yorumluyor ve ekliyor "Bu nedenle polisler verilen görevi sorgulamadan, araştırmadan yapan bir dişli haline getiriliyor. Sadece emredileni yapan bireyler de, yanlış giden, aksayan birşey olduğunda onu değiştirecek cesareti kendilerinde bulamıyor.." 
     Çağlar’ın araştırmasına göre, polis kolejlerindeki öğrencilerin kitaptan yemeğe, tırnak makasından iç çamaşırına tüm masraflarının kurum tarafından karşılanması da, rüşveti körüklüyor.’ 
     Öğrencilere harçlık bile verildiğini hatırlatan Ali Çağlar, "Karşılıksız edinme alışkanlığı, polisin düşük ücretiyle birleştiğinde, yolsuzluk ve rüşvete zemin hazırlayabilir" diye konuştu. 
     
Mesleki çeteleşme      Doç. Dr. Ali Çağlar’ın Türk Polisinde Sosyalleşme’ konulu araştırması, polisteki çeteleşme’ eğilimine de şöyle açıklık getiriyor "Polisin polisten başka dostu yoktur düşüncesi, mesleki dayanışmayı ortaya çıkarıyor. Mesleki dayanışma ise daha çok, diğer polislerin kanun dışı uygulamalarına göz yumma veya olayı kapatma şeklinde gerçekleşiyor. Hatta bu ihlalleri görmezden gelme, aynı ekip veya aynı devre içerisinde çok daha yaygın. Zaman içinde polisi kullanmak isteyen güçler, bu tür ekipleri yasadışı çetelere dönüştürebiliyor." Çağlar, örnek olarak da, şu ünlü kanundışı oluşumları’ gösteriyor Söylemezler, Yüksekova, Kocaeli ve Susurluk Çetesi... 
     


 YAŞAM 
















</TEXT>
</DOC>
