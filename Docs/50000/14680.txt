<DOC>
<DOCNO> 14680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/magazin/yazdud.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Nükhet bedelini ödediği yılları şarkı yaptı 
</HEADLINE>
<TEXT>

Stelyo'nun yeni aşkı, Palandöken'e yıldız yağacak, Beyoğlu'nda Safran farkı, Cortes yıkıp geçti, Akın Uğurlu ile Beyzade, trend Nupera ve ... 
     Evet, pazar günü Posta ve yayın yönetmenliğini yaptığım Milliyet'in Pasha Dergisi'nde yayınlanan sürpriz evliliğim ne yazık ki 1 Nisan şakasıydı. Kızanlardan özür diliyor, bu piyasadan çekileceğime sevinenlere hevesleri kursaklarında kaldığı için üzüntülerimi belirtiyorum. Gelelim sadede. Hafta içi yine Beyoğlu aşkım depreşti. Keops'un ortaklarından sevgili Ali Sayar, Cenk Eren ve ünlü makyör Hakan Aydın ile birlikte turumuzun ilk durağı Safran oldu. Bu arada Hakan yılın 6 ayını artık New York'da geçirecek. Dünyaca ünlü bir kozmetik firması ile anlaşma yaptı. Yani bundan böyle dünya starlarını boyayacak. İşte bu güzel bağlantıyı kutlamak için çıktık yola. Safran sevgili Altan'ın Aslı Altan yeri. Bana göre burası artık klasikleşti. Altan, 6 yıldır Beyoğlu'nun kahrını çekiyordu. Ruhsat alıncaya kadar yaşadıklarını ancak çok yakınları bilir. Beyoğlu'nun canlanmasında, sanat, sosyete ve entel grubun yoğunlaşmasında önemli rolü oldu. Şimdilerde bana göre trend olan birçok yer Altan'ın meyvasını yiyor. Bu arada Safran'ın mönüsü standart, yemekler hayli lezzetli, fiyatlar normal. Gerçi o gece tüm ısrarlarımıza rağmen Altan hesap almadı. Hafta arası olmasına rağmen doluydu. Bir masada Şakir Eczacıbaşı vardı. Çok da eğlendi. Diğer bir masada ise Altan'ın tüm ailesi 6 yıldan sonra ilk kez Safran'a gelmiş. Ali ve ben, başlangıç olarak reflü ile kolitimi unutarak patlıcanlı mantı istedik. Cenk ile Hakan ise roka salatasını tercih ettiler. Ali ana yemek penne arrabbiata, Cenk ve Hakan biberli steak, ben ise tarhunlu tavuk yedim. Fiyatlar 3,5 ila 8,5 milyon arasında. Müdür Ziya Yoğtu, garsonlar Halit Aslan, Hakan, Olcay ve güvenlik görevlisi Bülent Çiçek işlerini mükemmel yapıyorlar. Lezzetli bir yemek, iyi müzik ve atmosfer için Safran'ın telefon numarası 0212 243 40 37. 
     
     Yeni trend Nupera, Beyzade'de alaturka geceleri 
     Safran çıkışı Altan'ın da bize katılmasıyla uzun süredir merak ettiğim Nupera'ya gittim. Zeynep -Metin Fadıllıoğlu çiftine ait olan Nupera'nın en çok ilgi gören bölümü, Menderes Utku ile Muzaffer Yıldırım'ın ortak olduğu, Lübnan yemeklerinin yeraldığı ve Utku'nun DJ olarak çaldığı bölüm. Şöyle bir mönüye baktım, okuyucularım kızmasınlar, gerçekten ucuz. Yani Beyoğlu'nda Nupera gibi sanat, sosyete dünyasının tüm ünlülerinin gittiği bir yerde fiyatlar aynı ayardaki diğer yerlere oranla çok ehven. Bu arada barda daha önce Simge Grubu'nda görev yapmış Şenel, bar sorumlusu Turgay Kurt ile evlenmiş. Cenk Lübnan'ın meşhur salatası Tabbouli'yi, ben de Mighli adlı tatlıyı merakımızdan söyledik. Mighli baharatlı muhallebi olduğu icin tadamadım. Zaten patlıcanlı mantı beni iki büklüm etti. İki Absolout -vişne, iki archiez karşılığında, 4 kişi 23 milyon ödedik. Bu arada sevgili Hülya Avşar, modacısı Dilek Hanif ve bir grup arkadaşıyla eğleniyordu. Daha sonra Kaya da geldi. Nupera'nın ardından eski bir dost, Akın Uğurlu'nun gönlünü yapmak üzere Terkos Pasajı'nda yer alan Beyzade'ye gittik. Otantik bir dekorasyonu var, kırmızı renk ağırlıkta. Akın, Maksim Gazinoları'nın eski solistlerindendi. Alt kadrosunda kimler çalışmamıştı ki... Sekiz çeşit meze, iki ara sıcak, ana yemek olarak et, balık, tavuk çeşitlerinden biri, yarım şişe rakı ya da 35'lik şarap ve hoş bir atmosfer karşılığında kişi başı 10 milyon veriyorsunuz. Grup, nişan, düğün yemeklerinde indirim yapıyorlar. Telefon numarası 0212 243 22 25. Akın o gece bizi görünce coştu. Geçmişten günümüze güzel bir repertuar sundu. 
     
     Vizyon'un Erzurum çıkarması, Stelyo aşık ve Duru'dan 'Fani Dünya' 
     Efendim 6 -8 Nisan tarihlerinde Palandöken Polat Rönesans Oteli nedeniyle Erzurum renklenecek. Organizasyonunu Ali Sayar ile Atilla Kaplakaslan'ın sahibi olduğu ve hep başarılı işlere imza atan Vizyon Ajans yapıyor. İki özel uçak kaldırılacak. Üst düzeyde bürokratlar, milletvekillerinin katılacağı bu çok özel gecede Emel Sayın'ın rahatsızlığı nedeni ile Muazzez Ersoy ve İbrahim Erkal sahne alacaklar. Otelin sahibi ve başarılı iş adamı, müteşebbis İbrahim Polat ile oğulları Adnan, Murat, kızı Songül Sel'in büyük emek harcadıkları Polat Rönesans, bugüne değin kayak ve kongre turizminde önemli rol oynadı. Deniz Akkaya, Atilla Saral, Ebru Şallı ve Nefise Karatay gibi podyumların ünlü mankenlerinin de katılacağı gece renkli olacak. Sevgili Stelyo Pipis aşık. Hem de deliler gibi. Sosyetenin çok saygın bir ailesinin güzeller güzeli kızı ile birlikte. Büyük yemin verdikleri için yazamıyorum. Bu arada Stelyo'nun çevresine göre, Ebru Gündeş ondan ayrılmakla hayatının en büyük hatasını yapmış. Çünkü Ebru, Stelyo sayesinde ekonomik özgürlüğe kavuşmuş, parasını nasıl yöneteceğini öğrenmiş. 3 ev sahibi olmuş. Ayrıca şu an oturdukları evi Stelyo döşemiş. Fakat Ebru bugüne değin Stelyo'yu hep kullanmış. Ama unutmamalı ki insanları kullananlar, bir gün kendilerini kullandırırlar. Aslında Ebru -Stelyo birlikteliği ile ilgili yazılacak çok şey var ama, Stelyo mani oluyor nedense. Şimdilede Ebru da yeni bir ilişki içinde. Bakalım bundan sonra neler olacak. Ha, Ebru -Stelyo birlikteliğinin Ebru yüzünden biteceğini 23 Eylül 2000 tarihli köşemde yazdığımı hatırlıyorum. Ebru isyan etmişti, ama sonuçta benim dediğim oldu. Eh, bu da Şenay Düdek farkı. İnsanları iyi tanırım. Son günlerde Türkiye'ye yıldız yağdı bildiğiniz üzere. Allah bozmasın, ben öyle şanslıyım ki bir taşla iki kuş vurdum. Pazar günü, saat 18.00 seansında Mydonose Showland'e, dünyaca ünlü dansçı Joaquin Cortes'i izlemeye gittim. Gözlerime inanamadım, iki sıra önümde Demi Moore oturuyordu. Daha önce İspanya'da ve Amerika'da flamenko dansı ile ilgili harika gösteriler izledim. Ama Cortes gerçekten büyüledi. Esra, Aslı Tümen, Yosun Mermerci, Şirin Dürüst, Çiğdem Kayalı, Şebnem Çapa, Güliz Hasman, Barbara Pensoy, Ali Dinçkök, Sezen Aksu, Önder Fırat, Çevik Bir Paşa, Mine -Bülent Verdi, Cansu Dere, Okan Bayülgen, Mehmet Ali Alabora, Doğa Rutkay, Ayşegül Aldinç ve Emir Yargıcı o seansın konukları arasındaydılar. Bu arada sevgili Yazgülü Aldoğan da Cortes'e aşık olmuş, artık kocası Fazıl Bey ne yapacak bilmem. Nükhet Duru bomba gibi bir albümle geliyor. Sağolsun, prova CD'yi dinledim. Acaip şarkılar var. Bana göre Nükhet, Türkiye'nin sayılı yorumcularından. 'Bana Rağmen' adını taşıyan albümde tabanca gibi isimler var. Zeynep Talu, Vangelis Yannopoulos, Cenk Taşkan, Aytekin Kurt, Melik Kibar, Seda Akay, Mehmet Teoman. DMC etiketiyle çıkacak olan bu albümle Nükhet'in müzisyen kimliği de ortaya çıkıyor. İki şarkı, 'Bu Aşk Biter mi " ve 'Fani Dünya'da Nükhet yaşadıklarını Zeynep Talu ile birlikte dizelere dökmüş. 'Fani Dünya'nın sözleri şöyle "Yine geceler düğümlendi güne Ah yine aklıma geldin yine Sen adımı çoktan unuttun yar Bana acılar kaldı yadigar Yine penceremden hasretin sızar Ah gördüğüm dostlar seni sorar Neden anılardan rahat yok hala Yeter bedelini öderim yar Ah fani dünya, bu son aldanışım yalancı aşklara Ah fani dünya bu son ağlayışım yaşanan uğruna Yine kapımda uykusuz akşamlar Ah yine yalnızlığım dört duvar Neden anılardan rahat yok hal Yeter bedelini ödedim yar". Bugünlük de bu kadar, kalın sağlıcakla. 
     
Okurlara cevaplar      Efendim bundan böyle, bana mail atarak, telefon ederek, mektup yazarak tenkit eden, alkışlayan, zaman zaman da küfreden tüm okuyucularıma vaktimin yettiği ölçüde yanıt vermeye çalışacağım. Buyrun. 
     
     Sezen aslan gibi 
     Sevgili Tan, Sezen okul arkadaşım ve popun dev ismi olması nedeniyle tüm medyadaki arkadaşlarım gibi ben de onun sağlığıyla ilgileniyorum. Şükürler olsun gayet iyi. 
     
     Halktan biriyim 
     Yurt dışında okuyan ve yazılarımı www.milliyet.com.tr'den takip eden öğrenci arkadaşım Sibel Sen ve Posta'daki yazılarımı okuyan Neva, benim business class uçmamı, lüks restoranlarda yememi ekonomik kriz nedeniyle tenkit etmişsiniz. Ama yakından takip ederseniz sandöviç, dürüm ya da köfte -ekmek yenen yerlere de gidip düşüncelerimi sizlerle paylaştığımı görürsünüz. 11 yaşından beri lüks içinde yaşadığını söyleyen Neva'ya şunu da belirtmeliyim Bendeniz 16 yaşında araba, 21 yaşında ev sahibi oldum, rahmetli babam Naci Düdek sayesinde. Ama otobüse, dolmuşa da binerim, lüks araba da kullanırım. Yani sizin söz ettiğiniz gibi krize aldırmayan, şımarık, hazımsız, küstah bir insan değilim. 
     
     Tabii ki fahişeliğe 'hayır' 
     Sevgili Birsen Şirin ve Manisa'dan Mehmet Yavaş, Romanya'daki yazımda ne kumarhaneleri ne de fahişeliği savundum. Sadece orada gördüklerimi ve bana anlatılanları sizlere ilettim. Ben üç ayları tutan, sabah namazını kılmadan sokağa çıkmayan bir insanım. En az sizin kadar gelenek ve göreneklerime bağlıyım. Ama kumarhanelerin Türk turizmine önemli ölçüde döviz kazandıracağına inandığım için üzerine gittim. 
     
     Cannavaro bir çapkın 
     Sevgili Evrim Öz fanatik bir Cannavaro hayranı olarak Bükreş'deki yazımda onun Zümre'nin odasına baskın yapmasının gerçek olup olmadığını sormuş. Üzgünüm Evrim, gerçek. 
     
     Kriz var 
     Darıca -Gebze'den faks çeken ev hanımı okuyucum. Yazdıklarınızı kitap haline getirmek istemeniz tabii ki hoş. Bunun için yayınevleri ile konuşmanız gerekir. Ama şu ekonomik krizde onlar da sıkıntıda, bilesiniz. 
     
     


 MAGAZİN 












</TEXT>
</DOC>
