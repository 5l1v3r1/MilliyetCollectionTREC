<DOC>
<DOCNO> 47673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yazar/asik.html </URL>
<DATE> 2001/10/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Paranın tadı... 
</HEADLINE>
<TEXT>

     Almanya'daki "Türkiye Araştırmalar Merkezi" yaptığı araştırmalar sonucu Türkiye'ye Almanya'dan 8 - 9 milyar dolar para aktaracak bir plan sunuyor... Yeşil Sermaye, Almanya'daki gurbetçilerimizden 3 - 4 milyar dolar toplarken devlet garantisiyle sağlam bir program yapıldığı takdirde bunun iki katı para neden toplanmasın Ne var ki aradan 6 ay geçtiği halde Hükümet'ten ses seda çıkmıyor... Ankara projeyi unutmuş görünüyor. 
     Konuyu yazmış satırları 
     - Ankara oralı değil... ya da farkında değil, sözleriyle bitirmiştik. 
     Okurumuz Arman Buker gönderdiği notta 
     - Akla bir olasılık daha geliyor, diyor, belki de Ankara para gelmesini istemiyor... 
     - Neden 
     - Sizce Kemal Derviş, gerçekten, Türk ekonomisini düzeltmek ve Türkiye'yi fakirlikten kurtarmak amacıyla mı geldi Sizce Bolu Dağı Tüneli gerçekten yolu kısaltıp zamandan kazanmak için mi yaptırılıyordu... 
     Sorular uzayıp gidiyor. Okurumuz anlaşıldığı gibi sözü 
     - Türkiye başka kaynaklarından para gelmesini istiyor mu önce ona bakalım, demeye getiriyor... 
     Türkiye Batı'nın borçlandırma politikalarının ne kadar dışına çıkabiliyor Siyaset ve bürokrasi kadroları ne ölçüde Türkiye'nin çıkarlarına göre hareket ediyor Çektiğimiz para sıkıntısı bu gerçeklerle de ilgilidir... 
     
     Yanlış ile doğrunun savaşında tarafsız kalamayız... 
     Anonim 
     
     
Ekmek hükümetin ağzında      Türkiye'nin birçok sorunu beş para harcamadan birkaç cümlelik talimatla çözümlenebilir. Yeter ki başta, o sorunları dert edinen, çözüm düşünen ya da en azından önerilen çözümlere kulak asan bir iktidar mevcut olsun. 
     Söylediklerimize örneği İstanbul Ticaret Odası Başkanı Mehmet Yıldırım veriyor... 
     - Bakınız, diyor, şu anda İstanbul'da Belediye'ye ait Halk Ekmek kulübelerinin önünde kuyruklar uzuyor. İnsanlar ekmek almak için bazan saatlerce bekliyor. Öte yandan normal fırınlarda satılan ekmek de halka pahalı geliyor. 
     - Bunun çözümü var mı 
     - Hem de çok kolay bir çözümü var. Halen beyaz ekmek yüzde 70 randımanlı undan yapılıyor. Yüzde 85 randımanlı yani daha esmer undan imal ettiğiniz takdirde ekmeğin fiyatını yarı yarıya ucuzlatabilirsiniz... 
     - Bu nasıl mümkün olabilecek 
     - Efendim Toprak Mahsulleri Ofisi buğdayı un fabrikalarına belli miktarda yüzde 85 randımanlı un imali şartıyla verecek. İstanbul'da 3500 fırın vardır. Hükümet Belediyeye diyecek ki bu fırınların 1000 tanesinde esmer undan ekmek ürettireceksin. Yarı fiyata sattıracaksın. Bu kadar basit. 
     Uygulaması çok kolay birşey. Eskiden zaten vardı. Sonra sonra ortadan kayboldu. Yine o sisteme dönülecek. 
     
     "Eski zamanlarda birisinin ülkesi için ölmesi mutlu bir olaymış. Ancak modern savaşlarda kimse böyle mutlu ölmüyor... Sebepsiz yere ölen bir köpeğe benziyor zamane savaşlarında insan..." 
     E. Hemingway 
     
     
Tebligat      Belediye vatandaşa Çevre Temizlik Vergisi tebliğ etmiş. Zarf aynen geri gelmiş. Üzerinde de postacının şu notu 
     "Verilen adrese defalarca gidildi. Muhatap kapı deliğinden bakıyor, kapıyı açmıyor. Komşuları aracılığıyla muhatapla temasa geçilmediğinden tebliğ yapılamadı.... 
     
     Bombardıman etkili olmuş, televizyonda gördüm, Bin Ladin’in sakalındaki kumlar dökülmüştü... 
     Jay Leno 
     
     
     







Hukuk ve siyaset 


Paranın tadı... 


Maaş ve referandum 


Terör hiçbir zaman başarıya ulaşamayacak’ 


İçbükey gündem 


TOEFL'ın da sahtesi çıktı 


Devalüasyon sürer mi 


"Büyük Oyun" 3. perde 


Referandum demokratik bir yöntem değildir 


İşin sırrı Organizasyon 


Bataklıktan pışşşt diyorlar Memed'e 


Kavgayı, sevgiyi nereye yazardınız 


Mızrak çuvala sığmadı 


Kapana sıkışmış hükümet nasıl davranır 


Ediciler ve Büdücüler Hayata yumuşak iniş 


Birleşmenin sonu ya saadet ya felaket’ 


</TEXT>
</DOC>
