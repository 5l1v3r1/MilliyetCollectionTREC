<DOC>
<DOCNO> 40775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sondun01.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fortune dergisi genç ve zengin Amerikalıları açıkladı 
</HEADLINE>
<TEXT>

     Amerikan FORTUNE dergisi 40 yaşın altındaki genç ve zengin Amerikalıların listesini açıkladı. 40 kişilik listede yer alanların önemli kısmının bekar ya da dul olduğu belirtiliyor. 
     Listede DELL firmasının sahibi Michael Dell'in yanı sıra Nicole Kidman'dan yeni boşanan aktör Tom Cruise ve dünyanın bir numaralı golf oyuncusu Tiger Woods gibi isimler bulunuyor. 
     Toplam 40 kişilik listede ilk sırayı 16.3 milyar dolarlık servetiyle DELL bilgisayar firmasının sahibi Michael Dell alırken, ikinci sıraya e-Bay açık artırma sitesinin kurucusu Pierre Omidyar 4.39 milyar dolar yerleşti. 
     Üçüncü sırada e-Bay Başkan Yardımcısı Jeff Skoll 2.63 milyar dolar bulunuyor. 
     Listede ilk 10'a giren diğer genç zenginler şunlar 
     4- Ted Waitt-Gateway 1.87 milyar dolar 
     5- Jeff Bezos-Amazon 1.23 milyar dolar 
     6- Vinny Smith-Quest Software 780 milyon dolar 
     7- David Filo-Yahoo 730 milyon dolar 
     8- Jerry Yang-Yahoo 721 milyon dolar 
     9- Rob Glaser-Real Networks 635 milyon dolar 
     10- Dan Snyder-Washington Redskins 604 milyon dolar. 
     Listede yer alan dünya çapında ünlü kişiler arasında basketbolcu Michael Jordan 398 milyon , Tiger Woods 160 milyon , şarkıcı Jennifer Lopez'in eski sevgilisi Sean Puffy Combs 231 milyon , aktör Tom Cruise 251 milyon dolar , aktör Jim Carrey 180 milyon var. Diğer genç milyonerler arasında ise tenisçi Andre Agassi ve aktris Julia Roberts bulunuyor. 
     Listeyle ilgili verilen bilgiler de ilginç, çünkü 
     - Listedeki 40 kişiden sadece biri işletme masterı yaptı. 
     - Zenginlerin büyük çoğunluğu California'nın Silicon Vadisi bölgesinde yaşıyor. 
     - Genç milyonerlerin çoğu servetlerini bilgisayar teknolojisi ven internetten sağladı. 
     - Milyonerlerden biri liseyi bile bitiremeden ayrıldı. 







</TEXT>
</DOC>
