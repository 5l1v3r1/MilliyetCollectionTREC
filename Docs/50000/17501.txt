<DOC>
<DOCNO> 17501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yazar/sazak.html </URL>
<DATE> 2001/04/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Yolun sonu 
</HEADLINE>
<TEXT>

     Mizahsız yaşanmaz her şeyin mizah olduğu ülkede hiç yaşanmaz 
     Karaman'daki "türkü yasağı"ndan söz ediyoruz. 
     Polis gecelerinde Sibel Can'ın, devlet protokolünü coşturan "Bu devirde kimse şah değil, padişah değil" şarkılarının ekrana gelmesine alıştığımız için Musa Eroğlu'nun türkü söylediği törenleri atlamışız. 
     Almış sazı eline Eroğlu, "günün anlam ve önemini" hesaba katmadan tıngırdatmaya başlamış 
     "Bu dünyanın direği yok 
     Merhameti yüreği yok 
     Kılavuzun gereği yok 
     Yolun sonu görünüyor" 
     Karaman Cumhuriyet Savcısı Nuri Yiğit de kendini tutamayarak, sanatçıya eşlik edince, polis gecesinin hit parçası "yolun sonu" olmuş. Kent o günden beri, Vali Ali Akan'ın "halkın moralini bozuyor" diye türküye koyduğu yasakla çalkalanıyormuş. 
     Coğrafyanın azizliği işte, Karaman'ın haritadaki yeri Karadeniz'e biraz yakın olsa, gecede "Oy Nurcanım..." çalınacak kimsenin başı ağrımayacaktı. Zam yaptıkça ahalinin durumunu merak eden hükümdar misali sokaktaki insan zil takıp oynayıncaya kadar mesele yok ama devletin savcısıyla polisi "yolun sonu görünüyor" türküsüne eşlik edip ağıt yakmaya başladıysa vay halimize... Karaman Valisi yasak koymakta haklı 
     Sahi, yolun sonunu nasıl da göremedik 
     Milenyuma girerken çocuklar gibi şendik. 10 yıl ileriye bakarken Titanic gibi buzdağına çarptık. Ekonomide dibe vurmakla kalmadık, "yükselen değerler" uğruna sahip olduğumuz pek çok kavramı - ulusal onur, ekonomik bağımsızlık - yitirdik. Yoksulluk ve yolsuzluk batağına sürüklendik. 
     Yarın 23 Nisan. 
     Ulusal Egemenlik Bayramı. 
     Dünkü gazetelerde vardı Kurtuluş Savaşı'nı ateşleyen Atatürk Cumhuriyeti'nin simgesi Ulus'taki Birinci Meclis binasının onarımına Philip Morris adlı sigara tröstü de 500 bin dolarla katılmış. Kültür Bakanlığı da bu katkıya izin vermiş Çocuklara armağan edilen bir bayramın simgesi "müze"nin sponsorluğunun sağlıklı kuşaklar açısından uyandıracağı yanlış çağrışım bir yana "Egemenlik" kavramının günümüzdeki temsilcisi TBMM üyeleri, bu mirasın asıl sahibi olarak yabancılara avuç açmayı nasıl içine sindirebildi 
     Diyeceksiniz ki, zaten mandacılık hortladı Büyükelçiler ikide bir hükümete Derviş'in arkasındaki desteği sorup, 10 - 12 milyar dolarlık yardım için IMF programına "okey" almaya çalışmıyorlar mı 
     Rahat bırakın Musa Eroğlu'nu... "Yolun sonu görünüyor" diye söylesin türküsünü... Başka ne çalınacak ki... 
     "Ankara'nın taşına bak...Gözlerimin..." 
     
     





Renkli bilmece 


Önce İsviçre'ye sonra Çağlar'ın hesabına 


Kemal Derviş ve kim, kiminle oyunu 


Ölümü, öldürmeyi siyasetin hizmetine koşmak... 


Karanlık odadan ışığa 


Çikolata 


Evin reisi onlar 


1 Türk doları kaç yu es ey doları eder 


Sayın Tantan bu belgeye ne diyeceksiniz 


Kıssadan hisse 


Yolun sonu 


Cumhurbaşkanımızı göreve çağırıyorum 


Kriz "sanat pazarı"nı "şimdilik" öldürdü 


</TEXT>
</DOC>
