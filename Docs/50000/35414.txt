<DOC>
<DOCNO> 35414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/yazar/toker.html </URL>
<DATE> 2001/08/04/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Türkiye'nin eksiği siyasi parti mi 
</HEADLINE>
<TEXT>

     Türkçe bilen, fakat Türk toplumunu ve Türk medyasını pek bilmeyen biri - o, nasıl olur onu da ben pek bilmiyorum - bugünkü Türkiye'ye bir baksa sanır ki sağda ve solda bir kaç yeni parti kuruldu mu ülkede siyaset hayatı "yağ üstünde kayar gibi" işleyecektir. 
     Ne kadar zaman var ki Türk toplumunu ve Türk medyasını meşgul eden başlıca bir kaç konudan biri "yeni parti kurma çalışmaları"dır. Deniz Baykal'ın himmetiyle adı eski kendi yeni, tarihi dolgun içi boş CHP 1999 seçimlerinde parlamento dışı kaldığından beri solda böyle bir arayış başlamıştır. Hele "kırk yıllık Yani", inanılmaz şekilde, koltuğuna tekrar oturtulunca o kesimde bu adeta bir yarışa dönüşmüştür İpi önce kim göğüsleyecek Sanki bunu başaran, "ilk seçim"de iktidarı alıp Türkiye'yi selamete çıkaracaktır. 
     Ancak o kesimde laf ebeliği somut adımlara geçit vermezken - o kesimde daima olduğu gibi - FP kapatılıp da sağda ciddi bir boşluk, bir "politik vacuum" belirince dikkatler öbür yana kaymıştır. Nitekim beklenti boşa çıkarılmamış, nasıl Milli Nizam'ın yerini Milli Selamet, Milli Selamet'in yerini Refah, Refah'ın yerini Fazilet aldıysa "doğal gelişme" hükmünü icra etmiş, Fazilet'in küllerinden Saadet doğmuştur. 
     Ancak bu sefer "nurtopu gibi nevzat"ın yanında bir de cenin belirmiştir. Daha FP'nin içindeyken sıranın kendilerine gelmesi için sabırsızlanan ve bu sıranın hiç gelmeyeceği endişesiyle huzursuz "gençler", beliren siyasi boşluktan yararlanarak "Yenilikçiler" adıyla siyasi parti kurucuları kervanına katılmışlar, başlarına da genç ama "en keskin bir cihadcı"yı geçirmişlerdir "Tayyip" adıyla bilinen Recep T. Erdoğan'ı. 
     Burası Türkiye Daha her şey hazırlık safhasındayken hiç beklenilmedik bir şey olmuş, "Tayyip'in kervanı"na, kim bilir misiniz, "2. Cumhuriyetçiler" tam takım adaylıklarını koymuşlardır. Hem de, hareketin sözcüsü görünümündeki Yeni Şafak'ta "2. Cumhuriyetçi takımın ideologlarından biri" belirtmiştir ki "harekete iltihak" ile yetinmeye niyetleri yoktur orada "ortak statüsü" istemektedirler. Harekete "Bütün Türkiye'yi kucaklama" karakterini verebilmek için.. Belki buna bakarak AB'nin Türkiye'deki temsilcisi Bayan Fogg, harekette "sola açılma" bile vehmetmiştir. "2. Cumhuriyetçiler" şimdi "Yenilikçi hareket"in savunucusu ve propagandacısıdır. 
     
"40. akıllı" mı bekleniyor      Siyaset hayatının sağlığa kavuşturulmasında eksiğin "yeni parti kurulması" olduğunu sanmak için bir tabloyu hiç bilmemek lazımdır FP kapatıldığı zaman Türkiye'de, tescil edilmiş tam 37 parti vardı. FP kapatıldı, 36 kaldı Saadet kuruldu, tekrar 37 oldu. Hatta arada, sanırım bir parti daha listeye girdi. Son seçime katılan 21 partiden ise 13 tanesi yüzde 1 bile oy alamamıştır. 
     Ama Türkiye'de atış serbesttir Bazı 2. Cumhuriyetçilere göre, kendilerinin katılacağı Yenilikçiler ilk seçimde "tek başına iktidar"dır. Birisi, "o olmazsa" LDP diye bir başkasına şans veriyordu son oyu, yüzde 0.41'dir . Aç tavukların kendilerini darı ambarında saymaları normaldir de "siyasi yorumcular"ın böylesine "fantezistler"i her halde sadece bizde vardır. 
     Türkiye'nin eksiği "yeni parti" değil, "yeni siyaset anlayışı"dır ve onu sağlayacak olan da sarsıcı bir demokratik toplum hareketidir. Evvela, şu seçimi bir sağlayalım Değiştirilmiş seçim ve siyasi partiler kanunuyla ve yeni bir anayasa için.. Ona, sistemi zorlayalım. 
     
     Bunun belirtisi ya solda var mı 
     
     Yarın Erdal İnönü İngiliz olsaydı.. 
     
     







ANAP nereye 


Bank - acılar... 


Ortada başka adam yok 


Pearl Harbor neden tutmadı 


Vakıf üniversiteleri 


Erbakan hoca bu oyuna nasıl geldi 


Arjantin ve yardım utancı 


Koç’ta Özaydınlı Mustafa Koç ikilisine doğru... 


"Neden güzel olur İzmirli kadınlar " 


Sayı ve arsa payı çoğunluğu gerekir 


Türkiye'nin eksiği siyasi parti mi 


Hazine TL harcamak için dolar ile borçlanıyor 


</TEXT>
</DOC>
