<DOC>
<DOCNO> 8063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sontur19.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede barış için ilk adım Ecevit'ten 
</HEADLINE>
<TEXT>

     Başbakan Bülent Ecevit, devletin zirvesindeki krizde ilk adımı attı ve yarım kalan MGK toplatısının Pazartesi günü yapılması için MGK Genel Sekreterliğine başvurdu. 
     Ecevit, Ömer İzgi ile görüşmek için yola çıkarken yaptığı açıklamada devletin işlerinin durmayacağını belirterek, yarım kalan MGK'nın Pazartesi günü tamamlanabileceğini söyledi. Cumhurbaşkanı Sezer'in de görüşünün alınmasından sonra MGK'nın toplanabileceğini belirtti. 
     Ecevit, MGK'nın dünkü toplantısını terketmesine neden olan üzücü olayın, ekonomik programda herhangi bir değişikliğe veya sapmaya neden olmayacağını bildirdi. Ecevit, ''Ekonomik programla'' ilgili yazılı açıklamasında şunları kaydetti 
     "Dün MGK toplantısında yer alan üzücü olayın, ekonomik programda herhangi bir değişikliğe veya sapmaya neden olması söz konusu değildir. Hükümet, şimdiye kadar olduğu gibi programı sürdürmeye kararlıdır. Ekonomik etkinliklerle ilgilenen iç ve dış çevrelerin bu konuda hiçbir tereddütüne yer yoktur.'' 




</TEXT>
</DOC>
