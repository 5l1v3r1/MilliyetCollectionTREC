<DOC>
<DOCNO> 34043 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/guncel/gun00.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler abarttı’iddiası 
</HEADLINE>
<TEXT>
Kandilli - Atina deprem atışması 
İki merkez, büyüklükte anlaşamadı. Atina, Aletleri yetersiz’ derken, Kandilli Bizde hata yok’ dedi 
     YORGO KIRBAKİ Atina 

     Orta Ege’de, Skiros Adası’nın kuzeyindeki deniz bölgesinde dün sabah saat 03.21’de meydana gelen 5.7 büyüklüğündeki deprem Yunanistan’da panik yarattı. Kandilli Rasathane’sinin 6.5, Atina Rasathanesi’nin 5.7, Selanik Üniversitesi’nin 6, Avrupa Jeolojik Araştırmalar Enstitüsü’nün 5.8 büyüklüğünde ölçtüğü, ABD’de ise 6.3 olarak ölçülen deprem, tüm Yunanistan’da hissedilirken, Skiros’ta hasara yol açtı. 
     Adada bir manastır boşaltılırken, 81 ev ve 42 otomobil hasar gördü. Ayrıca, su dağıtım şebekesinin hasar görmesi nedeniyle Skiros'ta su sıkıntısı baş gösterdi. 3 bin nüfuslu Skiros Adası yetkilileri, halkın evlerine girmemelerini tavsiye etti. Başkent Atina’da da halk sokağa döküldü. Sarsıntı anında yüzlerce otomobilin alarmının çalmaya başlaması paniği artırdı. 
     Başbakan Bülent Ecevit de, Yunanistan Başbakanı Kostas Simitis'e "Geçmiş olsun" mesajı gönderdi. 
     
100’ün üzerinde artçı oldu      Prof. Vasilis Papazahos, depremin 1999’da binlerce kişinin ölümüne yol açan Marmara depremi ile aynı fay hattı içinde olduğunu söyledi. Rasathane yetkilileri, 100’ün üzerinde artçı deprem kaydettiklerini belirttiler. Öte yandan Kandilli’nin depremi "büyük" duyurduğuna ilişkin haberler tepki yarattı. Radyo istasyonları, Türkiye’nin turizm sezonunda depremin büyüklüğünü kasten abarttığı iddiasında bulundu. 
     
"Kandilli depremi ölçemez"      Atina Yer Bilimleri Enstitüsü yetkilileri, Kandilli’nin depremi hatasız ölçebilecek teknik olanağa sahip olmadığını öne sürerken, Kandilli yetkilileri yeterli donanıma sahip olduklarını vurguladı. Enstitü yetkilisi, depremin büyüklüğünün 6.5 olarak belirlendiğini ifade ederek şu bilgiyi verdi 
     "İlk çözümlerde farklı sonuçlar çıkabilir. Bu tür yanılmalar ABD’de de yaşanıyor. Uluslararası merkezler Amerika dahil Yunanistan’daki depremin büyüklüğünü 6.3 olarak açıkladı. Kandilli’nin verdiği nihai sonuç ise 6.5. Bu büyüklükteki bir depremi 3 olarak açıklarsanız, bu hatadır." 
     
Dünyanın dumanı tütüyor ..      DIŞ HABERLER SERVİSİ 

     İtalya'nın Sicilya Adası’ndaki Etna Yanardağı, yarım günlük aradan sonra yeniden lav püskürtmeye başladı. Lavların, dağın eteğindeki teleferiğe yaklaştığı ve dağcıların barınak evlerinin tehdit altında olduğu belirtildi. NASA'nın Terra uydusunun elde ettiği görüntüler, Etna Yanardağı’nın korkutan faaliyetinin uzaydan bile tüm çıplaklığıyla gözlenebildiğini ortaya koydu. 
     
Depremle bir ilgisi yok      Etna masum 
     ÖNAY YILMAZ İstanbul 

     Ege Denizi'ndeki depremin İtalya'daki Etna Yanardağı ile ilgisinin olmadığını belirten deprembilimciler, "Bu depremler Ege Denizi'nde gerilme sisteminin yarattığı derin depremlerdir. Kuzey Anadolu Fayı ile ilgisi yoktur" dediler. İTÜ Jeoloji Bölümü'nden Doç. Dr. Can Genç, "Volkan patlamalarından sonra deprem olabilir ama bugüne kadar hiç 6.5’lik bir depreme neden olmamıştır" diye konuştu. 
     
17 Ağustos’ Discovery’deMarmara depreminin 45 dakikalık belgeseli sekiz ayda tamamlandı 
     ELİF KORAP İstanbul 

     Dünyayı keşfetmemize olanak tanıyan Discovery Channel, 17 Ağustos depremini konu alan bir belgesel hazırladı. "Great Quakes Turkey Büyük Depremler Türkiye" adlı programın ilk gösterimi, 17 Ağustos günü saat 21.00’de yapılacak. Programın tanıtımı nedeniyle düzenlenen toplantıya, Discovery Channel Networks Avrupa Basın Danışmanı John Corsi ve Prof. Dr. Aykut Barka da katıldı. Barka, "Futbolcu transferlerine 15 - 20 milyon doların harcandığı bir ülkede, deprem araştırma-larına 4 - 5 milyon dolar ayrılmıyor" dedi. Kanalın Türkiye Temsilcisi Rana Yöndem, çekimlerine geçen ocakta başlanan belgeselin, sekiz ayda tamamlandığını söyledi. 
     



 GÜNCEL 















</TEXT>
</DOC>
