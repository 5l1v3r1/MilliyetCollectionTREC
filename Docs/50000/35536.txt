<DOC>
<DOCNO> 35536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/spor/spo04.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor şoke etti 
</HEADLINE>
<TEXT>

G.Birliği maçında göz dolduran Bordo-Mavili ekip, TSYD Trabzon Şubesi kupasını A.Sebat’a kaptırdı 
     TSYD Derneği Trabzon Şubesi’nin organize ettiği maçta Trabzon, 2. Lig A Grubu ekiplerinden Akçaabat Sebatspor’a 2 - 1 mağlup oldu. Lig öncesi son provasını yapan Karadeniz ekibi, başarısız futbol ortaya koydu ve kupayı rakibine kaptırdı. 11. dakikada bileği dönen Jarro’nun, Beşiktaş maçına yetişmesinin zor olduğu bildirildi. İlk yarıyı Cafer’in golüyle önde kapatan Trabzonspor, ikinci devrede Adem’in iki golüne engel olamadı. 
     
     Maçın karnesi 
     HAKEMLER Abdullah Yılmaz , Mehmet Metin , Barış Şimşek 
     TRABZONSPOR Metin - Cem Güngör Dk.76 Macit Osman Dk.54 , Salazar Mehmet Dk.54 , - Gökdeniz , Marcio Jarro Hasan Dk.11 , Marco Aurellio , Somers Eduardo Dk.63 , Erman - Cafer Hami Dk.46 , Da Silva Zafer Dk.70 
     AKÇAABAT SEBATSPOR Ahmet - Mehmet Muammer Dk.90 , Ümit , Hamza - Abdurrahman , Adem , Ragıp Ahmet Küçük Dk.60 , Aydoğan K.Serkan Dk.58 , Ersin Cengiz Dk.76 - Hakan B.Serkan Dk.60 , İbrahim Parlayan Yakup Dk.78 
     GOLLER Cafer Dk.34 , Adem Dk.66 ve Dk.81 
     
     Cafer sancısı 
     TRABZONSPOR’DA, yönetiminin birçok üyesinin muhalefetine rağmen Başkan Özkan Sümer ile Teknik Direktör Sadi Tekelioğlu’nun, Oktay’ın boşluğunu doldurmak amacıyla transferini gerçekleştirdikleri Cafer şimdiden sorun olmaya başladı. Tecrübeli golcü, daha hazırlık döneminde kendisine güvenenleri zor durumda bıraktı. 
     SEZON açılışındaki çift kale maçta üç kez takım arkadaşlarına bağırması, Gençlerbirliği karşılaşmasında 13 kez ofsayta düşmesinden sonra, kendisine pas atmayan Sommers’e tepki göstermesi endişe yarattı. Yöneticiler, "Bu tutumu sürerse takıma büyük zarar verebilir. Bir an önce Cafer sorununu çözmemiz gerek" dediler. 
     



 SPOR 






















</TEXT>
</DOC>
