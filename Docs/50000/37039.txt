<DOC>
<DOCNO> 37039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sondun03.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'den intihar saldırılarına karşılık "Cenin operasyonu" 
</HEADLINE>
<TEXT>

     İsrail, Batı Şeria'nın Cenin kentindeki askeri operasyonun, İsrail'de düzenlenen intihar saldırılarına karşılık yapıldığını bildirdi. 
     İsrail ordusundan yapılan açıklamada, yaklaşık 3 saat süren operasyonun, aralarında ''kamikaze''nin öldüğü, 15 kişinin yaralandığı İsrail'in Hayfa kentindeki saldırının bulunduğu bir dizi terör saldırısına karşılık yapıldığı kaydedildi. 
     'Operasyonda, tankların eşliğindeki buldozerlerin, Filistinlilerin denetimindeki bölgeye girerek Filistin polis merkezini yıktığı'' belirtilen açıklamada, ''İsrail ordusu, terör saldırılarını önlemek ve İsrailli sivilleri ve askerleri korumak amacıyla gerekli gördüğü takdirde hareket edecektir'' denildi. İsrail birimlerinin, görev tamamlandıktan sonra İsrail'in kontrolündeki bölgeye geri döndüğü kaydedildi. Açıklamada, Filistin yönetimi, bu saldırıları durdurmak için önlem almamakla suçlandı. Filistin yönetimi tarafından yapılan açıklamada da, taraflar arasında silahlı çatışma olduğu ve 4 Filistinli güvenlik görevlisinin yaralandığı bildirildi. AFP'nin bildirdiğine göre, görgü tanıkları, İsrail birliklerinin Ramallah kentinde giriştikleri saldırıda, Filistin lideri Yaser Arafat'ın yakın korumasının ağır yaralandığını belirttiler. Hamada Barş isimli 22 yaşındaki korumanın içinde bulunduğu otomobile tank mermisi isabet etti. 







</TEXT>
</DOC>
