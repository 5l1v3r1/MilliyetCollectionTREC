<DOC>
<DOCNO> 47272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/siyaset/asiy.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
28 Şubat’ın güçlü komutanı Çevik Bir savaş durumunu değerlendirdi 
</HEADLINE>
<TEXT>
SOHBET ODASI 
SAVAŞTAN UZAK DURMALIYIZSomali’de uluslararası barış gücünde komutanlık yapan Emekli Orgeneral Çevik Bir’e göre, Afganistan’da istikrar sağlandıktan, Birleşmiş Milletler devreye girdikten sonra asker gönderilmeli. Savaşın Irak’a yaklaşmasına da karşı çıkılmalı 
     DERYA SAZAK 

     ABD’nin uğradığı silahlı saldırı tarihin akışını değiştirdi, sanki korku çağına girildi, şarbon atağı Kongre’ye yöneldi, Amerikan yönetimi 11 Eylül’ü nasıl atladı ABD’nin bir süper güç olarak en kötü senaryolara göre muhakkak çeşitli planları vardı ama burada karşı taraf bu süper gücün zayıflıklarını gördü. Ne yaptı, ticari uçaklarla vurdu, asimetrik harp dediğimiz bir taktik uyguladı. 
     
Asimetrik savaş nedir 
     Asimetrik savaşın özelliği şu bir tarafta en yüksek teknolojiye sahip ülke, öte yanda teknolojinin t’si olmayan bir güç ama o yüksek teknolojiye sahip olan ülkenin zayıflığını bulabiliyor. Başka bir ifadeyle farklı güçler arasındaki savaş oluyor. Zayıfın avantajı doğuyor. Bu asimetrik harptir. 
     
Klasik savaşlardan farklı mı 
     Soğuk Savaş döneminde Varşova Paktı’yla NATO vardı. Taraflar birbirinin silahlı gücünü dikkate alarak, kuvvet mukayesesi yaparak, nereden taarruz edebilir, nereye kadar gelebilir diye bunları değerlendiriyordu, ona göre kendisi de tedbir alıyordu. 
     
O denge dünyayı daha mı güvenilir kılıyordu 
     Hedefler belliydi. Şimdi asimetrik harpte belirsizlik var. 
     
Görünmeyen düşman... 
     Tarafı kim bilemiyoruz. 
     
Tehlike daha mı büyük 
     Belirsiz. Hedefi göremediğiniz için savaşın sınırları belli değil, bir de kuvvet mukayesesi yapamıyorsunuz. 
     
Şu olabilir mi, Afganistan’a girildi, Taliban devrildi, Usame bin Ladin de ele geçirildi ama ABD’nin görünmeyen düşmanı saldırılarını sürdürüyor. Ne olacak 
     Bin Ladin’e yardım edildiği muhakkak. Ben özellikle Amerika’nın içinden daha çok yardım edildiğini düşünüyorum. 11 Eylül’de psikolojik bir harek t uygulanıyor, ikinci kule 18 dakika sonra vuruldu ve bütün dünya gözledi. Dehşet verici bir saldırı, bunu herkes planlayamaz. 
     
Bin Ladin’in aklını aşar... 
     Aşar tabii, iki kere iki dört, bunu herkes konuşuyor zaten, herkes söylüyor. 
     
O zaman... 
     Asimetrik tehdit oluyor. Türkiye’nin de bunu görmesi lazım. Balıklama atlamamamız lazım. Kiminle savaşacağız A’dan Z’ye bizim politika üretmemiz lazım. 
     
İnsanımızı harcatmayalımAfganistan’dan, Irak’tan uzak duralım diyorsunuz 
     Savaştan uzak duralım. 
     
Neden böyle bir uyarıda bulunma ihtiyacı duyuyorsunuz 
     Ben Somali’deki tecrübelerimde şu dersi çıkardım Özellikle Batı ülkeleri kendi insanına çok değer veriyor. Benim insanım da en az Avrupalı kadar değerli. 11 Eylül olayından sonra ferdi koruma duygusu çok daha ön plana çıktı, dolayısıyla bizim de artık onlar gibi düşünmemiz lazım. Afganistan’da insanımızı harcatmayalım. 
     
Somali’ye geçmeden 11 Eylül olayına stratejik açıdan bakalım, Brzezinski, "Kontrolden çıkmış dünyada eski Sovyet Avrasyası’nda doğan jeopolitik boşluktan söz ediyor. Afganistan harekatı enerji kaynaklarına dönük yeni bir güç paylaşımı olarak görülebilir mi 
     Brzezinski Avrasya’yı büyük satranç tahtasına benzetiyordu. Burada Amerika’nın ve diğer ülkelerin de gözü var. Ancak, oraya yöneleceğim diye böyle bir saldırının yapılması da imk nsız, çünkü o kadar masum insan öldürülmüş vaziyette. 
     
ABD tarihinde ilk kez kendi topraklarında vuruldu, psikolojik travma yaşıyorlar. 
     Bizler gerçi vatandaş olarak bunu bilmiyoruz ama bu ilgili ülkelerin temsilcilerine ve yöneticilerine kanıtlar gösterildiği ve bu kabul edildiğine göre demek ki, Ladin’in bu işte parmağı var. Zaten harek t başladıktan sonra yaklaşımını gördüğünüz zaman, Ladin’in ve yandaşlarının bu işin içinde oldukları anlaşılıyor. Dolayısıyla Ladin’in de burada olması satranç oyununu otomatikman başlattı. Bu oyunun içerisinde enerji politikalarının önümüzdeki günlerde çok daha fazla gündeme geleceğine ben şahsen inanıyorum. Global olarak, ABD’nin, Rusya’nın, Çin’in, Japonya’nın, Hindistan’ın, Pakistan’ın bölgeye aynı istikamete baktığını görüyoruz. 
     
Bu yakınlığı doğuran şey nedir 
     O bölgedeki ülkelerin menfaatleri... Orada kendi azınlıkları olması yönünden Afganistan’da savaş sonrası söz sahibi olma niyetleri yatmakta. Savaş bitip Taliban devre dışı bırakıldıktan, Bin Ladin ele geçirildikten sonra bu yaklaşımların aynen devam edeceğini ben düşünmüyorum. Yani otomatikman menfaat çatışmaları başlayacak. 
     
Türkiye’ye haksızlık yapıldıSavaş sonrası senaryo belli mi 
     Afganistan’da geniş tabanlı yönetim oluşturulmaya çalışılacak. Aşiretler arası denge çok önemli. Somali’de bunu yaşadık, aralarındaki güç dengesine karşı çok hassaslar. İkincisi, bölgedeki ülkelerin menfaatleri nasıl eşitlenecek 
     
ABD’nin Avrasya stratejisi nedir 
     ABD ne pahasına olursa olsun o bölgeye istikrar getirmek istiyor. İstikrar, enerjinin kontrolü bakımından şart. İstikrar gelirse Avrasya’nın enerji altyapısını kullanmak çok kolaylaşacak. Batı orada bir ayıp yaptı. Orta Asya cumhuriyetleri, köktendincilik ve terör konusunda Batı’dan yardım istedi. Gelin bizi koruyun dedi. Batı bunu görmezlikten geldi. 
     
Rusya yeniden güç kazandı. 
     Putin biliyorsunuz, Avrasya liderlerini topladı, köktendinciliğe ve teröre karşı koruma sözü verdi. Batı’ya karşı hamle yaptı. Orta Asya cumhuriyetlerinin hepsi vardı satranç tahtasında. ABD de bu arada Özbekistan’dan ve Kazakistan’dan üs istedi. Putin’e rağmen iki ülke Amerika’ya evet dedi. Rusya bir şey diyemedi, işte o zaman yeni hamleler başladı bölgede. Moskova şimdi Gürcistan’a yöneliyor. Yani şu anda Rusya’yla ABD’nin menfaatleri Afganistan sonrası bakımından bazı şeyleri görmezlikten gelmelerine imk n veriyor. 
     
Türkiye ne yapmalı 
     Savaştan uzak kalmalıyız. Türkiye şu aşamada ABD’ye destek vermekle zaten teröre karşı olan mücadelenin içinde olduğunu ilan etti. Terörden çok çekmiş bir ülke olarak bizim de beklentilerimiz var. Kara ses Almanya’da, PKK’nın yayın organı Avrupa’dan yayın yapıyor. Bunlar susturulabilir. BM’de terörün tanıtımını yaptıracak ülkedir Türkiye, ABD ön aldı ama buna rağmen biz lider rol oynamalıyız. Batı’nın samimiyetini şimdi ölçeceğiz. Terör insanlığa karşı suçtur. Türkiye’ye bu konuda çok büyük haksızlık yapıldı. NATO 5’inci maddeyi işletmeye yanaşmadı. Teröriste kırmızı halı serdiler. Yunanistan’ın terör örgütüne kamp sağladığını unutmayalım. 
     
Türkiye Avrupa ordusundan dışlanıyordu 
     Bu kadar olay oluyor, Avrupa ordusuyla ilgili kimsenin bir şey söylediğini duyuyor muyuz Hemen NATO’ya dönüldü. Şimdi Avrupalılar burada oynadıkları oyunun ne kadar yanlış olduğunu gördüler. 
     
AB ordusu artık k ğıt üzerinde kaldı. 
     Paper work olarak tarih sahnesinden silinmeye mahk m, Avrupa ordusunu sanki realize edecekmiş gibi konuyu gündemde tutmaya çalışıyor bazı ülkeler... Bu hayali bırakın işte NATO burada. Senin güvenliğini de zaten NATO sağlayacak... Türkiye açısından bu da bir fırsat, bizim AB entegrasyonumuzu da kolaylaştıracak. 
     
Türkiye Afganistan’da barış gücünde yer almalı mı 
     Avrasya’da ve Balkanlar’da istikrara katkımız maalesef Batılı dostlarımızca görülmemeye çalışıldı. Bizi hep uzak tutmaya çalıştılar. Şimdi bakıyorsunuz Afganistan operasyonunda ABD, "Türkiye bizim için çok önemli"dir diyor. Afganistan’a yönelik politikaları çok iyi değerlendiren bilim adamları var, orada çeşitli nedenlerle görev yapmış insanlarla düşünce üretecek bir örgütlenmeye gitmemiz gerekir. Ve bunlar 24 saat çalıştırılacak, hükümete politika üretecek. 
     
Önce AvrupalılarAsker gönderecek miyiz 
     Asker gönderip göndermeme konusu önemli değil, konu ona gidiyor, ağaçla uğraşıyoruz, etrafını göremiyoruz. Tamam, NATO’ya göre katkıda bulunacağımızı ilan ettik ama asker hemen gönderilmez ki Asker orada istikrar sağlandıktan sonra da gönderilir. Çok büyük bir olasılıkla Afganistan’daki yeni yapılanmada masaya oturulduğu zaman BM devreye girecek. BM’nin komuta kontrolünde ama belki ABD ya da NATO liderliğinde aynı Yugoslavya’da olduğu gibi koalisyon güçleri bölgeye gidecek. Bölgeye askeri işte o zaman gönderelim. Böylece askerimizi emniyete almış oluruz. Aynı Batı dünyasında olduğu gibi. Bir Batılı ülke dışarıya asker gönderecekse büyükelçilerin başkanlığında inceleme yapıyorlar. 
     
Zamanlaması ne olmalı 
     Taliban ve Ladin’den kurtulduktan sonra birlik gönderilmeli. Bakalım, Belçika, Hollanda, Danimarka ne yapacak Onları görelim, biz de ona göre karar verelim. 
     
Irak savaşı engellenmeliHükümet Meclis’ten yetki aldı, ne yapmalı 
     Ben Somali’yi yaşadım. Orada yalnız bırakıldım. Somali deneyimiyle söylüyorum, orada ABD’ye irtibat subayı gönderilmesi, ben savaşa gireceğim, derhal askerimi göndereceğim manasında değildir. Planlamalar yapılır. Kararı hükümet verir. Tek bir insanımızın bile burnunun kanamaması önemli. Ben Somali’ye giderken hep Kore’yi düşündüm. Türkiye, Afganistan’da barış gücüne katkı yapacaksa, kendi askerini en güvenli bölgelere göndermeli. İleride masada yer almamız lazım. 
     
Afganistan’da kara harek tı ne zaman başlar 
     Bunu Körfez Savaşı’ndaki kara harek tı gibi düşünmemek lazım. Asimetrik tehdit size kuvvet mukayesesi yaptıramıyor. Bakarsınız Taliban Ladin’i teslim eder 
     
Irak’a cephe açılırsa... 
     Türkiye’nin ağırlığını koyması, bu harek tı Irak’a yaklaştırmaması lazım. Karşı çıkmalıyız. Körfez Savaşı’nın bize büyük zararı oldu. Akılcı politika burada çok önemli, bir daha mı batacağız ABD ve Batı ısrar ederse, "NATO’nun yapacağı harek tın muhalifi oluruz" diye karşı koymalıyız. Irak’ın toprak bütünlüğü bizim için çok önemli, PKK’yı temizlemek için Kuzey Irak’ta neler çektik, orada sil baştan mı yapacağız Türkiye milyarlarca dolar ve binlerce insanını kaybetti. Aynı batağa saplanmayız. 
     
Ordusuz komutandımSiz Somali’de BM Barış Gücü komutanı olarak görev yaptınız. Anılarınızda yalnız bırakılma’ duygunuz öne çıkıyor. 
     Tarihte ilk defa BM Somali’de bir harp görevi yaptı 7. maddeyi işletti, barışı tesis etme ve devam ettirme. Kore’de vardı ama Kore’de ve Körfez’de Amerika’nın liderliğindeydi. İlk defa BM kendisi aldı üzerine görevi. Ben 1993’te komutanlığı devraldım, bir yıl görev yaptım. Somali’den ayrılırken h l birlik göndermeyen ülkeler vardı. 
     
Güç koşullar altında görev yaptınız. 
     Biz oraya bir geçiş dönemi için gittik. Şimdi Afganistan’da geçiş döneminden bahsediliyor. Ama ben şunu gördüm ABD bir an önce ayrılmak istiyor, asker gönderecek ülkeler de nazlanıyorlar gelmeye. Dolayısıyla sen hangi unsurlara komuta edeceğini bilemiyorsun. Ordusuz komutan durumundasın orada. 
     
Somali’de BM’nin kiraladığı helikopterlerden bir bölümü güvenlik sağlanamıyor diye uçmamış. 
     Evet, BM’nin uluslararası örgütlerden kiraladığı helikopterlerde sorun yaşandı. 
     
Fransız Genelkurmayı’nın itirazı olmuş 
     Pakistan birlikleri pusuya düşürüldü orada, biz Pakistan ve Fas askerlerinden çok şehit verdik. Arama kurtarma harek tı yapıyorlardı, tabii kuvvet azaldı. Mogadişu’nun güvenliği çok önemliydi. Mogadişu’da emniyet sağlandıktan sonra Somali’nin her tarafında emniyet sağlanabilirdi. Şimdi burası İstanbul, ne bileyim Lüleburgaz’dan birlik getirdim ki emniyeti sağlamak için, Fransızları ihtiyat kuvvet olarak çağırdım. Genelkurmay Başkanları bana mektup yolladı Benim birliğimin görev yerini değiştiremezsiniz dedi, ben de bunu BM’ye gönderdim. 
     



 SİYASET 













</TEXT>
</DOC>
