<DOC>
<DOCNO> 18551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sonspo15.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 4 Adanaspor 0 ilk yarı sonucu 
</HEADLINE>
<TEXT>

     Birinci Futbol Ligi'nde Galatasaray, Adanaspor karşısında ilk yarıyı 4-0 önde kapadı. 
     2. dakikada, Hagi'nin sağ çaprazdan kullandığı serbest atışta, kaleci Atilla topu güçlükle kornere çeldi. 
     13. dakikada, Hagi yaklaşık 25 metreden düzgün bir vuruşla, topu kalecinin bakışları arasında filelere gönderdi ve takımını 1-0 öne geçirdi. 
     19. dakikada gelişen Adanaspor atağında, Mehmet Yozgatlı ceza alanı dışında topla buluştu. Bu futbolcunun sağ çaprazdan vuruşunda, meşin yuvarlak iki direğin birleştiği noktadan geri döndü. Volkan Arslan dönen toptan yararlanamadı. 
     24. dakikada, Hasan'ın pasıyla sol kanatta topla bulaşan Hagi'nin ortasında, Serkan altıpasta topu filelere gönderdi 2-0 
     35. dakikada, Hagi ceza alanının hemen dışından kullandığı serbest atışta, topu filelere gönderdi 3-0 
     38. dakikada, Hagi, sağdan kullandığı korner atışında topu Emre Belözoğlu'na çıkardı. Bu futbolcunun ceza alanı dışından sert vuruşunda top kaleciden döndü. Ceza sahası içinde oluşan karambolde Okan'ın vuruşunda kaleci Atilla topu son anda kornere çeldi. Hagi'nin kullandığı korner atışında, ceza alanı içinde topa iyi yükselen Ümit, meşin yuvarlağı kaleye gönderdi. Hayati'nin müdahale ettiği top, 4. kez Adanaspor ağlarına gitti 4-0 
     40. dakikada Cenk'in pasında, kaleci Taffarel ile karşı karşıya kalan Mehmet Yozgatlı, adeta zor olanı başararak, uygun durumda topu auta attı ve maçın ilk yarısı Galatasaray'ın 4-0 üstünlüğüyle kapandı. 
     
     






</TEXT>
</DOC>
