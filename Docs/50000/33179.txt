<DOC>
<DOCNO> 33179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/spor/spo15.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Can Avrupa şampiyonu      AVRUPA Gençler Atletizm Şampiyonası’na madalya ile başladık. İtalya’nın Grosetto şehrinde başlayan şampiyonanın ilk gününde bayanlar 5 bin metrede Elvan Can 15.21.12’lik derecesiyle Türkiye gençler rekoru kırarak şampiyon oldu. Abdurrahman Kara ise 10 bin metre erkeklerde 31.00.36’lık derecesiyle üçüncülüğe ulaştı ve bronz madalya kazandı. Bu arada Monaco’daki Golden League yarışlarında bayanlar 3 bin metrede Ebru Kavaklıoğlu 8.38.46’lık derecesiyle Türkiye rekoru kırarak ikinci oldu. 
     
Holyfield bileniyor      DÜNYA ağır sıklet boks eski şampiyonu Evander Holyfield, Çin’de form tutuyor. Başkent Pekin’deki Dünya Boks Birliği WBA unvan maçında 5 Ağustos’ta John Ruiz ile karşılaşacak olan Holyfield, antrenmanlarda adeta şov yaparken, rakibine karşı iddialı mesajlar vermekten de kaçınmadı. 
     
Manchester sevgisi      İNGİLİZ şampiyonu Manchester United, Güney Doğu Asya turu kapsamında gittiği Malezya’da büyük ilgi gördü. Başkent Kuala Lumpur’da uçaktan iner inmez, kızlı - erkekli birçok hayranı tarafından etrafı sarılan futbolcular, bol bol imza dağıttı. 
     
Bulgar ambargosu      BALKAN Konkur Komple Binicilik Şampiyonası’nın ikinci gününü Bulgaristan’dan Pedrov 59.8’lik hata puanıyla birinci tamamladı. Bulgaristan’dan Gosao Tseetlsar "Nilton" isimli atıyla 66.6’lık hata puanıyla ikinci olurken, Üstğm. Çağlar Çırnaz "Herkül" ile 68 hata puanıyla üçüncülüğü elde etti. Selçuk Mumcu 
     
Meksika seferi      23 Temmuz’da start alacak 6. Gençler Dünya Paletli Yüzme Şampiyonası’na katılacak Milli Takım kafilesi 21 Temmuz’da bu ülkeye hareket edecek. Kafilede şu sporcular yer alacak Elçin Yıldırım, İrem Gür, Emel Güneş, Özlem Özcan, Ceren Aktuğ, Kevser Aslanoğlu, Cem Kalçak, Eşref Ayvaz, Sıtkı Gümüşsoy, Ali Ozan Kısar, Onur Denizmen, Cenk Sevinç. 
     



 SPOR 

























</TEXT>
</DOC>
