<DOC>
<DOCNO> 23772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/ekonomi/eko09.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Batıkların malları eskiciye düştü 
</HEADLINE>
<TEXT>

Sümerbank, şubelerinden çıkan malları ucuza gidince, kapalı zarfla satıştan vazgeçerek açık artırma ile satışa karar verdi 
     TARIK YILMAZ 

     Otomobilden halıya, bilgisayardan çöp kovasına kadar kapanan şubelerinden çıkan tüm mallarını satılığa çıkaran Sümerbank, kapalı zarf usulüyle yaptığı satıştan vazgeçerek elindeki tüm malları açık artırma yöntemiyle satacağını açıkladı. 
     Egebank, Yaşarbank, Yurtbank, Bank Kapital ve Ulusalbank’ın Sümerbank çatısı altında birleştirilmesinden sonra kapatılan 263 şubesinin malları ünlü müzayede evi Eskidji satacak. 
     Eskidji Basın Danışmanı Gülçin Masis, şu anda tüm personelin bankadaki malları numaralandırmakla meşgul olduğunu dile getirerek hazırlıkların tamamlanmaya çalışıldığını, numaralandırma bittikten sonra malların parça parça satılacağını söyledi. 
     
     Antikalar da satılıyor 
     İlk defa devletin mallarını müzayedeyle satılacağını dile getiren Masis, bankanın satacağı mallar arasında ağırlıklı olarak Bank Kapital ve Yaşarbank’ın sahibi olduğu 200 kadar tablo ve yüzlerce eski halının bulunduğunu ifade etti. Tabloların İlhan Berk, Ergin İnan, Ertuğrul Atış, Alperk Eitran ve Gül Derman’a ait tablolar olduğu belirtildi. Çarşamba günü basına açıklama yapacaklarını kaydeden Masis, 200 civarında otomobilin ise Yenibosna’daki fabrikalarında satışa çıkarılacağını belirtti. 
     
     Gayrimenkul de var 
     Banka, ayrıca büro malzemelerinden bilgisayarlara çöp kovasından takılara kadar yüzlerce kalem malı ve ayrıca ekspertizleri tamamlanan gayrimenkuller de satılacak. 
     Ayrıca bankanın kapanan şubelerindeki malların da kira sözleşmeleri dolmadan şubelerde satış yapılarak elden çıkarılacağı belirtildi. 
     Edinilen bilgiye göre, bankanın daha önce kapalı zarf usulüyle yapılan satışlardan malların düşük fiyatlardan satılması üzerine vazgeçildiği öğrenildi. 
     Müzayede yöntemine dönülmesi nedeniyle mayıs ayının ilk yarısında kapalı zarf usulüyle yapılan satışların da iptal edildiği belirtilirken, bu zamana kadar satılan mallardan 1.8 trilyon gelir sağlandı. 
     



 EKONOMİ 



















</TEXT>
</DOC>
