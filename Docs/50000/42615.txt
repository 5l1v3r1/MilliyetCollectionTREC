<DOC>
<DOCNO> 42615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/soneko07.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Asya borsalarında düşüş... 
</HEADLINE>
<TEXT>

     ABD'deki terörist saldırıların ardından New York menkul kıymetler borsasının bugün yeniden açılacak olması, piyasalarda düşüş beklentisi, Asya-Pasifik'deki borsalarını sarstı. Asya-Pasifik menkul kıymetler borsaları bugünü düşüşle açtı. 
     Tokyo menkul kıymetler borsasının bugünkü kapanışında Nikkei Endeksi 504.48 puan yüzde 5.05 oranında kaybederek, ilk kez 10,000 puanın da altına, son 18 yılın en düşük düzeyine, 9,504.41 puana indi. 
     Tokyo borsasında yatırımcıların geçen Cuma günü değerlenen hisse senetlerinin kar amaçlı elden çıkarmalarının yanı sıra, bankacılık, önde gelen elektronik ve havayolları şirketlerinin kağıtları da değer yitirdi. Hong Kong borsasında Hang Seng Endeksi bugün yüzde 3.1, Singapur borsasında yüzde 5.2, Manila borsasında yüzde 4.7, Seul borsasında yüzde 2.8, Sydney borsasında All Ordinaries Endeksi yüzde 4.8 puan kaybetti. 
     Japon hükümetinin doları desteklemek amacıyla piyasalara müdahale etmesi sonucu, dolar, Japon Yeni karşısında güçlendi. Tokyo döviz borsasının bugünkü kapanışında dolar düne göre 1.06 yen değer kaybederek 117.88 yene yükseldi. Dolar, New York'ta Cuma günü 117.29 yenden kapanmıştı. Borsada euro 108.50 yenden 109.15 yene çıktı. Japonya Maliye Bakanı Masajuro Shiokawa, Japon Yeni'nin ekonomiye zarar verecek ölçüde yükselişin önlemek için ABD yönetimiyle fikir birliği halinde döviz piyasalarına müdahale edildiğini doğruladı. Maliye Bakanlığı Uluslararası Büro Başkanı Zembei Mizoguchi, basına açıklamasında, bakanlık yetkililerinin döviz borsalarında uygun zamanda uygun eylemi yapacaklarını söyledi. 







</TEXT>
</DOC>
