<DOC>
<DOCNO> 36493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/siyaset/siy00.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatemi’den Erdoğan’a Köşende otur’ 
</HEADLINE>
<TEXT>

Erdoğan’ın siyasi hayatının ipotek altına alındığını söyleyen Prof. Hatemi, "Amacım Tayyip Bey’in işini bozmak değil, ikaz etmektir" dedi 
     BELMA AKÇURA İstanbul 

     Prof. Dr. Hüseyin Hatemi, partisinin kuruluş çalışmalarına son şeklini veren Recep Tayyip Erdoğan’ın siyasi hayatının ipotek altına alındığını belirterek, "İpotek altında siyaset yapacağına, köşende otur daha iyi" dedi. 
     Erdoğan’ın, hukuki durumu yüzünden, kurulacak partiye üye dahi olamayacağını kaydeden Hatemi, "Anayasa’nın 76. maddesi, affa uğrasalar bile milletvekili olamazlar’ diyor. Siyasi Partiler Kanunu ve Seçim Kanunu’nda 312’den mahk m olanların kurucu da, üye de olamayacağı belirtiliyor. Üye de kurucu da olamayınca genel başkan nasıl olur anlayamıyorum" diye konuştu. Tayyip’in başına bir Damokles kılıcı asılmak istendiğini kaydeden Hatemi, şunları söyledi 
     "Bu ipotek arzusunu ve planını önceden söylemek Tayyip Bey’in işini bozmak değil, bilakis Tayyip’i ikaz etmek demektir. Bu ipoteği kaldıracak güçte isen kaldır. Kaldıracak durumda değilsen de Damokles’in kılıcı altında siyasete devam etmek veya hiç girmemek bu şartlar altında artık kendi bileceği bir iş olacak. İpotek altında bir siyasi yola girmektense ipoteksiz olarak köşende otur, daha iyi derim." 
     Hatemi, "Erdoğan’ın önü kapalı mı " şeklindeki soruya, "Denebilir ki, mahalle muhtarı olabilir böyle birisi, ama onu bile engellemeye çalışan hükümler sevk ediliyor. Yani bugün 312. maddeden mahk m olan silinmez bir damga yemiş oluyor" yanıtını verdi. 
     



 SİYASET 





















</TEXT>
</DOC>
