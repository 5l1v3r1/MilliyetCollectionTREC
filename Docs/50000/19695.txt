<DOC>
<DOCNO> 19695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/uras.html </URL>
<DATE> 2001/05/05/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
ABD'de 200 bin "okumuş" gencimiz çalışıyor 
</HEADLINE>
<TEXT>

     Eğitim için ABD'ye her yıl daha çok Türk genci gidiyor. Bu gençler iyi okullarda okuyor. Diploma alıyor. Ve de maalesef geri dönmüyor. Kimi geçici süre, kimi devamlı olarak ABD'de kalıyor. Bunların çoğu ABD'de güçlü kuruluşlarda, iyi işler buluyor. Türkiye'deki işsizlik, kaliteli insan gücüne ilgisizlik, sosyal çalkantılar, bu gençlerin Türkiye'ye dönmesini engelliyor. 
     İyi okullarda lisans, lisansüstü ve doktora eğitimi gördükten sonra Türkiye'ye dönmeyip, ABD'de çalışan genç kız ve genç erkeklerimizin sayısı 200 bini aşmış. Bunlar bizim çocuklarımız. Bunların her birinin eğitimi için analar babalar veya devlet en az 150 bin dolar para ödedi. Çarpınız 200 bin ile... 30 milyar dolar eder... İşte Türk insanı 30 milyar dolar ödeyerek yetiştirdiği çocuklarını ülkesine getiremiyor. Bu ülkede onlara iş bulamıyor. Onların bu ülke için çalışmalarına imkan yaratamıyor... Ne yazık 
     
Business Forum      New York'ta çalışan veya kendi işlerini kuran Türk gençlerinin bir bölümü 1997 yılında "Business Forum" adı ile bir dernek kurdu. Derneğin amacı ABD'de çalışan ve iş sahibi Türklerin ekonomik ve sosyal statülerini güçlendirmek, hak ve menfaatlerini savunmak, sosyal, ekonomik ve politik platformlarda Türklerin toplu olarak temsilini ve de seslerinin duyurulmasını sağlamak. 
     ABD'de yüzden fazla Türk derneği var. Bunların çoğu etnik ve kültürel, azı da mesleki dernekler. Bu dernekler, New York merkezli, "Türk Amerikan Dernekleri Federasyonu" ile Washington merkezli, "Türk Amerikan Dernekleri Asamblesi" adındaki iki şemsiye örgüt altında toplanmış durumda. 
     Business Forum, bağımsız bir kuruluş. ABD'de çalışan profesyonel Türk gençleri ile iş kuran Türkler üye olabiliyor. Şimdilerde beş yüzü aşkın üyesi var. Üyelerinin yüzde altmışı erkek, yüzde kırkı kadın Washington şubesi açıldı. Yakında diğer ABD şehirlerinde de şubeleri açılacak. 
     Business Forum'un bu dönemdeki yönetim kurulu başkanı Orhan Taner. Derneğin Genel Sekreterliğini Orhan Gorbon yapıyor. 
     
Gençler "bir şeyler yapmak" arayışında      Dernek başkanı Orhan Taner, derneğin ve üyelerinin etkinliklerinin Türk müteşebbislerinin ABD pazarına girmelerini engelleyen şartların iyileştirilmesini sağlayacağını ve müteşebbislerin pazara girmelerini kolaylaştıracağını söylüyor. 
     Bizim işadamlarımız, ihracat şirketlerimiz, finans kuruluşlarımız büyük ABD pazarından yeterince yararlanamıyor. Halbuki halen ABD'de kendi işlerini kurmuş durumda olan veya ABD'nin güçlü kuruluşlarında profesyonel olarak çalışan ve de başarıya ulaşan Türk gençleri ABD pazarına girmek isteyen Türk finans ve ihracat kuruluşları için büyük bir potansiyel güç oluşturuyor. New York'taki "Turkish American Business Forum" şimdilerde iki ülke arasında köprü kurup Türk firmalarının ABD pazarından daha fazla yararlanmalarına yardımcı olmaya çalışıyor. Haberleşme için www.forum.org. veya faks 1 - 212 - 599 25 65 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
