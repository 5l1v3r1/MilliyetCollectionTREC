<DOC>
<DOCNO> 33537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/guncel/gun03.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaka değil gerçek 
</HEADLINE>
<TEXT>
İtalya'ya hesap soracağız 
Cenova'da güvenlik güçlerinin uyguladığı şiddeti tepkiyle karşılayan TBMM İnsan Hakları Komisyonu, öldürülen gösterici için İtalya'ya gitmeyi planlıyor... 
     Milliyet Ankara 

     Hayata Dönüş Operasyonu sırasında ölenlere ilişkin raporunu bir türlü tamamlayamayan TBMM İnsan Haklarını İnceleme Komisyonu, Türkiye'yi bırakıp İtalya'yı mercek altına aldı. Komisyon, Cenova kentinde küreselleşme karşıtlarının düzenlediği eylemler sırasında çıkan olaylarda bir göstericinin öldürülmesi ve çok sayıda göstericinin yaralanması üzerine konuyu incelemeye başladı. İnsan Hakları İl Kurullarının Çalışmalarını İzleme Alt Komisyonu Başkanı Emre Kocaoğlu, Milliyet'e yaptığı açıklamada, şöyle konuştu 
     
     Olay yerinde inceleme 
     "Biz bütün dünyadaki insan hakları ihlallerini takip ediyoruz. Bu çerçevede öncelikle ölüm ve yaralanma olaylarında İtalyan güvenlik birimlerinin sorumluluğunu ve kendi mekanizmaları ile bu sorumluları gerektiği şekilde cezalandırılıp cezalandırılmayacağını izleyeceğiz. Gerekirse İtalya'ya giderek hem yetkililerle görüşüp hem de olay yerinde inceleme yapacağız." 
     
     Komisyonun Türkiye karnesi 
     Cezaevlerindeki eylemlerde ölümler devam etti, insanlar hafızalarını yitirdi. Yedi aydır rapor tamamlanamadı. 
     Güvenlik görevlileri tarafından şiddet kullanıldığını gösteren adli tıp raporları Meclis'ten önce basına sızdı. 
     Sema Pişkinsüt başkanlığındaki komisyonun yaptığı cezaevi ve karakol incelemesi sırasında saptanan işkenceye ilişkin raporlarda suçlanan güvenlik görevlileri hakkında sonuç verecek bir işlem yapılamadı. 
     



 GÜNCEL 



























</TEXT>
</DOC>
