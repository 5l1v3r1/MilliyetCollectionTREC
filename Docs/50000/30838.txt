<DOC>
<DOCNO> 30838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yazar/okur.html </URL>
<DATE> 2001/07/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bu paket başka 
</HEADLINE>
<TEXT>

     Kriz bize vız gelir vız... Kaynak mı O da neyin nesi, biz yaratırız, buluruz... 
     Bulun beyler bulun Sözümüz olamaz. 
     Siz kaynak bulmak için "proje üzerine proje" üretirken IMF memurları da "kaynak yaratamayan bu ülkeye" sopa gösteriyor. Sözünüzü tutun, aklınızı başınıza alın diyor. Öyle ya "para yok, borç çok..." Borcu borçla ödeyen, üretmeyip tüketmeye alışmış bir ülke var karşınızda... 
     "Büyük ülke" rüyasıyla bizlere yıllarca uygulamaya inanmadığınız paketleri anlattınız, bu kez çözüm geliyor dediniz, uyuttunuz Sıkın kemeri dediniz, sıktık, hala da sıkmaya devam ediyoruz ama sıkacak delik kalmadı, bilesiniz... Şimdi de "yiğit milletiz" edalarıyla ortalıkta dolaşıyorsunuz. 
     Bizim yiğitliğe değil, ülke olarak kaynağa ihtiyacımız var. Bakın Sermaye Piyasası Kurulu SPK bu soruna nasıl el atmış... 
     Kararlı, uygulayacak. 
     Öyle ya biz, "cin" gibiyiz, tuttuk mu kopartır gideriz. Anlayış bu, ama ya uygulama 
     Kafamız karıştı. 
     Biliyorsunuz bizim yıllardır tartıştığımız bir gündem maddemiz var. 
     "Yeşil sermaye..." 
     Kısa vadeli para hareketlerine baktığımızda 7 - 8 milyar mark... 
     Hatırlatalım. Adı yeşil parayla bütünleşmiş holding paralarını ve yeşil mi, sıcak mı ölçemediğimiz bıyıklı parasını burada değerlendirmeye almıyoruz. İşte SPK sonunda bu işe el atmış, paraları getirecek... 
     Ama kiminle birlikte 
     Başta Diyanet İşleri, yanında Türkiye Odalar ve Borsalar Birliği, Dışişleri Bakanlığı ve İstanbul Menkul Kıymetler Borsası’yla kol kola elbette ki... 
     Ağustos ayında yollara düşecekler. İlk hedef Anadolu 
     Sizin anlayacağınız önce yurtdışına en çok göç vermiş illere gidilecek. Niğde, Konya, Aksaray, Denizli, Gaziantep... Üçüncü kuşak, "Alamancılar" başta olmak üzere herkese memleketin hal ve gidişatı anlatılacak. 
     Şimdi ne var bunda demeyin, biraz bekleyin 
     Arkasından Almanya, İsviçre, Hollanda vs. ziyaret edilecek. 
     Herhalde kasım ayını bulur... 
     Gidilen ülkede camilerde hutbe verilecek, TOBB’un salonları bilgilendirme toplantısı için açılacak. SPK ve İMKB, "neler yapıyoruz" diye başlayacaklar. Ama sakın Münih’e uğramayın. Çünkü Alman Demirbank Hissedarları Derneği kapınıza dikilecek, sonuçta parasını kaybeden Alman, Türk gibi kuzu olmayacak, unutmayın... 
     İşte işçi dövizi, sisteme girmeyen para memleketin ahval ve şeraiti de göz önünde bulundurularak böylece gelecek. Sonuçta da siyasetçiler efelenecek 
     "Yaptık mı böyle yaparız" diyecekler. Hoş, ikinci şok dalgasına yakalanınca koalisyonun radikal kanadı da sesini yükseltmiş, Türkiye’den kaçan paraya milliyetçilik ruhunu uzatmıştı. Başka türlü yiğitlik olmuyor olmasına da yeşil sermayenin çekilmesi de bize tıpkı Nasrettin Hoca’nın göle maya çalmasını hatırlatıyor. 
     Bizim önerimiz Diyanet İşleri 1000 dolar veren vatandaşa "günah indirim makbuzu versin" bari... 
     Ödül, motive eder belki... 
     
     







İleriyi görmek 


Pasta bitince 


Öz Refah Partisi 


Bir saatli bombanın tik tak sesi... 


Bir formül 


Pembe geceler 


Veliler, öğrenciler, kamuoyu kandırılıyor 


Başarı karşılıklı 
sorumluluk gerektiriyor 


"Kadınlar neden aldatır .." 


Keşke... 


Bu paket başka 


İşte Ansen'in marifetleri 


Akmerkez yolu "pazar"ın yeni yeri 


Batı'nın Derviş, Tayyip merakı 


Hüsamettin Özkan ve ilişkileri 


Döviz sorunu yok güven sorunu var 


</TEXT>
</DOC>
