<DOC>
<DOCNO> 18205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sonspo02.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'li Kings play-off'da 1-1 beraberliği sağladı 
</HEADLINE>
<TEXT>

     ABD Profesyonel Basketbol Ligi NBA play-off birinci turunda Hidayet Türkoğlu'nun 3 sayı attığı maçta Phoenix Suns'ı 116-90 yenen Sacramento Kings 5 maçlık seride 1-1 beraberliği sağlarken, Orlando Magic'i 103-96 mağlup eden Milwaukee Bucks, 2-0 öne geçti. 
     Batı Bölümü'ndeki maçta Kings, Suns ile Sacramento'da karşılaştı. 22 dakika oynayan Hidayet Türkoğlu, 3 sayı attı, 6 ribund aldı, 3 asist yaptı. Hidayet, 1 kez denediği 3 sayılık şutta isabet buldu, 4 kez denediği 2 sayılık şutlarda ise topu çemberden geçiremedi. Birinci yarıda 22 sayı farkla öne geçen Kings, maç boyunca bir daha rakibinin öne geçmesine izin vermedi ve karşılaşmadan 26 sayı farkla galip ayrıldı. Sacramento Kings, 7 Nisan 1951 yılıdan bu yana play-off serisinde ilk kez bu kadar farklı galip gelmeyi başardı. 
     Takımda Predrag Stojakoviç 22 sayı, Jason Williams 18, Chris Webber 16 sayı, 9 ribaund, 5 asist, Bobby Jackson 16 sayı gerçekleştirdi. 
     Suns'da ise Tony Delk 14 sayı kaydetti. Doğu Bölümü'ndeki maçta da Milwaukee Bucks, Orlando Magic'i evinde 103-96 yenerek seride 2-0 üstünlük sağladı. Bucks, 1989 yılından buyana ilk kez play-off serisinde üst üste 2. maçını kazandı. Milwaukee'deki maçta Ray Allen 27, Sam Cassell 26 sayı attı. Bucks'la yaptığı son 11 maçta da galip gelemeyen Magic'de ise Tracy McGrady 35, Charles Outlaw 17, Mike Miller 11 sayı gerçekleştirdi. Lige yarın Doğu Bölümü'nde Toronto Raptors-New York Knickerbockers, Batı Bölümü'nde Portland Trail Blazers-Los Angeles Lakers maçlarıyla devam edilecek. 







</TEXT>
</DOC>
