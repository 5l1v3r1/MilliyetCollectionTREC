<DOC>
<DOCNO> 4323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/yasam/yas04a.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tapınaklar çoğaldı 
</HEADLINE>
<TEXT>

Üyelerinin çoğu hapise düşünce gözden düşen Paper Moon’un müdavimleri yeni tapınak’ bulmakta gecikmedi Porto Venere. Üstelik kurucuları da iş dünyasından 
     İŞ dünyası Paper Moon ve Circus’tan sonra yeni bir tapınak kazandı. Nişantaşı’nda bu ay açılan Porto Venere, iş dünyasının yeni buluşma noktası... Porto Venere’nin beş ortağı iş dünyasının profesyonelleri. Çoğu bankacı kökenli... Müşterileri arasında ünlü Türk ve İtalyan işadamları ile spor camiasından renkli simalar da var. 
     
Amaç rahat bir ortamda yemek      PORTO Venere’nin fikir babası ve yaratıcısı işletmesini de üstlenen İlker Gülfidan. Dekorasyon casual’ diye tanımlanabilecek rahatlığın ön planda olduğu bir stili yansıtıyor. Gülfidan "Dekorasyonu abartmayı anlamlı bulmadık. Önemli olan rahat bir ortamda yemek sunmak" diyor. 
     
Malzemelerin çoğu yerli      KULLANILAN malzemelerde yabancı marka kaygısı yaşanmamış. Çatal - bıçak takımları Hisar’ın Topkapı modeli, bardaklar Paşabahçe’den, örtü - peçeteler Nilteks’ten. Yalnızca servis tabaklarında Lüksemburg’un ünlü markası Villeroy Bosch tercih edilmiş. 
     
Menüden birkaç örnek Panna cotta ai fruitti di bosco frambuaz soslu panna cotta 3.750.000 TL. Tiramisu maskarpon peynirli pasta 4.250.000 TL. Di Spada Yeşil salata, kılıç balığı 7.500.000 TL. Risotto ai frutti di mare Denizmahsullü İtalyan pilavı 8.500.000 TL. Gamberoni alla griglia Izgara jumbo karides 11.500.000 TL. Battuta di manzo Izgara antrikot dilimleri 11.500.000 TL.      
     


 YAŞAM 

















</TEXT>
</DOC>
