<DOC>
<DOCNO> 6349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/ekonomi/eko03.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rizeli Fadime, Sir’ James Bond ile çayda buluştu... 
</HEADLINE>
<TEXT>

Avrupa’daki reklamlarında Sir Sean Connery’nin rol aldığı Sir Winston Tea artık Türkiye’de Rize çayı harmanıyla üretiliyor 
     ESRA YENER 

     Ünlü İngiliz çay markası Sir Winston Tea’ artık Türkiye’de yeni harmanla üretilecek. 14 ay deneme yapan uzmanlar Türk damak tadına uygun çayı Rize çayı ile harmanlayarak oluşturdu. 
     1882 yılında İngiltere’de doğan Sir Winston Tea, 1900’lü yılların başında Alman Teekanne firmasının bünyesine katıldı. Şirket, son bir aydır ünlü İngiliz çayı Sir Winston Tea’nin reklamlarında Temmuz 2000’de İngiltere’de sir’ unvanını alan ünlü James Bond karakteriyle tanınan Sean Connery’i oynatmaya başladı. Avrupa’da bir sir’ün tanıttığı Sir Winston Tea şimdi Teekanne ile İzmirli Kütaş firmasının ortaklığında kurulan şirket tarafından İzmir’de de üretilecek. Eşit oranlarda 7.5 milyon dolar sermayeyle kurulan ortaklık 3.5 milyon dolara İzmir’de bir fabrika kurdu. 
     
     Türkiye’ye özel harman 
     Ancak firma Türkler’in çaya olan düşkünlükleri ve özel tad alışkanlıklarını dikkate alarak 14 ay boyunca laboratuvarlarda harman denemeleri yaptırdı. Türkiye’de 500 kişiye denetilen harmanlardan en uygun olanı bulunarak üretim için start verildi. 
     Sir Winston Tea Türkiye Genel Müdürü Mehmet Gürel Kapani, yaptıkları denemeler sonucunda Türk damak tadına uygun harmanı yine Rize çayı katılan karışımla bulduklarını söyledi. 
     Kapani, "Türk damak tadında Avrupa standartlarında en güzel harmanı oluşturduk" dedi. 
     Kapani, harman içinde yüzde 15 oranında kullanılacak Rize çayı ile yalnızca Türkiye’de değil, komşu ülkeler ve Ortadoğu’da da damak tadlarına hitap edeceklerini ve bu bölgelere Türkiye’den ihracat yapmayı planladıklarını söyledi. 
     Gelecek ay piyasada satışa çıkacak olan Sir Winston Tea süzme poşet, demlik poşet ve dökme çay olarak üç biçimde, klasik harman, earl grey ve Seylan harmanı olarak üç ayrı tadla satılacak. 
     
     Gözler TEKEL fabrikasında 
     Kapani, ünlü Alman gıda firması Teekanne’nin Türkiye piyasasına çay ile girmesinin ardında TEKEL’in çay fabrikalarının satışa çıkarılacak olmasının etken olup olmadığı sorusunu ise "Tabii ki etken oldu" diye yanıtladı. 
     Kapani, çay fabrikaları satılacağı zaman firmanın ilgileneceğini, ancak kendi harmanlarında kullanacakları kaliteli çay üretimi için de bölgedeki üreticilerle ortak bir çalışma yapmaları gerekeceğini söyledi. 
     


 EKONOMİ 




















</TEXT>
</DOC>
