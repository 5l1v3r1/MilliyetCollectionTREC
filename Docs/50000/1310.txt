<DOC>
<DOCNO> 1310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/spor/spo01.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’da yeni cephe 
</HEADLINE>
<TEXT>

Beşiktaş’ta kongrenin etkili isimleri, 1903 Karakartallar Derneği’nde buluştu 
     Kartal Yiğit 

Kamuoyuna açıklanacak      BEŞİKTAŞ’TA, çeşitli gruplarda görev alan birçok etkili isim, 1903 Karakartallar Derneği’ni kuruyor. Kongre üyeleri, en kısa sürede kamuoyunu bilgilendirme kararı aldılar. Aralarında Aykut Oray, Aykut - Hakan, Ayhan Aşan, Özgür Özgülgün gibi sanatçıların yer aldığı grubun, 28 Ocak’taki Tüzük Kongresi’nden önce dernekleşeceği belirtildi. 
     
Beşiktaş’ın adamlarıyız’      1903 Karakartallar Derneği’nin kurucularından Güven Kulabaş ve Cengiz Sarıkaya, "Ne Serdar Bilgili’nin, ne de başkasının adamıyız. Biz Beşiktaş’ın adamlarıyız" dediler. Kulabaş ve Sarıkaya, "Yönetimin iyi icraatlarının yanında, kötü olanlarının ise karşısındayız. Ancak yönetim kurulu şu an Beşiktaş’ta iyi şeyler yapmıyor" ifadesini kullandılar. 
     
Seçim çetin olacak’      GÜVEN Kulabaş ile Cengiz Sarıkaya, önümüzdeki seçimin daha çetin geçeceğini de eklediler, "Hedef Beşiktaş’ı en iyiye götürecek yönetimleri yaratmak" diye konuştular. Grupta Affan Akbudak, Yavuz Çoşar, Muhammed Tapan, Göksel Sunter, İbrahim Koç, Necdet Selimoğlu, Cihan Erbay, Enver Semen, Mete Vardar, Mesut Kedikli, Ahmet Er, Murat Kırdar ve Yıldıray Eyüpoğlu gibi isimler de yer alıyor. 
     
Ayhan’a kontrol      BEŞİKTAŞ’TA sakatlığı geçen ve antrenmanlara katılan Ayhan, bugün kendisini tedavi eden Bayern Münih’in doktoru Wolfhart’a kontrol olmak için Almanya’ya gidecek. Almanya’da bir gece kalacak olan Ayhan’ın direkt Antalya kampına gideceği belirtildi. 
     
Dosyalar SPK’da      BEŞİKTAŞ Başkanı Serdar Bilgili, Genel Sekreter Hüsnü Güreli ve Şirket Genel Müdürü Gökhan Sarı, bugün Ankara’ya giderek Beşiktaş AŞ’nin halka arzı için gerekli dosyaları SPK başkanına teslim edecek ve ön izin için resmi başvuruyu yapacaklar. Bu arada Aydemir Ünlü’den boşalan tesis müdürlüğüne Mustafa Kemal Artalan getirildi. 
     
Murat’a operasyon      BEŞİKTAŞ’TA sol dizinden sakatlanan Murat Alaçayır, dün Alman Hastanesi’nde Prof. Aziz Alturfan tarafından meniskus ameliyatı edildi. Ameliyatı iyi geçen genç futbolcunun en geç dört hafta içinde takımla birlikte çalışmalara çıkacağı açıklandı. 
     


 SPOR 




























</TEXT>
</DOC>
