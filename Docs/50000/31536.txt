<DOC>
<DOCNO> 31536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sonspo04.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan "Hakan Ne Pogon ne de Fenerbahçe'de oynayabilir" 
</HEADLINE>
<TEXT>

     Gaziantepspor Kulübü Başkanı Celal Doğan, Kızılcahamam kampının olumlu bir havada sürdüğünü belirterek, ''Kampın son derece başarılı ve olumlu geçmesi ve futbolcuların teknik kadroyla uyumu memnuniyet verici'' dedi. 
     Doğan, yaptığı açıklamada, Hakan'ın Fenerbahçe'ye hülle yolu ile transferi konusunda son sözünü söylediğini, yeni bir gelişme olmadığını bildirdi. 
     ''Herkesi kartlarını açık oynamaya, dürüst ve şeffaf olmaya bir kez daha davet ediyorum. Kimseye zorla, dayatmayla birşey yaptıramazsınız'' diye konuştu. 
     Celal Doğan, sözlerini şöyle tamamladı 
     ''Hakan'ı, Polanya'nın Pogon Kulübü'ne götürenler, şimdi götürdüklerini kabul etmiyor ve yalanlıyorlar. Hakan'ı biz mi götürdük Daha fazla parayı biz mi teklif ettik Büyük kulüpler örnek olmalı, etik davranmalı, şeffaf hareket etmeli. Hakan bu yıl Pogon veya Fenerbahçe'de oynayamaz. Yalnızca turist olur.'' 
     Bu arada Gaziantepspor Yönetim Kurulu, kulübe dönmek istediğini ileten eski oyuncuları Desire'yi Gaziantep'e davet etti. 
     
     






</TEXT>
</DOC>
