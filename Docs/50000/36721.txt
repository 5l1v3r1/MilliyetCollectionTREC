<DOC>
<DOCNO> 36721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yazar/tamer.html </URL>
<DATE> 2001/08/12/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sendikasyon yenilemede yaya kaldık 
</HEADLINE>
<TEXT>

İlk 8 ayda vadesi gelen 3.4 milyar dolarlık sendikasyon kredisinden ancak yüzde 15'i yenilendi. Bu oranın eylülde yüzde 40'a çıkması bekleniyor 
     Uzmanların ifadesine göre IMF'nin son programında, bankalarımızın sendikasyon kredilerinin yüzde 75 oranında yenileneceği öngörülmüş. Hesaplar buna göre yapılmış. 
     Siyasilerimizin tepişmesi, MHP'nin efelenmesi, Telekom'un devletimizin zirvesinde ping pong topu gibi gidip gelmesi sonrasında IMF'nin bu öngörüsü, maalesef gerçeklemeyecek bir düş olarak kalmaya mahkum. 
     Zira bu yılın ilk 8 ayında vadesi gelen sendikasyon kredilerinin toplamı, yandaki tabloda da görebileceğiniz gibi kabaca 3.4 milyar dolar. Yenilenip girişi gerçekleşenler ise sadece 470 milyon dolarlık bölümü. Yani toplamın yüzde 15'i mertebelerinde 
     Garanti'nin 350 milyon euro'su 
     Osmanlı'nın 45 milyon doları 
     Eximbank'ın 120 milyon doları 
     Ancak önümüzdeki günlerde bazı müjdeli haberler alabiliriz. Akbank, Vakıflar, Yapı Kredi ve İş Bankası'nın sendikasyonlarının yenileneceği belirtiliyor. Akbank'ta müzakerelerin son aşamaya geldiği, diğerlerinde ise faiz pazarlığı yapıldığı ifade ediliyor. Krizler çıkmadan önce Libor 1 ile alınmış olan krediler, siyasilerimizin tepişmelerinin de katkısıyla şimdilerde ancak Libor 2.4'ten yenilenebiliyor maalesef. Pazarlıklar, faiz oranını yüzde 0.1 - 0.2 mertebelerinde aşağı çekebilmek üzerine... 
     Bankacılık çevreleri Akbank'ın 400, Yapı Kredi'nin 450, İş Bankası'nın da 500 milyon dolarlık sendikasyonunun belki de tümünün değil de bir bölümünün yenileneceğini belirtiyorlar. Ve Vakıflar'ınki artı girişi gerçekleşmiş 470 milyon doları da hesaba katarsak, ilk 8 ayda vadesi dolan 3.4 milyar dolarlık sendikasyon kredilerinden 1.3 - 1.4 milyar dolarlık bölümünün, biraz gecikmeyle de olsa eylül sonunda girişinin gerçekleşmiş olacağını belirtiyorlar. 
     Bu hesap tutarsa sendikasyonların yenilenme oranı yüzde 40'ı buluyor, ama IMF'nin yüzde 75'lik varsayımının hala çok gerisinde kalıyor. 
     
Sendikasyon kredileri geri ödeme takvimi milyon Ağustos sonuna kadar Banka kredisi Vade sonu Garanti Euro 350 23 Mart Dışbank 60 22 Mart Toprakbank 90 10 Nisan Demirbank 75 10 Nisan Eximbank 160 15 Mayıs Osmanlı 100 16 Mayıs Demirhalk Mark 110 6 Haziran Finansbank 110 7 Haziran Vakıfbank 130 8 Haziran Dışbank 45 19 Haziran Alternatifbank 40 21 Haziran TEB 80 25 Haziran Akbank 400 2 Temmuz Garanti 400 13 Temmuz Yapı Kredi 450 11 Temmuz Koçbank 220 12 Temmuz Demirbank 110 17 Temmuz Körfezbank 100 20 Temmuz İş Bankası 500 23 Ağustos      
     Toplam 3 430 Ağustos sonu 
     Euro ve mark kredileri dolara çevrilmiştir. 
     
Teknoloji üretemiyoruz      Türkiye Teknoloji Geliştirme Vakfı TTGV'nin Başkanı Fikret Yücel, hiç tükenmeyen dinamizmiyle bizlere soruyor "Teknoloji üretme bilincini ülkemizde yaratabilmek için ne yapabiliriz " 
     Ve içler acısı halimizi yüzümüze vuran rakamları defalarca önümüze koymaktan da bıkıp usanmıyor 
     70 milyon nüfuslu Türkiye'de, özel sektörde tam zamanlı Ar-Ge personelinin sayısı 3 bin 634. 8 milyon nüfuslu İsveç'te ise sıkı durun tam 41 bin 636 kişi. 
     Ülkemiz, yıllık 200 yerel patent başvurusuyla OECD ülkeleri arasında sonuncu. Güney Kore ve Almanya'nın yerel patent başvuruları yıllık 120 binin üzerinde. Türkiye'de yılda 200, Güney Kore'de yılda 120 bin Vah halimize... 
     Türkiye'nin Ar-Ge sonucunda elde edilen yüksek teknoloji ürünleri ihracatı 158 milyon euro. 
     Buna karşılık ülkemiz, Ar-Ge sonucu elde edilen yüksek teknoloji ürünleri ithalatında 3.1 milyar euro ile Avrupa Birliği üyesi dışındaki Akdeniz ülkeleri arasında maalesef ilk sırada yer alıyor. 
     Türkiye'nin nüfusu İsveç'in 9 katı olduğu halde 2 ülkenin üniversitelerdeki araştırmacı sayısı maalesef birbirine eşit 13 bin 500 kişi 
     
     







Rize niye Rize 


Ekonomik güvenlik 


Anadolu adını değiştiriyor 


Tatile gitmek ÖSS’den zormuş 


Kıssadan hisse 


İnönü Baykal diyaloğu 


Sendikasyon yenilemede yaya kaldık 


Şükrü Bey’e mübah, Süreyya’ya yasak 


Toplu yaşamak disiplin ister 


Bunun adına "kör döğüşü" denilir 


Programın kaderi üç ayda belli olur 


Bodrum'un Çerçi'si yetim kaldı 


Demirbank’ın telefon kayıtları ne diyor 


</TEXT>
</DOC>
