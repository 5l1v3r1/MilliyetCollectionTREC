<DOC>
<DOCNO> 19181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/soneko17.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 53.79 puan kayıpla, 1. seansı 12,039.62 puandan tamamladı. 
     Hisse senetleri ortalama yüzde 0.44 oranında değer yitirdi. Borsa'da dünkü 273 puanlık kaybın ardından, piyasa günün ilk seansında 12 bin seviyesinde tutunmaya çalıştı. Seans, 12,039 puan seviyesinde satış ağırlıklı açıldı. İlk dakikalardaki yoğun satışlarla hızla düşen Endeks, 11,774 seviyesinden tepki alımlarıyla döndü. 11,900 seviyesinin üzerinde yatay seyre giren Endeks, seansın ilk yarısını 11,818 puanla geçti. İkinci yarıda da, daralan işlem hacmiyle yatay seyrini sürdüren Endeks, kapanışa doğru gelen alımlarla 12 bin puanın üzerine çıktı. Ulusal-100 Endeks, son dakika alımlarıyla açılış puanı olan 12,039.62'den seansı kapattı. 
     Kapanışta mali endeks 84.72 puanlık kayıpla 16,876.96 puana, sınai endeksi 12.11 puanlık kayıpla 9,271.99 puana, hizmet endeksi de 50.90 puan kayıpla 7,269.08 puana düştü. 
     Böylece mali grup hisseler önceki kapanışa göre ortalama yüzde 0.50, sınai gurubu hisseler yüzde 0.13, hizmet gurubu hisseler de yüzde 0.70 oranında değer yitirdi. 1. seansta işlem gören toplam 289 hisse senedinden 120'si değer yitirdi. 95 hisse senedi değer kazanırken, 74 hissenin fiyatında ise değişiklik olmadı. Seansta, 206 trilyon 570 milyar 539 milyon liralık işlem hacmi oluştu. 1. seansta, Yapı Kredi Bankası, Vestel, Sabancı Holding, İş Bankası C ve Garanti Bankası en yoğun işlem gören hisseler oldular. 







</TEXT>
</DOC>
