<DOC>
<DOCNO> 18206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sonspo03.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala döneminin kara fırtınası Nouma, Daum gelince durdu 
</HEADLINE>
<TEXT>

     Beşiktaş'a sezon başında Fransa'nın Lens takımından transfer edilen ve bu sezon siyah-beyazlıların en golcü futbolcusu olan Pascal Olivier Nouma, Scala'nın yerine Daum'un gelmesiyle, gole hasret kaldı. 
     Bu sezon ligde attığı 16 golle, siyah-beyazlıların bir sezonda en çok gol atan yabancı futbolcusu Kovaçeviç'e 1 gol yaklaşan Nouma, Daum'un geldiği 24. haftadan sonra suskun kaldı. Gaziantepspor ve Trabzonspor maçlarında gol atmayı başaramayan Nouma, Galatasaray maçının ikinci yarısında kırmızı kart görünce, daha sonra cezası nedeniyle Erzurumspor ve Bursaspor maçlarında oynayamadı. 
     Fransız futbolcu son olarak da Samsunspor karşısında bu kez sakatlığı nedeniyle forma giyemezken, son 6 maçı da golsüz geçirmek zorunda kaldı. 
     Nouma, Beşiktaş'a son gollerini, Scala'nın da son maçı olan 23. haftadaki Ankaragücü karşılaşmasında kazandırmıştı. Fransız futbolcu bu karşılaşmada 2 gol birden atmıştı. 







</TEXT>
</DOC>
