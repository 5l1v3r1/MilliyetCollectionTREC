<DOC>
<DOCNO> 39747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/magazin/mag01.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe Hatun’un sesi arto’ymuş 
</HEADLINE>
<TEXT>

Ayşe Hatun Önal, sesinin, Ebru Gündeş ve Muazzez Ersoy gibi alto’ olduğunu işte bu kelimeyle ifade ediyor 
     MAGAZİN SERVİSİ 

     PODYUMLARDAN müzik dünyasına geçiş yapmaya karar veren manken Ayşe Hatun Önal Ebru Gündeş ve Muazzez Ersoy’unki gibi güçlü bir sese sahip olduğunu iddia ediyor. Önal, sesinin onlar gibi, alto’ olduğunu söylüyor. Ancak bunu, "Dinleyenler sesimin arto’ olduğunu söylüyor" şeklinde ifade ediyor. 
     
Aysel Gürel beğendi      ALTO, kadın sesleri arasında en kalın olanı. Ondan önce ise mezzosoprano ve soprano geliyor. Meltem Taşkıran’dan şan dersleri alan Önal, şöyle konuşuyor "Aysel Gürel’e bir şarkı istemek için gittim. Sesimi çok beğenince bana 4 parça birden verdi. Kenan Doğulu da benim için bir parça yaptı." 
     
Hit şarkı bulamadım      ALBÜMÜNÜN hiti olacak hareketli parçayı bulamadığını söyleyen Önal, "İstediğim şarkıları bulana kadar arayışlarımı sürdüreceğim" diyor. Önal, sesinin, Hülya Avşar ve Gülben Ergen’den güzel olduğunu da iddia ediyor. 
     



 MAGAZİN 
















</TEXT>
</DOC>
