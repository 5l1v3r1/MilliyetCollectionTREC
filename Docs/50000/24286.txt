<DOC>
<DOCNO> 24286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko08.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
10 hisse İMKB'nin yarısı ediyor.. 
</HEADLINE>
<TEXT>

     İMKB Ulusal Pazar'da Nisan ayında gerçekleşen toplam işlem hacmi ve işlem miktarının yarısını 10 hisse oluşturdu. 
     Akbank, Sabancı Holding, Vestel, Tüpraş, Koç Holding, Garanti Bankası, Doğan Holding, Ereğli Demir Çelik ve İş Bankası C hisselerinde Nisan ayında gerçekleşen 4.2 katrilyon liralık işlem hacmi, piyasanın 8.7 katrilyon lira olan toplam işlem hacminin yüzde 48.56'sına ulaştı. 
     İMKB verilerine dayanarak yapılan hesaplamalara göre, Nisan ayının en fazla işlem hacmi 642 trilyon 262 milyar 586 milyon lirayla Yapı Kredi Bankası hisselerinde gerçekleşti. Bu hisse senetlerinin toplam işlem hacminden aldığı pay ise yüzde 7.37 oldu. Hisse bazında bakıldığında, toplam işlem hacminden yüzde 1 ve üzerinde pay alan hisselerin sayısı 25 olarak belilendi. Söz konusu 25 hisse 6 katrilyon 418 trilyon 126 milyar 905 milyon liralık hacimle toplam işlem hacminin yüzde 73.64'ünü teşkil etti. Geriye kalan 260 dolayındaki hisse senedinin toplamdaki payı ise yüzde 26.36'da kaldı. 






</TEXT>
</DOC>
