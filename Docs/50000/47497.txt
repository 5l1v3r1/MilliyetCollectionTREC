<DOC>
<DOCNO> 47497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sondun03.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban içten mi çöküyor.. Molla Ömer'in tasfiye edileceği iddiası 
</HEADLINE>
<TEXT>

     Taliban'in dışişleri bakanlığı görevini yürüten Vekil Ahmed Mütevekkil'in, Taliban Lideri Molla Muhammed Ömer'in tasfiyesi konusunda devrik Afgan Kralı Zahir Şah'la anlaşmaya vardığı öne sürüldü. 
     Japon Kyodo Ajansı'nın internet sayfasında yer alan habere göre, Mütevekkil, Salı günü İslamabad ve Rawalpindi'de temaslar yaptıktan sonra Afganistan'a geri döndü. 
     Mütevekkil'in ziyaretiyle ilgili olarak bilgi veren Pakistan kaynakları, Mütevekkil'in Pakistan'da olduğunu doğruladılar, ancak bunun bir sığınma olmadığını belirttiler. 
     Kaynaklara göre, Mütevekkil, Rawalpindi'deki bir otelde Zahir Şah'la buluştu. Toplantıya Pakistan hükümet yetkililerinin de katıldıkları ve aralarında, Afganistan'da Taliban rejiminden sonra kurulacak hükümetle ilgili tartışmalar geçtiği belirtildi. 
     Mütevekkil, Taliban rejimi içindeki ılımlı isimlerin başında geliyor. Pakistan Devlet Başkanı Pervez Müşerref, düzenlediği basın toplantısında, Taliban içinde çok sayıda ılımlı bulunduğunu ve bunların bir kısmının, kurulacak yeni hükümette görev alabileceklerini ifade etmişti. 
     






</TEXT>
</DOC>
