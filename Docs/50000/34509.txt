<DOC>
<DOCNO> 34509 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/spor/spo05.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
YÜZMEDİ, UÇTU 
</HEADLINE>
<TEXT>

Avustralyalı Grant Hackett, 1500 metre serbestte Dünya rekorunu 7 saniye 10 salise farkla kırdı. Dün sona eren şampiyonanın yüzme bölümüne, Avustralya damgasını vurdu 
     JAPONYA’NIN Fukuoka kentindeki Dünya Yüzme Şampiyonası, muhteşem bir rekorla sona erdi. 1500 metre serbest finalinde Avustralyalı yıldız Grant Hackett, 14 dakika 34 saniye 56’lık derecesiyle, vatandaşı Kierin Perkins’e ait yedi yıllık Dünya rekorundan tam 7 saniye 10 salise daha iyi derece yaptı. Hackett’i ilk kutlayan ise rekorunu kırdığı ve şimdi televizyon yorumculuğu yapan Perkins oldu. 
     SUTOPU, uzun mesafe, senkronize yüzme, atlama dallarıyla birlikte 12 gün süren, toplam 134 ülkeden rekor sayıdaki 1498 sporcunun katıldığı şampiyonada yüzmeye, Avustralya damgasını vurdu. Havuzdan 13’ü altın 23 madalya çıkaran Avustralya’nın ve organizasyonun yıldızı, altı altın kazanan Ian Thorpe oldu. Hollandalı Inge de Bruijn de üç altına ulaştı. Sutopunda Yugoslavya’yı 4 - 2 yenen İspanya şampiyonluğa ulaştı. 
     
SON GÜN FİNAL SONUÇLARI Bayanlar 4x100 m karışık bayrak Avustralya 4 01.50 Erkekler 400 m karışık Alessio Boggiatto İtalya 4 13.15 Bayanlar 400 m serbest Yana Klochkova Ukrayna 4 07.30 Erkekler 1500 m serbest Grant Hackett Avustralya 14 34.56 Bayanlar 50 m serbest Inge de Bruijn Hollanda 24.47 Erkekler 50 metre kurbağalama Oleg Lisogor Ukrayna 27.52      
     
MADALYA KLASMANI ÜLKE ALTIN GÜMÜŞ BRONZ TOPLAM Avustralya 13 4 6 23 Çin 10 6 4 20 ABD 9 9 8 26 Rusya 6 8 7 21 İtalya 6 2 4 12 Almanya 4 7 8 19 Hollanda 3 5 1 9 Ukrayna 3 1 1 5 İsveç 1 3 2 6 İngiltere 1 2 4 7 Japonya 1 1 7 9 Romanya 1 1 2 4 Kanada 1 1 3 5      
     



 SPOR 
























</TEXT>
</DOC>
