<DOC>
<DOCNO> 36831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yazar/bila.html </URL>
<DATE> 2001/08/13/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
İnönü'nün açıklaması 
</HEADLINE>
<TEXT>

     Erdal İnönü ile CHP Genel Başkanı Deniz Baykal'ın görüşmesi, özellikle İnönü'nün öncülüğünde yürütülmekte olan yeni parti çalışmaları açısından merak uyandırdı. 
     Görüşmenin ikili yapılması ve iki taraftan da çok sınırlı sayıda politikacı dışında kimsenin bilgi sahibi olmayışı "merak"ı daha da artırdı. 
     CHP lideri Baykal'ın, görüşme sonrasında yaptığı açıklamalar, yeni parti oluşumunu engelleme amacı taşıdığını gösteriyor. Baykal'ın, "Anadolu'da yeni arayış havası yok. Adres CHP olarak görünüyor. Ben kimseyi defterden silmem. Kimse hakkında müebbet hüküm verme durumunda değilim. CHP'den ayrılanların dönmesi yolunda bir eğilim gözlersem gereğini yaparım" türünden açıklamalarından çıkan anlam bu... 
     Baykal cephesi böyle görünüyor. 
     Peki, Erdal İnönü ne düşünüyor 
     Baykal'ın açıklamalarını nasıl değerlendiriyor 
     İnönü - Baykal teması yeni parti girişiminin askıya alınması sonucunu doğurabilir mi Yoksa, İnönü, parti çalışmalarını devam ettirir mi 
     Bu soruları dün Erdal İnönü'ye yönelttik. 
     Yanıtı şu oldu 
     "Bizim çalışmalarımızı etkileyecek bir durum yok. Çalışmalarımız devam ediyor. Ben şu anda siyasette değilim. Bir polemiğe girmek de istemiyorum. Ama, görüşme öyle olmadı. Beyanlar ve yorumlar devam ediyor. Ama anlaşılıyor ki, benim de bir açıklama yaparak gerçeği yansıtmam gerekiyor." 
     Bu görüşmemizden kısa bir süre sonra İnönü yazılı bir açıklamayla, Baykal ile yaptığı görüşmenin içeriğini ve niteliğini açıkladı. 
     "CHP ilk seçimde birinci parti olacak. Yeni partiye ihtiyaç yok" diyen Baykal'a "Bendeki bilgiler tam tersi" diyen Erdal Bey'in yaklaşımından da anlaşılıyor ki, yeni parti girişimini etkileyecek, durduracak bir gelişme yok. 
     
     







Jakoben tartışması 


İnönü'nün açıklaması 


Döviz neden fren tutmuyor 


Tayyip’in servetine Ülker grubu itiraz etti 


Toprak elden gidiyor... 


Vahit sendromu 


Gülünecek hiçbir şey yok 


Organ ticareti yapılmaz 


Hangi kur rejimi daha iyi 


Devletin bir dairesi öbürüne iş yaptırmıyor 


</TEXT>
</DOC>
