<DOC>
<DOCNO> 8221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur07.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kış bastırdı ama yüzler gülüyor 
</HEADLINE>
<TEXT>

     Soğuk hava ve yoğun kar yağışı Doğu Anadolu Bölgesi'nde başta ulaşım olmak üzere günlük yaşamı olmusuz etkiliyor. Bölgede dün başlayan kar yağışı nedeniyle bin 482 köy yolu ulaşıma kapandı. 
     Doğu Anadolu Bölgesi'nde dün başlayan ve gece boyunca süren kar yağışı nedeniyle, bazı karayollarında ulaşım güçlükle sağlanırken, birçok köy yolu ulaşıma kapandı. Köy Hizmetleri Bölge Müdürlüğü yetkilileri, kar yağışı nedeniyle Erzurum'da 529, Ağrı'da 380, Erzincan'da 369, Kars'ta 142 ve Ardahan'da 62 köy yolunun ulaşıma kapandığını bilirdiler. 
     Kapalı köy yollarının ulaşıma açılması için çalışmaların sürdüğünü kaydeden yetkililer, köy yollarının açılması için 545 personelin, bin 482 kilometre köy yolunda karla mücadele çalışması yaptığını kaydettiler. 
     Yoğun kar yağışı ve tipi nedeniyle THY'nin bugün yapılması gereken Ankara bağlantılı İstanbul-Kars ve İstanbul-Erzurum uçak seferleri iptal edildi. 
     Devlet Su İşleri 17. Bölge Müdürlüğü yetkilileri ise barajlardaki su seviyesinin karların erimesinden sonra ortaya çıkacağını belirterek, ''Yağışlar, sularımız açısından büyük bir gelişmedir. Ancak, yağışlar arzuladığımız seviyede değil'' dediler. 
     



</TEXT>
</DOC>
