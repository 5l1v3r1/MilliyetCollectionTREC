<DOC>
<DOCNO> 15591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sontur02.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı dehşetinin böylesi görülmedi, çanta için parmak kestiler 
</HEADLINE>
<TEXT>

     İzmir'in Konak ilçesinde bıçaklı ''kapkaççılar'', çantasını almaya çalıştıkları kadının direnmesi üzerine parmağını kopardılar. 
     Alsancak semtindeki iş yerinden çıkan Yurdanur Gürbüz'ün 34 önü, kimlikleri belirlenemeyen iki kişi tarafından kesildi. Gürbüz, çantasını almak isteyen kapkaççılara direndi. Ancak saldırganlar Gürbüz'ün sol elinin işaret parmağını bıçakla koparıp, çantayı alarak kaçtılar. 
     Yurdanur Gürbüz'ün çığlıklarını duyanların haber vermeleri üzerine olay yerine gelen polis ekibi, genç kadını Alsancak Devlet Hastanesi'ne götürdü. ilk tedavisi burada yapılan Gürbüz, daha sonra El ve Mikro Cerrahi Hastanesi'ne sevkedildi. Yapılan operasyon sonucu genç kadının parmağı yerine dikildi. 
     Butik sahibi Yurdanur Gürbüz'ün geçen hafta yine kapkaççıların saldırısına uğradığı, içinde 655 milyon lira bulunan çantasının çalındığı öğrenildi. 
     
     
     
     




</TEXT>
</DOC>
