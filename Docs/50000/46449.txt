<DOC>
<DOCNO> 46449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/spor/spo01.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronaldo direkten döndü 
</HEADLINE>
<TEXT>

Benfica’da doping yaptığı açıklanan Brezilyalı oyuncudan Ankaragücü maçı sonrası alınan idrar örneği temiz çıktı 
     CEMAL ERSEN 

     BEŞİKTAŞ’IN, Ronaldo konusunda endişe içinde beklediği haber geldi. Benfica’da forma giyerken yapılan kontrol sonrası dopingli çıktığı açıklanan Brezilyalı futbolcunun, 23 Eylül’deki Ankaragücü maçı sonrası alınan idrar örneği "temiz" çıktı. Başkentte kura ile kontrole giren Ronaldo’nun negatif olarak belirlenen sonuçları dün Futbol Federasyonu’na ulaştırıldı. 
     BENFİCA’DAKİ kontrolde, domuz etinden geçtiği bildirilen nandrolone maddesinin vücuttan atılmasının 6 ay alacağı konusundaki açıklamadan sonra, Ronaldo’nun son kontrolünün temiz çıkması soru işaretleri doğurdu. Federasyon yetkilileri, Portekiz’den bilgilerin ulaşması durumunda, iki raporun Beşiktaş tarafından UEFA’ya kanıt olarak sunulabileceğini ifade ettiler. 
     
Futbolculara fırça      Teknik Direktör Daum, sabah yapılan çalışma öncesi oyuncularına sert çıktı. Alman hocanın, Samsunspor karşısında ortaya koyulan futbolu ağır bir dille eleştirdiği, "1-0 öne geçiyorsunuz ama bunu koruyamıyorsunuz. Farklı kazanacağımız maçı kaybettik. Bu anlayışla şampiyon olmamız çok zor. Yediğimiz iki gol de rezalet" ifadelerini kullandığı öğrenildi. Rahman Sağıroğlu 
     
Çifte itiraf      BASIN Sözcüsü Mete Düren, hakeme yüklenmenin yanlış olduğunu belirtti, "Bu kadar fırsatı kaçırdıktan sonra buna hakkımız yok. Sen dört, hatta beş gol at da, hakem yanlış karar versin" dedi. Düren ayrıca "Alman ve Portekiz basınını gördükten sonra Türk medyasını ne kadar haksız yere eleştirdiğimizi anladık" ifadesini kullandı. 
     
Tayfur’a indirim      FUTBOL Federasyonu Tahkim Kurulu, Beşiktaşlı Tayfur’a verilen iki maçlık cezayı bir maça indirdi. Yönetimin yaptığı itiraz üzerine dün toplanan Tahkim Kurulu konuyu görüştü ve tecrübeli futbolcunun cezasını indirme kararı aldı. Samsun ile oynanan erteleme maçında forma giyemeyen Tayfur, Yozgat deplasmanında yerini alacak. 
     



 SPOR 






















</TEXT>
</DOC>
