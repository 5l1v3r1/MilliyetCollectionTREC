<DOC>
<DOCNO> 40318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sontur09.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ablası ile cinsel ilişki kurmak isteyen kocaya zehirli tuzak 
</HEADLINE>
<TEXT>

     Kahramanmaraş'ta bir kadın, ablası ile cinsel ilişki kurmak isteyen eşini, içkisi ile yemeğine tarım ilacı katarak zehirledi. 
     Emniyet Müdürlüğü'nden yapılan açıklamada, Kayabaşı Mahallesi Şehit Mustafa Aşık Sokak'taki 7 Nolu evde, 30 yaşındaki Mehmet Karaman'ın dün ölü bulunduğu belirtildi. 
     Karaman'ın çıplak olduğu, ağzından ve burnundan köpükler geldiğinin görüldüğü bildirilen açıklamada, ölümün zehirlenmeye bağlı olabileceği düşüncesiyle evde bulunan eşi Emel Karaman 24 , baldızı Ünel U. 27 ve komşuları Aysel E.'nin 37 gözaltına alındığı kaydedildi. 
     Sanıkların, Mehmet Karaman'ın bir süre önce cezaevinden çıktığını ve eşi ile aralarında geçimsizlik bulunduğunu söyledikleri belirtilen açıklamada, ''Emel Karaman, eşinin, olaydan bir gün önce, ablası Ünel U. ile ilişki kurmak istediğini söylediğini, bunun üzerine komşuları Aysel E.'ye 6 milyon lira vererek tarım ilacı aldırdığını itiraf etti'' denildi. 
     Açıklamada, Emel Karaman'ın, tarım ilacını eşinin içkisine ve yediği köfteye kattığının ve ölümün tarım ilacından olduğunun yemek artığı ile kalan zehirin bulunması ile kesinleştiği, soruşturmanın sürdürüldüğü ifade edildi. 
     
     
     







</TEXT>
</DOC>
