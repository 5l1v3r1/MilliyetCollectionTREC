<DOC>
<DOCNO> 9442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/guncel/gun06.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tavuk da kurban olur 
</HEADLINE>
<TEXT>

Prof. Zekeriya Beyaz, amaç yoksullara yardım etmek olduğuna göre tavuğun da kurban edilebileceğini söyledi 
     İSTANBUL Milliyet 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, "Allah hatırı için yoksullara yardım etmekse amaç, o zaman tavuk bile kurban olur. Tavuğu da Allah rızası için kesersin, onlara ziyafet çekersin. O da Allah’a bir yakınlık vesilesi olur. Veya 10 milyon harçlık koyarsınız cebine" dedi. "Artık kabile toplumu değiliz, şehir hayatı yaşıyoruz, sanayi toplumuyuz" diyen Beyaz, her köşe başında, sokak ortasında koyun, keçi kesmenin sakıncalı olduğunu dile getirdi. 
     
Kirada oturan kesmesin’      Maddi durumu iyi olanların kurban kesebileceğini sözlerine ekleyen Beyaz, "Kurban kesmekte zorlananlar, bunun bedelini takdir edip çevresindeki fakirlere vermelidir. Allah’ın rızasını kazanmaya daha uygun olur. Asgari ücretliler, memurlar ve aybaşını zor getirenlere, kurban kesme zorunluluğu getirmek yanlış olur. Bence memurların, kirada oturanların kurban kesmesi bugün mümkün değildir" dedi. 
     
Kurban derisinde tek yetkili THK      İçişleri Bakanı Sadettin Tantan, kurban derisi toplama uygulamasının sadece Türk Hava Kurumu’na THY ait olduğunu açıkladı. Deri ve bağırsak toplama konusunda alınacak önlemlerle ilgili 81 il valiliğine özel genelge gönderen Tantan, şu talimatları verdi 
İşte talimatlar...      THK dışında kimsenin deri toplamasına izin verilmeyecek. 
     Kamu kurum ve kuruluşlarının araç, gereç ve personelinden yararlanılacak. 
     Yerel yönetimlere ait kesim yerleriyle soğuk hava depolarının kullanılması için gerekli önlemler alınacak. 
     Halka gerekli duyurunun yapılması için, THK’nın, belediye ve muhtarlıklara ait yayın araçlarından yararlanması sağlanacak. 
     Kaçak deri toplanmasını önlenmek için güvenlik güçlerince motorize ekipler oluşturulacak. 
     Kızılay Derneği, SHÇEK, Diyanet Vakfı, Sosyal Yardımlaşma vakıflarının kestirdiği kurbanların derilerinin THK’ya intikali sağlanacak. 
     
Gösteriş için kesiyorlar’      Gaziantep müftü vekili Nergiz’e göre kurban kesenlerin yüzde 70’i gösteriş derdinde... 
NİHAT DÜZGÜN Gaziantep DHA 
     Gaziantep Müftü Vekili Rıza Nergiz, gelir düzeyi belirlemelerine göre Türk halkının yüzde 70’inin "çevresine mahcup olmamak için" kurban kestiğini söyledi. Kurbanın "yakınlık" anlamına geldiğini, kulluk şuurunun bir sembolü olduğunu bu nedenle Allah için kesilmesi gerektiğini belirten Nergiz, "Diğer ibadetlerde olduğu gibi, kurbana da gösteriş ve riya karıştırılmamalı. Başkalarının kurban kesti’ demesi için ya da sadece et yemek düşüncesiyle kurban kesilmemeli" dedi. 
     
Beş bin doların yoksa kesme...      Uludağ Üniversitesi İlahiyat Fakültesi İslam Hukuku Ana Bilim Dalı Başkanı Prof. Dr. Hamdi Döndüren, İslam’a göre, kurban kesmenin en az 5 bin dolar tasarrufu olan Müslümanlar’ın yapması gereken bir ibadet olduğunu söyledi. Döndüren, sözlerine şöyle devam etti "Borçlarını düştükten ve ailesinin bir yıllık geçimini garanti altına alacak parayı ayırdıktan sonra 96 gram altını olanların kurban kesmesi gerekir. Bugün için söyleyecek olursak, kurban ibadeti, en az 5 bin dolar tasarrufu olanların yerine getirmesi gereken bir ibadettir." 
     
Almayanı dövecekler      Milyonlarca lira masraf edip siftah yapamayan satıcılar çeşitli promosyonlara başuruyor 
SERHAT OĞUZ İstanbul 
     Ekonomik kriz, kurbanlık satışlarını çökertti. Satıcılar, siftah bile yapamayınca, çareyi promosyonda buldular. Beş koyun alana bir koyun hediye eden Muşlu Talip Sarıkaya, 10 gündür bir koyun bile satamadığını belirterek, "Geçen sene 120 milyon liradan sattığımız koyunları bu yıl 80 milyon liradan satamıyoruz" dedi. 
     
En ucuzu 80 milyon      Müşterilerine Amasya semaveri hediye eden İsmail Buğuş ise "Hazırlıklı geldim, satışların düşeceğini biliyordum. Ancak bu kadarını ummuyordum" diye konuştu. Küçükbaş hayvanların fiyatı bu yıl 80 - 200 milyon lira arasında değişiyor. Büyükbaş hayvanlar ise, 400 milyon - 1 milyar lira arasında. 
     


 GÜNCEL 





















</TEXT>
</DOC>
