<DOC>
<DOCNO> 41891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/spor/spo03.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
"İşim gol atmak" 
</HEADLINE>
<TEXT>

Ümit Karan, Galatasaray’da oynadığı 11 maçta 10 gol atarak tüm camiaya Jardel’i unutturdu. Cim-Bomlu yıldız, Lazio’yu yıkan sayısını da Ümit Davala’ya armağan etti 
     ERHAN TELLİ 

     Lazio’yu da kaçırmadı 
     ÜMİT Karan Galatasaray forması altında her maç biraz daha büyüyor. Sarı - Kırmızılı kulübe transfer olduğu günden beri artan performansıyla dikkatleri çeken Ümit Karan bugüne kadar oynadığı 11 karşılaşmada 10 gol atarken, sadece Sao Paulo sınavında rakip kaleciyi mağlup edemedi. Jardel’den sonra golcülük görevini üstlenen genç futbolcunun son kurbanı da Lazio oldu. 
     
     Ağrılarla oynadı 
     GOLCÜ futbolcu, ilk kez oynadığı Şampiyonlar Ligi’nde attığı ve kulübüne hem 3 puan hem de 850 milyar lira getiren golü, Milan’a transfer olan Ümit Davala’ya armağan ettiğini söyledi. Maça ağrılar içinde çıkan Karan, "Önemli olan benim gol atmam değil, takımın kazanmasıydı. İşim gol atmak. Ben de savaşıp, boğuşup işimi yapıyorum. Bu gol Ümit’e armağan olsun" diye konuştu. 
     
     Kalıcı olmalıyım’ 
     GALATASARAY forması altındaki çıkışını devam ettirerek ve futbolunda istikrar sağlamak istediğini sözlerine ekleyen Karan, şöyle devam etti "Benim amacım önce Galatasaraylı Ümit Karan olmak. Futbol adına en büyük hayalim Galatasaray’a gelmekti. Bundan sonra Avrupa’da forma giymek gibi bir düşüncem yok. Herşeyden önce Galatasaray’da kalıcı olmak zorundayım." 
     
Süper istatistik  Skor Attığı gol Dakika Grashopper 3-1 1 76 Solothurn 4-0  Oynamadı Dinamo Zagrep 2-0  Oynamadı B.Arap Emir. 2-1  Oynamadı Auxerre 5-4 1 Penaltı 90 Olympique Lyon 2-3 1 45 Sao Paolo 0-1 - 90 Pogon 1-1 1 45 Ruetlingen 4-1 1 45 Vllaznia 2-0 1 90 Benfica 0-1  Oynamadı Vllaznia D 4-1 1 90 Diyarbakır 3-2  Oynamadı Levski Sofya 2-1 1 90 Levski Sofya D 1-1  Oynamadı Gaziantep 1-1  Oynamadı Denizli 1-0  Oynamadı Çaykur Rize 6-3  Oynamadı Antalyaspor 2-1 1 90 Lazio 1-0 1 90 Toplam  10 gol 11 maç      
     
     
İTALYA BASINI      La Gazzetta dello Sport 
     "Fırsatları boşa harcayan bir Lazio ve kontraatakta onunla dalga geçen Galatasaray. Türk tarihleri sıfırdan sıfıra. Alberto Zaccheroni’den, Dino Zoff’a... " 
     
     Corriere dello Sport 
     "Lazio fırsatları boşa harcıyor ve cezalandırılıyor. Avrupa’da acı başlangıç. Crespo Saçma sonuç. Şansızdık, ama takım büyüyor. Hiçbir korku ve tasa olmamalı." 
     
     Tutto Sport 
     "Lazio krizde. Ümit Karan’dan ceza. Mendieta ruhunu ortaya koymadan oynadı. Lazio iki net gol pozisyonunu değerlendiremeyince, Ümit Karan dalga geçti." 
     
     La Repubblica 
     "Lazio, bir muammada kalıyor ve Galatasaray bayram yapıyor." 
     
     La Stampa 
     "Lazio çöktü, İstanbul’da dışarda kaldı." 
     
     Corriere della Sera 
     "Lazio fırsatları boşa harcıyor, kaybediyor ve Zoff öfkeleniyor." 
     
Eski ustalar ne dedi      TANJU ÇOLAK "Rekorumu kırardı" 
     Ümit Karan yırtıcı, yıpratıcı ve devamlılığı olan bir futbolcu. Sabit durmayıp, devamlı deplase oluyor. Bu da Mario Jardel ile kıyasladığınızda, en önemli artısı. Gelen fırsatları değerlendirmesi de Brezilyalı golcüden daha iyi. Maç boyunca istediği topları aldığı söylenemez, çünkü Galatasaray geçen sezonlara oranla daha az pozisyon buluyor. Çok iyi yerlere gidiyor, ama doğrusunu söylemek gerekirse pas ve yardım alamıyor. Eğer geçen yılki, Hagi’li, Okan’lı, Emre’li Galatasaray olsaydı, benim 39 gollük rekorumu kırabilirdi. En önemli eksisi, çabuk sinirlenmesi ve gol attıktan sonra etkisinde kalıp bir süre oyundan kopması. 
     
     AYKUT KOCAMAN "Jardel’den daha iyi" 
     Son derece yeterli bir oyuncu. Çok isteyen ve gelişmeye elverişli bir yapısı var. Atak oyuncu olduğu için alt yapısından gelen eksikleri gidermeye başladı, vuruşları düzeldi. Topu arıyor, futbolun içinde de kendini geliştiriyor. Çok iyi yerlere gidiyor. Hep araştırma içinde olması bir forvet oyuncusunun en iyi yönlerinden biri. Jardel’e oranla artıları fazla. Dripling yapıyor ve kısa boyuna rağmen hava toplarında etkili oluyor. Büyük takım oyuncusu olarak da çok iyi çıkış yaptı. İstikrarını sağlar, çünkü isteyen bir oyuncu. Jardel ile Ümit arasında seçim yapılsa, hiç düşünmeden onu isterdim. Bunda takım oyuncusu olmasının etkisi var. Arayan bir oyuncu, bekleyen değil. 
     
Ümit artık MilanlıMilano’da dün imza atan yıldız futbolcu bugün sağlık kontrolünden geçecek. Yarın idmanlara başlayacak 
     GALATASARAY formasıyla son kez Lazio’ya karşı oynayan Ümit Davala dün yeni kulübü Milan ile sözleşme imzaladı. Kulüp Asbaşkanı Galliani ile gizli bir yerde buluşan genç futbolcunun, bugün sağlık kontrolünden geçeceği, yarın da basın karşısında imza attıktan sonra takımla birlikte çalışmalara başlayacağı açıklandı. 
     İSTANBUL’DAN Bülent Korkmaz ve Ümit Karan tarafından uğurlanan Ümit Davala kendi internet sitesine, "Galatasaray’dan ağlayarak ayrıldım" dedi. Milli futbolcu, taraftarların kendisini uğurlayış şeklini unutmayacağını belirtti, "Takım arkadaşlarım da galibiyeti kutlayacağı yerde beni uğurluyordu. Kimseyi unutmayacağım" dedi. l VEDAT DANACI 
     
Kral’ı anıyoruz      TÜRK futbolunun ve Galatasaray’ın unutulmaz ismi, gazetemizin yazarlarından Metin Oktay, bugün ölümünün 10. yıldönümünde anılacak. Topkapı Kozlu Mezarlığı’nda Oktay’ın kabri başındaki anma töreni 11.00’de başlayacak. 
     
Durmak yasak      GALATASARAY, Şampiyonlar Ligi zaferinin ardından ligde oynayacağı Malatyaspor maçı için hazırlıklarına ara vermeden başladı. Florya Metin Oktay Tesisleri’nde akşam saatlerinde yapılan çalışmaya sakatlığı süren Serkan ve Vedat ile Lazio maçında çenesi dikilen Capone katılmadı. Bu arada daha önce İstanbul’da oynanacağı bildirilen karşılaşma yeniden Malatya’ya alındı. 
     
Büyük iş başardık’      GALATASARAY Teknik Direktörü Mircea Lucescu yaptığı açıklamada "Lazio’yu değil, Dünya karmasını yendik" ifadesini kullandı. Kadrosunda Arjantinli, Hollandalı, İspanyol ve Portekizli oyuncuları barındıran İtalyan ekibinin yenilmesinin çok zor olduğunu söyleyen Rumen hoca, "Kıran kırana bir maç olacağını biliyordum. Çok iyi organize olduk. Disiplinli oynadık. Orta alanda Suat’ın liderliğinde iyi mücadele ettik" dedi. 
     



 SPOR 




























</TEXT>
</DOC>
