<DOC>
<DOCNO> 38469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sonspo18.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye FIFA Dünya sıralamasında 2 basamak yükseldi 
</HEADLINE>
<TEXT>

     Uluslararası Futbol Federasyonları Birliği'nin FIFA , milli takımlar arasında yaptığı sıralamada, Türkiye 2 basamak yükselerek 33. sırada yer aldı. 
     FIFA'nın bugün açıkladığı ve 1 Ağustos itibariyle yapılan değerlendirmede Türk Milli Takımı 612 puanla 33. olurken, Fransa 812 puanla birinci, Brezilya 808 puanla ikinci, Arjantin ise 783 puanla üçüncü sıradaki yerlerini korudu. 
     Dünya Kupası grup elemelerinde Türkiye'nin yer aldığı grupta bulunan milli takımlar içinde Moldova ve İsveç yerlerini korurken, Slovakya, Makedonya ve Azerbaycan ise düşüş yaşadı. Gruptaki 6 takım içinde tek yükseliş gösteren ekip Türkiye olurken, İsveç 661 puanla 19., Moldova ise 422 puanla 103. sıradaki yerini korudu. 601 puana ulaşan Slovakya 35. sıradan 40.'lığa, 489 puanlı Makedonya 77. sıradan 81.'liğe, 384 puanlı Azerbaycan da 113. sıradan, bir basamak gerileyerek 114.'lüğe düştü. 
     Sıralamada Güney Amerika takımlarının, geçen ay düzenlenen Copa America maçları nedeniyle büyük bir yükseliş gösterdikleri dikkat çekti. 
     Copa America'yı kazanan evsahibi Kolombiya 723 puanla 8 sıra birden yükselip 6.'lığa yerleşirken, 643 puanlı Honduras 25 basamak birden yükselip 23. sıraya oturdu. Peru ise 596 puanla 12 basamak yükselip 41. oldu. Bu arada en büyük düşüşü de yine bir Güney Amerika ülkesi olan Bolivya yaşadı. 501 puanı olan Bolivya 69. sıradan, 79. sıraya geriledi. 
     FIFA'nın dünya sıralamasında ilk 10, Türkiye ve grubundaki rakiplerinin puanları şöyle 
1- Fransa......... 812 puan 2- Brezilya....... 808 puan 3- Arjantin....... 783 puan 4- İtalya......... 733 puan 5- Almanya........ 725 puan 6- Kolombiya...... 723 puan 7- Çek Cumhuriyeti 716 puan 8- İspanya........ 716 puan 9- Portekiz....... 714 puan 10-Hollanda....... 705 puan 19-İsveç.......... 661 puan 33-TÜRKİYE........ 612 puan      






</TEXT>
</DOC>
