<DOC>
<DOCNO> 23048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/ekonomi/eko03.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu uzlaşması cam’dan döndü 
</HEADLINE>
<TEXT>

5 Aralık’tan bu yana sürdürülen toplu iş sözleşmesi görüşmelerinde anlaşma sağlanamaması üzerine, Şişecam’a bağlı 14 fabrikada 5 bin 758 işçi greve gitti 
     EKONOMİ SERVİSİ 

     Şişecam’a bağlı fabrikalarda 5 bin 758 işçi greve başladı. Kristal - İş Sendikası Genel Mustafa Bağçeci, Topkapı fabrikasında, saat 11.30 itibariyle makineleri durdurarak grevi başlattı. DİSK, Hak - İş ve Türk - İş’in diğer sendikalarından yöneticilerin de fabrika önüne gelerek destek verdikleri grev Şişecam’a bağlı beş şirketin 14 fabrika ve işyerinde başlatıldı. 
     
     Sendika krizi görmedi’ 
     Cam İşverenleri Sendikası bir açıklama yaptı. Açıklamada, "Şişecam, krize rağmen işgücü azaltmadı. Kristal İş Paşabahçe’de 400 işgücü fazlasının muhafazasını, külfeti paylaşarak 925 kişinin istihdamını korumayı teklif etmiş, Şişecam da buna sıcak bakmıştır. Ancak, Kristal - İş, krizi görmezlikten gelerek anlaşmayı çıkmaza soktu" denildi. 
     
     İki yıl zamsız çalışma 
     İşverenin enflasyonun üçte biri oranında zam teklif ettiğini belirten Kristal - İş Genel Başkanı Mustafa Bağçeci ise şöyle konuştu 
     "İşveren kamu toplu sözleşmelerini izleyerek, bize verdiği ilk teklifi geri çekti. Teklifimizi, reel ücret kaybına razı olarak yapmıştık. Bazı iş yerlerinde iki yıl zamsız çalışmayı kabul etmiştik. İşveren teklifini değiştirdi ve son gün ilk teklifinden daha geri bir teklifle karşımıza çıktı. " 
     
İşveren yüzde 15 teklif etti      İşçi sendikası Paşabahçe’nin Beykoz fabrikasında iki yıl zamsız çalışmayı kabul etti. Kırklareli ve Mersin fabrikalarında birinci altı ay enflasyonun yarısını, ikinci altı ayda yüzde 80’ini, diğer iki altı ayda da enflasyon oranında zam istedi. Grubun bütün diğer işletmelerinde de enflasyon oranında zam talep edildi. 
     Şişecam, birinci ve ikinci altı ay yüzde 15, üçüncü ve dördüncü altı ay için de yüzde 10 zam teklif etti. Cam İşverenleri Sendikası da teklif kabul edilseydi 1 Ocak’ta aylık ortalama çıplak ücretlerin 615 milyon liraya, 1 Temmuz’da da 705 milyon liraya yükselmiş olacağını belirtti. 
     Yan ödemelerle birlikte 2001 yılının birinci altı ayında işçilerin eline ayda ortalama 750 milyon lira net, ikinci altı ayında da 850 milyon lira net para geçecekti. 
     
     Dünya devleri arasında 

</TEXT>
</DOC>
