<DOC>
<DOCNO> 14313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/guncel/gun09.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisini öldüren polislere beraat 
</HEADLINE>
<TEXT>

     ŞÜKRAN ÖZÇAKMAK İstanbul 

     Alibeyköy’de 5 yıl önce Kurtuluş Gazetesi satarken "dur" ihtarına uymadığı gerekçesiyle lise öğrencisi İrfan Ağdaş’ı öldürdükleri iddiasıyla yargılanan 3 polise, "meşru müdafaa sınırları içerisinde suçu işledikleri" gerekçesiyle ceza verilmedi. 
     Eyüp 2. Ağır Ceza Mahkemesi’ndeki duruşmaya, tutuksuz yargılanan polis memurları Abdurrahman Yolcu, Birol Mıdır ve Aytekin Kayhan katılmadı. Eyüp Cumhuriyet Savcısı İbrahim Babür, mütalaasında polis ekiplerini görünce paniğe kapılan İrfan Ağdaş’ın, "Dur" ihtarına uymayarak kaçmaya başladığını belirtmişti. Bunun üzerine ekipte görevli polis memurlarının, açtıkları ateş sonucu kolundan vurdukları Ağdaş’ı yaralı olarak arabaya aldıklarını anlatan Savcı Babür, araçta gelişen olay nedeniyle maktulün görevli polislerce vurulduğu kanaatine varıldığını bildirmişti. 
     


 GÜNCEL 



















</TEXT>
</DOC>
