<DOC>
<DOCNO> 17882 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sontur20.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
"Beyaz enerji" soruşturması için geriye sayım başladı 
</HEADLINE>
<TEXT>

     ''Beyaz enerji'' soruşturmasına ilişkin iddianameyi inceleyen DGM Cumhuriyet Başsavcısı Cevdet Volkan, iddianameyi, son incelemesini yapmak üzere DGM Savcısı Talat Şalk'a iletti. Savcı Şalk, incelemesini tamamlaması durumunda davayı bugün, aksi takdirde yarın açacağını bildirdi. 
     Başsavcı Volkan, geçtiğimiz cuma günü, ''Beyaz enerji'' soruşturmasına ilişkin iddianamenin kendisine gönderilmesinin ardından yaptığı incelemeyi tamamladı. İddianameyi hazırlayan DGM Cumhuriyet Savcısı Talat Şalk ile odasında sabah saatlerinde yaklaşık 1.5 saat süreyle görüşen Volkan, iddianameyi, son incelemesini yapmak üzere Şalk'a iletti. 
     DGM Savcısı Şalk, incelemesini tamamlaması durumunda davayı bugün, aksi takdirde yarın açacağını kaydetti. Bu arada, DGM Başsavcısı Volkan, gazetecilerin DGM binasına girişlerini yasakladı. Volkan, gazetecilerin, davanın bugün açılıp açılmayacağı ile ilgili sorularını da yanıtlamadı. 
     
     
     




</TEXT>
</DOC>
