<DOC>
<DOCNO> 38065 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sondun12.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Oteldeki yangın faciası.. Binanın yangın çıkışları kapalıymış 
</HEADLINE>
<TEXT>

     Filipinler'in başkenti Manila'da hafta sonunda çıkan otel yangınıyla ilgili yayınlanan resmi raporda, binanın yangın çıkışlarının kapalı olduğu belirtildi. 
     Yangından Korunma Bürosu'nun raporunda, 5 katlı Manor otelinin yangın alarm sistemlerinin çalışmadığının, yangın merdivenleri kapılarının kilitli olduğunun ve otelde bir hortum dolabı olduğu halde dolapta hortum bulunmadığının belirlendiği bildirildi. Büronun savcılığa yaptığı resmi şikayet başvurusunda, otel sahibi William Genato'nun ihmal yüzünden insanların ölümüne yol açmakla suçlanması istendi. Genato'nun karısı Rebecca suçlamaları reddederek, oteldeki güvenlik önlemlerinin tam olduğunu öne sürdü. Cumartesi sabaha karşı çıkan yangında 73 kişi ölmüş, 50 kişi yaralanmıştı. Ölenlerin çoğunun otelden kaçamadıkları için dumandan boğuldukları belirlenmişti. 







</TEXT>
</DOC>
