<DOC>
<DOCNO> 38370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/ayas.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadın mutlu oldukça sigara içiyor 
</HEADLINE>
<TEXT>

Bilim adamları açıkladı Erkekler sinirli, kadınlar mutlu oldukça, her iki cins de üzülünce daha fazla’ sigara tüketiyor... 
     DIŞ HABERLER SERVİSİ 

     Bilim adamları kadın ve erkeklerin farklı nedenlerden sigara içtiğini ortaya koydu. ABD’nin California Üniversitesi'nden Doktor Ralph Delfino ve ekibinin tiryakiler üzerinde yaptığı araştırmanın sonuçlarına göre "erkekler daha çok’ sinirlendiklerinde, kadınlarsa mutlu olduklarında sigaraya sarılıyor." 
     25 kadın, 35 erkek tiryakiyi, 24 saat boyunca gözlemleyen Delfino, her 20 dakikada bir deneklerin kan basınçlarını, ruh hallerini ve sigara yakma sıklıklarını kaydetti. Çıkan sonuçlara göre erkekler sinirlendiklerinde kadınlardan daha çok sigaraya ihtiyaç duyuyor. 
     Hem kadınlar hem de erkekler üzüntülü olduklarında sigara içiyor, kederli olduklarındaysa daha fazla sigara tüketiyorlar. Kadınlar, mutlu olduklarında da sigara içmeyi seviyor. 
     
Sigarayı bırakın, 9 haftada rahatlayın      Bir diğer araştırmanın sonuçlarına göre, sigara bırakıldığında insan bedeni birkaç hafta içinde bunun faydalarını görmeye başlıyor. Sigaranın bırakılmasından 9 hafta sonra, kandaki oksijenin vücuda etkili şekilde dağılmasını önleyen karbonmonoksit oranı düşüyor. Kişi kendini daha zinde, temiz, hareketli ve rahat hissediyor. 
     



 YAŞAM 


























</TEXT>
</DOC>
