<DOC>
<DOCNO> 21693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/spor/bvol.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arçelik şampiyon 3 - 2 
</HEADLINE>
<TEXT>

Erdemir ile nefesleri kesen bir mücadele verdi, tie - break setini kılpayı kazandı. Final serisinde 4-0’lık skora ulaşarak voleybolun en büyüğü olduğunu kanıtladı 
     RAGIP TEKİN 

     VOLEYBOL A1 Erkekler Ligi’nde şampiyonluğa Arçelik ulaştı. Erdemir’i sahasında konuk eden İstanbul ekibi ilk iki seti seyircisinin desteğiyle rahat kazandı. Ancak konuk takım eşitliği sağladı ve maça ortak oldu. Tie - Break setindeki müthiş mücadeleden de Arçelik galip ayrıldı. 
     İSTANBUL’DAKİ mücadelede çok iyi görünmemesine rağmen şampiyonluğa ulaşan Kırmızı - Beyazlı ekip, üst üste ikinci kez zafere ulaşmış oldu. Kupayı Federasyon Başkanı Hüsnü Can’ın elinden alan çifte kupalı Arçelik, önümüzdeki sezon ülkemizi Şampiyonlar Ligi’nde temsil edecek. 
     
     MAÇIN KARNESİ 
     HAKEMLER Ümit Sokullu , A.Temel Öneri 
     ARÇELİK İvanov , Stefanov , Gürsel , Erkan , Barış , Gökhan , Soner , Orhan , Volkan , Ahmet 
     ERDEMİR Vadim , Sinan , Andrei , Hakan , Cengizhan , Mehmet , Ali , Yasin , Emrah , Salih 
     SETLER 25 - 17, 25 - 13, 18 - 25, 19 - 25, 15 - 13 
     
Bayanlar yolcu      A Milli Bayan Basketbol Takımımız, Avrupa Şampiyonası Eleme Grubu maçları için bu sabah İsveç’e gidecek. Takımımız, İsveç, Letonya ve Lüksemburg’un bulunduğu grupta ilk maçını yarın TSİ 20.00’de Lüksemburg ile oynayacak. 
     



 SPOR 


























</TEXT>
</DOC>
