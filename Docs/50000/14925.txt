<DOC>
<DOCNO> 14925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/bila.html </URL>
<DATE> 2001/04/06/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş'in programı 
</HEADLINE>
<TEXT>

     Devlet Bakanı Kemal Derviş'in daha hızlı hareket etmesi konusundaki beklenti ve baskı giderek artıyor. Koalisyon liderlerinin de aynı yöndeki talepleri Derviş'in yeni ekonomik programı ve yasa taslakları üzerindeki çalışmasını yoğunlaştırması sonucunu doğurdu. 
     Piyasalardaki istikrarsızlık, dolardaki yükselme, gözlerin Derviş'e sabitlenmesine neden oldu. 
     Derviş ne yapacak Önümüzdeki günlerdeki programı ne 
     İstanbul'da bankacılarla konuştuktan sonra dün Ankara'ya dönen Devlet Bakanı Derviş'in bankacılarla bu kez Ankara'da ikinci bir görüşme yapacağı belirtiliyor. İstanbul'dan Ankara'ya gelecek olan bankacılar, Bankacılık Üst Kurulu ve Derviş'le yeniden bir araya gelecekler. Derviş ayrıca, protesto gösterilerine başlayan esnaf temsilcileri ve örgütleriyle de görüşmelerini sürdürecek. 
     Kemal Derviş'in şu anda yoğunlaştığı hedef önümüzdeki çarşamba günü yeni ekonomik programı detaylarıyla açıklayabilmek. Programın çarşamba gününe yetiştirilmesi konusunda koalisyon liderlerinin baskısı da sürüyor. 
     Derviş, çarşambaya hazır olmak için bankacılarla uzlaşmaya çok önem veriyor. Bunun nedeni programın eksenini bankacılık sektöründe yapılacak yeni düzenlemenin oluşturması. Bankacılık sektörünü rahatlatarak krizi hafifletmeyi hedefleyen Derviş, Bankacılık Yasası'nda öngördüğü değişiklikler üzerinde çalışıyor. Bu değişikliğin bankaların ayırmak zorunda oldukları karşılıkları vergiden istisna etmek gibi bazı teknik önlemler içereceği kaydediliyor. 
     Derviş'in beklentisi ne 
     Birlikte çalıştığı uzmanlara göre Derviş, yeni programın açıklanmasından sonra başta IMF olmak üzere Dünya Bankası, yatırımcı bankalar, ABD ve diğer G - 7 ülkelerinden destek geleceği beklentisi içinde. Programın açıklanmasıyla birlikte piyasaların da "sakinleşeceği"ni bekleyen Derviş'in döviz spekülatörlerinin de etkisini yitireceği düşüncesinde olduğu belirtiliyor. 
     Derviş'in çarşambaya yetiştirmeye çalıştığı yeni programın sosyal önlemler içereceği de kaydediliyor. Devlet Bakanı'nın içeriden sağlanacak kaynakların ve dışarıdan beklenen mali desteğin, boşa gitmemesi, çarpılıp çırpılmaması için de bankacılık sektöründe bu tür deliklerin kapatılması üzerinde duracağı ve yolsuzluk, banka boşaltmayla mücadeleye de ağırlık verileceğini vurgulaması bekleniyor. 
     Peki Derviş, doların nisan ayı sonunda 1 milyon 100 bin lira olacağını neden söyledi ve bu hesabı nasıl yaptı 
     Bize ulaşan bilgilere göre Derviş, bu rakamı mart ayı enflasyonu belli olduktan sonra yaptığı hesapla oluşturdu. Doların 1 milyon 100 bin liranın üzerinde bir değere zorlanmasının spekülatörler açısından büyük risk oluşturacağı mesajını vererek, aşırı döviz talebini kesmeyi düşündü. Bu arada 1 milyon 100 bin lira hesabıyla ihracatın ve turizmin teşvik edileceğini ve döviz girdisinin artacağını dikkate aldı. 
     Derviş'in çarşamba günü programı açıklamasından sonraki en önemli hedefi ise IMF ile anlaşma imzalayabilmek olacak. Uzmanların söylediğine göre, gelecek destek mesajlarından sonra IMF ile anlaşmanın sağlanması programın uygulanacağı ortamın oluşması için son aşama olacak. 
     Anlaşılıyor ki çarşamba ve sonrasında birçok belirsizlik ortadan kalkacak. 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
