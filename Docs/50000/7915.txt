<DOC>
<DOCNO> 7915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/ekonomi/eko07.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Demiralp Ekonomik programdan sapma yok 
</HEADLINE>
<TEXT>

     EKONOMİ SERVİSİ 

     Hazine Müsteşarı Selçuk Demiralp, MGK toplantısı sonrası piyasalarda yaşanan gelişmeleri değerlendirirken, "Tedirgin olmayın, bunları atlatacak güçteyiz" dedi. 
     Demiralp, G - 20 toplantısı çıkışında gazetecilere yaptığı açıklamada, beklenmedik bir gelişme yaşandığını, ancak piyasaların kısa zamanda dengeye geleceğini belirtti. Demiralp, programdan sapma veya olayı başka bir şekilde götürmenin söz konusu olmadığını, Ankara’ya döndükten sonra bir durum değerlendirmesi yapacaklarını anlattı. 
     Bugünkü Hazine ihalesi dahil olmak üzere ekonomideki tüm uygulamaların planlandığı gibi devam edeceğini söyleyen Demiralp, "Türkiye’nin ekonomik kapasitesi yeterli" dedi. 
     Demiralp, daha sonra Ankara’ya gitmek üzere, IMF 1. Başkan Yardımcısı Stanley Fischer ile birlikte toplantıların yapıldığı Hyatt Regency Oteli’nden ayrıldı. 
     


 EKONOMİ 
















</TEXT>
</DOC>
