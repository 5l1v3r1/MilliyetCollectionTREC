<DOC>
<DOCNO> 17951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yasam/yas01.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk değil canavar 
</HEADLINE>
<TEXT>

14 yaşında 'hırsızlık' ve 'fiili livata' suçlarından 15 kez cezaevine girdi... Afla salıverilen S.Ö. 8 yaşındaki bir çocuğa tecavüz edip, vücudunu parçaladı 
     ALİ FAİK ATAY Karabük DHA 

     Karabük'ün Safranbolu ilçesindeki 23 Nisan törenlerine gitmek üzere evinden ayrılan 8 yaşındaki R.C. adlı erkek öğrenciyi kaçırarak 'fiili livata'da bulunduktan sonra cam parçaları ile karnını parçalayan 14 yaşındaki S.Ö. yakalandı. Sapık gencin, Şartla Salıverme Yasası'ndan yararlanarak, hapisten tahliye edildiği açıklandı. 
     
     Baygın bulundu 
     Daha önce 'hırsızlık' ve 'fiili livata' suçlarından 15 kez cezaevine giren 14 yaşındaki S.Ö. son yasadan yararlanıp cezaevinden çıktı. Kaçırdığı R.C. adlı ilköğretim öğrencisini ile zorla ilişkiye giren daha sonra cam parçası ile vücudunu çeşitli yerlerinden parçalayan sapık, kayıplara karıştı. Tecavüze uğrayan R.C., mahalle sakinlerince yarı baygın halde Camikebir Mahallesi'nde bulundu. Safranbolu Devlet Hastanesi'ne götürülen R.C., ameliyata alındı. 
     
     R.C. teşhis etti 
     Safranbolu Emniyet Müdürlüğü'nün yaptığı araştırma sonucu S.Ö. ilçenin Eski Çarşı mevkiinde yakalandı. Polisler tarafından Safranbolu Devlet Hastanesi'ne götürülen S.Ö., tecavüz ettiği R.C. tarafından teşhis edildi. Suçunu kabul etmeyen S.Ö.'nün spermi ile gömleğinde bulunan kan lekelerinin belirlenmesi için alınan örnekler Ankara Adli Tıp Kurumu'na gönderildi. S.Ö. Safranbolu Emniyet Müdürlüğü'nde gözaltında tutuluyor. 
     
     
     



 YAŞAM 






















</TEXT>
</DOC>
