<DOC>
<DOCNO> 3190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/spo06.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Devler havuzu istemiyor 
</HEADLINE>
<TEXT>

Fenerbahçe ve Galatasaray’ın sistemin dışında kalmayı planladıkları ileri sürüldü 
     CEMAL ERSEN 

     NAKLEN yayın kaosu sürerken, Kulüpler Birliği Vakfı, yayın kuruluşları ve futbol federasyonuna gözdağı verdi. Futbol federasyonu yöneticileri ile bugün biraraya gelip tavrını ortaya koyacak olan vakfın başkanı İlhan Cavcav, "Havuz ya devam edecek ya edecek. Sistem bozulursa birinci lig kulüplerimiz ne yapacağını bilir" ifadeleriyle üstü kapalı ilgili kuruluşları tehdit etti. 
     CAVCAV, "Eğer havuz sistemi bozulursa işin boyutu da değişir. Sistemin dışında kalmak isteyen iki büyük kulüp var. Son gelişmeler de bu görüşümüzü doğruladı. TRT’nin devreye girmesi güzel bir yaklaşım. Ama bizim Teleon’dan alacağımız 100 milyon dolarlık bir rakam var. TRT bu parayı vermiyor. Vereceği 40 bin dolar ise kulüplerimizin sorunlarını çözemez" diye konuştu. 
     TRT’nin ihale sonuçlanıncaya kadar bir aylık süre için devreye girebileceğini de belirten Cavcav, "Bu gelişme olmazsa ligin ertelenmesini isteyeceğiz" dedi. Cavcav’ın, havuz sistemini bozmak isteyen iki kulüp olarak nitelendirdiği kulüplerin Galatasaray ve Fenerbahçe olduğu iddia edildi. İki kulübün bağımsız olarak bu haklarını kullanmak istedikleri bildirildi. 
     
Bakanla başkan kapıştıUlusoy’un yanıtı Ünlü’yü kızdırdı, ikili arasında söz düellosu yaşandı 
     Spordan Sorumlu Devlet Bakanı Fikret Ünlü, Futbol Federasyonu’na ağır eleştirilerde bulundu. Ünlü, Federasyon Başkanı Haluk Ulusoy’un, demeçteki "Bize beceriksiz demesine müsaade etmeyiz" sözlerine sert tepki verdi. 
     Ulusoy, "Sayın bakan bizle konuşmaya gerek duymadığını söylemiş. Ama bizlere beceriksiz demesine razı olmam. Bizimle konuşmaya gerek duymuyorsa biz de kendisine soru sorup, görüş almayız. Futbol Federasyonu kesinlikle beceriksiz değildir ve başarılıdır" dedi. 
     Ünlü ise Kuşadası’nda yaptığı açıklamada, "600 milyon dolarlık bir ihaleyi pazara çıkartıyorsun ama satamıyorsun, bu beceriksizlik değil de nedir " dedi. Devlet Bakanı Ünlü, ihalenin baştan aşağı yanlışlarla dolu olduğunu da belirterek şöyle konuştu 
     "Bir haftada 600 milyon dolarlık ihaleyi oldu bittiye getiriyorsun. Var mı böyle bir şey Ama onlar ben yaparım kimse karışamaz diyor. Gör bakalım karışır mı, karışamaz mı İyi ki ben buradayım. Yoksa kimbilir ne dolaplar döndüreceklerdi. Ama bunlara izin vermeyeceğim. Bizi frenleyen tek olay, Futbol Federasyonu’nun özerkliğine gölge düşürmemektir. İstesek gereğini yapar federasyona el koyarız." 
     
"Havuz sistemi üç kulübün sırtında"      FenerbahÇe Kulüp Sözcüsü Atilla Kıyat, havuz sisteminin Türk futboluna yararlı olduğuna inandıkları için Fenerbahçe’nin havuzda olduğunu belirtirken, "Ama herkes bilmelidir ki havuz sistemini Fenerbahçe, Beşiktaş ve Galatasaray sırtında taşımaktadır. Bu üçü olmazsa havuz diye bir şey kalmayacaktır" dedi. Kıyat, "Federasyon acil çare bulmalı ve kulüpleri bireysel hareket etme mecburiyetinde bırakmamalıdır. Böyle bir hareket olursa bunun sorumlusu kulüpler olmayacaktır. Bir anda parayı alamıyoruz. Bizim de dayanabileceğimiz nokta vardır" diye konuştu. 
     Asbaşkan Mahmut Uslu ise, İtalyan ve İngiliz liglerinin televizyonlardan naklen yayınlanmasının Türkiye liginin değerini düşürdüğünü vurgularken, "Futbolumuz için tehlikeli bir durum söz konusu" ifadesini kullandı. 
     
"Lig ertelenmez"      FUTBOL Federasyonu Yönetim Kurulu, birinci lig maçlarının yayın ihalesi için izleyeceği yolu bugün Kulüpler Birliği ile yapacağı toplantıdan sonra belirleyecek. Federasyon, hem kendisine gelen teklifleri iletecek, hem de kulüplerin önerilerini alacak. 
     Futbol Federasyonu Asbaşkanı Ata Aksu, "İhale usulü, teklif alma usulü, pazarlık usulü her yola açığız. Buna kulüpler karar verecek. Kulüpleri, izleyicileri mağdur etmemek için en kısa sürede, süratle bu işi gerçekleştireceğiz. Ligin ertelenmesi söz konusu değildir. İlk hafta maçları yayınlanmayabilir ama haber amaçlı görüntünün alınmasını sağlarız. Havuzun bozulmasına da kesinlikle izin vermeyeceğiz. Böyle bir durumda havuzun dışında kalan kulüpler yayın belgesi alamazlar. Maçları yayınlanmaz" dedi. 
     
ŞİMDİ NE OLACAK      Ve kriz kapıda 

</TEXT>
</DOC>
