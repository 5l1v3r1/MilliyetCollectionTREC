<DOC>
<DOCNO> 23062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/guncel/gun02.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Damat türbansız GELİNLİK istiyor 
</HEADLINE>
<TEXT>

Damat bey Elif türbansız gelinlik giyecek’ deyince Erbakan Ailesi, kızlarının saçını kep ya da geniş bir duvakla kapatmaya karar verdi 
     YILDIZ YAZICIOĞLU Ankara 

     Siyasi yasaklı Necmettin Erbakan'ın küçük kızı Elif Erbakan, haziran ayında gerçekleşecek olan düğününde türbansız gelinlik giyecek. Geçtiğimiz günlerde müstakbel eşinden türbansız gelinlik giymesini istediğini açıklayan damat Mehmet Altınöz, amacına ulaştı. Bursalı aileye yakın çevrelerden edilen bilgilere göre, modeli ve kime diktirildiği sır gibi saklanan gelinlik damadın isteğine göre hazırlandı. 
     
17 Haziran’da...      Krizi bir orta yol bularak bitiren Erbakan Ailesi, Elif'in "saçlarının görünmemesi" için "duvak ya da kep" formülünü geliştirdi. İstanbul Çırağan Oteli'nde 17 Haziran'da yapılacağı öğrenilen düğün töreninde Elif Erbakan kapalı bir gelinlik giyecek ancak türban takmayacak. Genç kızın saçları tüllerle kapatılacak. 
     
Kayınvalideyi ikna etti      Son günlerde sık sık Bursa - Ankara arasında mekik dokuyan damat Altınöz, gelinlik modeli konusunda kayınvalidesi Nermin Erbakan ile uzun uzun konuşup onu ikna etti. Damat adayı krizin ardından kayınvalidesinin gönlünü almayı da ihmal etmedi. Öte yandan düğün tarihi yaklaşmasına rağmen çiftin nerede oturacakları henüz belli değil. Gençler, İstanbul, Ankara ve Bursa arasında kararsız. 
     



 GÜNCEL 
















</TEXT>
</DOC>
