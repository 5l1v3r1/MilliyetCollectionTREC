<DOC>
<DOCNO> 1866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sondun07.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
BM Mülteciler Yüksek Komiserliği Çeçenistan'daki faaliyetlerini askıya aldı 
</HEADLINE>
<TEXT>

     Sınır Tanımayan Doktorlar'ın Çeçenistan'daki grubunun başındaki Kenneth Gluck'un kaçırılmasından sonra, BM Mülteciler Yüksek Komiserliği UNHCR de bu cumhuriyete yönelik çalışmalarını askıya aldı. 
     UNHCR Moskova Temsilciliği basın sözcüsü Vera Soboleva, Çeçenistan'a insani yardım konvoyları göndermekte olduklarını, kaçırma olayından sonra bu işi bir süreliğine durdurduklarını belirtti. Soboleva, Rusya Federasyonu'nun, Çeçenistan'a komşu cumhuriyetlerinde Çeçenistan'dan kaçan mültecilere yardım çalışmalarına ise devam edeceklerini ifade etti. Soboleva, ''Durumu yakından izliyoruz. Düzelme olduğu anda, yardım konvoylarını göndermeye devam edeceğiz'' dedi. 




</TEXT>
</DOC>
