<DOC>
<DOCNO> 21205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sonspo20.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nde Beşiktaş galibiyeti sevinci... 
</HEADLINE>
<TEXT>

     Ligde üst üste yenilgiler alan Gençlerbirliği'nde yönetim Beşiktaş galibiyetine çok sevindi. Kulüp Basın sözcüsü Muammer Akyüz, ligin 2. yarısında aldıkları kötü sonuçlardan sonra, Beşiktaş maçında alınan galibiyetin ve oynanan futbolun bir gerçeği ortaya çıkardığını belirterek, ''Beşiktaş maçı bir gerçeği ortaya çıkadı. O da Gençlerbirliği takımı, Gençlerbirliği gibi oynadığı takdirde, her takımı yenebilecek güçtedir'' dedi. 
     Akyüz, Türkiye Kupası'nın kazanılması ve Teknik Direktör Samet Aybaba'nın istifa etmesinden sonra hedefsiz kalan takımın motivasyonunun da bozulduğunu belirterek, şöyle konuştu 
     ''Türkiye Kupası dolayısıyla hedefsiz kalan takımımızın motivasyonu bozulmuştu. Hocamızın ayrılması ile de ayrıca bir boşluk doğduğu da bir gerçektir. Ancak Beşiktaş maçı öncesinde söylediğimiz gibi, eğer bir takım sahaya çıkıp bir maç yapıyorsa mutlaka bir hedefi vardır. O da oynadığı maçı kazanmak ve güzel futbol oynamak. Futbolcularımız dün bunu yaptılar ve başardılar. Takımdan oynanan bu futbolu kalan 2 maçta da göstermelerini ve kendilerini affettirmelerini bekliyoruz.'' 
     Akyüz, Beşiktaş maçının ilk yarısında oynanan tutuk futbolun nedenlerini ise şöyle dile getirdi 
     'Beşiktaş maçının ilk yarısında iyi futbol oynamadık. Uzun zamandır maç kazanamamanın verdiği bir psikolojik tutukluk da olabilir. Erkende bir gol yedik. Ancak golden sonra toparlandık ve gol pozisyonlarına girdik. İkinci yarı baskılı futbol neticesinde de 2 gol bulduk ve sahadan galibetle ayrılmasını bildik. Bu galibiyetin ayrı bir özelliği de ilk yarı lig maçında yendiğimiz ve kupadan elediğimiz Beşiktaş'a karşı başarımızın bir tesadüf olmadığını gösterdik.'' 
     Muammer Akyüz, bundan sonraki hedeflerinin ise Avrupa kupalarında başarılı olacak ve gelecek sezon ligde şampiyon adayı bir takım oluşturma için çalışmak olarak kaydetti. 







</TEXT>
</DOC>
