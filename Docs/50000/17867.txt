<DOC>
<DOCNO> 17867 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sontur03.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çoban, kendi adına kredi alıp ödemeyen iki kişiyi öldürdü 
</HEADLINE>
<TEXT>

     Nevşehir'de bir çoban, bankadan adına aldıkları krediyi ödemedikleri gerekçesiyle, yanlarında çalıştığı mandıra sahibi 2 kişiye kurşun yağdırdı. 
     Nevşehir'de mandıra işletmeciliği yapan Naci Sarıkaya 39 ve Mehmet Kaçmaz 49 , bir süre"nce yanlarında çalışan çoban Faruk Erdoğdu'nun adına Ziraat Bankası'ndan kredi aldılar. 
     Sarıkaya ve Kaçmaz, aldıkları krediyi ödemeyince faiziyle birlikte 5 milyar lira tutan borç için Faruk Erdoğdu'nun evine haciz geldi. 
     Eşyalarının haczedilmesi üzerine bunalıma giren Faruk Erdoğdu, Naci Sarıkaya ve Mehmet Kaçmaz'ı, sabah Kasaplar Çarşısı Hal Meydanı'ndaki Tüfekçioğlu Tüfek Tamir Atölyesi önünde arkadaşlarıyla oturdukları sırada kurşun yağmuruna tuttu. 
     Sarıkaya ve Kaçmaz olay yerinde hayatlarını kaybederken, Faruk Erdoğdu polis tarafından gözaltına alındı. Faruk Erdoğdu'nun, polise verdiği ifadesinde, Sarıkaya ve Kaçmaz'ı, kendisini bankaya borçlandırıp daha sonra borcu ödemedikleri için öldürdüğünü söylediği öğrenildi. 
     
     
     



</TEXT>
</DOC>
