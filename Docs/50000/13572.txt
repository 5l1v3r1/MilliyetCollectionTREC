<DOC>
<DOCNO> 13572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/spor/bbas.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖLÜM TEHDİDİ 
</HEADLINE>
<TEXT>

Beşiktaş Basketbol Menajeri Ümit Tarhan, bayan ekibinin antrenörü Aziz Akkaya’nın, Giresun Fiskobirlik Kulübü tarafından tehdit edildiğini ileri sürdü 
     Müthiş iddia 
     BEŞİKTAŞ Basketbol Takımı Menajeri Ümit Tarhan, Bayanlar Ligi play - off ikinci maçında antrenörleri Aziz Akkaya’nın, Giresun Fiskobirlik Kulübü İkinci Başkanı Ali Bayrak tarafından ölümle tehdit edildiğini iddia etti. Tarhan, ligdeki deplasman maçı öncesinde de olaylar çıktığını hatırlatarak, "Bu çatışmalardan sonra fedarasyondan sadece ihtar almışlar. Bu kez de antrenörümüz ölümle tehdit edildi" diye konuştu. 
     
     Sağ çıkamazsınız’ 
     MAÇTA olay çıkmamasına karşın Ali Bayrak’ın sahaya inerek Akkaya’yı suratından tutup, "Kendinize dikkat edin, buradan sağ çıkamazsınız" dediğini ifade eden Tarhan, yöneticilerin de salonda silahla dolaştığını söyledi. Tarhan, salona da panzerler ve polisler nezaratinde girdiklerini kaydederek, "Yunanistan’da bile maçlara daha rahat girip çıkıyoruz. Gelecek yıl Avrupa’da oynayacaklar, böyle giderse bizi rezil ederler" dedi. 
     
Botaş mucisesi 79 - 65Basketbol Bayanlar Ronchetti Kupası’nda, ilk maçta 12 sayıyla yenildiği İsrail ekibi Hasharon’a rövanşta 14 fark attı, finale çıktı 
     RONCHETTİ Kupası’nda Botaşspor, yarı final ilk maçında 106 - 94 yenildiği İsrail takımı YES Ramad Hasharon’ı Adana’daki rövanşta 14 sayı farkla devirdi, finale adını yazdırdı. Devre 34 - 34 berabere sonuçlanırken, temsilcimiz ikinci yarıda coştu ve finale koştu. Botaş finalde İtalyan Famila Schio ile karşılaşacak. İlk maç 11 Nisan’da Adana’da rövanş ise 18 Nisan’da deplasmanda oynanacak. 
     
     Maçın karnesi 
     HAKEMLER Efim Resser , İlıja Beloseviç 
     BOTAŞSPOR Dilek 8, Media 9, Aylin 17 , Reed 26, Tangela 11, Şaziye 5, Aynur 3 
     YES RAMAD HASHARON Mabıka 19, Hall 3, Goren 16, Embrios 3, Arbutına 22, Suez 2 
     1. PERİYOT 18 - 19 Hasharon 2.PERİYOT 34 - 34, 3. PERİYOT 57 - 47 Botaş , MAÇ SKORU 79 - 65 Botaş 
     BEŞ FAUL Tangela 39.26 
     
L.Rytas-Efes Pilsen      EFES Pilsen, Suprolig Play - Off rövanşında bugün 20.00’-de Litvanya’da Lietuvos Rytas takımıyla karşılaşacak. İstanbul’daki ilk maçı 89 - 78 kazanarak seride 1 - 0 öne geçen Lacivert - Beyazlılar, bu karşılaşmayı da alırsa tur atlayacak. Aksi takdirde üçüncü maç 5 Nisan’da İstanbul’da oynanacak. 
     
Scavolini - Ülker      SUPROLİG’DEKİ diğer temsilcimiz Ülker de ikinci maçında bugün 21.30’da İtalya’nın Scavolini Pesaro takımına konuk olacak. Turuncu - Beyazlılar, İstanbul’da 91 - 81 yendiği rakibine rövanşı da vermemeye çalışacak. Scavolini’nin galibiyeti halinde turu geçecek ekip 5 Nisan’da İstanbul’da belli olacak. 
     
İbo’lu AEK Tau’yu devirdi      YUNANİSTAN’IN AEK takımında forma giyen yıldız basketbolcumuz İbrahim Kutluay, takımının Euroleauge yarı final ilk maçında İspanyol Tau Ceramica’yı uzatmada 75 - 74 mağlup ettiği maçta 20 sayı attı. Normal süresi 65 - 65 berabere sonuçlanan karşılaşmanın son saniyesinde Ntikoudis’in basketi Yunan takımına mucize bir galibiyet getirdi. 
     


 SPOR 






























</TEXT>
</DOC>
