<DOC>
<DOCNO> 22042 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/guncel/gun02.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gizlenen rapor 
</HEADLINE>
<TEXT>

CASA'lar için verilen teknik heyet raporu Bu uçak uygun değil 
     UTKU ÇAKIRÖZER Ankara 

     Deniz Kuvvetleri Komutanlığı için üretilen CN - 235 tipi uçağın dün Ankara'da düşmesi 1998'de hasıraltı edilen bir raporu da gün ışığına çıkardı. "Deniz karakol" uçaklarının seçiminde projeyi yürüten teknik heyetin "Bu görev için CN - 235 uygun değildir" raporu hazırlamasına karşın, raporun hasıraltı edildiği ortaya çıktı. Dün düşen uçağa henüz kuvvetin istediği cihazların takılmadığını hatırlatan uzmanlar, "Rapora göre uçak, silah sistemiyle uçuyor olsaydı, bu kaza TAI'yi bile ortadan kaldırabilirdi" dediler. 
     ANASOL -D hükümeti, Ocak 1998'de Deniz Kuvvetleri'nin isteğiyle Ege Denizi'nde kullanacağı "Deniz Karakol Uçakları"nın temini için başlattığı "Meltem" projesinde, havacılar için 52 tane üretilen CN - 235 uçaklarından dokuz tane daha alma kararı aldı. Bu karar üzerine CASA şirketiyle görüşmelere başlayan Milli Savunma Bakanlığı'na bağlı Savunma Sanayii Müsteşarlığı'nda oluşturulan "proje grubu", Deniz Kuvvetleri'nden "harek t ihtiyacını" istedi. Kuvvetin uçağa koymak istediği techizat ve silah sistemini belirlemesinin ardından teknik değerlendirme raporu hazırlayan heyet, sonuç kısmında "Uçağın performansı bu harek t ihtiyacını karşılamaz" tespitinde bulundu. 
     
Raporu hazırlayanlar kızağa alındı      Teknik heyetin uçağın Deniz Kuvvetleri ihtiyacına uygun olmadığını ortaya koyan raporu, Daire Başkanı Mustafa Kaya, SSM Müsteşar Yardımcısı Hasan Kazdağlı ve SSM Müsteşarı Yalçın Burçak'a ulaştı. Raporu Deniz Kuvvetleri ve Genelkurmay'a göndermeyen Müsteşarlık, raporu yazan mühendisleri de kızağa aldı. Sürülen teknik heyet üyelerinin isteği üzerine SSM Denetleme Heyeti'nce başlatılan incelemede ise rapor Milli Savunma Bakanı İsmet Sezgin, Deniz Kuvvetleri Komutanlığı ve Genelkurmay Başkanlığı'na ulaştı. Ancak aradan geçen üç yıl içinde CASA ile anlaşma imzalanarak dokuz uçağın üretimine başlandı. 
     Hasıraltı edilen raporla ilgili Milliyet'e bilgi veren bir yetkili, uçağın neden uygun olmadığını şöyle anlattı "CN - 235 uçaklarının boş ağırlığı 10 ton ve maksimum kalkış yükü 16.5 tondur. Deniz Kuvvetleri Komutanlığı'nın ihtiyacı olan techizat ve silahlar yaklaşık 3.5 ton ağırlıkta. Harek t ihtiyacında istenen havada kalış süresi de uzun olduğu için yakıt ihtiyacı artış gösteriyor. Bu durumda uçaklar limit yükte’ görev yapacak ki bu da bulutların çok olduğu deniz satıhları üzerinde büyük risk içerir." 
     



 GÜNCEL 



















</TEXT>
</DOC>
