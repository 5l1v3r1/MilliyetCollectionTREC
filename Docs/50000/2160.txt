<DOC>
<DOCNO> 2160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/sazak.html </URL>
<DATE> 2001/01/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Cem Putin barışçı 
</HEADLINE>
<TEXT>

     Dünya değişirken, Dışişleri ne yapıyor 
     2001 yılı, "tek kutuplu dünya"da sonun başlangıcı mı Son on yıla damgasını vuran "barışçı" eğilimlerin ardından "post- coldwar" diye nitelenen yeni bir dönemin eşiğinde miyiz 
     Türkiye'nin 10 yıl ileriye atılan AB hedefi, Almanya'nın direnciyle sonsuza dek rafa mı kalkıyor Putin'in "Avrasya turu" eski Sovyetler'in egemenlik alanlarının canlandırılması anlamına mı geliyor 
     Ortadoğu'da dengeler değişecek mi 
     Saddam kalacak mı 
     Yoksa, ANAP sözcüsünün askerlerle arayı düzeltmek isterken, "Saddam rejimini kastetmiştik" diyerek, yolsuzluk topunu komşuya atması uluslararası bir krize mi yol açacak 
     General Müşerref bu duruma alınırsa ne olacak 
     Bu ülkede Dışişleri Bakanı olmak zor. Cem'e Tanrı sabır versin, Yunanistan'ı bırakacak, Irak ve Pakistan'a yönelik gafları düzeltmeye çalışacak. İstermisiniz şimdi Muz Cumhuriyetleri'nden Afrika ülkelerine dek dünyanın üçte biri, koalisyon ortağı partinin "yolsuzluk" tezini çürütmek için Türkiye'yi nota yağmuruna tutsun 
     Neyse ki, Dışişleri Bakanı İsmail Cem'le görüştüğümüz saatlerde Beyhan Aslan'ın demeci patlamamıştı. Ufuk turunun, "corruption" ayağı eksik kalacak. Dönelim dünyaya... 
     AB'de 2004 hedefi ne oldu 
     İsmail Cem "Yörüngeden çıkmadık, Almanya ve Fransa'da muhalefetteki partiler, Kohl ve benzeri liderlerin muhalefetine rağmen Türkiye tam üyelik iddiasını ertelemeden sürdürüyor. Nice zirvesindeki projeksiyon, müzakereye geçilen ülkeleri esas almıştır. O çizelgede bize yer verilmeyişi mazur görülemez, Batı Avrupa'nın düşüncesizliği, kabalığıdır ama durumu abartmayalım. Esas olan Türkiye'nin kendi ulusal programıyla AB üyeliğine hazırlanmasıdır. Bunun zor olacağını biliyorduk." 
     ABD ve Rusya... Bush göreve başlarken Putin, Kafkaslar'da haraketleniyor. 
     İsmail Cem "ABD ile stratejik işbirliği yapıyoruz, yönetim değişikliği iki ülkenin ulusal çıkarlarına dayalı iyi ilişkileri bozmaz. Putin Rusya'da aktif bir liderlik izliyor. Azerbaycan'a gitmesi olumlu, Aliyev dostumuz Moskova -Bakü ilişkilerindeki diyalog ve barışçı hava, Kafkaslar açısından olumludur." 
     Ortadoğu ve Balkanlar... 
     Diplomatik trafik yoğunlaşıyor. Cem'e göre Suriye'nin genç lideri Esat'ın Ankara ziyareti için ortam hazır, erteleme haberlerinin aksine bu ziyaretin 2001'de gerçekleşmesi bekleniyor. 
     Miloşeviç sonrası Ankara - Belgrat ilişkilerinde de gelişme var. Dışişleri Bakanı yakında, Yugoslavya yolcusu. 
     Cem'e Bağdat'a büyükelçi atanmasını soruyoruz. 
     Türkiye'nin Körfez Savaşı'nda uğradığı ağır zararlardan sonra Irak'la ekonomik ve siyasi ilişkilerini geliştirmesinin doğal olduğunu söylüyor. Savaşın üzerinden 10 yıl geçti. Amerikan işadamları bile Amman - Bağdat arasında mekik dokuyor. 
     Diplomasi turunu, ANAP'ın "Saddam şakası"yla noktalayalım 
     Adamın biri hükümete söylenirken yakalanmış, karakolda yalvarıyormuş, "Vallahi ağzımı bozmadım" diye... Boşuna yorulma demiş, komiser "Kırk yıldır bu işi yapıyorum hangi hükümete laf edileceğini bilirim." 
     Keyifli pazarlar. 
     
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
