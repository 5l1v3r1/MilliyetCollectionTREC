<DOC>
<DOCNO> 23753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur29.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş odasına geçti bürokratları ile toplantı yapıyor 
</HEADLINE>
<TEXT>

     Devlet Bakanı Kemal Derviş, hububat alım fiyatları konusunu değerlendirirken, ''bugün bitse iyi olur'' dedi. 
     Derviş, Başbakanlık'taki makamından ayrılırken, bir gazetecinin hububat alım fiyatları konusunun bugün bitip bitmeyeceğine ilişkin sorusuna karşılık, ''bugün bitse iyi olur'' dedi. 
     Bakan Derviş, hububat alımlarında maliyetlere ilişkin soruya karşılık da, ''biraz karışık bir konu. Ayına göre, borçlanma durumuna göre, faize göre...'' diye konuştu. 
     Bakan Derviş, bir gazetecinin ''sizin kilo başına 160 bin liraya kadar çıktığınız söyleniyor'' ifadesi üzerine, ''böceğiniz konuşmaların dinlenmesi anlamında falan mı var '' şeklinde sorusuyla karşılık verdi. 
     Bu arada Derviş, Başbakanlık'taki makamında Hazine Müsteşarı Faik Öztrak, Müsteşar Yardımcısı Hakan Özyıldız ile Hazine'nin tarım bölümünden uzmanlarla Hububat fiyatları konusunda bir süre çalıştı. Derviş daha sonra, makamından Başbakan'ın yanına geçti. 
     Bu arada bakanlar Kurulu sırasında Başbakan Yardımcısı ve MHP Genel Başkanı Devlet Bahçeli'nin de Derviş'e rest çektiği ve "Böyle her konuda karşımıza IMF çıkartırılırsa bu iş böyle gitmez" dediği öğrenildi. 
     
     
     







</TEXT>
</DOC>
