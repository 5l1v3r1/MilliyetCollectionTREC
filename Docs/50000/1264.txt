<DOC>
<DOCNO> 1264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/ekonomi/eko05.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft'tan oyun devi 
</HEADLINE>
<TEXT>

     EKONOMİ SERVİSİ 

     Yazılım devi Microsoft'un geliştirdiği dünyanın en güçlü oyun konsolonun tanıtımını Las Vegas'ta devam eden Tüketici Elektronikleri Fuarı'ında yapıldı. Microsoft Başkanı Bill Gates'in tanıttığı Xbox adlı oyun konsolunun, rakip konsollardan üç kat daha hızlı olduğu belirtildi. 
     Xbox, dünyanın en çok satan oyun konsolu Sony Play Station'ın pazarını ele geçirmek için tasarlandı. Xbox'un henüz prototip aşamasında olduğunu belirten Gates, konsolun sonbaharda ABD ve Japonya'da satışa sunulacağını söyledi. Konsolun Avrupa'da 2002 piyasaya sürüleceğini ifade eden Gates, fiyatının henüz belirlenmediğini belirtti. 
     
     PC büyüklüğünde 
     Microsoft, Xbox'a son görünümünü vermek için 100 ayrı tasarım üstünde çalıştı. Bir PC büyüklüğündeki Xbox'un, internete bağlanabilme özelliğine de sahip olduğu belirtildi. Sony'nin ürettiği şu an için piyasadaki en iyi oyun konsolu Play Station 2'de bu özelliği bulundurmasına rağmen, kullanmak için ek aksesuvarların alınması gerekiyor. 
     Gates, yıllık 20 milyar dolarlık oyun pazarında Xbox sayesinde lider olacaklarını söyledi. Sony Play Station piyasaya çıktığı geçtiğimiz yıldan bu yana 75 milyon adet sattı. 
     Denemeler sırasında kullanılan var olan yazılım ve donanımların Xbox'un kapasitesinin sadece yüzde 20'sini kullandığını söyleyen Gates, oyun dizayn eden şirketlerin artık istedikleri herşeyi oyunlara aktarabileceklerini söyledi. Gates konsolda kullanılan grafiklerin oyunları bilgisayar animasyonuyla yapılan filmlerdeki gibi gösterdiğini belirtti. 
     
     


 EKONOMİ 


















</TEXT>
</DOC>
