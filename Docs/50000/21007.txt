<DOC>
<DOCNO> 21007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sondun09.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da seçimlere katılım yüksek 
</HEADLINE>
<TEXT>

     İtalyan İçişleri Bakanlığı'ndan açıklanan verilere göre, saat 12.00 itibariyle seçmenlerin yüzde 22'sinin oy kullandığı bildirildi. 
     İçişleri Bakanlığı'nda seçimlerle ilgili oluşturulan özel bölümden yapılan açıklamada, 103 ilden 62'sinden oy kullanma oranıyla ilgili bilgi ulaştığı kaydedildi. 
     1996 yılındaki seçimlerde aynı saatlerde oy kullanma oranının yüzde 16.7 olduğu hatırlatılırken, seçimlere katılımın yüksek olması siyasiler tarafından memnuniyetle karşılandı. Gelecek 5 yılda ülkeyi yönetecekleri belirlemek için saat 06.30'da TSİ 07.30 oy kullanmaya başlayan İtalyanlar, sandık başlarında uzun kuyruklar oluşturuyor. 49 milyon kişinin oy kullanacağı seçimlerde, siyasi parti liderlerinin büyük çoğunluğu erken saatlerde oy kullanmayı tercih etti. Fiat'ın Onursal Başkanı ve senatör Giovanni Agnelli'nin de ilk oy kullananlardan olduğu ifade edildi. 







</TEXT>
</DOC>
