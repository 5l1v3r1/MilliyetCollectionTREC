<DOC>
<DOCNO> 15352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/yasam/yas03.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dövdüren dövdürene 
</HEADLINE>
<TEXT>

Kimi özenti diyor, kimi de ifade tarzı olarak görüyor. Ancak kim ne derse desin dövme yaptıranların sayısı Türkiye’de her gün artıyor 
     ASLI ÖKTENER İstanbul 

     Omuzun üstüne minik bir kelebek, sırta bir kadın vücudu, ayak bileğine bir halhal, kola sarılan bir yılan... Başkaldırı, değişim arzusu, kararlılık ifadesi, isyan, moda, özenti... Kim ne derse desin dövmeye olan ilgi Türkiye’de gün geçtikçe artıyor. Türkiye’nin ilk dövmecilerinden Hakan Gerçek, yaz sezonunda dövme yaptıranların sayısının arttığını söylüyor. 
     
     30 milyon liradan başlıyor 
     Dövme yaptırmak için ilk önce desen seçiyorsunuz. Bu desen bilgisayarda istediğiniz ölçülere getiriliyor. Bir çıktısı alınıp karbon kağıdıyla desenin üzerinden geçiliyor. Bu yolla vücudunuzda yapılmasını istediğiniz bölge üzerine kopyalanıyor. Dövme tabancası ile vücudunuza işlenmeye başlanıyor. 
     İlk başta biraz acı hissediyorsunuz. Basit ve renkli bir desenin işlenmesi yaklaşık yarım saat sürüyor. İşlem bittikten sonra dövme üzeri hava almaması için kapatılıyor. 1 hafta koruyucu krem kullanmanız öneriliyor. Dövme fiyatı da 30 dolardan başlıyor. 
     
     5 bin kişiye dövme yaptım’ 
     Bugüne kadar 5 bin kişiye döğme yapan Gerçek, şunları anlatıyor "9 yıldır bu işi yapıyorum. Dikkat edilmesi gereken en önemli şey, iğnelerin sterilize edilmiş olması. Birden fazla kişide kullanılan iğneler sarılık veya AIDS virüsü bulaştırabiliyor." 
     Gerçek’in dövme yaptığı ünlü isimler arasında futbolcu Uche, Fedon, Harika Avcı, Özlem Tekin, Athena grubunun üyeleri de var. 
     


 YAŞAM 

















</TEXT>
</DOC>
