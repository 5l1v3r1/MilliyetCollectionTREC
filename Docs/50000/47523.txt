<DOC>
<DOCNO> 47523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/soneko02.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Saray, ABD ekonomisinin durgunluğa girdiğini kabullendi 
</HEADLINE>
<TEXT>

     Amerikan yönetimi, 11 Eylül'deki terör saldırılarından sonra ilk kez ve resmen, ekonomisinin durgunluğa girdiğini kabul etti. 
     Beyaz Saray'ın ekonomi danışmanlarının şefi Lawrence Lindsey, ''Bazıları, Amerikan ekonomisinin durgunluğa girdiğini söylüyor. 
     Rakamlar ortaya çıktığında, sanırım 8 aylık dönemde ekonomik büyümenin eksiye gittiğini göreceğiz'' diye konuştu. 
     Lindsey, ABD'de yılın ikinci 4 aylık dönemine göre son 4 aylık döneminde, kişi başına düşen milli gelirde de düşüş beklendiğini kaydetti. 
     ABD'de tüm özel sektör uzmanları, haftalardır ekonomik durgunluğa işaret ederken, Beyaz Saray'dan ilk kez bir yetkili, resmi olarak ülkenin durgunluğa girdiğini açıklıyor. 
     






</TEXT>
</DOC>
