<DOC>
<DOCNO> 21249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/ekonomi/eko09a.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada terminalin yüzüne bakan yok 
</HEADLINE>
<TEXT>

     TARIK YILMAZ 

     Borsadaki düşük işlem hacmi, günden güne müşterileri yitiren aracı kurumların zor günler geçirmesine neden oluyor. Sıkıntılı günleri atlatmak için küçülmeye çalışan aracı kurumlar, geçen yıl almak için 32 milyar liraya kadar teklif verdikleri borsadaki terminal ihalesine girmediler bile. 
     İMKB’nin aracı kurumların borsada alım - satım yapmasını sağlayan bilgisayar terminallerinin ihalesine yeterli talep gelmeyince 17 Nisan’da açacağını duyurduğu ihaleye teklif verme süresini 24 Nisan’a uzattı. 
     
     Kurumlar küçülüyor 
     Geçen yıl yapılan ihalede aylık kira olarak 32 milyar lira vermeyi bile göze alan aracı kurumlar bu yıl teklif bile vermezken 525 milyon liraya bile aracı kurum kiralayan oldu. 
     Toplam 30 terminal için açılan ihalede bir aracı kurum 14 milyar lira teklif verirken ortalama kira ücreti 3 milyar 463 milyon lira oldu. İki krizden sonra aracı kurumların küçülmeye gittiğini belirten aracı kurum yöneticileri şu yorumda bulundular 
     "İMKB, aracı kurumlara her yıl işlem hacmi, müşteri sayısına göre ihalesiz terminal veriyor. Aylık 600 milyon lira olan terminal kiralarını sektördeki sıkıntı nedeniyle 400 milyona indirdi. Ayrıca, altı ayda bir açılan ihalelerden terminal alanlar ancak ihaleden kısa bir süre önce iade edebiliyordu. Şimdi isteyen aracı kurum beş işgünü önceden bildirmek suretiyle terminali ihale edebiliyor." 
     
30 terminali kim aldı Kurum adı Aldığı terminal sayısı Ak Yatırım 5 Alternatif Menkul 1 Erciyes Menkul 2 Finans Yatırım 5 Karon Menkul 2 Meksa Menkul 4 MNG Menkul 2 Park - Raymond J. 5 Prim Menkul 2 Site Yatırım 2 Toplam 30      
     



 EKONOMİ 



























</TEXT>
</DOC>
