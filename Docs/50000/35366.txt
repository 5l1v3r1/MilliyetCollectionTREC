<DOC>
<DOCNO> 35366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/siyaset/siy05.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Taşar Osmanlı gibiyiz 
</HEADLINE>
<TEXT>

ANAP’ın sistemli bir şekilde iftiraya uğradığını belirten Mustafa Taşar, "Osmanlı İmparatorluğu gibiyiz. İçten ve dıştan bunca ihaneti yaşamamıza rağmen ayaktayız" dedi 
     HAKAN ŞANLITÜRK Ankara 

     ANAP’ın Siyasi İşlerden Sorumlu Genel Başkan Yardımcısı Mustafa Taşar, renk ve cephe değiştiren iftiralara uğradıklarını savunarak, "Mesut Bey de sonuçta bir insan, hataları olmuştur. Adeta Osmanlı İmparatorluğu gibiyiz. İçten ve dıştan bunca ihaneti yaşamamıza rağmen h l ayaktayız" dedi. 
     "Bizimle ilgili baraj tartışmalarını ciddiye almıyorum" görüşünü savunan Taşar şunları söyledi "Düşebileceğimiz en alt çıta son seçimlerdeki yüzde 13 oranıdır. Siyasi tarihte hiçbir parti bizim gibi sistemli bir kampanyanın hedefi olmadı. Adeta Osmanlı İmparatorluğu gibiyiz. İçten ve dıştan bunca ihaneti yaşamış bir parti olmamıza rağmen h l dimdik ayaktayız. Başka örneğimiz yok. Mesut Bey de sonuçta bir insan. Onun da hataları olmuştur. Bugün vurun abalıya’ taktiği izleniyor. Yolsuzluk söylentileri siyari rant sağlamak için çıkarıldı. Bizler risk aldık, suya sabuna dokunduk, Türkiye’nin geleceği için çalıştık. Siyaset takım oyunudur." 
     Kongrenin kaderini etkileyecek isimlerden biri olan Teşkilattan Sorumlu Genel Başkan Yardımcısı Ersin Taranoğlu ise şu değerlendirmeyi yaptı "İcraatlarımız, felsefemiz tasdik ediliyor ama oy olarak tasvip görmüyoruz. Son seçimde başarı ve başarısızlık siyasetçinin elinde değildi. Abdullah Öcalan’ı Suriye’den çıkartan Başbakan Mesut Yılmaz, yakalayıp teslim eden ise Amerika’dır. Suriye’den çıkarılışı oya kanalize edemedik. Yaptıklarımızı anlamada beceriksiziz. Kayalar da, Aşık da bunu anlatamadı. ANAP’ı yıkanlar ANAP’a muhtaçtır." 
     Çalışma Bakanı Yaşar Okuyan da kongrede Yılmaz’ın dışındaki adayların şansının bulunmadığını belirtti. 
     



 SİYASET 




















</TEXT>
</DOC>
