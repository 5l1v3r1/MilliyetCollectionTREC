<DOC>
<DOCNO> 6391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/bnba.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni herkes seviyor’ 
</HEADLINE>
<TEXT>

İstanbul’a gelen Hidayet, NBA’de değişmez oyuncu olmayı hedeflediğini söyledi 
     TÜRK basketbolunun NBA’deki yüz akı Hidayet Türkoğlu, üç günlük tatil için İstanbul’a geldi. D R’ın davetlisi olarak İstanbul’da kalacak Hidayet, ailesi tarafından karşılandı. Sacramento Kings’te ilk yılı olmasına rağmen başarıyla görev yapan Hidayet, İstanbul’u ve ailesini çok özlediğini belirtti. 
     HİDAYET, ailesiyle hasret gidereceğini vurgulayıp, "NBA’e çok kısa sürede uyum sağladım. Bu da benim avantajım olacak. Takım arkadaşlarımla da aram çok iyi. Herkes beni seviyor" dedi. 22 yaşındaki genç yıldız, coachu Rick Adelman ile de çok iyi anlaştığını ifade etti, "Bana çok güveniyor" diye konuştu. 
     NBA’e para kazanmak için değil, basketbol oynamak için gittiğini vurgulayan genç basketbolcu, "Bunun bilincindeyim. Daha da iyi olacağım. Esas hedefim değişmez bir oyuncu olabilmek. Bunu da başaracağım" ifadesini kullandı. Hidayet, pazar günü D R Etiler mağazasında basın toplantısı düzenleyecek. 
     
Olajuwon eskisi gibi      NBA Ligi’nde Ortabatı Grubu’nda zor günler yaşayan Houston Rockets, sakatlıktan kurtulan 38 yaşındaki ünlü pivotu Hakeem Olajuwon’ın 17 sayı, sekiz ribaund ve yedi blokla oynadığı maçta Detroit Pistons’ı rakip sahada 103 - 90 mağlup etti. Houston’da Cuttino Mobley 29 sayı ile en skorer isim olurken, Maurice Taylor 22, Steve Francis de 19 sayı ile maçı tamamladılar. 
     
Diğer sonuçlar Toronto - Denver 99 - 92 Charlotte - Atlanta 101 - 84 New Jersey - San Antonio 99 - 97      


 SPOR 


































</TEXT>
</DOC>
