<DOC>
<DOCNO> 27118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/ekonomi/eko08.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ÇEAŞ soruşturması derinleştiriliyor 
</HEADLINE>
<TEXT>

ÇEAŞ Yönetim Kurulu Üyesi Ahmet Tatar ve Atilla Gül ile İmar Bankası Genel Müdür Yardımcısı Tacettin Pak’ın ifadeleri alındı 
     NEŞET KARADAĞ BÜNYAMİN YIL BEKİR KARAKOCA Adana DHA 

     Uzan Grubu’na ait Çukurova Elektrik A.Ş.’ye ÇEAŞ Sermaye Piyasası Kurulu’nun SPK el koymasından sonra, Adana Cumhuriyet Savcılığı’na üç ayrı suç duyurusunda bulunuldu. 
     SPK’nın suç duyuruları üzerine harekete geçen Adana Cumhuriyet Savcılığı, aralarında ÇEAŞ Yönetim Kurulu Başkanı Cem Uzan’ın da bulunduğu holding bünyesindeki altı üst düzey yöneticisinin ifadelerinin alınmasını istedi. ÇEAŞ Yönetim Kurulu üyeleri Ahmet Tatar ve Atilla Gül ile aynı zamanda İmar Bankası Genel Müdür Yardımcısı olan Tacettin Pak’ın, İstabul Mali Şube Müdürlüğü’nde ifadeleri alındı. Cem Uzan dışındaki diğer yöneticiler Çağdaş Ergin, Ethem Alev de ifade için aranıyor. 
     
     Örtülü kazanç aktarımı 
     SPK, 29 Haziran 2000’de ÇEAŞ’ın Adana’daki şirket merkezinden kamyonlar dolusu evraklara el koyup incelemeye aldıktan sonra bir yıla yaklaşan bir araştırma yapıldı. Bu araştırma sonucu, Adana Cumhuriyet Savcılığı’na üç ayrı suç duyurusunda bulunuldu. Başsavcılık da suç duyurularını 2001 11742-43-44 numaralarla Cumhuriyet Savcılarına gönderdi. 
     Bu dosyalarda, adı geçen altı yöneticinin SPK’nın 15. maddesine aykırı olarak "Çimento şirketlerindeki ÇEAŞ’ın rüçhan haklarını kullanmayıp, şirketi zarara uğratmak", "Grup bankalarında tutulan hesaplara emsallerine göre düşük faiz uygulanmak suretiyle şirketi zarara uğratmak" ve "Emniyeti suistimal" suçlamaları bulunuyor. Savcılardan ikisi, ÇEAŞ yönetim kurulu başkan ve üyelerinin İstanbul’da ifadesinin alınmasını isterken, bir savcı da ifadeleri alınmak üzere hepsinin Adana Cumhuriyet Savcılığı’na getirilmesini talep etti. 
     
     Banka bilgi vermedi 
     SPK yaptığı incelemelerde tespit ettiği örtülü kazanç aktarımıyla ilgili olarak İmar Bankası’ndan yazılı bilgi istedi. Ancak Banka Kurul’a herhangi bir bilgi vermedi. SPK’nın yaptığı denetimlerde İmar Bank Off Shore’un örtülü kazanç aktarımında kullanıldığı tespit edilmişti. 
     Denetimlerde halka açık şirketler olan Çukurova Elektrik ve Kepez’in kaynaklarının vadeli mevduattan daha az faizlerle nemalandırılarak şirketlerin zarara uğratıldığı tespit edilmişti. Çukurova Elektrik, İmar Bankası ve İmar İmar Bank Off Shore’dan kullanıldığı krediler için 1999 yılında yaklaşık 11.8 milyon dolar fazla faiz ödendi. 
     
İşte suç duyurusunun gerekçesi      ANKARA Milliyet 

     SPK uzmanlarının Rumeli Holding’le ilgili yaptıkları suç duyurusuna ait raporda şu görüşlere yer verildiği öğrenildi Ladik Çimento A.Ş.’nin 16.12.1998 yılında yapılan genel kurulunda sermaye artırımı kararı alınmıştır. Genel kurulda şirketin sermayesi 10 milyar liradan 50 milyar liraya çıkarılmış, artırım iştirakçilerin rüçhan haklarını kullanmasıyla gerçekleşmiştir. Şirkette 1.312.400 hissesi bulunan Çukurova Elektrik AŞ ÇEAŞ , kendi payına düşen 17 bin doları yatırmamış, bunun yerine parayı Rumeli Çimento karşılamıştır. Bu şekilde sermaye artırımından sonra ÇEAŞ’ın 6.562.000’e çıkması gereken hissesi yerinde saymış, ÇEAŞ’ın payı reel olarak 5.9 milyon dolardan 1.18 milyon dolara düşmüştür. Dolayısıyla ÇEAŞ zarara uğratılmıştır. Buna karşın ÇEAŞ yerine parayı ödeyen Rumeli Çimento 4.75 milyon dolar k r etmiştir. Şanlıurfa Çimento A.Ş. Genel Kurulu’nda da aynı yöntem izlenmiş, ÇEAŞ zarar uğratılırken burada da Rumeli Çimento 24 milyon dolar haksız kazanç elde etmiştir. 
     



 EKONOMİ 






















</TEXT>
</DOC>
