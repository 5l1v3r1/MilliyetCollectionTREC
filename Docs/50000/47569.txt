<DOC>
<DOCNO> 47569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo19.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadi Tekelioğlu suskunluğunu bozdu... 
</HEADLINE>
<TEXT>

     Birinci Süper Futbol Ligi'nde son haftalarda aldığı başarısız sonuçlarla dikkat çeken Trabzonspor'da, teknik direktör Sadi Tekelioğlu suskunluğunu bozdu. 
     Tekelioğlu, dün gece bordo-mavili kulübün yönetim kurulunun 6,5 saatlik toplantısı sonunda teknik heyetle devam etme kararı almasının ardından bugün bir basın toplantısı düzenledi. 
     Ligin son 5 maçında aldıkları 1 puanın içinde bulunulan ortamı zor bir hale getirdiğini belirten Tekelioğlu, şunları söyledi 
     ''Bu maç bizim için hayati bir maç oldu. Belki de Bizim için değil de, benim için hayati maç oldu demek daha doğru olur. Hangi kulüpte, hangi teknik adam olursa olsun bıçak sırtında maça çıkmaması lazım. Son maç, şu maç, bu maç gibi düşünceler bizi baskı altına alıyor. Ama ben inanıyorum Yimpaş Yozgatspor'u yenerek, lige ağırlığımızı yeniden koyacağız ve Galatasaray maçında da bu çıkışımızı sürdüreceğiz.'' Tekelioğlu, bir gazetecinin, ''Yönetim kurulu tarafından arkanızda destek hissetmiyor musuzun'' sorunu şöyle yanıtladı 
     ''Benim çalıştığım takımlarda, tek güvencem saha sonuçları ve oyuncu kadrosudur. Hepsinden önemlisi de saha sonuçlarıdır. Saha sonuçları iyiyse kalırsınız, kötüyse gidersiniz. Ancak yönetim kurulu da bana destek vermiştir. Son 5 haftadaki olumsuz sonuçlara rağmen desteğini sürdürüyor. Yönetim kurulundan önce de önemli olan benim düşüncemdir. İnanmasam, bana sezon sonuna kadar süre verseler de görevde kalmam.'' Yimpaş Yozgatspor maçında alınacak kötü sonuçlar sonrasında nasıl davranacağı yönündeki bir soruya ise Tekelioğlu, şu yanıtı verdi 
     ''Böyle bir durum cumartesi günkü karşılaşmadan sonra belli olur. 
     Kimse Trabzonspor'un 6-7 maç üst üste kazanacağını ve kazanamayacağını söyleyemez. Futbol bu belli olmaz. Ligin ilk haftalarında şampiyonluk hesapları yapılırken, efnasenin döndüğü şeklinde konuşulurken, şimdi nelerin konuşulduğu ortada. Yimpaş Yozgatspor maçı benim, kulübün ve bütün camia için dönüm maçı olabilir.'' 
     






</TEXT>
</DOC>
