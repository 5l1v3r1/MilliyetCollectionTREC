<DOC>
<DOCNO> 31138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/soneko06.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, yarın 8 ay vadeli bono ihalesi düzenliyor 
</HEADLINE>
<TEXT>

     Hazine, Temmuz ayının ikinci ihalesini yarın düzenliyor. 
     Hazine Müsteşarlığı, yarın 8 ay 238 gün vadeli bono ihalesi gerçekleştirecek. 
     İhraç tarihi 11 Temmuz Çarşamba olarak belirlenen ve minumum net 500 trilyon liralık borçlanmanın öngörüldüğü ihalenin geri ödemesi 6 Mart 2002'de yerine getirilecek. 
     Yarın ihalesi yapılacak olan 8 ay 238 gün vadeli Hazine Bonosu, 9 Mayıs'da satışı gerçekleştirilen Hazine Bonosu'nun yeniden ihracı şeklinde olacak. 
     Hazine'nin 11 Temmuz Çarşamba günü, Temmuz ayının en büyük iç borç geri ödemesi olan toplam 1 katrilyon 467.7 trilyon lira tutarında ödemesi bulunuyor. 
     Hazine, Temmuz ayında toplam 5 katrilyon 150 trilyon lira tutarında iç borç geri ödemesinde bulunacak. 
     Hazine, en son 3 Temmuz'da düzenlediği 154 gün vadeli bono ihalesine toplam 316.4 trilyon liralık teklif gelirken, ihalede nominal 194.7 trilyon liralık satış gerçekleşti. 
     İhaledeki net satış miktarı da 147.8 trilyon lira olarak gerçekleşti. Bono ihalesinde bu sistemde gerçekleşen bileşik faiz yüzde 91.82, basit faiz ise yüzde 75 oldu. 






</TEXT>
</DOC>
