<DOC>
<DOCNO> 27378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/ekonomi/eko05.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İş jetleri jet hızıyla satıldı 
</HEADLINE>
<TEXT>

Paris Havacılık Fuarı’nda ilk gün 2.5 milyar dolarlık jet satışı gerçekleştirildi 
     EKONOMİ SERVİSİ 

     Paris’te düzenlenen dünyanın en büyük havacılık fuarı Aviation Show, 42 ülkeden 242 sivil ve askeri hava aracının katılımıyla açıldı. Açılışın ilk gününde Amerikalı Havayolu şirketi 
     United Airlines, Fransız uçak üreticisi Dassault firmasına 100 adet iş jeti siparişi verdi. 
     
     İki katlı rekabet 
     Anlaşmanın 2.5 milyar dolar karşılığında olduğu açıklandı. Fransız şirket, Falcon serisi bu iş jetlerinden yıl içerisinde de 60 adet sipariş almıştı. Dassault Başkanı Charles Edelstenne yaptığı açıklamada iki yıllık sipariş aldıklarını belirtti. 
     Fuara, özellikle Boeing ve Airbus firmaları arasındaki rekabetin damgasını vurması bekleniyor. Avrupalı Airbus şirketinin 555 kişi taşıma kapasitesine sahip olan A380 modeli ile Boeing’in yüksek hıza sahip Sonic Cruiser modelini de tanıtmayı planlıyor. Cruiser, ses hızına yakın bir hıza erişebiliyor. Concorde kadar hızlı olmasa da Londra ve New York arasındaki uçuşları bir saat kadar kısaltacak. Uzun süredir bu uçağın bir aldatmaca mı yoksa gerçek mi olduğu merak ediliyordu. İki motorlu olduğu belirtilen uçağın bugünkü jetlere göre hız oranını yüzde 12 - 16 oranında artımasının zor gözüktüğü ancak mümkün olduğu kaydediliyor. 
     



 EKONOMİ 



















</TEXT>
</DOC>
