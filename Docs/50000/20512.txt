<DOC>
<DOCNO> 20512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sondun12.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyete göre internetin amacı da değişiyor... 
</HEADLINE>
<TEXT>

     İnternet kullanıcılarının tercihleri hakkında yapılan bir araştırma, İngilizlerin interneti daha çok alışveriş için, Fransızların iletişim kurmak için, Almanların ise borsada oynamak için kullandığını ortaya koydu. 
     Amerikan AOL-Time Warner şirketinin Avrupa şubesi adına Roper Starch Enstitüsü tarafından yapılan araştırmanın kamuoyuna açıklanan sonuçlarına göre, internet kullanıcılarının interneti hangi amaçla kullandıklarının milliyetlere göre farklılık gösterdiği ortaya çıktı. Bu sonuçlara göre, İngilizler interneti alışveriş için kullanırken, Fransızlar iletişim kurmak ve Almanlar da borsada küçük çaplı işlemler için kullanıyor. 1998'den bu yana her yıl ABD'de yapılan ve bu yıl ilk kez Avrupa'da yapılan araştırmanın, internet kullanımının Avrupa'da giderek günlük yaşamın bir parçası haline geldiğini ortaya koyduğu belirtiliyor. 







</TEXT>
</DOC>
