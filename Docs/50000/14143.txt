<DOC>
<DOCNO> 14143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sontur26.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırklareli'ye kar yağdı 
</HEADLINE>
<TEXT>

     Edirne’de son 24 saat içinde metrekareye 6 kilogram yağış düşerken, Kırklareli merkeze bağlı Dereköy’de ise kar yağışı nedeniyle kar kalınlığının 5 santimetreyi bulduğu bildirildi. 
     Meteoroloji Müdürlüğü’nden alınan bilgiye göre, Edirne’de son 24 saat içinde metrekareye 6 kilogram yağış düştüğü ve yağmurun zaman zaman karla karışık yağdığı belirtildi. 
     Yetkililer, yağışının yarın öğle saatlerine kadar süreceğini belirterek, "Hava sıcaklığı mevsim normallerinin altına düştü. Bugün en yüksek sıcaklık 8 derece. Gece sıcaklığın biraz daha düşeceğini tahmin ediyoruz" dedi. Bu arada, Edirnelilerin yağış ve soğuk hava nedeniyle, hafta sonunu evlerinde geçirdiği görüldü. Kırklareli merkeze bağlı Dereköy’de ise sabah saatlerinden itibaren Dereköy Sınır Kapısı ile Dereköy arasında başlayan kar yağışının devam ettiği ve kar kalınlığının 5 santimetre olduğu bildirildi. 
     




</TEXT>
</DOC>
