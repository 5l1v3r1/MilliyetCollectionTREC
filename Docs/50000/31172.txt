<DOC>
<DOCNO> 31172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sonspo15.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım "Fenerbahçe'de 'Pamuk eller cebe' zihniyeti yoktur" 
</HEADLINE>
<TEXT>

     Fenerbahçe Kulübü Başkanı Aziz Yıldırım, Fenerbahçe Kulübü'nün, tüm taahhütlerini ne zaman yapacağını ilgili kişi ve kurumlara bildirdiğini ve ödemelerini buna göre yaptığını belirterek, ''Yönetim kurullarında hiçbir zaman 'Pamuk eller cebe' zihniyeti hakim olmamış ve olmayacaktır'' dedi. 
     Aziz Yıldırım, yazılı bir açıklama yaparak, 'yöneticilerden para isteyeceği' şeklindeki haberlere açıklık getirdi. Bunun doğru olmadığını ifade eden Yıldırım, Fenerbahçe yönetiminin, ekonomik sıkıntıların ülke olarak had safhada bulunduğu bir dönemde bile, stat yapımı gibi büyük bir projeyi gerçekleştirdiğini kaydetti. Yıldırım, Fenerbahçe'nin, taahhütlerini belirlenen program doğrultusunda yaptığını ve yönetimde hiçbir zaman 'Pamuk eller cebe' zihniyetinin hakim olmadığını bildirdi. 







</TEXT>
</DOC>
