<DOC>
<DOCNO> 45131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/ekonomi/eko01.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Borçlar yeniden yapılanacak 
</HEADLINE>
<TEXT>

Kamu ve Fon bankalarına olan 61 katrilyonluk borcun yeniden yapılandırılabileceğini açıklayan Hazine, yatırımcılar için düzenlediği road-show’larda borç çevriminde sorun olmadığını anlatıyor 
     HARUN GÜREK Ankara 

     Yabancı yatırımcılara yönelik olarak düzenlenen ve şu sıralar ABD’de sürdürülmekte olan road-show’larda tanıtım , Türkiye’nin iç borçlarını çevirebilme sorunu yok’ mesajı veriliyor. 
     İç borçta, 61 katrilyon gibi önemli bir büyüklüğü oluşturan kamu ve Fon bankalarına olan borçların 2002’de yeniden yapılandırılacağını anlatan Hazine, bu yolla iç borçların çevrilmesinde önemli bir rahatlama sağlanacağını belirtiyor. 
     Kamu finansmanından sorumlu Hazine Müsteşar Yardımcısı Hakan Özyıldız’ın, road - show’ların Londra bölümünde, yabancı yatırımcılara dönük olarak düzenlenen toplantıda yaptığı sunuşa göre, iç ve dış borç toplamı bu yıl sonunda tahminen 166 katrilyon liraya ulaşacak. 
     Yani, toplam borçların milli gelire oranı yüzde 90’lara yükselecek. Bu rakamın 49 katrilyon lirasını dış, 117 katrilyon lirasını da iç borçlar oluşturacak. 
     
Piyasaya 42.2 katrilyon ödenecek      İç borçlar içindeki kamu ve Fon bankalarına verilen tahvillerin miktarı ise 61 katrilyon lirayı bulacak. Hazine’nin nakit ödemek zorunda olduğu piyasaya olan borçların miktarı 42.2 katrilyon liraya ulaşacak. Bu borçların çevrilmesinde rahatlama için kamu ve Fon bankalarına olan 61 katrilyonluk iç borç yeniden yapılandırılabilecek. 
     
Hazine yabancılara dediki      İç ve dış borç toplamı, yıl sonunda 166 katrilyon liraya ulaşacak. Böylece toplam borçların milli gelire oranı yüzde 90'lara yükselecek. 
     Bu borcun 49 katrilyon lirasını dış borçlar, 117 katrilyon lirasını da iç borçlar oluşturacak. 
     İç borçlar içindeki kamu ve fon bankalarına verilen tahvillerin miktarı da 61 katrilyon lirayı bulacak. 
     Hazine'nin nakit ödemek zorunda olduğu piyasaya olan borçların miktarı ise 42.2 katrilyon liraya ulaşacak. 
     Kamu ve fon bankalarına olan 61 katrilyonluk borç, 2002'de yeniden yapılandırılarak, iç borçların çevrilmesinde rahatla sağlanacak. 
     
     



 EKONOMİ 



















</TEXT>
</DOC>
