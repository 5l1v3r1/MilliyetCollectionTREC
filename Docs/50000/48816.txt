<DOC>
<DOCNO> 48816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sontur02.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayserili kuyumcu, vitrini enflasyon rekortmeni sarmısakla süsledi 
</HEADLINE>
<TEXT>

     Fiyat artışında bu yılın rekortmeni olan sarmısak, kuyumcu vitrinini süsledi. 
     Kayseri'de, Gazioğlu Çarşısı'nda kuyumculuk yapan Mustafa Yılmaz, altın bilezik ve yüzüklerini sergilediği vitrininin bir köşesini sarmısakla süsledi. 
     Sarmısağın altın gibi kıymetli olduğunu söyleyen Yılmaz ''Sarmısak fiyatları altın ve dövizden daha hızlı yükseliyor. Geçen ay kilosu 1 milyon 500 bin lira olan sarmısak, şu anda manavlarda kilosu 5 milyon liraya satılıyor. Vitrinde sarmısağı görenler altın gibi kıymetlendi 
     diye espri yapıyorlar'' dedi. 
     Yılmaz, vitrine koyduğu sarmısağın büyük ilgi gördüğünü ve ilk kez kuyumcu vitrininde sarmısak görenlerin önce şaşırıp daha sonra güldüklerini belirtti. 
     






</TEXT>
</DOC>
