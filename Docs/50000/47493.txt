<DOC>
<DOCNO> 47493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/yilmaz.html </URL>
<DATE> 2001/10/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Biz kandık çocuklar kurtulsun’ 
</HEADLINE>
<TEXT>

     Bu kez Milliyet TIR’ında dile getirilen sorunlar, yollara düştü... 
     "Size geliyoruz" kampanyamızın duraklarından biri olan Isparta’da ziyaret ettiğimiz Ticaret ve Sanayi Odası Başkanı Eyüp Avcular, geçtiğimiz gün gazeteye geldi. 
     Avcular konuya kaldığımız yerden girdi. 
     DİSK Başkanı Süleyman Çelebi’ye gitmişler. Hazırladıkları kırmızı afişleri gören Başkan Çelebi, "Sonuna kadar varım" demiş. 
     Avcular, IMF dahil hemen hemen tüm kesimlerin dile getirdiği "Seçim ve Partiler Yasası değişsin" talebini haziran ayında kampanyaya dönüştürmüş, halktan imza toplamaya başlamıştı. 
     Topladıkları imza, 75 bini aşmış. 
     Isparta’ya vardığımızda bu projesini anlatmış, hemşehrilerindeki siyasi dönüşümün altını çizmişti. 
     O gün vakit kalmamıştı, kampanyayı konuşmaya... 
     Isparta’nın işsizinin, öğretim görevlisinin, öğrencisinin, kadınının dertlerini paylaşmaktan gelememiştik, sivil toplum dinamiklerine... 
     Hele de Isparta Cumhuriyet Başsavcısı Hüseyin İnce’den döviz borcundan etkilenip iş yerinde intihar edenleri de duyunca kanımız donmuştu. 
     Şimdi vakittir, Avcular anlattı ne istiyorlar sistem değişikliğinden 
     "Bizi kullandılar, çocuklarımızı kullanamayacaklar..." 
     Ne dokunaklı bir ifade... 
     Avcular 1983 yılında kurulan DYP’nin Isparta’daki ilk teşkilat başkanı. Adalet Partisi’nden beri DYP’li... 
     Demireller’in peşinden gitmiş, düne kadar. 
     Avcular, Süleyman Demirel’i, sonra da ağabeyi Şevket Demirel’i "baba" bilmiş Isparta Ticaret ve Sanayi Odası 1999 seçimlerine kadar. 
     O sene Demirel Çankaya’da. Avcular uyanmış ve 34 yıllık başkan Şevket Demirel’in odadaki iktidarını sona erdirmiş. 
     "Demireller fertleri kolladılar, biz siyasetin toplumun menfaatine olmasını istiyoruz" diyen Avcular, Seçim ve Partiler Yasası’nda ön koşul olarak "çift turlu seçimi" getiriyor. 
     "Demokrasi işlemeli, halkın çoğunluğunun iradesiyse yüzde 50’den fazla oy alan bizi yönetmeli." 
     Diğer öncelikli üç maddeyi de şöyle sıralıyor 
     "Seçimlerde dar bölge - milletvekilini tercih sistemi - milletvekilini referandum yolu ile geri çağırma..." 
     Avcular "Biz partiyi rezil olsun diye mi kurduk" diyerek DYP yönetiminden de hesap soruyor. 
     Bundan üç dönem önce yüzde 76 ile Belediye Başkanlığı’nı alan DYP’nin oy oranı, önceki dönem yüzde 35’e, geçen dönem de yüzde 25’e inince, Isparta’da geçmişin muhasebesini yapanlar artıyor. 
     Çok merak ediyorum parti liderleri "Lider sultası kalksın" cümlesini nasıl yorumluyorlar 
     Bu mesele ile ilgili olarak liderlerin eşleri, çocukları, komşuları, arkadaşları milletvekillerini neden saymadığımı tahmin ediyorsunuzdur ne düşünüyor olabilirler 
     Biliyorum aslında "Benim babam, senin babanı döver " 
     
Herkes istiyor kimse bilmiyor      Önceki akşam TGRT’de Prof.Dr. Bener Karakartal ile Eczacıbaşı Yönetim Kurulu Başkanı Bülent Eczacıbaşı’nın söyleşisini izledim. 
     Programda Karakartal’ın "Siyasete girer misiniz " sorusuna Eczacıbaşı, "İş dünyasının kuralları ile siyasetin kuralları farklı. İşimde başarılı olabilirsem, memlekete bu yönde bir faydam olur" cevabını verdi. 
     Karakartal bu kez "Güven nasıl sağlanır " diye sorduğunda, "Ekonomik birimler ve bakanlıklar arası koordinasyon ile sorunların dinamik bir biçimde çözülmesiyle" yanıtını veren Eczacıbaşı’nı dinledikten sonra, Show’da yayımlanan Alem programına geçtim. 
     Bu magazin programında da "Seçimler ve Partiler Yasası değişmeli" diyen patronlara, "İşadamları siyasete girmeli mi " sorusu yöneltildi. 
     Sakıp Sabancı, Cem Boyner örneğini vererek "Ortam müsait değilse, giren mucize yaratamaz", Halis Toprak "Herkes kendi işini iyi yapsın", Vitali Hakko, "Elbette" yanıtlarını verdiler. 
     Sabah masama oturduğumda,TİM eski Başkanı Okan Oğuz aradı 
     "Toplumun her kesimi Seçim ve Partiler Yasası’nın değişmesi gerektiğini söylüyor. Peki bu yasaların hangi yönde değişmesi gerektiğini bilen var mı Hükümet IMF’nin de dayatmasıyla bu yasaları değiştirecek. Kanaat önderleri bir taslak hazırlayıp, tartışmaya açmalı." 
     Meclis’te de duyarlılık artmışken, artık maddeleri tartışmaya geçmekte yarar var. 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
