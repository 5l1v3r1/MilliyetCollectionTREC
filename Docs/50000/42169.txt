<DOC>
<DOCNO> 42169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/soneko17.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ajay Chhibber "Saldırıların Türkiye'ye büyük bir etkisi olmaz" 
</HEADLINE>
<TEXT>

     Dünya Bankası Türkiye Direktörü Ajay Chhibber, ABD'ye düzenlenen terörist saldırıların, Türkiye ve diğer gelişmekte olan ülkelere büyük bir etkisi olacağını tahmin etmediğini söyledi. 
     Chhibber, ''ABD'ye düzenlenen terörist saldırıların, Türkiye ve diğer gelişmekte olan ülkelere olan etkileri'' konusundaki soruya verdiği yanıtta, bu saldırıların ekonomik etkilerinin boyutunu tam olarak hesaplamak için henüz erken olduğunu söyledi. Bu saldırının etkilerini görebilmek için bazı gelişmelere bakmak gerektiğini belirten Chhibber, bunun kısa ve orta vadedeki etkilerinin net olarak görülebilmesi için biraz zamana gerek olduğunu, fakat büyük bir etkisinin olacağını da tahmin etmediğini bildirdi. 
     Öte yandan, IMF heyetinin, bugün Hazine'de, 2002 yılı bütçesi ve makro ekonomik hedefleri üzerinde çalışmalarını teknik düzeyde sürdüreceği belirtiliyor. Devlet Bakanı Kemal Derviş ve Hazine Müsteşarı Faik Öztrak, IMF Türkiye Masası Şefi Juha Kahkonen ile birlikte yapılacak ortak basın toplantısının ne zaman yapılacağı konusunu bugün ele alarak netleştirecekler. 







</TEXT>
</DOC>
