<DOC>
<DOCNO> 26049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yazar/cankat.html </URL>
<DATE> 2001/06/10/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Hasiyetli dedikodu 
</HEADLINE>
<TEXT>

     Hanım okurum benden büyük olmalı, torunları varmış. Dün o sordu, bu konulara yazıda girmek istemem, ama mademki sordunuz, düşündüğümü size söyleyeyim, dedim. Ardından aynı soru, yazılı ve sözlü olarak gün boyu tekrarlanınca yazayım dedim. 
     Ne diyorsun bu Tarkan’ın erkek erkeğe çekilmiş fotoğraflarına 
     Sual bu Fazilet Hanım’a telefondaki okurum dediğim gibi, çocukluğumda halamın biriktirdiği Noir et Blanc adlı eski dergileri okurdum. Fransızcam için. Yalnız sosyete haberleri veren bir dergiydi. Ama bildiğimiz sosyete değildi bu. Çıtayı yüksek tutar, yalnız eski ve yeni hanedan mensuplarının maceralarını anlatırlardı. 
     Bizde böyle bir dergi çıkamaz, diye gülerdik. "İmtiyazsız, sınıfsız" toplumumuzda hanedan artıkları da kalmadığı için. 
     Şimdi bakıyorum, çıtayı çok aşağılara indirmek şartıyla, bizim de, sözüm meclisten ırak, bir sosyete basınımız oldu. Bütün gücünü bu haberlerden alan, yalnız dergi değil, günlük gazetelerimiz bile var. 
     Tarkan’ın, Avrupa’daki eşcinsel kamplarından birinde çekilmişe benzer fotoğraflarını bulmuşlar. Çalıp şantaj denemesi yapmışlar, diyenler çoğunlukta. 
     Star TV’de Savaş Kalafat adlı biri Mehmet Ali Erbil ile Nefise Karatay’ın çıplak fotoğrafları konusunu ısıtmaya çalışıyor. 
     Bu sunucu, aynı saatlerde Show TV’de estetik cerrahi uzmanlarıyla kendi iddialarınca estetik kurbanı hanımlar arasındaki kavgaları dile getirmekle meşgul olan yalancı pehlivan Reha Muhtar’ı bile mumla aratacak cinsten. 
     Aynı günün önemli haberlerinden bir diğeri. Demet Akalın, "İbo’ya bu basketbolcu olanı şıktım, ama artık bitti" demiş. 
     Bunlardan bana ne Fazilet Hanımcığım Anneannem "Dedikodunun bile hasiyetlisi bir özelliği olan vardır" derdi. Evet, vaktiyle dedikodusunu yapabileceğimiz hanedan eskileri yoktu bizde uzmanlaşmış dedikodu basını da... Ama nihayet varoş halkını ilgilendiren abuk sabuk haberlere dedikodu demekle, dedikoduyu da hasiyetsiz hale getirmiş olmuyor muyuz 
     Dedikodu, hayret, gıpta ya da hiç değilse merak edilen insanlar hakkında yapılır, dedim Fazilet Hanım’a ve sordum 
     Siz bu adı geçenlerin yaptıklarını sahiden merak ediyor musunuz 
     Etmiyormuş. Anlaştık. 
     
Ecevit Demirel’i yüzde 50 üzdü      Önce, çok istediği halde tekrar cumhurbaşkanı seçilemedi. Sonra, soyadını taşıyan yeğenleri, bir zamanlar namusuna kefil olduğu işadamları... hepsi birer birer döküldü. Son darbeyi de Isparta’da, adını taşıyan havalimanından yedi. 
     Ulaştırma Bakanı Enis Öksüz, verimsiz havalimanlarını tespit ettirdi. Bakanlar Kurulu da, Stol tipi ne demekse altı havalimanının kapatılması kararını aldı. Verimsiz olmasına rağmen, bir yedincisi kapatılmadı hizmetlerin yüzde 50 düşürülmesiyle yetinilecek. 
     Başbakan Ecevit vefak rlık etmiş, Süleyman Demirel Havalimanı’nın kapatılmasını engellemişti. Ama Demirel, gene de, yüzde 50 oranında üzüldü. 
     
İstanbul’un göbeğinde jandarma      Uluslararası İstanbul Müzik Festivali’nin 29’uncusu, cuma akşamı Dolmabahçe Sarayı’nda yapılan bir törenle başladı. 
     Bana sorarsanız, konuşmalar ve plaket töreni çok uzundu. Sırasıyla Kültür Bakanlığı’na, sonra 14 veya 15 sponsora ödül verildi. Hiç şüphe yok, kültürel faaliyetleri destekleyen kuruluşların adını anmak, onları alkışlamak ve alkışlatmak lazım. Ama ben protokolün her türlüsüne alerji duyduğum için biir, daha da önemlisi, törenden sonra çalacak olan orkestrayı heyecanla beklediğim için ikiii... bu törenler uzun ve sıkıcı geliyor. Daralıveriyorum. 
     Neyse tören bitti. Sıra resepsiyona ve... Jandarma Genel Komutanlığı Bandosu’nun verdiği konsere geldi. Allah için Mızıka-i Humayun’un v risleri dört dörtlük bir konser verdiler. Ama, kimse kızmasın ne olur, Dolmabahçe Sarayı’nda, Jandarma Bandosu’ndan James Bond müziği dinlerken "Efendim, Kemal Derviş’in kendisine de söyledim..." muhabbeti yapan smokinli ve tuvaletli İstanbul sosyetesi, Fellini filmlerinden çıkmış gibiydi. 
     
     







Yarı Taliban 


RTÜK ve ekonomik demokrasi 


Hasiyetli dedikodu 


Türkiye'deki değişim kavgası... 


Tarkan... Temel... Catherine... 


NATO, ABD, AB ve Türkiye 


Eğitime faiz yükü 


Türkiye’deki uzaylılar 


Eko turizm 


Sağlıkta tek söz sahibi doktor değildir’ 


Dornbusch Ekonominizi yeniden yaratacaksınız 


Ciner ile medya sahada buluştu 


</TEXT>
</DOC>
