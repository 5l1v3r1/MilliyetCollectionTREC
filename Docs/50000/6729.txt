<DOC>
<DOCNO> 6729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sonspo09.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mor menekşelerde puan krizi 
</HEADLINE>
<TEXT>

     Teknik direktörlüğünü Fatih Terim'in yaptığı Fiorentina takımı Parma'ya 1-0 yenilerek, ligde art arda 3. yenilgisini alırken, İtalyan spor basınında bugün, ''Mor me nekşeler puan krizine girdi'' yorumunda bulunuldu. 
     Ülkenin yüksek tirajlı spor gazetelerinden La Gazzetta dello Sport, son zamanlarda Avrupa'nın gündeminden hiç düşmeyen deli dana hastalığında, Fiorentina adı verilen kemikli etin yenmesine yasak getirilmesine atıfta bulunarak, ''Parma, deli Fiorentina'yı yiyor'' şeklinde başlık attı. Gazete, Fiorentina'nın göz hoş gelen, çarpıcı ve iyi oyun oynamasına rağmen, bir çok fırsatı değerlendiremeyerek, çok hata yaptığını yazdı. 
     Corriere dello Sport gazetesinin Floransa baskısı da ''Ulivieri, Terim'i daha küçültüyor'' başlığını atarken, iç sayfasında ''Ulivieri,Terim'i geçiyor'' ifadesini başlığına çıkardı. Parma teknik direktörü Ulivieri'nin ilk defa Floransa'da maç kazanmayı başardığını hatırlatan gazete, ''Bir defans hatası, imparatoru art arda üçüncü kez tozlar içinde yuvarlıyor. Fiorentina, durumunu iyice gözden geçirmeli'' denildi. Gazetenin iç sayfasında verilen bir haberde, Zaccheroni ve Terim'in resimleri yanyana konularak, ''Ne an... Milan'ın teknik direktörleri'' başlığı atıldı. Resim altında ise, ''Biri şimdiki, diğeri gelecekteki Milan'ın teknik direktörü. Dün ikisi de düşünceliydi. Pazar günkü çerçevede Galliani'nin merceğinde, Zaccheroni ve Terim'e hayır. Terim İtalya Kupası'yla teselli bulabilir. Aynı hesap Zaccheroni için de var. Ama kim diyebilir ki, Milan halen ona aşık'' diye yazıldı. 
     Corriere dello Sport, Terim'e 6 puan verirken, ''Grip ve sakatlıklardan dolayı zorunlu seçim yaptı ama 2. yarı düşüş yaşandı ve bunu pahalıya ödedi'' denildi. 
     Floransa'nın yerel gazetelerinden La Nazione de ligdeki kötü gidişe artık bir son verilmesini kaydederek, ''Uyanın Çocuklar '' şeklinde bir başlık kullandı. Gazete, Terim'in ayrılacağını açıklamasından sonra son 4 maçta sadece 1 puan alındığını hatırlatırken, Terim'e 5.5 puan verip, takımın sadece bir devre oynadığı, şanssızlıkların olmasına rağmen oyuncu değişikliklerinin tartışmaya açık olduğunu ifade etti. 
     Bu arada gazetelere, dün maç sonrası yapılan açıklamalar da yansırken, kaptan Rui Costa, ''Kriz sadece alınan sonuçlarda, oyunda değil. Tekrardan yukarılara çıkacağız'' şeklinde konuştu. 
     Fiorentina Kulübü 2. Başkanı Mario Sconcerti de takımın oyunundan çok memnun olduğunu ama puan almaları gerektiğini söyleyerek, ''Hatalarımızı gözden geçirmek ve yarından itibaren düzeltmeye başlamak zorundayız'' dedi. Ligde arT arda alınan yenilgilerin, Terim'in ayrılacağına dair yapmış olduğu açıklamayla ilgisi olduğunu sanmadığını dile getiren Sconcerti, ''Ama eğer mağlubiyetler 3-4 hafta daha devam ederse, bu açıklamanın takıma etki yaptığını inkar edemeyiz'' dedi. Ligdeki takımların bU zamanlarda gelecekle ilgili projelere başladığını, kendilerinin de çalışmaya başlamak zorunda olduğunu kaydeden Fiorentina Kulübü 2. Başkanı, gelecekle ilgili olarak, ''İlk olarak Terim var tabii. İkinci noktada meseleyi çözmeye başlayacağımız için size kesin bir tarih veya herhangi birşey söyleyemem. Bu size ultimatom gibi gelebilir ama öyle değil'' dedi. 




</TEXT>
</DOC>
