<DOC>
<DOCNO> 6443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sondun03.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ermeni Lobisi ABD Kongresi'nde daha da güçlendi 
</HEADLINE>
<TEXT>

     ABD'de Türkiye'nin çıkarlarına zarar vermeyi bir numaralı amaç edinen Ermeni lobisi, Kongre'de aldığı desteği artırma çabalarını sürdürüyor. 
     Ermeni lobisi, Kongre'de yaptığı son ''transferlerle'' 435 sandalyeli Temsilciler Meclisi'ndeki üye sayısını 89'a çıkardı. Kasım ayındaki seçimle yenilenen Temsilciler Meclisi'nin 6 üyesi daha, törenle Ermeni lobisinin saflarına katıldı. 
     Kongre'deki Ermeni lobisinin başkanı Demokrat Partili New Jersey milletvekili Frank Pallone, ''aramıza yeni katılan arkadaşlarla birlikte Ermeni asıllı Amerikalılar'ın çıkarlarını Kongre'de daha iyi savunma olanağına kavuşacağız'' dedi. 
     Geçen yılki sözde Ermeni soykırımı tasarısının Temsilciler Meclisi'nde başarısızlığa uğramasının ardından Ermeni lobisi, bu yıl da benzer bir tasarıyı Kongre'ye sunma hazırlıklarını sürdürüyor. 




</TEXT>
</DOC>
