<DOC>
<DOCNO> 8123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/spor/spo02.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Balic kaderine teslim 
</HEADLINE>
<TEXT>

Önce sakatlandı, daha sonra kesik yedi. Fenerbahçe’nin Boşnak yıldızı tam işler düzelirken dün topa bastı, ayağını burktu derbide oynama şansı ise az 
     YUSUF KOBAL 

     İnanılmaz olay 
     FENERBAHÇE’nin sorunlu yıldızı Balic, bu kez de kendini inanılmaz bir şekilde sakatladı. Antrenmanda topun üstüne basan Balic, sol ayak bileğini burktu ve sakatlandı. Önceki günkü antrenmanda neşe dolu olan Balic dün ise acı içinde kıvrandı. Sahadan görevlilerin kucağında çıkan Boşnak futbolcu nazara geldi. 
     
     Tedavi altında 
     KULÜP doktorları tarafından hemen tedavi altına alınan Balic’in Beşiktaş ile yapılacak zorlu karşılaşmada forma giyme şansının az olduğu açıklandı. Sarı - Lacivertli futbolcuyla ilgili olarak son kararın cumartesi günü maçtan önce yapılacak denemeden sonra verileceği belirtildi. 
     
Revivo’dan anlamlı ziyaret      FENERBAHÇELİ Revivo dün Çapa Tıp Fakültesi’nde lösemili çocukları ziyaret ederek hediyeler dağıttı. Revivo "Takım olarak çok iyiyiz. Şampiyonluk yarışı Fenerbahçe ile Galatasaray arasında geçer. Fenerbahçe’ye geldiğim ilk günlerde iyi oynayamadım. Ama bütün arkadaşlarım ve taraftarımız bana güvendi. Mustafa hocamız ise sabır göstererek, Revivo’nun gerçek futboluna dönmesinde en büyük etken oldu. Bundan sonra da herşeyimi orataya koyup Fenerbahçe’nin başarılı olmasını için savaşacağım" dedi. 
     
Derbiye 4 aday      2 favori 
     FENERBAHÇE - Beşiktaş maçı için bu sezon derbi yönetmemiş iki hakemin adı ön plana çıktı. Muhittin Boşat ve Orhan Erdemir’in düşünüldüğü öğrenildi. 
     
     2 sürpriz 
     MERKEZ Hakem Kurulu’nun Metin Tokat ile Mustafa Çulcu’nun da üzerinde durduğu, ancak bu iki ismin maçı yönetmesinin sürpriz sayılabileceği ifade edildi. 
     
Johnson gönderilmiyor      FENERBAHÇE, Sudan maçı için Gana Milli Takımı kadrosuna çağrılan Johnson’u ülkesine göndermeyecek. Sarı - Lacivertli kulüp, Johnson’u Beşiktaş derbisinde oynatmak için böyle bir karara vardı. Bu arada uzun süredir ülkesinde bulunan Andersson yarın İstanbul’a gelecek ve Beşiktaş karşılaşmasını tribünden izleyecek. 
     
Sakatlar ordusu      BEŞİKTAŞ maçının hazırlıklarını sürdüren Fenerbahçe, sakatlar ordusuna döndü. Sakatlıkları süren Rüştü, Serhat, Revivo, Rapajiç’e Lazetic ve Balic de eklendi. Sarı - Lacivertli takım, sakatlık sorununu çözmeye çalışırken, Uche ile teselli buldu. Hastalıktan yeni kurtulan Nijeryalı futbolcu, takımla birlikte antrenmana çıktı. 
     
Murat Yakın’da zafer Fener’in      MURAT Yakın’ın bonservisi için FİFA’nın verdiği kararı İsviçre’deki inek anlaşmazlıkları hakem kuruluna şikayet eden Kaiserslautern amacına ulaşamadı. Mahkeme bonservis bedelinin ödeme sürecini uzatınca FIFA daha önce verdiği kararı bozdu. Böylece Murat Yakın’ı inek mahkemesinde savunan Almanlar’ın planı suya düştü. 
     
Bu nasıl teklif      OULARE’yi önümüzdeki sezon için alma hakkı da bulunan Las Palmas, bu satışın gerçekleşmesi durumunda Fenerbahçe’nin parasını yine Trabzonspor’dan alabileceğini duyurdu. Para bekleyen Fenerbahçe yönetimi ise FIFA’ya itiraz etti. 
     


 SPOR 


























</TEXT>
</DOC>
