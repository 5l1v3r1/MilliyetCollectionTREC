<DOC>
<DOCNO> 38400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sondun01.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şili Yüksek Mahkemesi, Pinochet'in davasını yeniden gözden geçirecek 
</HEADLINE>
<TEXT>

     Şili Yüksek Mahkemesi, Santiago İstinaf Mahkemesi'nin eski diktatör Augusto Pinochet hakkında ''sağlık durumunun yargılanmasına uygun olmadığı'' yönünde verdiği kararı, gözden geçirmeyi kabul etti. 
     Yüksek Mahkeme'nin açıklamasında, davaya bakan 5 yargıcın, oybirliğiyle, davacıların avukatlarının temyiz başvurusunun kabul edilebileceğine karar verdikleri belirtildi. 
     Şili İstinaf Mahkemesi, geçen ay, iktidarı döneminde insan hakları ihlalleri işleyerek birçok kişinin ölümüne neden olmakla suçlanan Pinochet'nin sağlık durumunun yargılanmasına uygun olmadığına karar vermişti. 
     Pinochet hakkında, yönetimi sırasında işlenen suçlar nedeniyle 250'den fazla dava açıldı. 






</TEXT>
</DOC>
