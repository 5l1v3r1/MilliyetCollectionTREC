<DOC>
<DOCNO> 13385 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/siy09.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP’lı Kayalar İstifa işletilmeli 
</HEADLINE>
<TEXT>

     HAKAN ŞANLITÜRK Ankara 

     Başbakan Yardımcısı Mesut Yılmaz, gidişattan hoşnut olmayan ANAP’lılarla dün gece TBMM’de bir araya gelip dert dinledi. Olağanüstü ANAP grup toplantısında, "Derviş’ten tık yok. Sadece konuşuyor" eleştirisinde bulunan eski ekonomi kurmayı Güneş Taner, hükümetin aradığı kaynak sorununu, 15 milyar dolar gelir geleceğini belirttiği imar affıyla çözebileceğini savundu. Taner, benzinin bir milyon liraya çıkarılmasını ve yeni vergiler konulmasını da önerince, Ekrem Pakdemirli’den uyarı geldi "Vatandaş oynatmak üzere, vergi demeyin." Pakdemirli, "Biz çözüm önerileri hazırlayalım. Olmazsa hükümetten ayrılalım" dedi. Lütfullah Kayalar ise, halkın Cumhurbaşkanı’na yüzde 70, Derviş’e yüzde 60 olan desteğinin, hükümete yüzde 25 olduğunu vurgulayarak, "İstifa diye bir mües-sese var, bu işletilmeli" diye konuştu. 
     


 SİYASET 





















</TEXT>
</DOC>
