<DOC>
<DOCNO> 49041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/siyaset/siy04.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyak zam’ tarih oluyor 
</HEADLINE>
<TEXT>

315 vekil imzaladı 
     ANKARA Milliyet 

     TBMM, referandum korkusuyla Anayasa değişikliği paketine son dakika manevrasıyla eklenen ve milletvekili maaşlarına hemen yapılacak kıyak zammın dışında maaşların üst sınırını da kaldıran düzenlemeden vazgeçti. 
     İktidar partilerinin DYP’nin de desteğini alarak verdiği tek maddelik Anayasa değişikliği önerisinde milletvekillerinin "emeklilik" işlemlerinin de yasayla düzenlenmesi öngörülüyor. 
     Anayasa bu yönde değiştirilirse milletvekilleriyle emeklileri, Emekli Sandığı’yla ilgilendirilecek. Miletvekilliği sona erenlerin ilgileri istekleri halinde devam edecek. 
     
     Şandır Mesele bitti’ 
     Tek maddelik Anayasa değişikliği önerisi, ANAP, DSP, MHP ve DYP grup başkan vekileri İbrahim Yaşar Dedelek, Aydın Tümen, Mehmet Şandır ve Nevzat Ercan tarafından TBMM Başkan vekili Kamer Genç’e sunuldu. Şandır, "Bu mesele bitti, gündemden hızla düşürülecektir" dedi. 
     Teklife ANAP’tan 77, MHP’den 103, DSP’den 95 ve DYP’den 40 imza verildi. Toplam 315 imza, kabul için gerekli 330’un altında kaldı ancak yöneticiler bunu "hafta sonu için ayrılan vekillere ulaşamamaya" bağladı. 
     
     AKP-SP’nin blöfü tutmadı 
     AKP ve SP’nin liderlerine siyaset kapısını açmak için ortaya sürdüğü "seçim" blöfü tutmadı. AKP örtülü, SP ise açıktan "ya mini paket ya seçimli referandum" restini kullanmaya devam ediyor. Açıkça "destek vermem" demeyen AKP, "oylama gizli" blöfünü kullanıyor. DYP’den ise "destek" görüntüsünün altında, "gizli oylamada hükümeti seçime zorlayacak yönde tavır çıkacağı" öne sürülüyor. 
     



 SİYASET 










</TEXT>
</DOC>
