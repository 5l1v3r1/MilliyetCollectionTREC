<DOC>
<DOCNO> 37566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yazar/akyol.html </URL>
<DATE> 2001/08/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Uğursuz' yıllar 
</HEADLINE>
<TEXT>

     UĞURSUZ yıllar yaşıyoruz Üst üste iki büyük deprem... Üst üste iki büyük ekonomik kriz... Kuraklık sebebiyle tarımda ve enerji üretiminde darboğazlar... 
     Depremlerde resmen yani en azından 18 bin ölü... Kayda geçmemiş ölüm ve kayıplar da var. Hele de kayıp çocuklar... "Hele sizler, hele sizler..." 
     Bayındırlık Bakanı Koray Aydın'la konuştum. İlk elde 44 bin prefabrike konut yapılarak depremzedelerin yerleştirildiğini söyledi. Kalıcı konutlara gelince 
     - Yaklaşık 1 katrilyon harcayarak ihaleye çıkardığımız 23 bin 250 kalıcı konuttan 21.300'ü tamamlandı. 14 bin 500'ünün anahtar teslimi yapıldı. Tamamen modern şehircilik anlayışına uygun, yeni kentlerdir bunlar... 
     Ayrıca, Dünya Bankası 14 bin 800 konut yapıyor. 
     Deprem bölgesinde devlet inşaat ve sosyal yardım olarak 2.3 katrilyon harcamış. Elbette yaralar tamamen sarılabilmiş değil. 
     Üstüne, ekonomik kriz dalgaları geldi. Depremin yıkımından sonra, iktisadi krizler yüzünden Sakarya'da 2369 işyeri, İzmit'te depremden sonra 240 fabrika kapanmış 
     
     DEPREMİN yaralarını saramadan üst üste iki kriz geldi Dolar 600 bin liralardan 1 milyon 400 binlere çıkmış bulunuyor 
     Milli gelirimiz, yani milletçe ekmeğimiz üçte bir küçüldü 
     Sadece bu senenin ilk üç ayında işsizler ordusuna 400 bin kişi eklendi, işsizlerin sayısı önceki yıla göre yüzde 24 arttı 
     İşsizlerin yüzde 56'sı 25 yaşın üstünde 
     Kemal Derviş, "yıl ortasından sonra iyileşme yaşanacağını" söylemişti. Şimdi, "eylülden itibaren" diyor çünkü işler planlandığı gibi gitmedi. Bazı işadamları, iyileşmenin gelecek yıl başlayacağını söylüyorlar. 
     Rakamlar insani ve sosyal dramı tam olarak yansıtamaz. 
     İşsiz, parasız bir aile düşünün Çocukları düşünün Okulların açılması da yaklaşıyor 
     Ne desek, ne yazsak, ateş düştüğü yeri yakıyor ve Türkiye'de ateşin düşmediği aile sayısı pek az 
     
     DÜNYA savaşı çıkacak değil ya Bu zamanda felaket daha nasıl olur Bir "uğursuzluk" başımızda dolaşıyor 
     17. yüzyılda Zülali Hasan Efendi İstanbul kadılığına atandığında o yıl korkunç bir kışla birlikte kıtlık olmuştu. Hasan Efendi'yi çekemeyenler, "uğursuz geldi' diyerek onu azlettirmişlerdi 
     Eskiden Avrupa'da şeytan girmiş diye 'uğursuz' adamları yakarlardı 
     Uğursuzluk falan değil... 
     Deprem, jeolojik bir afet... Ekonomik kriz ise "yönetemeyen demokrasi"nin en az on yıldır biriktirdiği sorunların bir patlaması Son altı aydır nefes nefese yapmakta olduğumuz reformları on yıl önce yapsaydık, bugün, bırakın krizi, iktisaden daha gelişmiş bir ülke olurduk deprem yaralarını daha bir iyi sarardık 
     Felaketlere dövünüp ıstırap duymak asil bir insani duygudur. Ama bir de işin akıl tarafı var Türkiye'yi iyi yönetebilecek bir sistem kurmak yarı başkanlık sistemi gibi... 
     Ve devleti aksayan yönleriyle elden geçirmek Çürük inşaatlar için depremden sonra 15 bin dava açılmış Biri bile karara bağlanmamış henüz Bütçenin sadece yüzde 1'ini adliyeye ayırabiliyoruz 
     "Bir felaket bin nasihatten yeğdir" demiş atalarımız Bizim için kaç felaket acaba 
     
     







'Uğursuz' yıllar 


Ekim sonunda konutlarınız hazır 


Sigorta onarımı 


Toplumsal travma 


Pek de eğlenceli değil... 


Havuz sistemi 


Yerin altı da, üstü de bir mi acaba 


Bugün size geliyoruz ... 


Tenis kortunda siyaset 


Milliyet'in TIR'ıyla yola çıkarken... 


Nasıl insanlar olacağız şimdi biz 


Resmi Gazete'de yayını bekliyoruz 


Halkı yakalım derken devleti yakıyorlar 


</TEXT>
</DOC>
