<DOC>
<DOCNO> 3530 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sondun06.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush ratinglerde Clinton'u geçti 
</HEADLINE>
<TEXT>

     ABD Başkanı George Bush'un yemin ederek görevi devraldığı ilk gün, selefi Bill Clinton'ın 1997 yılındaki yemin töreni ratinglerine yüzde 28 fark attı. 
     Nielsen rating şirketinin verilerine göre, tartışmalı bir seçimin ardından kıl payı başkanlığı yakalayan Bush'un yemin töreni, 1997 yılında dörder yıllık başkanlık görevinin ardından ikinci dönem başkanlığı kazanarak göreve başlayan Clinton'ın yemin töreninden daha fazla ilgi gördü. 
     Gözlemcilere göre, bunun en önemli nedenlerinden biri, Clinton'ın 1997 yılındaki yemin töreninin Pazartesi sabahı yapılmasıydı. Bush'un yemin töreni ise Cumartesi gününe denk geldi. Ancak aşırı soğuk ve yağışlı havaya rağmen, protestocularla birlikte yemin törenlerinde kalabalık bir grup faaliyetteydi. Rating verilerine göre, Başkan Bush'un görevdeki ilk anlarının, en çok ABC televizyonunda izlendiği, NBC'nin ikinci ve CBS'in de üçüncü olduğu belirtildi. 




</TEXT>
</DOC>
