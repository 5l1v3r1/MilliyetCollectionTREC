<DOC>
<DOCNO> 44759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/dunya/dun07.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Biz yine cephe ülkesiyiz 
</HEADLINE>
<TEXT>

     Almanya’da temaslarını sürdüren Dışişleri Bakanı İsmail Cem, Türkiye’nin Körfez krizi sırasında büyük zarara uğradığını belirterek, "Ekonomide olduğu kadar siyaset ve turizmde de zarar gördük. 
     ABD’deki terörist saldırılardan sonra şimdi bir kez daha cephe ülkesiyiz" dedi. Welt am Sonntag gazetesinin düzenlediği forumda konuşan Cem, Türkiye’nin bazı sorunları bulunduğunu, ancak bunların çözümsüz olmadığını dile getirdi. Türkiye’nin, Avrupa Güvenlik ve Savunma Politikası’na dahil edilmesi gerektiğini vurgulayan Cem şöyle konuştu 
     "Sorun, Türkiye’nin AB üyesi olmaması değil. NATO müttefiki olan Türkiye ile yine de güvenlik ve savunma politikası kapsamında bir işbirliği yolu bulunabilir. NATO ve Avrupa Güvenlik ve Savunma Kimliği arasında işbirliği yapılması zorunludur. Türkiye ABD ile dayanışma içindedir ve teröre karşı mücadelede her yardımı yapmaya hazırdır. " 
     



 DÜNYA 

















</TEXT>
</DOC>
