<DOC>
<DOCNO> 13688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sontur29.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman Çavuş, Savcıyı öldürdü 
</HEADLINE>
<TEXT>

     Ankara’nın Şereflikoçhisar ilçesinde Sabit Tanrıkulu adlı Uzman Çavuş, Cumhuriyet Savcısı Metin Şanal’ı tabancayla öldürdü. Uzman Çavuş Sabit Tanrıkulu’nun bu saldırıdan sonra Suna Dinç ve Leyla Demir adlı iki kadını da öldürdüğü belirlendi. Tanrıkulu, cinayetten sonra intihar etmek istedi. 
     Ankara’nın Şereflikoçhisar İlçesi’nde, meslekten uzaklaştırıldığı belirtilen uzman çavuş, bir anne ile kızını işyerinde öldürdükten sonra, Adliye binasında Cumhuriyet Savcısı’nı da vurarak, intihar etti. 
     Jandarma Bölük Komutanlığı’nda görevli iken görevi suistimal ettiği gerekçesiyle meslekten uzaklaştırıldığı belirtilen Sabri Tanrıkulu 32 , bugün saat 16.00 sıralarında, Ekici Mahallesi’nde bir çeyiz mağazası işleten Suna Dinç 50 ve kızı Leyla Dinç’i 28 tabanca ile ateş ederek öldürdü. 
     İddiaya göre, daha önce Suna Dinç’in küçük kızı Eylem Dinç’le 22 ilişkisi olduğu bildirilen ve Suna Dinç’in şikayeti üzerine mahkemelik olan Sabri Tanrıkulu, bu davaya bakan Cumhuriyet Savcısı Metin Şanal’a, Adliye’deki odasında kurşun yağdırdı. 
     Tanrıkulu daha sonra, şakağına dayadığı tabancasını ateşledi. Sabri Tanrıkulu, sevkedildiği Aksaray Devlet Hastanesi’nde yaşamını yitirdi. Ağır yaralanan Savcı Metin Şanal’ın da, Şereflikoçhisar Devlet Hastanesi’nde, yapılan müdahalelere rağmen kurtarılamadığı, olayla ilgili soruşturmanın sürdürüldüğü bildirildi. 
     




</TEXT>
</DOC>
