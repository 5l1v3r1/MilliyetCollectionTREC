<DOC>
<DOCNO> 14703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/spor/spo01.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'da TL krizi 
</HEADLINE>
<TEXT>

Yönetimin, alacakları Türk Lirası’na çevirmesi ortalığı karıştırdı. Futbolcuların Biz de sıkıntıdayız’ itirazına, Siyah-Beyazlı kulüp İstemeyen gider’ yanıtını verdi 
     KARTAL YİĞİT 

     BEŞİKTAŞ yönetiminin, sezon başı dolar üzerinden sözleşme imzalayan 9 futbolcusuna, alacaklarının Türk Lirası olarak verileceğini duyurması ortalığı karıştırdı. Futbol Komitesi’nden Yıldırım Demirören ve Mete Düren’in önceki gün Mehmet, Ayhan, Rahim, Nihat, Yasin, Fazlı, Ümit, İbrahim ve Erman’a ücretlerin, doların 750 bin lira olduğu dönemden hesaplanacağını söylediler. 
     YÖNETİMİN bu kararına itiraz eden futbolcular, kendi görüşlerini şöyle ilettiler "Sözleşmemizde hepimizin alacağı paralar dolar üzerinden. Biz bunun yerine getirilmesini istiyoruz. Ancak ülkedeki ekonomik kriz nedeniyle biz de fedakarlık yapmaya hazırız. Sizin dediğiniz gibi 750 binden değil, 950 binlik değerden hesaplanmasını istiyoruz" diye konuştular. 
     YILDIRIM Demirören ise oyunculara "Yönetim olarak 750 binden hesaplanmasını istiyoruz. Bunu kabul eden eder, etmeyen kendi bilir. Gerekirse sözleşmesini fesh ederiz. İyi düşünün ve cevabınızı Sinan Engin’e bildirin" dedi. Demirören’in bu tavrını "Tehdit mi ediliyoruz " diye yorumlayan oyuncular yanıtları bugün veya yarın iletecekler. 
     
Sağolasın Başkan Christoph Daum’dan izin alamayan Nouma’ya, Serdar Bilgili’den vize çıktı 
     DAUM ile izin konusunda tartışan Nouma’ya, Başkan Serdar Bilgili’den izin çıktı. Fransız oyuncunun, ailesini görmek için beş günlük izne ihtiyacı olduğunu bildirmesi üzerine Bilgili "Tamam" dedi. İki maç ceza alacak olan Nouma’nın, bu sabah Fransa’ya gitmesi beklenirken Daum’a izin konusunda bilgi vermediği öğrenildi. 
     FRANSIZ futbolcu, Beşiktaş’taki sorunları nedeniyle menajeri Chantal Stanley’i de arayarak İstanbul’a gelmesini istedi. Stanley’in önümüzdeki hafta yöneticilerle görüşerek, bilgi alacağı belirtildi. Nouma’nın, bu menajer kanalıyla alacaklarını da isteyeceği ifade edildi. 
     
Hüsnü Derviş      BEŞİKTAŞ Genel Sekreteri Hüsnü Güreli, ekonomik kriz nedeniyle bir paket hazırlayarak, Devlet Bakanı Kemal Derviş’e özendi. Önce kulübün araç, telefon, yemekhane, elektrik, su, kırtasiye giderlerinde kısıtlamaya giden Güreli, ardından da personelde büyük bir indirime gitmişti. 
     HÜSNÜ Güreli, son olarak dövizde serbest kura geçilmesiyle yaşanan sıkıntıların üzerine, yabancı teknik adam ve futbolcular dışında tüm maaş, transfer ve prim alacaklarını Türk Lirası’na çevirdi. Ayrıca kulübün çıkardığı aylık derginin de reklam karşılığı yayınlanması kararını aldı. 
     


 SPOR 






















</TEXT>
</DOC>
