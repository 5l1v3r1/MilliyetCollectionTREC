<DOC>
<DOCNO> 28291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sonspo20.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Cafer'le Pazartesi sözleşme imzalayacak 
</HEADLINE>
<TEXT>

     Transfer çalışmalarını sürdüren Trabzonspor'un, dış transferde Ankaragücü'nün golcü oyuncusu Cafer ile büyük bir olasılıkla 25 Haziran Pazartesi günü sözleşme imzalayacağı bildirildi. 
     Bordo-mavili kulübün transfer komitesinde bulunan yönetim kurulu üyesi Çoşkun Kahraman, Cafer'in tatilde olduğunu belirterek, ''Bu futbolcunun transferinde küçük pürüzler var. Bunları halledersek, Cafer ile Pazartesi günü Ankara'da sözleşme imzalayacağız'' dedi. Peru Milli Takımı'nda forma giyen libero Salazar'ın alınması için çalışmalarını sürdürdüklerini de kaydeden Kahraman, ''Bu futbolcunun kulübü ile bir sorunumuz yok. Kendisi ile olan sorunu halledebilirsek, gelecek hafta, Salazar'ı Trabzon'a getirteceğiz'' diye konuştu. Kahraman, transferde Diyarbakırspor'un Abdulkadir'i, Yimpaş Yozgatspor'un Murat Bölükbaş ve Serafimovski'yi, Malatyaspor'un da Serafimovski, Löbe ve Milosevski'yi kendilerinden resmen istediğini, bu kulüpler ile görüşmelerinin sürdüğünü sözlerine ekledi. 
     







</TEXT>
</DOC>
