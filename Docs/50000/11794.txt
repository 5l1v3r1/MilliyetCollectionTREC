<DOC>
<DOCNO> 11794 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yasam/yas04.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp depremzede hastanede bulundu 
</HEADLINE>
<TEXT>

19 aydır akrabalarının haber alamadığı 39 yaşındaki Havva Bozkurt, bir akıl hastanesinde ortaya çıktı... 
     MESUT ÇATAK - ZAFER TOKUŞ DHA 

     Sevenleri Havva Bozkurt’u en son 20 Ağustos 1999 tarihinde gördüler... Sonraki 19 ayı ise onu aramakla geçirdiler. Sonuçta beklenen oldu Marmara Depremi’nden 3 gün sonra Adapazarı’nda kayıplara karışan 39 yaşındaki kadın, Bakırköy Ruh ve Sinir Hastalıkları Hastanesi’nde bulundu. 
     
Çadırdaydı, yok oldu      Daha önce de ruh hastası teşhisi konulan Bozkurt, depremden önce birçok kez evden kaçmış ve yeniden kaçmaması için Adapazarı’nda oturan kardeşi tarafından evin bahçesindeki tek gözlü kulübeye kapatılmıştı. 
     Depremde, Yağcılar mahallesi Besler sokakta oturan kardeşi Muzaffer Bozkurt tarafından hasar gören kulübesinden çıkartıldı çadıra alındı. Ancak Havva, 3 gün sonra kayıplara karıştı. Havva Bozkurt’u bulabilmek için her yere başvuran, gazetelere ilanlar veren Muzaffer Bozkurt’a müjdeli haber İzmit’te bölgesel yayın yapan Pramit FM’den geldi. 
     
Radyocular buldu      Bakırköy Ruh ve Sinir Hastalıkları Hastanesi’nde tedavi gören Havva Bozkurt’la röportaj yapan radyonun Yayın Yönetmeni Yücel Yetkin, kadının kardeşini telefonla arayarak olayı anlattı. 
     Haber üzerine İstanbul’a giden Muzaffer Bozkurt, ablasını alarak Adapazarı’na getirdi. Su tesisatçılığı yapan Bozkurt, hastaneye gittiğinde ablasının "Hemen beni çıkar" dediğini belirterek şöyle konuştu "Aylarca ablamı aradım. Ancak tüm aramalarımıza rağmen bulamadık. Piramit FM’den beni arayıp haber verdiklerinde dünyalar benim oldu." 
     


 YAŞAM 















</TEXT>
</DOC>
