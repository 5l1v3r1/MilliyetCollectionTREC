<DOC>
<DOCNO> 31578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/ekonomi/eko05a.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Derviş’i istedi 
</HEADLINE>
<TEXT>

MHP lideri Devlet Bahçeli’nin, Derviş’in görevden alınmasını istediği yönündeki haberler Ankara’yı karıştırdı 
     ANKARA Milliyet 

     Başbakan Yardımcısı ve MHP lideri Devlet Bahçeli’nin, Başbakan Ecevit’ten, Devlet Bakanı Derviş’in görevden alınarak Hazineden Sorumlu Bakanlığın DSP’ye geçmesi yönünde telkinde bulunduğu haberi Ankara’yı karıştırdı. MHP dün haberi yalanlamazken, Ecevit’in yakın çevresine, "Aramızda herşey görüşülüyor, tartışılıyor" dediği öğrenildi. 
     Bahçeli’nin hafta başında, Telekom krizini aşma toplantılarında Ecevit’e, "Hazine’yi DSP’li bir bakana verin" sözleriyle Derviş’in gönderilmesini istediği haberi dün Ankara’da hareketli saatlerin yaşanmasına neden oldu. Bahçeli’nin, ilk telekom krizinde tartıştığı ve girdiği zirvelere katılmama kararı almasına neden olan Derviş’in, gönderilmesine ilişkin sözleri dün piyasaları da etkiledi. Bahçeli’nin Derviş’e yönelik sözlerinin MHP tarafından günboyu yalanlanmaması üzerine, özellikle yabancılar üzerinde tedirginlik yarattıı. Ecevit’in ise, yakın çevresine, "Biz her konuda konuşuyoruz, aramızda herşey görüşülüyor, tartışıloyor ve sonuçta anlaşıyoruz" değerlendirmesi yaptığı öğrenildi. Ayrıca Derviş’in şimdilik görevinin başında kalacağını da ima ettiği belirtildi. 
     
     Önce koru sonra balıkçı 
     Bu arada Derviş, dün 18.30’da İstanbul’a geldi. Sedatkent’te arkadaşlarıyla buluşan Derviş, daha sonra Yapı Kredi Korusu’na gitti. Derviş’i takip eden gazetecilerin yolu korumalarca arabalarla kesildi. Derviş, buradan da Kireçburnu’ndaki Bay Balıkçı’ya geçerek Asaf Savaş Akat ve Hurşit Güneş’le yemek yedi. 
     



 EKONOMİ 


























</TEXT>
</DOC>
