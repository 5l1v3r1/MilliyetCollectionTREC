<DOC>
<DOCNO> 24617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/spor/spo05.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
ANTALYA'YA HÜCÜM 
</HEADLINE>
<TEXT>

Ekstra play - off’ta takımlarının finale çıkması üzerine Malatya ve Sakarya’da seferberlik ilan edildi. Otobüs firmaları dolup taştı, binlerce taraftar yola çıktı 
     ANTALYA’daki ekstra play - off mücadelesinde finale kalan Malatyaspor ile Sakaryaspor geri sayıma geçti. Süper Lig için kapışacak olan iki takım çalışmalarını sürdürerken, Malatya ve Sakarya illerinde ise büyük bir heyecan yaşanıyor. Yarın saat 20.30’da oynanacak karşılaşmaya iki takım taraftarları büyük ilgi gösteriyor, Atatürk Stadı’nın tribünlerinin tıklım tıklım dolması bekleniyor. 
     ALTAY’ı yarı finalde saf dışı bırakan Sakaryaspor’da taraftarlar tribün üstünlüğünü ellerine geçirmek için seferber oldu. İrtibat bürosu kurulurken, yaklaşık on bin taraftar takımlarına destek vermeye hazırlanıyor. Malatya’da da otobüs firmalarına akın eden taraftarlar, 15 kilometrelik konvoyla yola çıktı. Kesenin ağzını açan iki takım yöneticileri ise Süper Lig için rekor prim vadetti. 
     



 SPOR 



























</TEXT>
</DOC>
