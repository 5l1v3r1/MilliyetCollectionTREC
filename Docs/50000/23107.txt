<DOC>
<DOCNO> 23107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yasam/yas02.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çevreye zarar verip vermediği gözlenecek 
</HEADLINE>
<TEXT>
Siyanürlü altın start aldı 
Bergama’daki eski adıyla Eurogold, yeni adıyla Normandy Madencilik deneme çalışmalarına başladı. Üniteler denenirken belli aralıklarla üretim de yapılıyor 
     İlgili bakanlık izin verdi 
     BERGAMA Ovacık’ta kurulan Eurogold Madencilik A.Ş., siyanürle altın üreteceğini açıkladığında Bergamalılar ayaklandı. Protesto gösterileri ve hukuk mücadelesi yıllarca sürdü. Ve dün adını Normandy Madencilik A.Ş. olarak değiştiren firmanın deneme üretimine başladığı açıklandı. Yönetim Kurul Üyesi Orhan Güçkan, bir yıllık deneme çalışmaları için ilgili bakanlıklardan izin aldıklarını belirterek şöyle konuştu 
     
     Komisyon tetkik ediyor 
     "BU ay içinde başlattığımız deneme çalışmaları devam ediyor. Ünitelerde deneme çalışmaları devam ederken, belirli aralıklarla üretim de yapılmaktadır. Çalışmalar, devletin tayin ettiği izleme komisyonu ve kurumların tetkikine açık olarak yürütülmektedir. 1 yıllık süreçte tesisimizin, insana, çevreye, suya ve toprağa zarar verip vermeyeceği devamlı gözlenecek. Sonuçların çok olumlu çıkacağını ümit ediyoruz." 
     



 YAŞAM 



















</TEXT>
</DOC>
