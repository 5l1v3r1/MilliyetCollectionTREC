<DOC>
<DOCNO> 33407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/siyaset/siy08.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan Türkiye patinaj yapıyor 
</HEADLINE>
<TEXT>

     Recep Tayyip Erdoğan, "Bu ülke, huzurlu, güvenli gelecek vaat etmediği için insanlar kaçıyor. Türkiye sadece siyasette değil, bütün kurumlarıyla patinaj yapıyor. Bunu görmemiz lazım. Hatta artık patinaj da yapmıyor, geri kayıyor" dedi. 
     Giresun’da, 4’üncü Alucra Ekin Festivali’ne katılan Erdoğan, Türkiye’nin yaşadığı sosyal ve ekonomik sıkıntıları aşabileceğini de vurguladığı konuşmasında şunları kaydetti "Türkiye’nin tarihi birikimi, yetişmiş kadroları, iş gücü kalitesi, maddi ve beşeri kaynak potansiyeli, bu sorunları çözecek güce sahiptir. Türkiye’nin şu anda tek eksiği, gücünü doğrudan doğruya milletten alan, hiç kimseye hiçbir kuruma diyet borcu olmayan yönetimdir. Bilgili, dirayetli, irade koyabilen, milli ve yerli bir duruş gösterebilen yönetime ihtiyacımız var." 
     Erdoğan, ülkeyi yönetenlerin bugüne kadar çok fazla hata yaptıklarını da ileri sürererek, şunları ifade etti "Yalnış yapma lüksümüz kalmadı. Geri sayım başladı ve artık yasakların olduğu değil, yasaksız bir ülke olmaya mecburuz. Çocuklarımız, gençlerimiz kendilerine ve Türkiye’ye güvensin diye yola çıktık." 
     



 SİYASET 














</TEXT>
</DOC>
