<DOC>
<DOCNO> 37702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/guncel/gun09.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Köprüde bir intihar daha 
     Ankaralı tekstilci Volkan Yıldız, Boğaziçi Köprüsü'nden atlayarak intihar etti. Kiraladığı otomobille köprü üzerinde duran Yıldız, yanındaki arkadaşının uyumasından faydalanarak bir anda korkuluklardan atladı. 25 yaşındaki Yıldız’ın, piyasaya yüklü miktarda para kaptırdığı ve bu yüzden bunalıma girdiği öğrenildi. 
     
     Balıkesir’de sahte dolar operasyonu 
     Balıkesir Emniyet Müdürlüğü Kaçakçılık ve Organize Suçlar Şube ekipleri, Dursunbey, Eskişehir, Bergama, Soma ve Kepsut'ta, 3 bin 235 adet sahte 100'lük ABD Doları ele geçirdi. Sahte dolarların yurtdışında basıldığı belirlenirken, Emniyet Genel Müdürlüğü ile FBI Ankara Bürosu uluslararası operasyon başlattı. 
     
     Usulsüz müdire tutuklandı 
     Toprakbank Şişli Merkez Şubesi Müdiresi olduğu dönemde zimmetine para geçirdiği ve usulsüz kredi verdiği iddiasıyla hakkında açılan davada gıyabi tutuklu olarak yargılanırken yakalanan Billur Güzide Balyemez, cezaevine konuldu. Balyemez, önceki gün de Bankkapital'de görevli olduğu döneme ilişkin ifade vermişti. 
     
     Canavar anne oğlunu parçaladı 
     Malatya Şeyhbayram Mahallesi'nde geçen hafta çuval içerisinde gövdesi, Hanımınçiftliği Beldesi'nde kafası bulunan cesedin Ercan Aksüt’e 25 ait olduğu saptanınca, annesi Fındık Aksüt'ün 52 ifadesi alındı. Çelişkili ifadeler veren Aksüt, oğlunu kavga çıkardığı için öldürdüğünü ve cesedini parçalara ayırdığını itiraf etti. 
     



 GÜNCEL 



















</TEXT>
</DOC>
