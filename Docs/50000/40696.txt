<DOC>
<DOCNO> 40696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/ekonomi/eko03.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağış için kapıştılar 
</HEADLINE>
<TEXT>

İşçi - işveren zirvesinde, TİSK’in reel sektöre destek ve fon önerisini Türk - İş desteklerken DİSK karşı çıktı, Hak- İş ihtiyatlı davrandı 
     ATİLLA ÖZSEVER 

     İşçi konfedarasyonları Türk - İş, Hak - İş ve DİSK ile işveren konfedarasyonu TİSK’in dün İstanbul Dedeman Otelin’de yapılan toplantısında kriz fonu tartışıldı. TİSK, reel sektörü destekleme fonu adı altında bir fon kurulmasını önerdi. Türk - İş böyle bir fon kurulmasını desteklerken, DİSK karşı çıktı. Hak - İş ise koşullu destek verdi. 
     TİSK Başkanı Refik Baydur, ekonomik krizin aşılması, kapanan işyerlerinin yeniden açılması ve işten çıkarılanlara yeni istihdam olanakları yaratılması için bir fon kurulmasını önerdi. Baydur, bu fona katılımın gönüllü olacağını, firma sahiplerinin, işverenlerin, çalışanların ve yurtdışındaki vatandaşlarımızın bağışlarıyla gerçekleşeceğini söyledi. Baydur, fonun yönetiminde dört konfederasyonun yanı sıra, diğer sivil toplum örgütlerinin olabileceğini ve bu kurulda konuyla ilgili en fazla üç bakanın yer alabileceğini bildirdi. Baydur, toplanan paranın makul bir faizle ve dövize endekslenmeden yönetimde yer alan kuruluşların onayıyla kredi olarak zor durumdaki reel sektöre aktaralıbileceğini kaydetti. 
     Türk - İş Başkanı Bayram Meral ise ekonomik krizin IMF reçetelerinden kaynaklandığını söyleyerek, halkın gücü oranında oluşturulacak böyle bir fona katkı yapabileceğini belirtti. DİSK Başkanı Süleyman Çelebi ise, işçilerin, memurların, çalışanların, artık fedak rlık yapamayacağını, fon gibi yaklaşımlara karşı olduklarını söyledi. Çelebi, öncelikle sendikal örgütlenme önündeki engellerin kalkması gerektiğini kaydetti. 
     Hak - İş Başkanı Salim Uslu da asıl sorunun devlet ve siyasal iktidarla yaşandığını, yapılan yanlışın faturasını ücretlilerin ödemeyeceğini bildirdi. Uslu, fonun amacı, işleyişi ve bağımsızlığı konusunun netliğe kavuşturulmasını, böyle bir fonun mutlaka siyasal iktidarın vesayeti dışında olması gerektiğini belirtti. 
     
Narin Sosyal patlama gelir      Türkiye Tekstil Sanayii İşverenleri Sendikası Başkanı Halit Narin, "Ufukta beliren sosyal patlamayı ancak, çalışmak, üretmek, insanımıza güvenmek ve adaletli bir paylaşım konusunda tesis edilecek bir milli mutabakatla önlemek mümkündür. Bankacılık sektörüne aktarılan 30 milyar dolarlık kaynak yerine üreten sektörlere 10 milyar dolar verilseydi, ülkemizde işyerlerimiz ayakta kalacak ve ekonomik krizle karşı karşıya kalınmayacaktı" dedi. 
     
Uslu Telli Baba’ya mı gidelim      Hak - İş Başkanı Salim Uslu, Başbakan Bülent Ecevit’in TL’ye itibar kazandırma hareketini eleştirerek, "Topluma yeni kampanyalarla yeni umut pompalamanın Türkiye’ye zaman ve imk n kaybettirmekten başka bir sonucu olmadığını" savundu. Uslu, "Türk Lirası’nın itibarı, uluslararası rekabet gücü, ihracat imk nları ve üretime bağlı olduğu halde düşlerle itibar sağlayacaksak herhalde bundan sonra da Telli Baba’ya gidip çaput bağlamak gerekmektedirödiye konuştu. 
     



 EKONOMİ 






















</TEXT>
</DOC>
