<DOC>
<DOCNO> 8375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/soneko10.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İş Bankası dolar kurunu 1 milyon 31 bin 865 lira olarak açıkladı 
</HEADLINE>
<TEXT>

     Türkiye İş Bankası, internet sitesinde saat 09.53 itibariyle, ABD Doları'nın efektif satış kurunu 1 milyon 31 bin 865 lira olarak açıkladı. İş Bankası doların efektif alış fiyatını ise 687 bin 910 lira olarak belirledi. 
     Banka, Alman Markı'nın efektif satışını da 319 bin 82 lira, alış kurunu ise 319 bin 82 lira olarak belirledi. Ankara serbest döviz piyasasında dolar günü 900 bin liradan açarken, mark ise 420 bin liradan işlem görüyor. 
     Dün akşam saatlerinde 689 bin liradan satılan dolar, bugün 900 bin liraya yükseldi. 
     Mark ise dün akşam saatlerinde 322 bin 500 liradan satılmıştı. Mark bugün 420 bin liradan işlem görüyor. Dün Merkez Bankası, ABD Doları'nın efektif satışını 689 bin 729 lira, Alman Markı'nın efektif satış fiyatını da 322 bin 439 lira olarak gösterge niteliğinde açıklamıştı. 
     Buna göre, düne oranla ABD Doları'nın satış fiyatında yüzde 49.4, Alman Markı'nda ise yüzde 67.8 artış oldu. 




</TEXT>
</DOC>
