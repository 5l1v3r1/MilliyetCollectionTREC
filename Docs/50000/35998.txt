<DOC>
<DOCNO> 35998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yasam/ayas.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Canavarın tercihi CİP 
</HEADLINE>
<TEXT>

Emniyet’in rakamlarına göre, aramızdaki kayıtlı trafik canavarı’ sayısı 477 bin 800. Ve bu canavarların çoğunluğu, arazi araçları kullanıyor 
     MUSTAFA BAKACAK İstanbul 

     Türkiye’de, Emniyet kayıtlarına geçen, kural tanımayan, alkol ve aşırı hızı seven sürücülerin sayısı yarım milyona yaklaştı. 
     Bu ürkütücü’ durumu ortaya koyan da, Emniyet Genel Müdürlüğü Trafik Hizmetleri Başkanlığı’nın son verileri.. Bu verilere göre, bugüne kadar alkollü araç kullanan tam 427 bin 136 sürücünün ehliyetine el konuldu. Bunlar arasında, verilen cezaya rağmen alkollü araç kullanmakta direnen, hatta dört - beş kez yakalananlar bile var. Kural tanımadıkları için 100 ceza puanını doldurup ehliyeti alınan sürücülerin sayısı ise 24 bin 649’a ulaştı. 100 ceza puanını birden fazla doldurarak rekora gidenlerin sayısı da 328 oldu. 
     Kazalara davetiye çıkaran aşırı hızı seven sürücüler de durdurulamıyor. 
     Yine bugüne kadar bu kural ihlalini yapan sürücü sayısı tam 25 bin 45. Bunlardan 642’si birden fazla kez bu suçtan dolayı yakalandı. 
     
     Cipler kaza artışında en önde 
     Tüm bu suçların toplamı da, aramızda kayıtlara geçen’ tam 477 bin 800 trafik canavarı’ sürücü bulunduğunu ortaya koyuyor. 
     Bugüne kadar bu canavarların 465 bin 457’sinin ehliyetinin alınabildiğini, kalan 10 bin 343 canavarın’ ise halen sürücü belgeleri ile trafikte dolaştığını ortaya koyan Emniyet verilerinin çarpıcı bir yönü daha var. 
     Bu yılın ilk altı ayında meydana gelen trafik kazalarının geçen yıla oranla 39 bin 125 azalarak toplam 369 bin 869’a düştüğünü’ gösteren Emniyet verileri, kazalara karışan araç tipini’ de belirledi. 
     Buna göre, bisikletten traktöre, kamyondan minibüse kadar her türlü taşıt türünde kaza oranı önemli derecede azalma kaydederken, cip’ adı verilen değişik marka ve modellerdeki arazi araçlarının karıştığı kaza oranı ise geçen yıla oranla tam yüzde 25.25 arttı. Cip türü dört çeker arazi araçları geçen yılın ilk altı ayında 986, bu yılın aynı döneminde ise tam bin 235 kazaya karıştı. Cipler bu artışla Emniyet kayıtlarına en büyük trafik canavarları’ olarak geçti. 
     
İnanılmaz ama tam 105 kişi araçtan düştü      Emniyet verilerine göre, kazaların oluş şekillerine bakıldığında ilk sırayı yayaya çarpma alıyor. Bu yılın ilk altı ayında 22 bin 256 kaza yapan sürücüler, 6 bin 828 yayaya çarptı. Yandan çarpan, yoldan çıkan, karşılıklı çarpışan, aracını deviren, arkadan çarpan sürücülerin yanı sıra, duran cisme veya hayvana çarpanlar da oldu. Sürücülerden 2 bin 8’i sabit cisme, 754’ü duran araca, 121’i de hayvana çarparak kaza yaptı. Kazanın oluş şekli’ verilerinin en çarpıcı bölümünü ise araçtan düşenler’ oluşturdu. Bu yılın ilk altı ayında araçtan düşen tam 105 kişi kayıtlara geçti.. 
     
İstanbul kazalarda Türkiye şampiyonu      Bu yılın ilk altı ayında bin 324 kişinin öldüğü, 42 bin 871 kişinin yaralandığı 196 bin 818 kazada ilk ona giren iller ve kaza sayıları şöyle 
     
İstanbul 73 bin 995 Ankara 32 bin 624 İzmir 15 bin 397 Bursa 9 bin 106 Kocaeli 6 bin 712 Adana 4 bin 977 Antalya 4 bin 726 İçel 2 bin 574 Konya 2 bin 569 Sakarya 2 bin 553      
     



 YAŞAM 






















</TEXT>
</DOC>
