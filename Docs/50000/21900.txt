<DOC>
<DOCNO> 21900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yasam/ayas.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dansın amatör sultanları 
</HEADLINE>
<TEXT>

Diyarbakır’dan Rize’ye Konya’dan İskoçya’ya uzanan acemi’ yaşamlar birbirine eklenince ortaya Sultanlar’ın Dansı’ çıktı. İyi ki de çıktı... 
     ŞÜKRAN ÖZÇAKMAK İstanbul 

     Uzun ve meşakkatli bir çalışmanın ardından Ve perde’ diyen Sultan’s of the Dance’i izlemek için daha ilk hafta tam 110 bin kişi bilet için kuyruktaydı. Ama, Genel Sanat Yönetmeni Mustafa Erdoğan’ın kılı kırk yararak gerçekleştirdiği bu dev projede, bir de perde arkası hikayeler var... 
     Örnek mi .. Anlatalım... Kulise uğruyoruz ve orada Erdoğan’ı, dünyadaki ilk barış anıtı Nemrut’un etrafında ateşle kutsananları temsil eden 8 dansçı çocuğun puşisini bağlarken buluyoruz. Onları, Nemrut’un Çocukları’nı, taa Diyarbakır Gazi İlköğretim Okulu’ndan alıp getirmiş İstanbul’a. 
     
     "Nemrut’un simgesiyiz" 
     Yaşları 13 - 15 arasında değişiyor. Kimi memur, kimi işçi, kimi çiftçi, kimi de işsiz babaların oğulları. Adları Ahmet Yalar, Engin Aslan, Emre Kolancı, Garip Dağtan, Mehmet Özcan, Uğur Yaprak, Serkan Alpan ve Muharrem Şengül. 
     Haftada üç gün okul, dört gün gösteri. Diyarbakır’daki okullarıyla İstanbul’daki Mydonose Showland arasında gidip geliyorlar. Önceleri kimi futbolcu, kimi öğretmen, kimi de mühendis olmak istermiş. Ama artık tek tutkuları dans.. 
     Heyecanlılar... "5 bin 400 kişi her gösteriden sonra yarım saat bizi ayakta alkışlıyor. Futbolda para var ama böylesi bir alkış yok. Biz Nemrut Dağı’nın simgesiyiz. Alkışlarla büyüyor, bambaşka insan oluyoruz" diyorlar... 
     Bu sekiz yetenekli facanın en büyük keyifleri ise, Diyarbakır’a her dönüşlerinde, kendilerini heyecanla bekleyen arkadaşlarına İstanbul’u anlatmaları... 
     
     En küçükleri en deneyimlisi 
     Davulların savaştığı gösterinin sonunda bir küçük davulcu var sahnede. Adı Barış Songur. Moda İlkoğretim Okulu 4. sınıf öğrencisi. Babası Kültür Bakanlığı’nın mehteran takımında kös çalıyor Barış’ın. Belki de takımın en deneyimlisi o. Babasının yanından ayrılmayan 10 yaşındaki Barış, vurmalı çalgılar ustası Okay Temiz ile birlikte iki kez İspanya’ya Halk Oyunları Festivali’ne katılmış. 
     
     Zenci değil o bir Laz 
     Bir başkası... Hasan Yalnızoğlu... Marmara Üniversitesi Spor Akademisi mezunu ve 1.5 yıl öncesine kadar hiç dans etmemiş. Kötü Adam’ rolündeki Yalnızoğlu, şimdi bir başdansçı. Rize’nin Fındıklı ilçesinde doğan Yalnızoğlu, şöyle anlatıyor dans macerasını "Marangozluk, emlakçılık, mankenlik, öğretmenlik tam 13 ayrı meslekte çalıştım. Tanrı vergisi zenci kas yapısına sahibim. 1997’de best model’ ikincisi seçildim. Herkes zenci sanıyor ama Lazım. Seçmelere arkadaşımı getirmiştim. Beni içeriye almadılar. Israr edince Gel şansını dene’ dediler. Şimdi dünyam dans..." 
     
     Dansözümüz İskoçya’dan... 
     Gösterinin ağır toplarından biri de, Nesrin Topkapı’dan öğrendiği figürlerle usta dansözlere taş çıkartan Linda Coligan. Onun da hikayesi İskoçya’dan tatile geldiği Bodrum’da başlamış. Gazetedeki ilan üzerine seçmelere katılmış Linda. Beğenilmiş ve kadroya alınmış. Bir daha da memleketine dönmemiş. 
     



 YAŞAM 




























</TEXT>
</DOC>
