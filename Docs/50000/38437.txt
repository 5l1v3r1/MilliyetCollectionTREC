<DOC>
<DOCNO> 38437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/soneko16.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, önceki kapanışa göre 116.49 puan kayıpla 1. seansı 9,538.37 puandan tamamladı. 
     Hisse senetleri ortalama yüzde 1.21 oranında değer yitirdi. Alternatif piyasaların, özellikle de döviz piyasasının etkisi altındaki Borsa, döviz kurlarının yukarı doğru hareketlenmesiyle satışa dönük bir seans geçirdi. Seans 9,679 puan seviyesinde alıcılı açıldı. Disket emirlerinin gerçekleştiğ ilk yarım saatin ardından hızla 9,833 puan seviyesine kadar toparlanan Endeks, döviz kurlarındaki artışın etkisiyle hızlı kar realizasyonlarıyla gevşemeye başladı. 9,554 puana kadar gerileyen piyasa, seansın ilk yarısını 9,576 puanla geçti. İkinci yarıda da satışa dönük seyrini sürdüren piyasa, bu kez en düşük 9,471 puanı gördü. Ancak, kapanışa doğru gelen alımlar Ulusal-100 Endeksi, seans sonunda 9,538.37 puana taşıdı. 
     Kapanışta mali endeks 122.74 puan kayıpla 13,107.49 puana, sınai endeksi 130.01 puan kayıpla 8,248.48 puana, hizmet endeksi de 35.18 puan kayıpla 5,245.91 puana geriledi. Önceki kapanışa göre mali grup hisseler ortalama yüzde 0.93, sınai grubu hisseler yüzde 1.55, hizmet grubu hisseler de yüzde 0.67 oranında değer yitirdi. 1. seansta işlem gören toplam 276 hisse senedinden 141'i değer yitirdi. 43 hisse senedi değer kazanırken, 92 hissenin fiyatında ise değişiklik olmadı. Seansta 110 trilyon 349 milyar 23 milyon liralık işlem hacmi oluştu. 1. seansta Yapı Kredi Bankası, Garanti Bankası, Koç Holding, Tüpraş ve Sabancı Holding en yoğun işlem gören hisseler oldular. 







</TEXT>
</DOC>
