<DOC>
<DOCNO> 36141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/ekonomi/eko07.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zehirlendiniz özür dileriz 
</HEADLINE>
<TEXT>

Özyeğinler düğünlerinde zehirlenen davetlilere özür mektubu gönderirken, yemek organizasyonunu yapan Aksoy Sorun servisteki gecikmeden kaynaklandı’ dedi 
     EKONOMİ SERVİSİ 

     Geçen hafta oğlu Murat’ın düğününde işadamı Sakıp Sabancı başta olmak üzere birçok kişinin ikram edilen ıstakozlardan zehirlenmesi üzerine Fiba Holding’in sahibi Hüsnü Özyeğin ve eşi Ayşe Özyeğin, davetlilere birer özür mektubu gönderdi. 
     28 Temmuz günü yapılan Edwina Sponza ile Murat Özyeğin’in düğünü sırasında meydana gelen zehirlenmeyi şansızlık’ olarak değerlendiren Özyeğin ve eşi mektupta, yaşanan olayı ömürleri boyunca büyük üzüntüyle hatırlayacaklarını belirterek, şöyle dedi "Gıda zehirlenmesi yaşayan bazı dostlarımızın sırf bizi üzmemek için, büyük bir anlayış gösterek rahatsızlığı gizlemeye çalışması, sanki hastalanmaları kendi suçlarıymış gibi bizleri teselli etmeleri, telefonla ve mektupla bizleri yürüklendirmeleri, bu mutlu günü gerçek dostlarımızla paylaştığımızı gösterdi." 
     
     Aksoy Suç bizim 
     Özyeğinlerin mektubu ile birlikte düğünün yapıldığı Parkorman’daki Chefs Restaurant ve Şef Gıda A.Ş.’nin sahibi Atilla Aksoy da bir özür mektubu gönderdi. 
     Aksoy, zehirlenmeye, aşırı sıcak ve nemli ortamda en fazla 45 dakikada ikram edilmesi gereken ıstakozların geç servis edilmesinnin neden olduğunu belirterek, "Tamamiyle bizim sorumluluğumuzda geç servis sonucu doğan bu fevkalade uzücü olay için özrümüzün kabulünü rica ederiz" dedi. 
     



 EKONOMİ 





















</TEXT>
</DOC>
