<DOC>
<DOCNO> 24981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko30.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi, 1. seansa göre 170.98 puan artışla 2. seansı 11,760.99 puandan tamamladı. 
     Hisse senetleri ortalama yüzde 1.48 oranında değer kazandı. Seans 11,575 puan seviyesinde dengeli açıldı. İlk dakikalardaki kar satışlarının ardından özellikle mali sektör hisselerinde alımlar ağırlık kazanmaya başladı. 11,787 puana kadar süren alımlar yerini kar realizasyonlarına bırakırken, ilk bir saat 11,696 puanla geçildi. 
     İkinci yarıda banka ve finans hisselerindeki hareketlilikle yönünü yukarıda tutan Ulusal-100 Endeks, günü kapanışa doğru gelen alımlarla 11,760.99 puandan tamamladı. 
     Hisse senetleri günün tamamında ise yüzde 4.35 oranında değer kazandı. Kapanışta mali endeks 393.31 puanlık artışla 17,239.84 puana, hizmet endeksi 31.00 puanlık artışla 6,609.44 puana, sınai endeksi de 24.70 puanlık artışla 8,790.33 puana yükseldi. Böylece ilk seansa göre mali grup hisseler ortalama yüzde 2.33, hizmet grubu hisseler yüzde 0.47, sınai grubu hisseler de yüzde 0.28 oranında değer kazandı. 2. seansta işlem gören toplam 297 hisse senedinden 130'u değer kazandı. 90 hisse senedi değer yitirirken, 77 hissenin fiyatında ise değişiklik olmadı. Seansta, 213 trilyon 347 milyar 172 milyon liralık işlem hacmi oluştu. İki seansın işlem hacmi toplamı da, 415 trilyon 866.4 milyar lira olarak gerçekleşti. 2. seansta, Akbank, Yapı Kredi Bankası, İş Bankası C, Garanti Bankası ve Tüpraş en yoğun işlem gören hisseler oldular. 







</TEXT>
</DOC>
