<DOC>
<DOCNO> 34662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/siyaset/siy04.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişkinsüt’ten son nokta 
</HEADLINE>
<TEXT>
Türk, pahalıya mal olmuş kahraman 
Adalet Bakanı ile yaşanan söz düellosunu "bitiren" Pişkinsüt, "Bu üslup ve düzeyle tartışmamız ülkeye zarar verecek" dedi 
     ANKARA Milliyet 

     TBMM İnsan Haklarını İnceleme Komisyonu eski Başkanı Sema Pişkinsüt, Adalet Bakanı Hikmet Sami Türk’ün tarihe "Türkiye için pahalıya mal olmuş bir kahraman olarak geçeceğini" iddia etti. 
     Pişkinsüt, dün yaptığı açıklamayla Türk ile arasında yaşanan söz düellosuna son vereceği mesajı verdi. Komisyon Başkanlığı sırasında hazırlanan raporlarla ilgili olarak hakkında fezleke hazırlanmasından sonraki gelişmeler üzerine Türk’ün "hukuk sorunu yanında düzey sorunu da yaratan talihsiz demeçlerine her yerde devam ettiğini" ileri süren Pişkinsüt, "Bu üslup ve düzeyle tartışmamızın ülkemize zararı olacağına inandığım için bundan böyle kendisine hiçbir yanıtım olmayacaktır" dedi. 
     
     "Ucuz kahraman değil" 
     Türk’ün hukukun gücüyle hareket etmediğini savunan Pişkinsüt, şunları kaydetti "Hukukun gücüyle değil, makamının gücüyle hareket edebilen Sayın Adalet Bakanı’na şunu hatırlatmak isterim Tarihe kurnazlık örneği olarak kabul edilebilecek siyasi şovların düzenlenmesine katkı yapan, ancak hukukun, hukuk devletinin ve demokrasinin gelişmesine katkı yapmayan, bunun için edebiyatımızda h l işkencenin yer almasına neden olan ve ucuz bir kahraman olarak değil ama Türkiye için pahalıya mal olmuş bir kahraman olarak’ geçeceksiniz." 
     Fezlekenin, yaşanan siyasi gelişmelerden sonra düzenlenmesinin tatmin edici yanıtını veremediğini dile getiren Pişkinsüt, sözlerini şöyle sürdürdü "Yine yapılanları masumane göstererek kendilerinin yalnızca bakanlığa gelen talebi mahkemeye ilettiklerini söylemekteler, ancak sorumluluk sınırını aşan her türlü değerlendirmeleri ise yapabilmektedirler. Benim, kurnazca ifadelerle terör örgütleri ile aynı dili kullanmakla suçlanmam bunun en açık örneğidir. Böylece, bu 12 Eylül mantığı ile kamuoyunca çok iyi bilinen siyasi çizgimi ve tutumumu, kendilerince tartışmalı hale getirmeye çalışmaktadırlar.Çünkü bu gücü haklılığımdan alıyorum. Hukuksuzluk sizlerin katkılarıyla egemen hale gelirse bugüne kadar olduğu gibi bundan sonra da bedel ödemeye hazırım." 
     



 SİYASET 



















</TEXT>
</DOC>
