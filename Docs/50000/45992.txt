<DOC>
<DOCNO> 45992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sonspo14.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erhan Namlı Galatasaray'da... 
</HEADLINE>
<TEXT>

     Galatasaray, Trabzonsporlu Erhan Namlı ile bugün resmi sözleşme imzaladı. 
     Erhan, Florya Metin Oktay Tesisleri'nde, futbol şubesi sorumlusu Abdurrahim Albayrak ve yönetim kurulu üyesi Özer Saraçoğlu'nun da hazır bulunduğu törende kendisini 3 yıllığına sarı-kırmızılı formaya bağlayan sözleşmeye imza attı. 
     İmza töreninden sonra bir açıklama yapan Abdurrahim Albayrak, Erhan'ı teknik direktör Mircea Lucescu'nun bilgisi dahilinde transfer ettiklerini belirterek, ''Erhan'dan çok şey bekliyoruz. Bizi mahçup etmeyeceğine inanıyorum. O, şimdi dünyanın en büyük takımlarından birine geldi. Bu takımda başarılı olacaktır'' diye konuştu. 
     Erhan ise Galatasaray gibi bir takıma transfer olduğu için çok mutlu olduğunu kaydederek, ''Dünya standartlarındaki bir takımda forma giyeceğim. Amacım burada başarılı olmak. Sezon başında fıtık ameliyatı geçirmiştim. Ancak şu anda herhangi bir sakatlığım yok'' dedi. 
     Albayrak, Erhan'ın bu akşam sarı-kırmızılı takımın basına kapalı yapacağı antrenmana katılacağını kaydetti. 
     






</TEXT>
</DOC>
