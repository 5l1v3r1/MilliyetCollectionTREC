<DOC>
<DOCNO> 5721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/spor/spo01.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’da şartlı izin 
</HEADLINE>
<TEXT>

Scala,öBu haftayı kazasız atlatın, iki gün tatil yapın" dedi 
     KARTAL YİĞİT 

     BEŞİKTAŞ Teknik Direktörü Scala, futbolcularıyla yaptığı toplantıda ilginç açıklamalarda bulundu. İtalyan hoca, "Bu hafta bizim için çok önemli. Önce Gençlerbirliği ile kupa, daha sonra da Rize ile kritik deplasman maçı oynayacağız. Tek isteğim, bu haftayı kazasız atlatmanız. Eğer iki maçtan sorunsuz çıkarsak iki gün izni hak edeceksiniz. Bu izni almak için kendinizi şartlandırın" dedi. 
     SCALA, kritik hafta diye tanımladığı bu süreçte futbolcularını adeta bir gölge gibi izleyecek. İtalyan hoca bu nedenle takıma "Antrenmanlardan sonra herkes evine gidecek ve dinlenecek. Gece gezdiğinizi öğrenirsem sonucuna siz katlanırsınız" uyarısında bulundu. Bu arada Menajer Sinan Engin de, gruplar halinde yemek yiyerek futbolcuları zorlu maçlar öncesinde motive etmeye çalışacak. 
     
Bilgili’den yemek      BEŞİKTAŞ Kulübü Başkanı Serdar Bilgili, bugün medya ile bir araya gelecek. Conrad Oteli Balo Salonu’nda gerçekleşecek olan yemeğe Bilgili’nin yanı sıra Siyah - Beyazlı kulübün yönetim kurulu üyeleri ve spor yazarları katılacak. Başkan Serdar Bilgili yemekte, yönetimin çalışmaları ile ilgili bilgi verecek ve gazetecilerin sorularını yanıtlayacak. 
     
Tayfur alarmı      İSTANBULSPOR maçında sağ ayak bilek yan bağlarından sakatlanan Tayfur’un, Gençlerbirliği karşılaşmasına yetişmesi için doktorlar yoğun uğraş veriyor. Antalyaspor maçında riske edilmeyen Tayfur bugün takımla birlikte çalışmalara başlayacak. Fulya’da dünkü idmanda Scala taktik çalışma yaptırdı. 
     


 SPOR 


























</TEXT>
</DOC>
