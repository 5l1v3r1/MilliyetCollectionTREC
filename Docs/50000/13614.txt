<DOC>
<DOCNO> 13614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/yazar/cetiner.html </URL>
<DATE> 2001/03/29/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Derviş, külahını alıp giderse 
</HEADLINE>
<TEXT>

     Dışarıda ülkemiz hakkında yalan veya yanlış ne kadar olumsuz haber, yorum çıkıyorsa yine bizden, kendi içimizden çıkıyor .. Kaynak burası, 150 yıl önce de böyleydi, şimdi de .. 
     İsterseniz tutarsınız, isterseniz tutmazsınız ama Kemal Derviş büyük bir moral olarak göreve geldi... Bu işi bildiği, Batı'da ona güvenen geniş bir çevresi olduğu da ortada... 
     Ama bizim bazı laf ebesi allamelerimiz, siyasilerimiz TV ekranlarında, gazete sütunlarında adeta yarışıyor... Derviş burnundan soluyup dışarıda para arıyor, aynı anda onlar Derviş'e kusur bulmaya çalışıyor .. Evet, bir çuval pirincin içinden küçük bir taşı ararken basbas bağırıyorlar 
     - Efendim, Derviş yanlış yapıyor... Biz ne Brezilya'ya, ne Kore'ye, ne Malezya'ya benzeriz .. Bizi onlarla kıyas mı ediyor .. 
     Yahu, adamcağız Türkiye'deki krize uluslararası boyut vermek istiyor, böyle olaylar her ülkede olur, olmuştur Amerika'da bile diyor... Bize bugün yardım etmezseniz size de sıçrar demeye getiriyor .. Üstelik bu krizden sorumlu siyasileri suçlama yoluna girmiyor .. O birtakım kimseler illa Derviş'e bir kulp takacak .. 
     Ama Rasputin'ler, kara gözlüklüler ne yaparlarsa yapsınlar, ne söylerlerse söylesinler, vatandaş durumu anladı, notunu verdi .. Hatta, Kemal Derviş külahını alıp gitmek zorunda kalırsa Ecevit ve hükümetinin boşlukta kalacağını da biliyor... Allah böyle bir durumu göstermesin, hepsi akıllarını başlarına alsınlar .. 
     Koalisyonun üç lideri ve çevresindeki kadro da herhalde bunu anlamış durumda... Diliyorum yüce Meclis şaha kalkar gerekli yasaları bir an önce çıkartır, ülkeyi kaostan kurtarır... 
     
Haşmetluların borç anlaşması...      Dışarıdan ilk borç Padişah Abdülmecid döneminde alındı. Kırım'da Ruslara karşı yan yana dövüştüğümüz müttefiklerimiz Fransızlar ile İngilizler bize borç verdiler ama bunun şartları vardı. Paranın nereye sarf edileceğini bilecekler, maliyemiz ıslah edilecek, kağıt para tedavüle çıkacak ve miktarı kontrol edilecek... Ayrıca "Osmanlı İmparatorluğu mezhep ayırt etmeden bütün Osmanlı tebasının kanun önünde eşitliğini, Hıristiyanlara mahkemelerde şahitlik etme hakkını verecek..." 
     İşte anlaşma 27 Haziran 1855 
     "I- Haşmetlu Fransa İmparatoru ve Haşmetlu İngiltere Kraliçesi bilahare parlamentolarının tasdiki şartıyla Haşmatlu Sultan tarafından aktedilecek 5 milyon sterlinlik istikrazın faizini teminat altına almayı birlikte ve müştereken taahhüt eylerler. İstikrazın senelik faizi yüzde 4'tür." 
     
     





Hükümet .. 


Mucize formül 


Enis Öksüz'ün gerekçeleri 


Kim kimin bahçesine edecek .. 


Hazine Bakanı da siyasal reform dedi 


Derviş, külahını alıp giderse 


Mesajı okumak 


Reenkarnasyon nedir hocam .. 


Arjantin örneği... 


Yasak çözüm değil 


Liderlerden mektup var 


Yanlış şurada... 


Meclis'in hızı 


Bu tüzük’ ve bu liderler’ ile 15 kanun zor’ çıkar 


</TEXT>
</DOC>
