<DOC>
<DOCNO> 32047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/son/sonspo07.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
La Gazetta Della Sport "Terim, muamma" 
</HEADLINE>
<TEXT>

     İtalya'nın en yüksek tirajlı yaklaşık 600.000 spor gazetelerinden La Gazzetta dello Sport, transferler sonunda gelecek yıl şampiyonluk mücadelesi verecek takımları değerlendirdi. 
     Gazeteye göre şşampiyonluk yarışında en avantajlı Roma ve Juventus takımları gösterilirken, teknik direktörlüğünü Fatih Terim'in yaptığı Milan'a dikkat edilmesi gerektiği belirtildi. 
     Şampiyon olduğu kadrosunu hiç bozmadığı için Roma'yı ''en avantajlı takım'' olarak gösteren La Gazzetta dello Sport, Juventus için ''Nedved, Thuram, Buffon gibi çok güçlü transferler yaptı. Ama Zidane'ı satarak orta sahasında problem yarattı. Şimdi herşey Lippi'nin yapacağı seçime bağlı. Defansı 3'lü mü yoksa 4'lü mü kuracak. Uruguaylı Fabion O'Neill, Zidane'dan sonra bir umut olabilir'' yorumunda bulundu. 
     Gazetede teknik direktörlüğünü Fatih Terim'in yaptığı Milan takımı için ise ''İnzaghi ve Rui Costa transferin incileri. Yeni transferler büyük avantaj olabilir. Elbette, sakatlıklardan çıkacak Albertini, Ambrosini ve Redondo'nun performanslarını görmek gerekecek ama gerçek muamma Terim olarak kalıyor. Galatasaray'dayken çok takdir edilen bir teknik direktördü, mucize yarattı. Fiorentina'da daha az şeyler yaptı çünkü mor menekşeler ile ilişkisi erken koptu. Milan'da çok heyecan yarattı ama önemli olan İtalyan futbolunu kavradığı bir zamanda mı geldi Fiorentina'dayken bazı maçlarda övgülere boğuldu. Takımının atak oyunu gol atması gerçekten çok hoş ama karşı takımın atağında hemen gol yenilmesi bazı şüpheler bıraktı. Lazio'ya karşı Fiorentina'nın kendi sahasında oynadığı futbol beğeni topladı ama Dino Zoff'un adamları kontrataklar ile kale önüne gidiyorlardı. Bizim için önemli olan hücum ve defans oyununu birlikte ortaya koymak. Defansı orta sahaya götürmek görünüş olarak çok hoş olabilir ama riskli. Milan'ın geleceği Terim'e çok bağlı olacak'' denildi. 
     La Gazzetta dello Sport şampiyonluk yarışına dahil olacak takımlar rsında ayrıca İnter, Lazio ve Parma'yı da gösterdi. Hakan Şükür, Emre ve Okan'ın takımı İnter için ''Eğer Ronaldo eski formuna döner ve Vieri ile oynarsa, önemli bir faktör olur. Recoba'sız İnter'in nasıl hücum oynayacağını görmek lazım. Orta sahada tecrübeli ve büyük teknikli bir oyuncu eksiği var. Bu noktada büyük yetenek olarak Milano'ya gelen Emre'nin ne kalitede olduğunu anlamak gerekiyor. İnter'in çok projesi var eğer gerekleşirse başaktör olur'' ifadeleri kullanıldı. 
     Öte yandan, 7 yıl Fiorentina'da forma giydikten sonra Milan'a transfer olan Portekizli Rui Costa gözyaşları içinde taraftaa veda etti. 
     Floransa'daki evini cuma günü boşalttıktan sonra Artemio Franchi Stadı'nda Fiorentinalı taraftarlar ile son kez biraraya gelen Rui Costa, konuşmasında göz yaşlarını tutamadı. 7 yıl boyunca Fiorentinalı taraftarın kendisine gösterdiği ilgiye teşekkür eden Portekizli yıldızfutbolcu, ''Başkan Cecchi Gori'den beni satmadan önce bir telefon etmesini beklerdim. Ama yine de beni İtalya'ya getirdiği için ona çok teşekkür ederim'' dedi. 
     Yeni takımında şampiyonluk için mücadele edeceğini söyleyen Rui Costa, ''Fiorentina'da olduğum gibi Milan'da da olmayı umarım'' diye konuştu. 






</TEXT>
</DOC>
