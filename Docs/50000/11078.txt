<DOC>
<DOCNO> 11078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/ekonomi/eko04.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye savaşı kazanırsa enflasyon dünyada biter 
</HEADLINE>
<TEXT>

Newsweek, Türkiye’nin enflasyonla savaşan son büyük ekonomi olduğunu belirtti 
     Türkiye dünyada yüksek enflasyona karşı mücadele veren son büyük ekonomi. Eğer bu mücadelesinde başarılı olursa-ki büyük olasılıkla olacak, bu, enflasyona karşı yürütülen global savaşın son zaferi olacak." 
     Bu sözler, Newsweek Dergisi’nin son sayısındaki Türkiye analizinde yer aldı. 
     Fareed Zakaria imzalı analizde, son politik-ekonomik krizin gerek Türkiye’ye gerekse global ekonomiye pahalıya patladığı belirtildi. 
     
Son cephe      Hiperenflasyonun, eski Doğu Bloku ülkeleri dahil onlarca ülkede, binli rakamlardan tek haneli rakamlara düşürüldüğü belirtilerek, küresel çapta yürütülen bu savaşın son cephesinin Türkiye olduğu kaydedildi. 
     Krizden, enflasyonla mücadelesinde Türkiye ile işbirliği yapmış olan Uluslararası Para Fonu’nun da IMF büyük eleştirilere uğrayarak nasibini aldığı vurgulandı. 
     
IMF hatalı      Fon’un, Türkiye için hazırladığı programın tutmadığı ifade edilerek, 
     "Türkiye gibi hukuki ve siyasi çervevesi pek de güçlü olmayan ülkelerin politik realiteleri göz önüne alınmadan uygulanan programlar, bir süre sonra iflas ediyor" denildi. 
     Analizde, IMF’nin, Türkiye, Mısır, Brezilya, Hindistan, İsrail gibi ülkelere, halk kitleleleri tarafından benimsenmeyen, zorlama programları dayatmakla taktik hatalar yaptığı bu nedenle tüm dünyada globalleşme karşıtlarının bir numaralı hedefi haline geldiği vurgulandı. 
     


 EKONOMİ 


















</TEXT>
</DOC>
