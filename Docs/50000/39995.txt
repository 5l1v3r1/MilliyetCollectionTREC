<DOC>
<DOCNO> 39995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/soneko04.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Türk ekonomisi küçülmeye mahkum değil" 
</HEADLINE>
<TEXT>

     Başbakan Bülent Ecevit, ekonomide büyüme hızındaki düşüş sürecinin mutlaka durdurulması gerektiğini vurgularken, ''Türk ekonomisi daralmaya, küçülmeye mahkum değil'' dedi. 
     Başbakan Bülent Ecevit, güç durumda olan fakat kurtarılabilecek olan şirketlerin ödeyemedikleri borçlarının, taksitlere bağlanacağını bildirdi. 
     Ecevit, Başbakanlık Merkez binada düzenlediği basın toplantısında, ''Döviz tüketen değil, döviz üreten bir toplum olmak zorundayız'' derken, ekonomiye düzlüğe çıkarmak için dövize kaçışı önlemek ve parasal politikalar oluşturmak gerektiğini, ancak bunun yeterli olmadığını vurguladı. Üretimin yeniden mutlaka canlandırılması ve yatırımların heveslendirilmesi gereğine işaret eden Başbakan, bu yönde alınan ya da alınacak önlemleri anlattı. 
     İlk olarak, Hazine taşınmazlarının değerlendirilmesi için Meclis tatile girmeden yasa çıkarıldığını hatırlatan Ecevit, ''Bu yasa süratle uygulanmaya konmaktadır. Kısa süre içinde bu yolla devlet ve topluma büyük gelir sağlanacak. Bu kaynaklar büyük ölçüde dar gelirli vatandaşların durumlarının düzeltilmesi ve güç durumdaki işletmelerin canlanmadırılması için değerlendirilecek'' dedi. 
     
     Altın ve gümüş kaynakları 
     Başbakan Ecevit, Türkiye'nin çok geniş doğal kaynakları bulunduğunu ve bunların gereği gibi değerlendirilemediğini de söyledi. 
     Altın ve gümüş bakımından Türkiye'nin, olağanüstü zenginlikte bir ülke olduğunu hatırlatan Ecevit, ''Fakat bazı yasal ve toplumsal engeller, bunların gereği gibi değerlendirimesini önlüyor. Bu engelleri de mutlaka aşmak zorundayız'' ifadesini kullandı. 
     Güç durumda olan, fakat kurtarılabilecek durumda olan şirketlerin ödeyemedikleri borçların taksitlere bağlanacağını kaydeden Başbakan, Bankacılık Düzenleme ve Denetleme Kurulu'nun BDDK bu konuda çok anlayışlı davrandığını, bu yoldan da devlete büyük gelir sağlanacağına inandığını söyledi. 
     
     Yolsuzlukla mücadele 
     Bu arada yolsuzluklarla mücadeleyi hiç aksatmadan sürdürmeye kararlı olduklarını belirten Ecevit, ''ancak yolsuzlukluklarla mücadele ederken, bağcı dövmekten çok üzüm yemek olmalıdır'' dedi. Endüstri bölgeleri tasarısıyla yatırımların kolaylaştırılması beklendiğine de işaret eden Ecevit, yabancı sermayeye getirilecek kolaylık konusunda şöyle konuştu 
     'Türkiye'ye yabancı sermaye girişinin yavaş gitmesinin başta gelen sebebi, bürokratik engellerdir. Bundan, Türkiye'ye Yatırım yapmak isteyen yabancı kuruluşlar, çok sikayet etmektedir. Bir yabancı kuruluş yatırım yapmak için başvurduğunda 40 kapıyı çalmak zorundadır. Bu 40 kapıdan beklenen önlemler bazen aylar, bazen yıllar sürmektedir.Bu da Türkiye'ye yatırım hevesini kırmaktadır. biz bu durumu önlemek için yasa tasarısı hazırladık. Önümüzdeki günlerde yürürlüğe girecek. Bu yasa yürürlüğe girdiğinde, Türkiye'de yatırım yapmak isteyenler, 40 kapı çalmayacaklar, tek bir kapıya başvuracaklardır. 3 ay gibi kısa sürede kesin olarak kendilerine yanıt verilecek.'' 
     Ayrıca, dış sermaye yatırımları ve yurt dışındaki Türklerin birikimlerinin, yatırımlarını değerlendirmesine de büyük önem verdiiklerini anlatan Başbakan, kapanan veya üretimini kısmak zorunda kalmış işletmelerin yeniden canlandırılabiilmesi için harekete geçeceklerini vurguladı. 
     Başbakan Ecevit, bunun ön hazırlığı olarak da, Valilikleri birer mektup gönderdiğini, illerindeki yarım kalmış veya üretimini düşürmek zorunda kalmış şirketlerin dökümünü istediğini anlatırken, şöyle devam etti 
     'Buralara yatırım yapmak isteyenler olabilir. Dış ve iş sermaye çevrelerinde bu konuda heves olabilir. Fakat, bir çoğu, nereye, nasıl yatırım yapacaklarını bilmiyor olabilirler. Onun için biz geçen haftaki basın toplantısında belirtiğim gibi, ben bütün valiliklere mektup yolladım. 
     Bir hafta içinde yanıt rica ettim. Valilerimizden dileğim şu Kapanan veya üretimini kısmak zorunda kalan işletmeleri yeniden canlandırabilmek için ne yapmak gerekir İlinizde hangi yatırımlar durmuştur veya üretimlerini kısmak zorunda kalmıştır Bunların listesini rica ettim.'' 
     Beklediği cevapların çok büyük ölçüde geldiğine işaret eden Başbakan Ecevit, ''bu yanıtlara göre, Türkiye'de hangi illerde yatrımların aksaması olduğunu, hangi fabrikaların kapandığını, hangi fabrikaların üretimlerinin ne kadar kısıldığını, gerek Türkiye'deki olası sermaye çevrelerini, gerekse yabancı ülkelerden Türkiye'ye yatırım yapmak isteyecek olanlara, bu arada yurtdışındaki Türklere, kardeşlerimize, bu Valiliklerden gelen bilgileri sunacağız'' şeklinde konuştu. 
     Başbakan Ecevit, Türk lirasına itibar kampanyasına değinirken de, kampanyanın özel sektör tarafından başlatıldığını belirterek, bu durumu ''sevindirici'' olarak niteledi. Ecevit, kampanyanın büyük ilgi gördüğünü ifade ederken, bu arada turistlerin alışverişlerini dolarla yapmalarında bir engel bulunmadığını kaydetti. 
     Ecevit, basın toplantısının ardından gazetecilerin sorularını yanıtladı. 
     Bir gazetecinin, ''Yerli ve yabancı sermayenin yurt içine çekilebilmesi için gerekli kolaylığı sağlanacağını söylediniz. Ancak, Türkiye'de sermaye ayrımcılığı yapıldığı bir gerçek. Bunu nasıl aşacaksınız '' şeklindeki sorusu üzerine, Ecevit, böyle bir ayrımcılığın söz konusu olmadığını bildirdi. Ekonominin ve ticaretin kendi kuralları olduğunu belirten Ecevit, ''Özellikle pazar ekonomisinde bu kurallara uyum sağlamak gerekir. Bu konuda, herhangi bir tereddüt olmamalıdır'' dedi. 
     ''Bayındırlık ve İskan Bakanlığı'ndaki Vurgun operasyonunun MHP tarafından Beyaz Enerji operasyonuna karşılık olarak algılandığını'' öne süren bir gazeteciye de Ecevit, şu karşılığı verdi 
     'Yolsuzluklarla mücadele bu hükümet döneminde şimdiye kadar görülmemiş yoğunlukla başlamış ve devam etmektedir, edecektir. Bu konuda kimsenin tereddütü olmasın. Yolsuzluklarla mutlaka ve en etkili bir şekilde mücadelemizi sürdüreceğiz, ancak bu mücadeleyi sürdürürken de bağcıyı dövmekten çok, üzüm yemeyi de el üzerinde tutmamız, yani üretimin aksamasını, istihdamın azalmasını önlemek zorundayız.'' 
     MHP Genel Başkanı, Devlet Bakanı ve Başbakan Yardımcısı Devlet Bahçeli'nin bugün yaptığı açıklamada, 57. hükümet dönemini de kapsayacak şekilde, tüm kamu kurum ve kuruluşlarındaki ihbar ve şikayetleri Başbakanlık Teftiş Kurulu'nun ele almasına ilişkin sözlerini hatırlatan bir gazeteciye ise Ecevit, ''Başbakanlık Teftiş Kurulu zaten büyük bir hızla çalışıyor. Her hafta birkaç soruşturma içeriği benim imzama sunuluyor. Bu konuda gerekli bütün titizliği, bütün dikkati Başbakanlık Teftiş Heyeti göstermektedir ve göstermeye devam edecektir'' diye konuştu. 
     
     Çözümleri bulacağız 
     Başbakan Bülent Ecevit, Türk Lirası'na itibar kazandırılması çerçevesinde başlatılan kampanyaya değinerek, yurtdışına çıkışlarda alınan 50 dolar harcı Türk Lirası'na çevirmeyi düşünüp düşünmediklerine ilişkin bir başka soruya da, uygulamayla ilgili bazı sorunların ortaya çıkabileceğini belirterek, bu sorunlar ortaya çıktıkça tek tek gözden geçirilebileceğini kaydetti. Ecevit, şunları söyledi 
     'Eğer, bazı önlemler getirmek gerekirse, bu önlemleri yerine getireceğiz. Dövizden kaçış kampanyasını devlet açmadı. Özel sektör açtı. Bu da çok sevindirici birşey. Özel sektör, uygulama aşamasında bazı sorunlarla karşılaşabilir. Devletle karşılaşabilir. Onları tek tek değerlendireceğiz ve çözümlerini bulacağız.'' 
     Diyanet İşleri Başkanlığı'nın Türk Lirası'na itibar kazandırmak amacıyla okuttuğu hutbeyi hatırlatarak, hacı adaylarından hac bedeli olarak dolar istendiğini belirten gazeteciye de Ecevit, bazı çelişkilerin uygulama aşamasında ortaya çıkabileceğini, sorunları tek tek ele alacaklarını ve çözüm getireceklerini bildirdi. 
     Ecevit, İşadamı Üzeyir Garih cinayetinin üzerinden bir hafta geçmesine rağmen failinin hala yakalanamadığının anımsatılması üzerine, ''Bazen bu gibi olayların sanıklarının yakalanması aylar, yıllar sürebilir. Fakat belli ki emniyet teşkilatı büyük bir gayretle çalışıyor. Elinden gelen özenle suçluları bulmaya çalışacaktır. Bu zaman alabilir'' yanıtını verdi. 
     Ecevit, bir gazetecinin ''Endüstri bölgelerine girişin kolaylaştırılacağını söylediniz. Bir yasa tasarısı hazırladığını bildirdiniz. Yasa tasarısı bu Bakanlar Kurulu'na ele alınacak mı '' şeklindeki soruya, ''Bakanlar Kurulu'nda ele alınacak, o arada özellikle dışardan Türkiye'ye gelecek sermayeye özel bir dikkat göstereceğiz'' dedi. 
     Başbakan Ecevit, bir gazetecinin ''Hazine'nin teşvik alabilmek için başvuran bazı firmaları güvenilir olup olmadıkları konusunda MİT'e sorduğunu'' kaydetmesi üzerine, ''Yasal açıdan yatırım yapmasında sakınca olmayan herhangi bir kuruluş elbette Türkiye'de kurallar içinde, yasal olanaklar içinde yatırım yapar ve bu yatırımları da desteklemek gerekir'' karşılığını verdi. Bayındırlık ve İskan Bakanı Koray Aydın'ın da üzerinde istifa baskıları bulunduğunu kaydeden bir gazeteciyle Ecevit, bu konuda birşey söylemeyi uygun bulmadığını bildirdi. 
     ''Sizce Koray Aydın'ın istifası uygun olur mu '' sorusuna da Ecevit, ''O aşamada bu konu MHP'nin ele alması gereken bir sorundur. Nitekim bugün, bu konuyla ilgili görüşmeleri yapacaklardır. Evvela MHP'nin ne düşündüğünü bilmemiz gerekir. Koalisyon adabının gereği de budur'' karşılığını verdi. 






</TEXT>
</DOC>
