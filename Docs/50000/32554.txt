<DOC>
<DOCNO> 32554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sontur07.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TİSK Başkanı Baydur "Hükümet ve meclis kendisine çeki düzen versin" 
</HEADLINE>
<TEXT>

     Türkiye İşveren Sendikaları Konfederasyonu TİSK Başkanı Refik Baydur, koalisyon hükümetinin ekonomik programın uygulandığı dönemde yanlış uygulamalarda bulunduğunu öne sürerek, ''Bu hükümet, bu meclis kendi kendini tashih etmek mecburiyetindedir'' dedi. 
     TİSK, İngiliz Sanayi Konfederasyonu tarafından yapılan araştırmanın sonuçlarının yer aldığı ''Avrupa'da Esneklik Uygulamaları'' adlı kitabını tanıttı. 
     Konuşmasının ardından gazetecilerin sorularını yanıtlayan Baydur, hükümete sert eleştiriler yönelttiğinin hatırlatılması üzerine, ''Bu hükümet, bu meclis kendi kendini tashih etmek mecburiyetindedir'' dedi. Baydur, son günlerde tartışma konusu olan teknokratlar hükümeti alternatifine karşı olduğunu bildirerek, ''Bu memleket, milletin seçtiği kişilerce yönetilmelidir'' diye konuştu. 
     Hükümetin, bir önceki ekonomik programı yürütemediğini, son ekonomik programın yürütülmesi için ''saygın'' bir kişiyi getirdiğini anlatan Baydur, bu dönemde de bazı hatalar yapıldığını öne sürdü. Hükümetin, ekonomik programı hazmettikten sonra halka götürmesi gerektiğini dile getiren Baydur, icraatların da halka iyi anlatılamadığını söyledi. Baydur, 57. hükümette, kişisel ihtilafların da kabine dışına çıkarıldığını hatırlatarak, bu hataların düzeltilmesi gerektiğini vurguladı. 
     
     






</TEXT>
</DOC>
