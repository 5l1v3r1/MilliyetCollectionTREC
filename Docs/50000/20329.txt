<DOC>
<DOCNO> 20329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sondun05.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
'Banabirdolargönderin.com' diye site kurdu...zengin oldu 
</HEADLINE>
<TEXT>

     ABD'nin California eyaletinde yaşayan, kurduğu internet sitesinde kullanıcılardan nazikçe kendisine bir dolar göndermesini isteyen Amerikalı, bir yıldan biraz uzun bir sürede 3 bin 100 dolardan fazla para topladı. 
     ''www.sendmeadollar.com'' Bana bir dolar gönderin adresinde bir site kuran pazarlamacı Rich Schmidt, sitesini ziyaret eden kullanıcıların kendisine karşılık beklemeden bir dolar ya da eşdeğerde döviz göndermelerini istedi. 
     İnternette yayınlanan bir dergide çalışan Schmidt, ''İnternette yaratıcı bir şeyler yapmak istedim. Böyle bir dergide çalışmamın hiç kimseyi ilgilendirmediğini farkettim. İnternette milyonlarca dergi var. Dünyada yaklaşık 300 milyon internet kullanıcısı olduğunu düşündüm ve kendi kendime şöyle dedim Kullanıcıların yüzde 10'u bana postayla bir dolar gönderse ne olur. Neden 'sendmeadollar.com' adresinde bir site kurmayayım'' diye konuştu. 
     Bu adresi satın aldığını belirten Schmidt, sitesinin Yahoo tarafından haftanın sitesi seçilmesinden sonra, 3-4 günde toplam 30-40 bin kişinin siteyi ziyaret ettiğini kaydetti. 
     Kendisine gönderilen paranın 3 bin 146 dolar olduğunu açıklayan Schmidt'in sitesinde şu ifadeler yer alıyor ''Çok basit, cüzdanınızı alın, içinden bir dolar çıkarın ve 'The Amazing Site PO Box 35715, Los Angeles, California' adresine gönderin. Bana bir dolar gönderirseniz bunun nedeni, fikrin hoşunuza gitmesi ve bunu eğlenceli bulmanızdır''. 
     Schmidt'e bir dolar yollayan kullanıcılar, sitedeki mesaj panosuna reklam verebiliyor ya da not bırakabiliyor. 






</TEXT>
</DOC>
