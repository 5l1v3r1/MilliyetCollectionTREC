<DOC>
<DOCNO> 19108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/spor/spo01.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetimde çatlak 
</HEADLINE>
<TEXT>

Asbaşkan Ahmet Hamoğlu başarısızlığın faturasını yönetime çıkardı, "Ben baştan beri Scala’ya karşıydım. Ancak sezon bitmeden gönderilmesi de hataydı" ifadelerini kullandı 
     KARTAL YİĞİT 

     Bilgili şaşırdı 
     BEŞİKTAŞ’ın önceki akşam yapılan yönetim kurulu toplantısında Asbaşkan Ahmet Hamoğlu’nun takımın kötü gidişi hakkında yaptığı konuşmada hatanın büyük bir bölümünü yönetime yüklemesi Serdar Bilgili’yi şaşırttı. Hamoğlu, "Ben baştan beri Scala’ya karşıydım. Gelmesi zaten bir hataydı. Ancak sezon bitmeden gönderilmesi de yapılan yanlışlara bir yenisini ekledi" diye konuştu. 
     
     Briegel kalmalıydı 
     AHMET Hamoğlu, "Briegel kalsaydı veya Daum sezon başında gelseydi bu takım belki şampiyon olabilirdi" ifadelerini kullandı. Beşiktaş’ta adının açıklanmasını istemeyen bir yöneticinin önceki gün Fanatik gazetesine verdiği demeç yönetimdeki huzursuzluğu daha da artırdı. Öte yandan Transfer Komitesi’ne seçilen Fikret Orman’ın, bu görevi kabul etmediği bildirildi. 
     
Daum, Nouma’ya kapıları kapadı      BEŞİKTAŞ Teknik Direktörü Daum’un, Fransız futbolcu için yöneticilerle yaptığı görüşmede, "Nouma istediğini yapabilir. Artık kendisine karışmayacağım" dediği öğrenildi. Antrenör Rıza Çalımbay ile Menajer Sinan Engin ise Nouma’ya "Sezon sonuna kadar bu takımın sana ihtiyacı var. Kendini bir an önce toparla" uyarısını yaptı. 
     
Ormanda çalıştılar      İSTANBULSPOR maçının hazırlıklarını dün çift antremanda sürdüren Beşiktaş, sabah Belgrad Ormanı’nda akşam ise Fulya’da çalıştı. Teknik Direktör Daum’un, Real Madrid - Bayern Münih maçına yorumcu olarak katılması nedeniyle takıma antrenörler Rıza Çalımbay ve Roland Koch idman yaptırdı. Bu arada önceki gece vefat eden Beşiktaş muhabirlerinden Recep Şeker’in eşi Kadriye Şeker’in cenazesi dün toprağa verildi. 
     



 SPOR 

























</TEXT>
</DOC>
