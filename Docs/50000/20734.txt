<DOC>
<DOCNO> 20734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur06.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller coştu "Telekom 3,5 milyar dolara zor satılır" 
</HEADLINE>
<TEXT>

     DYP Genel Başkanı Tansu Çiller, Türk Amerikan Dernekleri Federasyonu TADF tarafından New York'taki Türkevi binasında düzenlenen ve toplum temsilcilerinin hazır bulunduğu bir toplantıda konuştu. 
     Konuşmasında Telekom'un satışına da değinen Çiller, şu açıklamalarda bulundu 
     ''Telekom'un özelleştirilmesini öngören yasayı biz 1993'te Meclis'e sunduk. O zaman İngiltere dışında kimse özelleştirme yapmamıştı. Morgan Stanley, Telekom'a 40 milyar dolar değer biçti. Yasa Meclis'ten geçti. Fakat Sayın Ecevit, Yılmaz ve Özkan, 'Bu yasa Türkiye'nin bağımsızlığını zedeler' deyip yasayı Anayasa Mahkemesi'ne götürdüler ve iptal ettirdiler. Bugün Telekom'un özelleştirilmesi yeniden Türkiye'nin gündemine geldi ve kurtuluş reçetesi olarak sunuldu. Ancak Telekom'un bugün satılacak kısmının değeri 3.5 milyar dolardır ve ben onun da satılabileceğinden emin değilim. Bizim zamanımızda Telekom'un yarısı özelleştirilseydi, 20 milyar dolar elde edecektik. O tarihteki borcumuz 17 milyar dolardı. Şimdiye enflasyon bitmiş olacaktı. Bugün dışarıya el açıyoruz. En vahimi de son 2 yıl içinde dış kamu borçlarını yüzde 50 artırdık. Borcumuz 50 milyar dolardan, son alınan kredilerle birlikte 75 milyar dolara çıkıyor. Bu millet bunu nasıl ödeyecek '' 
     
     






</TEXT>
</DOC>
