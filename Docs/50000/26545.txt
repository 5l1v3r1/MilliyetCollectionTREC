<DOC>
<DOCNO> 26545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/guncel/gun08.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Evden kaçma ağır tahrik’ mi 
</HEADLINE>
<TEXT>

ÇAPRAZ ATEŞ 
     ÜMRAN AVCI 

     Mahkemenin, kız kardeşlerini evden kaçtığı ve erkeklerle birlikte olduğu gerekçesiyle viyadükten atarak öldüren sanıkların, cinayeti "ağır tahrik altında" işlediklerine karar vermesi, tartışmalara neden oldu. Karara tepki gösterenlerin yanında, destek verenler "tahrik" unsurunun dikkate alınması gerektiğini söylediler. 
     
     Mecit Piruzbeyoğlu ANAP Milletvekili 
Güneydoğu’da böyle      Bir kızın bağlı olduğu yer ailesidir. Birisi gelip isteyecek, karşı taraf da verecek. Ama dışarı çıkıp türlü erkeklerle oturup kalkması, Doğu ve Güneydoğu’da ağır tahrik kabul edilir. Sınırsız hürriyet yoktur. Erkek olsun, kadın olsun yöresinin, ailesinin bazı kurallarına uymak zorundadır. Eğer siz kuraldışı hareket ediyorsanız, aileniz toplumun baskısı altında ezilir. Toplumun baskısı, o kardeşleri o yola sürüklemiştir. Bu durum ağır tahriktir. 
     
     Celal Tekiner Avukat 
Ağır tahrike girer      Birkaç defa evden kaçmak ve bunu ihtiyat haline getirmek ağır tahrike girebilir. TCK’nın 51. maddesinin uygulamasında kişilik hakkı öncelikle değerlendirmeye alınır. Tahrike girer ve yasal indirimi vardır. Ölen kişinin sanığın üzerinde haksız, şiddetli bir tesir meydana getirmesi durumunda tahrike girdiği 51. maddede açıkça beyan ediliyor. Suç bir kişiyle doğrudan doğruya bağlantılı olduğu için, geçmiş dikkate alınır. Bu, h kimlerin takdir haklarından birisidir. 
     
     Nazan Moroğlu Avukat 
Töre bahane olmamalı      Ağır tahrike girmez. Sadece töre açısından bakılırsa, bu ağır tahrik olarak nitelendirilip, kadının kimliği, kişiliği gözardı ediliyor. Yargıçlar, ağır tahrik olarak nitelendirip ceza indirimine karar vermemeli. Sadece törelerle hareket toplumu geriye çeker, ilerlemesine engel olur. Demokrasiden söz etmek istiyorsak hukukun üstünlüğüne mutlaka inanmalıyız. 
     
     Hasan Gemici Devlet Bakanı 
Ceza hafifletilemez      Töre cinayetleri toplumsal bir yara haline geldi. Yaşam hakkı kutsaldır, insan yaşamına son vermenin hiçbir haklı ve hafifletici gerekçesinin olmaması gerekir. Ancak TCK’nın 462. maddesi, töre cinayetlerinde özendirici bir nitelik taşımaktadır. Dünyanın hiçbir yerinde, insan öldürmenin cezasının bu kadar ucuz olmaması gerekir. 
     



 GÜNCEL 












ağır tahrik’ mi 








</TEXT>
</DOC>
