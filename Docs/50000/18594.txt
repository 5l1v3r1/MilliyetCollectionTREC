<DOC>
<DOCNO> 18594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/guncel/gun01.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorguda tansiyonu çıktı, doktor çağrıldı 
</HEADLINE>
<TEXT>
Çağlar cezaevinde 
ABD’den İstanbul’a getirilen eski bakan, DGM’deki sorgusunun tamamlanmasının ardından tutuklandı. Mahkeme önünde toplananlar "hortumcular hesap verecek" sloganları attı 
     SİNAN TOROS, SEMRA PELEK, ESRA KURT, GÜNTAN MAVİGÖZLÜ, İSMAİL POLAT İstanbul Fotoğraflar Ercan Arslan, Ahmet Dumanlı 

     ABD'de yakalanarak Türkiye'ye getirilen işadamı ve eski Bakan Cavit Çağlar, Etibank ile paravan şirketlerden naylon fatura almakla suçlandığı davalar nedeniyle hakkında verilen gıyabi tutuklama kararları vicahiye çevrilerek Kartal Özel Tip Cezaevi'ne gönderildi. 
     THY'nin A - 340 tipi "Aydın" adlı uçağıyla İstanbul'a gelen Çağlar'ın kelepçesiz olduğu görüldü. Bu sırada aprona kadar giren Mustafa Çağlar'ın babasına yaklaşmasına izin verilmedi. 
     Dinç Bilgin'i de DGM'ye götüren gri renkli Volkswagen minibüse bindirilen Çağlar, saat 10.50'de İstanbul DGM'ye getirildi. Çağlar'ın savcı ve h kimlerin kullandığı protokol kapısından içeri alınması karmaşaya yol açtı. DTP Genel Başkan Yardımcısı Orhan Keçeli ile 9. Cumhurbaşkanı Süleyman Demirel'in korumalarından "Hayri Baba" olarak tanınan Hayrettin Gökdemir'in de DGM'ye gelmesi dikkat çekti. 
     
İlaç tedavisi uygulandı      DGM Savcısı Cengiz, hafta sonu olması nedeniyle doktor bulunmadığından, Çağlar'ı, sağlık muayenesi yapılmadan sorguladı. Yaklaşık 1.5 saat Egebank dosyasıyla ilgili ifade veren Çağlar'ın tansiyonu yükseldi. Bunun üzerine doktor çağrıldı. Heyecanlı olduğu belirtilen ve ABD'deki cezaevinde zor günler geçirdiğini öne süren Çağlar'a ilaç tedavisi uygulandı. 
     Yarım saat sonra tekrar sorguya alınan Çağlar'ın, Etibank için verdiği ifadede, "bankanın yönetiminde görev almadığını, bu yüzden sorumluluk kabul etmediğini" söylediği öğrenildi. 
     
Murat Demirel’i suçladı      Çağlar, Etibank soruşturması kapsamında, bankanın Dinç Bilgin'e satışı sırasında usulsüzlük yapıldığı iddiası ve yedi firmasına verilen kredilerle ilgili sorgulandı. Çağlar'ın, ifadesinde, Bilgin'in aksine eski ortağı hakkında suçlayıcı ifadelerden kaçınarak, "Etibank'tan Dinç Bilgin'e ortaklık teklif ettim. Kabul etti" dediği öğrenildi. Egebank'tan 7.5 milyon dolar kredi alan Çağlar'ın, Murat Demirel için, "Beni dolandırdı. Borcuma karşılık verilen parayı ben ona verdim. Bankaya ödeyecekti. Protokolüne geçirmiş olmalı ki ödemedi" dediği sürüldü. Satın aldığında İnterbank'ın batık olduğunu iddia ettiği belirtilen Çağlar'ın sorunsuz banka istediği için Etibank'ı satın aldığını bildirdiği dile getirildi. 
     Etibank'ın satışında usulsüzlük yaptığı iddia edilen Devlet eski Bakanı Güneş Taner'le ilgili açıklama yapmayan Çağlar'ın usulsüzlüğü kabul etmediği, "Devletin yaptığı işlemler beni ilgilendirmez. Satış devletin sorumluluğundadır" dediği öğrenildi. Çağlar'ın neden ABD'ye kaçtığına ilişkin soruyu ise "DGM'de yargılanmaktan korktuğum için" diye yanıtladığı belirtildi. 
     
Egebank şik yetten vazgeçti      Bu arada Çağlar'ın şirketlerine verilen kredilerin geri ödenmesi üzerine Egebank avukatlarının şik yetten vazgeçtikleri ortaya çıktı. Savcı Ercan Cengiz, borcun ödenmiş olması ve şik yetin geri alınması nedeniyle bu soruşturmada Çağlar hakkında verilen gıyabi tutuklama kararının kaldırılmasını istedi. Çağlar'ın, Egebank soruşturması kapsamında verdiği ifadede de, borcunu iki kez ödediğini savunduğu bildirildi. 
     Çağlar, kendi firmalarına kredi kullandırmakla suçlandığı Etibank soruşturmasıyla Şişli Cumhuriyet Savcılığı'ndan müzekkereyle gönderilen Orhan Aslıtürk ve Muhammmet Ciğer'in paravan şirketlerinden naylon fatura almakla ilgili soruşturma kapsamında verilen gıyabi tutuklama kararlarının vicahiye çevirilmesi talebiyle Nöbetçi 3 No'lu DGM'ye gönderildi. Burada tutuklanan Çağlar, Kartal Özel Tip Cezaevi'ne konuldu. 
     
Dinç Bilgin’e komşu oldu      Tutuklanarak saat 20.00 sıralarında Kartal Cezaevi'ne konulan eski bakanı Cavit Çağlar'ın buradaki ilk sözleri, "Çok bitkin ve yorgunum. Mümkünse bir bardak çay verin" oldu. Jandarma arama noktasında Çağlar'ın üzerinden, 300 milyon lira, bir güneş gözlüğü, bir alyans, bir kol saati ve iki kravat çıktı. Ardından cezaevine giriş kaydı yapılan Çağlar'ın, yetkililerin 'Mesleğiniz' sorusuna 'Sanayici, eski bakan' diye cevap verdiği öğrenildi. İşlemleri tamamlandıktan sonra sol Blok A - 9 koğuşuna konulan Çağlar, böylelikle sol blok A - 8'de kalan Dinç Bilgin'e komşu oldu. 
     
Mustafa Çağlar koruma ordusuyla geldi      Mustafa Çağlar babasından kısa süre sonra DGM'ye geldi. Arka kapıdan girmek isteyen Mustafa Çağlar'ın korumaları ile gazeteciler arasında arbede yaşandı. Açıklama yapmayacağını söyleyen Mustafa Çağlar, personelin girebildiği kapıyı kullanarak savcılık katına çıktı. Çağlar'ın yakınlarına çay - kahve servisi yapıldı. 
     
Protestoya gözaltı      Bina önünde toplanan yaklaşık 15 kişilik grup, "Hortumcular hesap verecek" sloganları attı. "Gençlik Derneği Girişimi" imzalı bir bildiri dağıtan eylemcilerden üçü yaka - paça gözaltına alındı. Çağlar'a destek veren yaklaşık 50 kişilik grup ise "Türkiye, Türkiye" sloganları attı. 
     



 GÜNCEL 












</TEXT>
</DOC>
