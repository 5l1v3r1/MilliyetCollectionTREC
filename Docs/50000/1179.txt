<DOC>
<DOCNO> 1179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yazar/cetiner.html </URL>
<DATE> 2001/01/08/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Saray, stadyum ve hamburger .. 
</HEADLINE>
<TEXT>

     Güngör Uras'a eski büyükelçilerimizden Üner Kırdar, Amerika'da anlatmış, Uras da bize Bebek sohbetimiz sırasında üzüntü içinde nakletmişti. Birkaç gün sonra bunları yayınlayınca olay patlak verdi, tüm basın üzerine üşüştü. Demek herkes böyle bir işareti bekliyormuş 
     Bu kabapçı reklamı, pardon lahmacun değil canım... Hamburger reklamı, koskoca Osmanlı İmparatorluk sarayının yakın görüntüsü içinde bulunmamalıydı .. Ama İstanbul burası, bastırdın mı, yüreğin de varsa her istediğini yapmak mümkün .. 
     İşte bu arada sorunu, hamburger firmasının reklamından çıkartıp, tarihi alana niçin stadyum yapıldıya çevirmek isteyenler de var. Doğru olabilirdi ama iş işten geçtikten sonra konuşmak yanlış. Yani, meseleyi 60 yıl öncesine götürünce... Önce bu anıtı düşünen, hazırlatan İstanbul Valisi Doktor Lütfi Kırdar'a ve yap onayını veren İsmet İnönü'ye teşekkür gerek... 
     
Stadyum değil arsa      O kuşağın çocukları, gençleri, sporcular, futbolseverler Şeref Stadyumu denilen şimdi Çırağan Sarayı Oteli'nin bulunduğu yerde top oynar, maç seyrederlerdi. Adı Şeref Stadyumu'ydu ama kurak bir arsaydı, top bazen denize kaçardı, tribünler barakaydı. Sporcular çoğu zaman orada yıkanamaz, evlerinde temizlenirlerdi. 
     Yeşil alanı olan bir tek Fenerbahçe Stadı vardı ki, orası da ancak 15 bin kişi alırdı... Anadoluhisarı, Beykoz çayırları ve sonra Karagümrük iki kaleden ibaret futbol alanlarıydı. İnönü stadyumunun yapılacağı haberi sporda yeni bir dönemi açıyordu... Savaş bir yandan, şeker, ekmek karne ile, gaz yok, yağ yok, iş yok İstanbul'dan Trabzon'a gazete 6 günde gidiyor, Van'a hiç gitmiyor .. Ama büyük, modern stadyumumuz gururumuzu okşuyordu .. 
     Savaşın başladığı yıl temeli atıldı, ancak 7 yılda stadyum bitirilebildi. Çocuklar delikanlı, delikanlılar daha bir durulur olmuşlardı... Ahhh bir de arkasında kara hayalet gibi yükselen Gazhane olmasa .. Yıllarca Gazhane'nin yıkılması, İnönü Stadyumu'nun genişletilmesi ile uğraştık, avunduk. O da gerçekleşti ama yetmedi... Daha büyük, daha büyük .. Şimdi en son daha da büyütülürken bir de baktık, para kazanmak için aşağıda hamburgerci dükkanı açılmış. İyi güzel de stadyumun saraya dönük muhteşem giriş görüntüsüne böyle bir yazılı reklamı koymak çok çirkin değil mi Zevk meselesi ama yönetim herhalde uygun bulmuş olacak .. 
     
Hamburgerci nasıl geldi      İşte kıyamet bundan kopuyor .. Ve doğrusu ya insana batıyor .. 
     Çelik Gülersoy üstadımızın İstanbul'da çok hakkı vardır. "Buraya stadyumu temsil eden rölyefler yapılması gerekirken, boydan boya bir hamburger firmasının adının yazılması dünyanın hiçbir yerinde rastlanmayacak estetik katliamıdır" diyor. 
     Dostum ünlü mimar Behruz Çinici "McDonald's geldi yapıştı stadyum duvarlarına, et ve lahmacun kültürünün bir sonucu" diye konuşuyor. Güngör Uras ki olayı ortaya attı "İnönü Stadyumu'nu kulüp yöneticileri para için cambazhaneye çevirdiler" benzetimiyle eski bir Beşiktaşlı aile olarak üzüntüsünü dile getiriyor. Bize de hikayeyi anlatmak, tartışmak düşüyor. 
     
     





Issawi'ye saygı 


Dokunmaya devam 


Sessiz zirveler 


İndirgenmiş ittifak... 


Saray, stadyum ve hamburger .. 


Ortadoğu'da geriye sayım 


"Bizi sevmiyorlar .." 


Olimpiyat ve maydanoz 


Memleket gerçekleri... 


Demirel Çağlar dava arkadaşım 


Kefalet çeşitlidir 


Telekom tekeli gelişmenize engel’ 


"Cep" cebi yakıyor 


</TEXT>
</DOC>
