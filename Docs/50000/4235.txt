<DOC>
<DOCNO> 4235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/soneko05.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergi kimlik numaraları internette 
</HEADLINE>
<TEXT>

     Gerçek kişi ve mükelleflerin, vergi kimlik numaralarını, internetten öğrenebilecekleri bildirildi. 
     Maliye Bakanlığı'ndan yapılan yazılı açıklamaya göre, mükellefler, Gelirler Genel Müdürlüğü'nün www.gelirler.gov.tr adresinde hizmet veren internet sitesinde, ''İnternet Vergi Dairesi'' kapsamında kimlik numaralarına ulaşabilecekler. Bunun için, daha önce vergi kimlik numarası alan kişiler, sitenin internet vergi dairesi bölümüne, nüfus cüzdanlarına göre adı, soyadı, baba adı, doğum yeri ve doğum tarihi bilgilerini girecekler. Açıklamaya, şöyle devam edildi 
     "Ekonomik faaliyette bulanan mükelleflere, 1995 yılında başlatılan uygulama ile yaşam boyu kullanılmak üzere yanlızca bir vergi kimlik numarası veriliyor. Özellikle taşıt ve gayrimenkul alım ve satımlarında 1 Mart 1998 tarihinde itibaren kullanım zorunluluğunun getirilmesinden sonra vergi kimlik numarası verilen kişi sayısı arttı ve bugüne kadar yaklaşık 15 milyon kişiye verildi.'' 
     Bu hizmetin başlatılma amacının ise internet sitesine gelen sorularda mükelleflerden vergi kimlik numaralarını öğrenme yönünde gelen isteklerin artması olduğu kaydedildi. 




</TEXT>
</DOC>
