<DOC>
<DOCNO> 47068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/guncel/gun01.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Biri Türkiye’de, newline dört yeni saldırı önlendi 
</HEADLINE>
<TEXT>

FBI, terör örgütü El Kaide’nin Paris, Brüksel, Yemen ve Türkiye’deki ABD elçiliklerine ya da binalarına planladığı saldırıların engellendiğini açıkladı 
     DIŞ HABERLER SERVİSİ 

     Amerikan istihbaratının 11 Eylül saldırılarının ardından başlattığı soruşturmada, aralarında Türkiye’nin de bulunduğu Avrupa ve Ortadoğu ülkelerinde planlanan dört saldırının önlendiği belirtildi. 
     Associated Press ajansının haberine göre, FBI yetkilileri, Usame bin Ladin’e bağlı El Kaide ile birlikte hareket eden teröristlerin Paris’teki ABD Büyükelçiliği, Yemen’deki elçilik binaları, Brüksel’deki bir NATO binası ve Türkiye’deki bir ABD binasını hedef aldıklarının tespit edildiğini söyledi. Yetkililer, Türkiye’deki hedef bina konusunda ise bir açıklama yapmadı. 
     Bin Ladin ve El Kaide’nin önceden saldırılan ancak istenilen sonuç alınamayan ya da planlanmış eski hedefleri vurduğunu belirterek dört hedefe yönelik eylemlerin bu sayede engellendiğini kaydetti. Yetkililer, saldırılara uğrayan Dünya Ticaret Merkezi’nin de bu durumda olduğunu belirterek, "Teröristler 1993’teki saldırıda sonuç alamamıştı. Nitekim yakalandıklarında Bir dahaki sefere’ diyerek bunun ipuçlarını vermişti" dedi. 
     
     190 kişi aranıyor 
     FBI terörist saldırılarla ilgili 190 kişiyi arıyor. Arananlar arasında, Tenessee’de iki uçak satın alan Suudi bir kişi de bulunuyor. Tenessee Havaalanı, ABD özel kuvvetlerinin bulunduğu Campbell Üssü’ne yakınlığıyla dikkat çekiyor. 
     



 GÜNCEL 

















</TEXT>
</DOC>
