<DOC>
<DOCNO> 44273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sontur22.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Çavit Çağlar gelecek hafta taburcu edilecek 
</HEADLINE>
<TEXT>

     Tutuklu bulunduğu Kartal Özel Tip Kapalı Cezaevi'nden yüksek tansiyon ve aşırı kilo kaybı şikayetiyle 10 gün önce Kartal Dr. Lütfi Kırdar Eğitim ve Araştırma Hastanesi'ne kaldırılan eski bakanlardan Cavit Çağlar'ın gelecek hafta taburcu edilebileceği bildirildi. 
     Hastane yetkilileri, Çağlar'ın şikayetiyle ilgili bütün tetkiklerin yapıldığını, ancak 1-2 önemli tahlilin sonucunun beklendiğini belirttiler. 
     Yetkililer, daha önce geçirdiği bir ameliyatla bağırsaklarının bir kısmı alınan Çağlar'ın rahatsızlığının, bağırsaklarında tümörün nüksetmesiyle ilgili olabileceği ihtimali üzerinde durulduğunu kaydettiler. 
     Çağlar'ın gelecek hafta taburcu edilebileceğini ifade eden yetkililer, herhangi bir hastalık çıkması durumunda Çağlar'ın tedavisinin, hastaneye günübirlik getirilerek sürdürüleceğini söylediler. 
     Bu arada, Çağlar'ın tansiyonunun normale döndüğü, ancak bazen kısa süreli olarak yükseldiği kaydedildi. 
     






</TEXT>
</DOC>
