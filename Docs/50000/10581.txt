<DOC>
<DOCNO> 10581 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yasam/yas03.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucuyu def ettik 
</HEADLINE>
<TEXT>

BM, uyuşturucuyla mücadele konusunda Türkiye’ye tam not verdi. Sebep Türkiye’deki zehir tesislerinin Azerbaycan’a kovalanması 
     VİYANA ANKA 

     Türkiye’de uyuşturucu madde üretimine yönelik denetimlerin artmasıyla uyuşturucu madde üreten laboratuvarlardan bazıları Azerbaycan’a kaydırıldı. 
     Birleşmiş Milletler Uluslararası Narkotik Kontrol Kurulu, Türkiye’nin uyuşturucu madde üretimine ve kaçakçılığına karşı yaptığı çalışmaları olumlu bulduğunu belirtti. 
     Kurulun yayınladığı 2000 Raporu’nda şöyle denildi "Türkiye, gizli eroin laboratuvarlarını ortaya çıkarmaya ve yok etmeye devam ediyor. Bu yüzden, Türkiye’de bulunan bazı eroin laboratuvarları yakın bir zamanda Azerbaycan’a kaydırılmıştır." 
     
     Türkiye uyuşturucu köprüsü 
     Raporda, Orta Asya yoluyla kaçırılan bazı uyuşturucuların en önemli geçiş noktasının Türkiye olduğu vurgulandı ve Avrupa’ya yönelik kaçakçılıkta Türkiye’nin köprü olduğuna dikkat çekildi. 
     Rapora göre Türkiye’yi köprü olarak kullanan iki hattan birincisi Pakistan - İran - Türkiye üzerinde geçiyor. İkinci hat ise Türkmenistan - İran - Türkiye olarak gösterildi. 
     BM raporunda ayrıca, Türkiye’deki uyuşturucu kullanımı yaygınlığını ortaya çıkaran yıllık uyuşturucu bağımlılığı anketi konusundaki çalışmaların olumlu karşılandığı da kaydedildi. 
     
     


 YAŞAM 





















</TEXT>
</DOC>
