<DOC>
<DOCNO> 2369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/guncel/gun04.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Nazım'la barışıyor 
</HEADLINE>
<TEXT>

2002'nin Nazım yılı’ olarak kutlanması için UNESCO'ya başvuruldu 
     ÖMER ERBİL İstanbul 

     Kültür Bakanı İstemihan Talay, Nazım Hikmet'in yeniden Türkiye Cumhuriyeti vatandaşlığına kabul edilmesi ve 2002'nin "Nazım Hikmet Yılı" olarak kutlanması amacıyla girişimlerde bulunduklarını bildirdi. 
     Nazım Hikmet Kültür ve Sanat Vakfı'nca, The Marmara Oteli'nde Nazım Hikmet'in 99. doğum yıldönümü nedeniyle düzenlenen toplantıda konuşan Talay, 2002'nin Nazım Hikmet Yılı olarak kutlanması amacıyla UNESCO'ya başvurulduğunu belirtti. Talay, "Evrensel boyutlarda düşünmüş, evrensel değerleri savunmuş ve dünyada bu özellikleriyle tanınmış bu büyük ozanı, kendi ülkemizde ve dünyada bu doğrultuda andığımızda, bir kültür birikimini yeniden yaratmış, dünyaya sunmuş olacağız ve kendi geçmişimizle, tarihimizle yüz yüze gelerek onunla barışma fırsatını da yaratacağız" dedi. 
     Talay toplantıya katılmadan önce İçişleri Bakanı Sadettin Tantan ile görüştüğünü kaydeden , olumlu yanıt aldığını belirtti. Şair - yazar Ataol Behramoğlu, sinema sanatçısı Tarık Akan ve çok sayıda davetlinin katıldığı toplantıda daha sonra, Nazım Hikmet'in eserlerinden oluşan ve piyasaya yeni sürülen bir CD'nin tanıtımı yapıldı. 
     


 GÜNCEL 














</TEXT>
</DOC>
