<DOC>
<DOCNO> 35759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sontur18.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Rahmi Koç'un sözleri maksadı aşan şekilde yorumlanıyor" 
</HEADLINE>
<TEXT>

     Koç Holding, Holding Yönetim Kurulu Başkanı Rahmi M. Koç'un, Recep Tayyip Erdoğan'ın kuracağı partinin 1 milyar dolarlık mali kaynağına ilişkin ifadelerinin, maksadı aşan bir şekilde yorumlandığını bildirdi. 
     Koç Holding'den yapılan ve ''Sayın Rahmi Koç'un görüşleri yanlış yorumlandı'' başlığı taşıyan açıklamada, şu görüşlere yer verildi 
     ''Sayın Rahmi M. Koç'un 3 Ağustos 2001 tarihinde CNN Türk kanalında Taha Akyol'un Eğrisiyle Doğrusuyla isimli programında yayınlanan söyleşisinde, medyada son bir aydır bahsi geçen ve Sayın Tayyip Erdoğan'ın kuracağı partinin 1 milyar dolarlık mali kaynağına ilişkin ifadeleri, maksadı aşan bir şekilde yorumlanmaktadır. Yönetim Kurulu Başkanımız'ın bu beyanı kendi bilgisine değil, medya kaynaklarına dayanarak yapılmıştır. Kendisi de bu hususu sarih olarak ifade etmiştir. İfadelerinin bu çerçeve içinde ele alınması gerekir.'' 







</TEXT>
</DOC>
