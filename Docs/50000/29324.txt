<DOC>
<DOCNO> 29324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sonspo14.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor "Beşiktaş ile Tamer konusunda kesin olarak anlaşmadık" 
</HEADLINE>
<TEXT>

     Trabzonspor Kulübü Genel Sekreteri Mahmut Ören, Tamer'in transferi konusunda Beşiktaş ile şu ana dek kesin olarak bir anlaşma yapmadıklarını söyledi. 
     Ören, bu futbolcunun Beşiktaş'a transfer olması konusunda, siyah-beyazlı kulübün kendilerinin bazı isteklerini yerine getirmesi gerektiğini belirterek, ''Bu isteklerimiz şu ana dek yerine getirilmedi. Şartlarımız yerine getirilirse, bir anlaşma olacaktır. Tamer'de şu an takımın Almanya kampında'' diye konuştu. 
     Perulu oyuncu Santiago Salazar'ın menajeri ile bir görüşme yaptığını da kaydeden Ören, ''Bu futbolcunun transferinde tam olarak anlaşma sağladık. Salazar sözleşme imzalamak üzere bir aksilik çıkmaz ise Cumartesi günü Türkiye'ye gelecek'' diye konuştu. 
     Ören, Salazar'ın milli takım kampında bulunduğunu ve bu futbolcuyu Almanya kampına katma uğraşı vereceklerini de sözlerine ekledi. 






</TEXT>
</DOC>
