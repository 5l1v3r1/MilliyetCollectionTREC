<DOC>
<DOCNO> 46829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sondun17.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'nin geçen hafta bombaladığı köyde 200 ölü var 
</HEADLINE>
<TEXT>

     Afganistan'ı hedef alan Amerikan hava harekatında geçen hafta isabet alan Kadam köyünün sakinleri, 200 civarında ölü olduğunu söylediler. 
     Bir grup yabancı gazeteci, Taliban yetkililerinin denetiminde Kadam köyüne götürüldü. Gazetecileri öfkeyle karşılayan köylüler, bombardımanda yakınlarını, komşularını yitirdiklerini anlattılar. 
     Bölgeye giden gazetecilerden biri, AFP muhabirine, yıkık ya da ağır hasar görmüş onlarca ev gördüklerini, köylülerin verdiği ölü sayısının 180 ile 230 arasında değiştiğini söyledi. 
     Acılı ve öfkeli köylülerden Gül Ahmed, gazetecilere, ''Bunca insan öldürüldü. Amerikalılar niçin masumlara saldırıyor '' diye bağırdı. 
     Hacı Aziz adlı köylü de ''En yakınlarımı kaybettim. Niçin öldürüldüler Suçları neydi '' diyerek feryad etti. 
     Taliban yönetimi, Celalabad'ın 40 km batısındaki Kadam'da yıkılan evlerin altından 160 ceset çıkarıldığını açıklamıştı. 
     
</TEXT>
</DOC>
