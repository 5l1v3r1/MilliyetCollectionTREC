<DOC>
<DOCNO> 7472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/ekonomi/eko02.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu sözleşmeleri kızışıyor 
</HEADLINE>
<TEXT>

Kamu İşveren Sendikası Genel Sekreteri Önsal Sıfır zam bile 754 trilyon lira yük getirir. Türk - İş Başkanı Meral Sıfır zammı ağzınıza dahi almayın. Yüzde 25 artı refah payı istiyoruz 
     ATİLLA ÖZSEVER 

     IMF Türkiye Masası Şefi Cottarelli’nin kamu toplu sözleşmelerinde düşük zam verilmesi yönündeki görüşü yeni bir tartışma yarattı. Kamu İşveren Sendikası Kamu - İş Genel Sekreteri Naci Önsal, sıfır zammın dahi 754 trilyon lira yük getireceğini öne sürdü. 
     Türk - İş Başkanı Bayram Meral ise, "Sıfır zammı kimse ağzına dahi almasın" diyerek büyük tepki gösterdi. 
     Türk - İş’e göre 530 bin, Kamu - İş’e göre ise 450 bin kişiyi ilgilendiren kamu sözleşmelerinin ilk turu başladı. Basın - İş, Tez Koop - İş, Petrol - İş, Toleyis, Teksif gibi sendikalar ilk görüşmeyi yaptılar. Sendikalar, genelde ilk altı ay için yüzde 30 - 40 dolayında bir zam istiyorlar. Bazı işyerleri için bu oran yüzde 90’a kadar çıkıyor. 
     Kamu - İş Genel Sekreteri Naci Önsal, 2001 yılı için sıfır zam dahi verseler bunun toplam yükünün 754 trilyon lira olacağını iddia etti. Önsal, görüşünü şöyle açıkladı 
     "2000 yılının ilk altı ayı ile ikinci altı ayı ücreti farklı. Örneğin ilk altı ayda ücret 500 milyon lira olsun. İkinci altı ayda 700 milyon liraya yükselsin. Yıllık ortalama 600 milyon liradır. 2001 yılında hiç zam yapmasanız dahi yıllık ortalamaya göre daha fazla bir ücret vermiş olacaksınız. İşte bu yük tüm kamu işçileri açısından 754 trilyon lirayı buluyor. Aslında bazı kurumlarda eksi zam gündeme gelebilir." 
     
Vergi ve SSK kayıpları karşılansın’      Türk - İş Genel Başkanı Bayram Meral ise, bu görüşe tepki göstererek şunları söyledi 
     "Kimse ağzına sıfır zammı almasın. Cottarelli’yi bahane edip düşük zam önermesinler. Özel sektörde yüzde 20 ile yüzde 30 arasında bir zam yapıldı. Böyle bir ortamda sıfır zammı telaffuz ederseniz olayları başlatmış olursunuz. Bizim talebimiz, geçmiş enflasyon yani yüzde 18 artı vergi dilimi ve SSK prim kaybıdır. Bu da yüzde 7’yi bulmaktadır. Bu durumda toplam yüzde 25 artı refah payı istiyoruz." 
     Türk - İş’e göre kamuda ortalama çıplak brüt aylık ücret 475 milyon lira, Kamu - İş’e göre ise giydirilmiş ortalama net aylık 563 milyon lira. 
     
Tanrıkulu Van’a gelmediniz, şimdi şik yet etmeyinEKONOMİ SERVİSİ 
     Sanayi Bakanı Ahmet Kenan Tanrıkulu, Türkiye’de ithal otomobil satışlarının yerli otomobil satışlarının üzerinde artmasını endişe verici olarak niteledi. 
     Otomotiv Sanayicileri Derneği’nin 27’inci Genel Kurul toplantısında konuşan Tanrıkulu, devletin istikrar programı nedeniyle sektörün başta "vergi indirimi" olmak üzere birçok talebine yanıt veremeyecek durumda olduğunu belirterek, "İstikrar programının bir bedeli var. Bu bedeli toplumun tüm kesimleri ödemek zorundadır" diye konuştu. 
     Tanrıkulu otomotiv sektörü temsilcilerine, ithalatın önünü kesmek amacıyla geçen yıl tartışma yaratan "İthal otomobiller Van’daki ihtisas gümrüğünden ülkeye girsin" şeklindeki teklifini anımsatarak "Tarife dışı engellerden bahsettik ama sizden hiçbir destek göremedik. Medyadan da eleştiri aldık" diye sitem etti. Bu arada OSD Başkanlığı’na Ali İhsan İlkbahar yeniden seçildi. 
     
Fonların tasfiyesi ön sıraya çekildiANKARA Milliyet 
     TBMM Danışma Kurulu, bazı fonların tasfiyesini öngeren tasarıyı gündemin ön sıralarına çekti. Kurul, temel kanun olarak görüşülmesine karar verilen Avukatlık Yasa Tasarısı ile Fikir ve Sanat Eserleri Kanunu Tasarısı’nın gelecek hafta Genel Kurul’da görüşülmesini de benimsedi. 
     Toplantı sonrasında gazetecilerin sorularını yanıtlayan DSP Grup Başkanvekili Emrehan Halıcı, Avukatlık Yasa Tasarısı’nın 4 bölüm, Fikir ve Sanat Eserleri Yasa Tasarısı’nın ise 2 bölüm halinde görüşüleceğini söyledi. 
     Halıcı, temel kanun olarak görüşülmesine daha önce karar verilen Hayvan Hakları ile Hayvan Islahı Kanun tasarılarının görüşülme usullerine ise daha sonra karar verileceğini belirtti. 
     Çalışma saatlerinin uzatılması konusunda önerilerinin olmadığını belirten Halıcı, Elektrik Piyasası Tasarısı görüşmelerinin tamamlanacağını söyledi. 
     


 EKONOMİ 


















</TEXT>
</DOC>
