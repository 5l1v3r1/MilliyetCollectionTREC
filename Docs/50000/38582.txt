<DOC>
<DOCNO> 38582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/yazar/ozkan.html </URL>
<DATE> 2001/08/23/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Para tünele kaçtı, tüneli inek içti, yandı bitti kül oldu 
</HEADLINE>
<TEXT>

     Ayaş Tüneli çıkmazını bundan tam 10 yıl önce haber yapmışım. Milyarlar yutuyor, boş yatırım diye. 10 yıl sonra hiç ilgisi, alakası olmayan bir siyasi otorite ve kadro özür dileyerek bu tünel kepazeliğine bir son verdi. Yeter mi 
     Tünel 40 yılın politikacısı Süleyman Demirel'in "hayaliydi". 40 yıl sonra gerçekleşmemesinden duyduğu büyük üzüntüyü kendi ağzından dinlemek bana da nail oldu olimpiyat ile ilgili toplantılardan birinde. 
     Süleyman Demirel ve kadrosu hızlı tren ve Ayaş Tüneli noktasında yıllardır bir çıkmazda olduklarını bile bile milyonlarca doları bu batak işe yatırdılar. Nurol firmasının para taleplerini Meclis'te karşılamak için bizzat Süleyman Demirel devreye girer, Plan Bütçe Komisyonu Başkanı İlyas Aktaş'a, "ödenek ayrılması" konusunda talimat verirdi. İlyas Aktaş bir konuşsun bakın neler çıkıyor ortaya. 
     
Ölü bir adamı canlandırma işi      Ayrıca bu batak işin bir diğer takipçisi olan eski bakanlardan Ekrem Ceyhun, tünelin inşa işini üstlenen Nurol firması için kulis üstüne kulis yapardı. Ne oldu Şimdi kim hesap verecek 
     Paralarımız tünele kaçtı. Nasıl bir tünel Coğrafi yapısı nedeniyle inşası mümkün olmayan, fay hattı üzerinde bir tünel. Yapılırken bilinmiyor muydu Biliniyordu. Projeleri , etütleri ortada. Ama paralarımızın tünele kaçması gerekiyordu. Kaçırıldı. Siyaset ineklerinin o tünel arpalığından beslenmesi gerekiyordu, aynen öyle oldu. Sonra da, yandı bitti, kül oldu. Kağıt üstünde her şey kitabına uygun. Ölü bir adamı canlandırma projesi gibi. Olmayacak, bitmeyecek bir tünel için paraları bastırır durursunuz. Sonuçta da adam canlanmıyor dersiniz, tünel yapılamıyor dersiniz, olur biter. Kimse hesap soruyor mu 
     
Paraları tünele yatıranlar nerede      O tünele paraları yatıran, şimdi hakkında açılmış davalar bulunan DLHMİ genel müdürleri nerede Tünel işinden nasiplenen firmalarda çalışıyorlar. Sahi, bir Karaduman vardı, ne oldu 
     Onlar pişirdi, inekler beslendi. Bizim dağ gibi paralar yandı bitti, kül oldu. 
     Nurol firması kazandı, Arada gidip gelenler kazandı. Biz kaybettik. Hazine kaybetti. Türkiye kaybetti. Ankara, İstanbul arasında hızlı tren projesi 1970' li yıllarda başladı. Şimdi böyle bir sistemimiz yok. Oysa dünyada bütün gelişmiş ülkelerde var bu. Sebep, Nurol Ayaş Tüneli'ni bitirecek Yalanınız bugün battı işte. 
     Nurol Türkiye'nin en iyi firması. Meclis'i o yaptı, Emlak Bankası'nın konutunu o yaptı, zırhlı araç işini onlar yaptı, Ayaş Tüneli onların. İstanbul'da arsa işleri var ama onları Recep Tayyip Erdoğan açıklayacağı için ben girmiyorum konuya. Nurol'un Meclis işi davalık, Emlak konut davalık. Ayaş sizlere ömür. Zırhlı işini en iyi bilen ve hala belgelerine sahip tek gazeteci benim. O zaman haberleri yaparken "Yuh" demiştim. 
     Son dönemde yanılmıyorsam Bayındır da girmişti galiba Ayaş Tüneli ve hızlı tren işine. Onlar da battı. 
     
Özürle kurtulacaklar mı      Yıllar öncesinde, yaklaşık 10 yıl önce bu konuyu haberleştirdiğimde herkes Türkiye'nin en önemli projesi diye kendini savunuyor, iş takipçiliklerine kılıf buluyorlardı. Ta o zaman anlamıştım iş takipçisi adamların, o siyasi kadronun tünel kazdıkları yeri. Onlar Ayaş'a değil, bizim canımıza, kanımıza tünel kazıyorlardı. Daha doğrusu Türkiye'ye mezar, kendilerine servet yapıyorlardı. O zaman söylediklerimizi anlamayanlar şimdi anlarlar diye umuyorum. Ne de olsa tam bir milyar dolarımızı kaybettik. Ayaş'a, pardon Nurol ve bu sonuçsuz projeye gömdük. 
     Canımız sağ olsun deme lüksümüz var mı Yoook. Olayı özür dilemekle bitirememeli sorumlu olanlar. Savcılar, müfettişler bu olaya mutlaka bakmalı. Siyasi irade sorumlu aramalı. 
     
     







Hukuk ve şeriat 


Fındık nakit dolar demek 


Mutat zevatsız bir düğün .. 


Sütten kesmek 


Erdoğan'ın yeni kasedi çıktı 


Sınıfta kalanlara gecikmeli müjde 


Burada varsa yoksa fındık 


Türkler için de daha iyi... 


Para tünele kaçtı, tüneli inek içti, yandı bitti kül oldu 


Politikacı ayrı millettir 


Filistin soruşturması askıda 


Depremzedelerle paylaşabileceğiniz çok şey var hala 


Aganigi taarruzunda insan kuraklığı... 


Gürültü yasaklanmıştır 


Brezilya’nın 42 ile yaptığını biz 55’le bitiremedik 


Gözler patronlara çevrildi 


</TEXT>
</DOC>
