<DOC>
<DOCNO> 36506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/siyaset/siy13.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan Güvenlik tartışmasına girmem 
</HEADLINE>
<TEXT>

     HİLMİ DUYAR Balıkesir DHA 

     Kapatılan RP’nin yasaklı lideri Necmettin Erbakan, ülkedeki en önemli sorunun insanların açlığı, işsizliği ve geçim sıkıntısı olduğunu belirterek, "Saadet Partisi, azimle ve şevkle bütün yurt sathında teşkilatlanıyor. Bu, halkın kurtuluş ümididir. Saadet Partisi, Türkiye’nin kurtuluşu olacak" dedi. 
     ANAP yönetimiyle, Genelkurmay arasındaki tartışmaya girmeyeceğini söyleyen Erbakan, şu görüşleri dile getirdi 
     "Yılmaz, kongrede demokrasi ve insan haklarına ağırlık veren bir konuşma yaptı. Bunu memnuniyetle karşılasak da 4 yıldır yaptığı tatbikat da demokrasi ve insan haklarına aykırı olmuştur. İmam hatipleri kapatıp Kuran kurslarını yasakladılar. Türk çocuklarının öğrenim hürriyetini engellediler. Her türlü insan haklarını kendi yönetimlerinde çiğnedikten, demokrasiye aykırı pek çok şey kendi yönetimlerinde cereyan ettikten sonra şimdi insan hakları ve demokrasiden bahsetmesi inandırıcı olmamaktadır." 
     



 SİYASET 





















</TEXT>
</DOC>
