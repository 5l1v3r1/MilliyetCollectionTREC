<DOC>
<DOCNO> 22616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo11.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel de İnter'in transfer listesinde 
</HEADLINE>
<TEXT>

     İtalya'da sezonun bitimine 3 hafta kala, büyük kulüpler futbolcu avına çıktı. Kulüplerin satın almayı planladığı futbolcuların listeleri manşetlerde yer almaya başlarken Galatasaraylı Jardel'i de İnter'in takip ettiği belirtildi. 
     Öte yandan kötü bir sezon geçiren Hakan Şükür'ün takımı İnter, şimdiden gelecek sezonu düşünürken, Kulüp Başkanı Massimo Moratti, ''İnter'i hak ettiği yere getirmeden bırakmayacağım'' dedi. 
     Moratti'nin, Teknik Direktör Tardelli'nin iyi çalıştığını ve şu anda gitmesi için bir neden görmediğini ifade etmesine karşın, basındaki haberlerde, ''Valencia'nın teknik direktörü Arjantinli Hector Cuper ile 4 yıllığına 15 milyar İtalyan Lireti karşılığında anlaşıldı'' iddialarına yer veriliyor. 
     İtalyan spor kamuoyunda büyük sürprize yol açan diğer bir iddia da Juventus'un genel direktörü Luciano Moggi'nin İnter'e geleceği olurken, bu iddia taraflarca henüz yalanlanmadı. 
     İnter'den diğer bir sürpriz haber de sakatlığından dolayı bu sezon hiç forma giyemeyen Brezilyalı yıldız Ronaldo'nun 17 Haziran'da Bologna ile oynanacak son lig maçında forma giyebileceği oldu. 13 Nisan 2000 tarihinde sağ dizinden ikinci ameliyatını olan ve uzun zamandır tedavi gören Ronaldo'nun doktoru Gerard Saillant, ''Oynamaya hazır'' dedi. 
     Futbolcu transferi haberlerinde Barcelona'da oynayan Brezilyalı Rivaldo'yu 29 yaşında Lazio ve Milan'ın istediği, bu futbolcunun transferinin 110 milyar İtalyan Lireti'ne mal olacağı belirtiliyor. 
     Basındaki haberlere göre, futbolcuların transfer rakamları çok yüksek olarak gözükürken, bazı transfer iddiaları şu şekilde 
149   Milan Rivaldo Barcelona ve Rui Costa Fiorentina ilk hedefler, alternatif Bialkevich. 
149   İnter Contra Alaves'te oynuyor. Anlaşma yapıldığı söyleniyor , Guardiola Barcelona , Jardel Galatasaray . 
149   Juventus Vieri İnter , Thuram Parma , Vieria, Toldo Fiorentina , İnzaghi'nin Real Madrid'e gideceği ileri sürülüyor. 
149   Lazio Kuffour Bayern Münih'ten alındığı söyleniyor , Fiore Udinese , Rivaldo Barcelona , Zenden Barcelona 
149   Roma Toldo Fiorentina , Buffon Parma , Cannavaro Parma . 
149   Fiorentina Stankoviç Lazio , Andresson Bari , Mihajloviç Lazio , Kovaceviç Juventus . 






</TEXT>
</DOC>
