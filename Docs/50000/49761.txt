<DOC>
<DOCNO> 49761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/temelkuran.html </URL>
<DATE> 2001/10/31/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Kekeme yazı "Ece" kimdir 
</HEADLINE>
<TEXT>

     Sanat, bir takım allemelerin kendi aralarında zeka ve buluş değiş tokuş ettikleri şık bir karmaşa pazarı değildir. "Sanatçı olarak biz..." diye başlayan devasa cümleler kurup sanatı "çok acayip bir şey" kılığına sokanlar tüm köşeleri tutmuşken, sanatın aslında tek "normal" şey olduğunu söylemek epey tehlikeli. Oysa melek ruhların kekeme dilidir sanat. İçlerinde, bir resimle, bir cümleyle, bir sesle doğmuş olanlar vardır onların konuşmasıdır "eser". 
     Burada birazdan yazılacak olan şeyler, herkesi ilgilendirmeyebilir. Zira kekemelikten sanattan bahsedilecektir. Keşke ilgilendirseydi herkesi ve zaten hayatın tamamı böyle bir şey olsaydı ACIKLI ŞAKALAR GEZEGENi Yoksa zaten öyle midir 
     
"Ben" Annlee midir      7. Uluslararası İstanbul Bineali, dünyanın her yerinden gelmiş "kekemelerin" kekeledikleri yer. Normal sayılan dile tercüme edersek sanatçılar gelmiş, işlerini sergiliyorlar. Kalp delici "işlerden" biri Annlee. Annlee kızımsı, suyumsu, havamsı bir çizgi karakter. Bineal’de üç değişik yerde üç değişik video gösterisi var. Üç odada üç monolog. Çizgi karakterler yaratan bir şirketten satın alınmış o. Ne öyküsü ne de diğer karakterler gibi "güçleri" var zaten hayatta kalmak üzere değil, her öykünün sonunda uçuşarak yok olmak üzere tasarlanmış 
     "Benim adım Annlee. Sıradan bir adım var. Donmuş bir resimdim. Size teslim edilmiş bir işaret... Sizin hayal gücünüz üfleniyor içime. Sizden istediğim de bu. İzleyiciye iyice yaklaşarak Yani ben sizi eğlendirmeye gelmedim. Asıl siz benim için buradasınız " 
     O zaman "ben" Annlee olabilir. Çok satan bir gazetede eli yüzünde duran fotoğraftan ve her odada köşe yazısında kurduğu monologlardan oluşan, içine şu anda senin hayal gücünü üfürdüğün "Ece" bir ürün product müdür 
     
Kendinden bahseden yazı      Hayatta kalmaya ayarlı savaşkan yetenekleri ve muzaffer olma becerisi olmadığına, nihayetinde bir gün uçuşarak yok olacağına göre "Ece", Annlee’dir Kızımsı, havamsı, suyumsu "şey" 
     Ve bir "işarete göstergeye" dönüşmüş olan "Ece", şu anda aslında "kendinden" bahseden bir köşe yazısı mı yazmaktadır, yoksa "kekelemekte" midir 
     Kendimden nasıl bahsedebilirim ki "Ece", ben değil ki Eli yüzünde duran o resmin içine her gün 400 binden fazla insanın hayal gücü üfürüldüğüne göre "Ben hiç olmadığı kadar bir başkasıdır". Neyse ki, "tersinden" bile okunsa değiştirilemeyen bir addır göstergedir "Ece" bana bile ait değildir... Bedenine yayılan su sana mı ait Ya soluduğun hava "Ece" kime ait Şu anda elinde bu gazeteyi tutan sana mı "Ece" bilmez, Annlee bilir 
     "Hiçbir zaman hiçbir şey satmayacağım. Nasıl satabilirim ki Ürün benim Satın alındım, ama gariptir kimseye ait değilim. Kim beni hayal gücünün sağladığı malzeme ile doldurabilirse, ona aidim. Ben hayali bir karakterim. Ben ruh değil, sadece bir kabuğum." 
     Alıntılanan Annlee monologları, video sanatçıları Philippe Parreno, Pierre Huyghe ve Domınique Gonzalez - Foerster’e aittir. 
     
     







Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
