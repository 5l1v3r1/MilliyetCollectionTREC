<DOC>
<DOCNO> 44349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/temelkuran.html </URL>
<DATE> 2001/09/30/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Cici Beyler’ felaketi 
</HEADLINE>
<TEXT>

İçinizin kılıç kalkan ekibini iyi tutun. Şimdi sırada "Cici Beyler" var Hanım kızların "ruh eşleri" ve kahredici bir eşleşme simetrisi 
     Bu hayatın "Alan memnun satan memnun" usulünün bir türlü tökezlemeyen işleyişi, katmansız ruhların birbirlerini onaylayan kusursuz simetrisi, kafası çalışan herkesin içinde kahroluşun kılıç kalkan ekibini ayaklandırır. O kılıçlı ekip, kalkıp bu ikiyüzlü, bayağı adabı dağıtmaya kalkışmasın diye sık sık sakinleştirilmeli, adınızın deliye çıkmaması için her daim müsekkin marifetiyle yatıştırılmalıdır. Ne ki, geçen pazar yazısında "hanım kızlar kıskacı" için ayaklanıp türlü maharetlerini gösteren bu ruhsal kılıç kalkan ekibi "Cici Beyler Örgütü"ne karşı dizginlenecek de değildir. Adalet yerini bulmalı, hanım kızlar kılıç kalkan hışmından payını almışsa aynı şekilde Cici Beyler de bu işleme tabi tutulmalıdır 
     
Temiz siciller      Halk dilinde "ideal damat", "temiz genç", "pırıl pırıl delikanlı" olarak da tarif edilen bu illet pozisyonun semptomları, tıpkı hanım kızlık adlı rahatsızlığın göstergeleri gibi "meşru hayat merasimleri"nin en ruhturnusolü olan düğünler sırasında belirginleşir. Hanım kızların son derece "zarif" bir biçimde malvarlığı beyanı talep edebilmeleri gibi, Cici Beyler de son derece kıvrak bir biçimde bir tanışma sohbetinin arasında malvarlığını ortalığa saçıvermek gibi bir yeteneğe sahiptirler. İşte "ruh-eşleri" de bu romantik sohbetler sırasında bulunur Malvarlıkları ruh- varlıklarıyla tamı tamına ters orantılı olan Cici Beyler, ölçülü şahsiyetlerdir. Sicilleri temiz paktır. "Uygun bayanlara" aşık olmuş, "uygunsuz bayanlarla" cinsi münasebetleri emniyetli biçimde tecrübe etmiş, canın çektiği "ayıp" şeyler için kimsenin bilmediği ikinci ve gizli bir hayat tesis etmiş kişilerdir bunlar. Her nasılsa her şeyi üzerlerinde leke bırakmayacak şekilde yaşamayı becerebilen "lekesiz gençler" Her daim pür-neşe ve de modern bir gelenekçilikle 
     
Adam gibi adamlar      Esasen "Cici Beyler", Anthony Quinn, Michael Caine, Emile Ajar, Orhan Veli ve Can Yücel gibi dev bir eğitim kadrosunun tertip edeceği "Adam Gibi Adamlık Kursu"nda kursiyer edilesi, bu sayede sicilleri renklendirilesi kişiliklerdir. Diğer yandan muazzam bir ruh çevikliğine de sahiptirler. Hanım kızların bir gün -el değmemiş genç kızlık esaslarından biri olarak edindikleri- "şirin" ayıcıklarıyla oynarken, evlendiklerinin ertesi günü "malikanenin hanımefendisi" rolüne çıkabilmeleri gibi, Cici Beyler de erkek arkadaşlarıyla bilgisayar oyunu oynayadururken evlendikleri andan itibaren "sorumluluk sahibi aile babası"na dönüşebilirler. Bu çevik metamorfozun gizemi henüz hiçbir kamerayla tespit edilebilmiş değildir 
     
İlişmeyin gariplere      Annelerinin ve komşu teyzelerinin bir tanesi olan Cici Beyler’e yine de ilişmeyin Zavallı bir yanları da vardır gariplerin. Tespit böceğinin geçen gün yine şahsen tanık olduğu üzere, "eyvallahsız kadınlardan" pek çekinirler. Malvarlığı meraklısı olmayan bir kadın onlara "Ee Bana ne teknen 13 metreyse Tekneyle nereye gideceksin bana onu söyle " dediği vakit çok acınası bir beyin felci geçiriyorlar mesela. Yüz hatlarında belirgin bir çaresizlik gözlemlenirken, yapmaya çalıştıkları esprilerde izleyenin içini ezecek derecede bir sakillik oluşmaya başlıyor. Emin olun bu sahne, Cici Beyler’in şahsi kumpanyalarını izlemekten daha beter oluyor. O bakımdan, hakikaten "Bırakınız yapsınlar Bırakınız geçsinler" Siz yine kıyıda durun, üzerinize bulaşmasınlar n 
     
     







Törkiş bayram 


Büyük yangına dikkat 


Şiddet fikrini zihnime kim mi soktu .. 


Dünyanın sesi 


Çocuklarının poposunu temizleyemeyen ülke 


Avni Akyol'u özledik 


Sevdim seni bir kere... 


Kıssadan hisse gibi... 


Nerede Anayasa coşkusu 


Telekomda küçülme zamanı 


Cici Beyler’ felaketi 


1,5 milyarlık İslam'da tek laik Cumhuriyet 


Türkiye'de krizi yöneten var mı 


Mark - euro değişimi için özel tahvil çıkarılıyor 


Kral çıplak Giydirin o zaman 


</TEXT>
</DOC>
