<DOC>
<DOCNO> 1548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur04.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da yoğun sis nedeniyle uçak seferleri iptal 
</HEADLINE>
<TEXT>

     Erzurum'da yoğun sis nedeniyle Türk Hava Yolları'nın Ankara-Erzurum ve Erzurum-Ankara seferleri iptal edildi. 
     Erzurum Havaalanı'nda, yoğun sis nedeniyle görüş mesafesinin 600 metreye kadar düşmesi üzerine, Ankara-Erzurum seferini yapacak olan 662 ve Erzurum-Ankara seferini yapacak olan 663 sefer sayılı uçak seferleri iptal edildi. 
     Havaalanına uçakların inmesi için görüş mesafesinin en az bin 200 metre olması gerektiği belirtilerek, öğleden sonra yapılacak uçak seferlerinin sisin kalkması halinde gerçekleştirilebileceği bildirildi. Bu arada, Atatürk Üniversitesi'nde yapılan ''Türkiye'de Tarım Öğretiminin 155. Yıldönümü Kutlama Töreni''ne katılacak olan Tarım ve Köyişleri Bakanı Hüsnü Yusuf Gökalp'in, uçak seferlerinin iptal edilmesi nedeniyle programa katılamayacağı da bildirildi. 




</TEXT>
</DOC>
