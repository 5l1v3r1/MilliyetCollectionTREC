<DOC>
<DOCNO> 33329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sondun04.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar filmden esinlendi...Ve banka soymaya teşebbüs etti 
</HEADLINE>
<TEXT>

     ABD'nin Pennsylvania eyaletine bağlı Baldwin kentinde, yaşları 10 ve 13 olan iki kızın, gördükleri bir filmden esinlenerek banka soymaya teşebbüs ederken yakalandıkları bildirildi. 
     Polis yetkilileri, soygun parasıyla alışveriş yapmayı planladıkları öğrenilen kızların ıslahevinde gözetim altına alındıklarını, soygun ve komplo suçlamalarıyla yargılanacaklarını belirttiler. 
     Ellerine çoraplar geçiren ve başlarına havlular saran kızların önceki gün soygun yapacakları bankaya girerek veznedara, ''ellerinde silah olduğunu ve kendilerine 2000 dolar vermesini istediklerini'' belirten bir not verdikleri kaydedildi. 
     Veznedarın parayı vermek yerine banka kapılarını kilitleyerek yeni bir suç ortağının bankaya girmesine engel olduğu ifade edildi. 
     Banka yetkililerine önce arabada kendilerini bekleyen silahlı bir kişinin onları bu soygunu yapmaya zorladığını söyleyen kızların daha sonra soygun planını kendi başlarına yaptıklarını itiraf ettikleri belirtildi. 
     Polis Şefi Chris Kelly, kızların bankada işlerin ters gitmesi halinde bir kişi için ortak tarif vermeyi planladıklarını, ancak söz konusu kişinin kıyafeti konusunda çelişkiye düşünce yakayı eleverdiklerini kaydetti. 






</TEXT>
</DOC>
