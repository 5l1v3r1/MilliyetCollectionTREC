<DOC>
<DOCNO> 17651 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun20.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak mürettebatına saldıran R.E.M.'in gitaristi serbest 
</HEADLINE>
<TEXT>

     İngiliz Havayolları'na ait uçakta mürettebata saldırmaktan suçlu bulunan Amerikalı rock müzik grubu R.E.M.'in gitaristi Peter Buck 44 , kefaletle serbest bırakıldı. 
     İkazları gözardı ederek alkol alan ve iki kez mürettebata saldırmakla suçlananan Buck'ın, başkent Londra'nın batısındaki ''Uxbridge Sulh Hakimleri Mahkemesi''nde 18 Haziran'da yargılanmak üzere, yaklaşık 43 bin dolar kefaletle serbest bırakıldığı bildirildi. Buck, önceki gün Londra'nın Heathrow Havaalanı'nda tutuklanmıştı. R.E.M'in avukatı Bertis Downs, karardan sonra yaptığı açıklamada, ''Buck'ın yaptıklarından ötürü çok pişman olduğunu'' söyledi. Amerikalı rock grubunun, gelecek hafta Güney Afrika'nın Kurtuluş Günü için düzenlenecek etkinlikler çerçevesinde Trafalgar meydanında konser vermesi bekleniyor. 




</TEXT>
</DOC>
