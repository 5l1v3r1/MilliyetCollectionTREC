<DOC>
<DOCNO> 31950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/guncel/gun01.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Başınıza ummadığınız işler açılabilir 
</HEADLINE>
<TEXT>
Gündelikçinize sigorta yaptırın 
Evinize temizliğe gelen kadın, işini yaparken sakatlanırsa yüklü bir tazminat ödemek zorunda kalabilirsiniz. Tabii sigorta yaptırmadıysanız 
     İHSAN YILMAZ İstanbul 

     Evinize temizliğe gelen kadının parasını ödemekle sorumluluğunuz bitmiyor. Bu kadınların başına kaza gelmesi durumunda kendinizi bir tazminat davasının ortasında bulabilirsiniz. Gündelikçi kadınların çoğunun haklarının farkında olmadığını belirten uzmanlar, "Bu kadınlar sigortasızken bir kaza geçirirse işvereni zararı karşılamak, ölüm ve sakatlık durumunda ise gereken tazminatı ödemek zorundadır" diyor. 
     
     Gözünüzü ayırmayın 
     İş hukuku uzmanı Doç. Dr. Ömer Ekmekçi, "Haftada üç, dört gün çalışmak işçilik sıfatını ortadan kaldırmaz. İşveren SSK'lı da yapacak, gerekli tedbirleri de alacak" diye konuşuyor. Her gün başka evlere gidenlerin de genel hükümlere tabi olduğunu vurgulayan Ekmekçi, şöyle devam ediyor "Bir kişiye karşı sorumlu olmak için mutlaka işveren - işçi sıfatına sahip olmanız gerekmez. Kadın camdan sarkarken düşer ya da elektriğe çarpılırsa, siz sorumlusunuz." 
     
     Çocukları küçükse fena 
     Ekmekçi, tazminat konusuna şöyle açıklık getiriyor "Kadın öldüyse geride kalanlar destekten yoksun kalma tazminatı isteyebilir. Tazminat miktarı o kişinin yaşına, ücretine, geride kalan hak sahiplerinin sayılarına ve niteliklerine göre değişir. 10 çocuk vardır geride ama hepsi 8 yaşından büyüktür, manevi tazminat dışında bir şey alamaz. 8 yaşından küçüklerse her biri için ayrı ayrı tazminata hükmedilir." 
     



 GÜNCEL 





















</TEXT>
</DOC>
