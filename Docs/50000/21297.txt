<DOC>
<DOCNO> 21297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/spor/spo04.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen’e son teklif 
</HEADLINE>
<TEXT>

Trabzonspor yönetim kurulu, bu sezon maç başına 30 bin dolara oynayan yıldız futbolcuya sadece 12 milyar lira önerme kararı aldı 
     TRABZONSPOR yönetiminin masaya oturmaya hazırlandığı Sergen’e, maç başına 12 milyar lira para önerisinde bulunacağı bildirildi. Bu sezon maç başına 20 bin dolar ve eski başkan Mehmet Ali Yılmaz’ın sözü olan 10 bin dolar olmak üzere toplam 30 bin dolar yaklaşık 35 milyar lira verilen yıldız futbolcuya bu rakam Türk lirası üzerinden teklif edilecek. 
     YÖNETİCİLER, "Gökdeniz 750 milyon lira alırken, Sergen’e verilen para haksızlık olur" dediler. Milli futbolcu ise, "Siirt Jetpa’dan bonservisimi alırsam, transferde şartlarımı daha iyi belirlerim. Aksi takdirde zor günler geçireceğim" diye konuştu. Bu arada Milosevski’yi göndermeyi planlayan yönetim, Lockeren’in Slovak kalecisi Zitek’i listesine aldı. 
     
     Gökdeniz’e ret 
     GENÇLERBİRLİĞİ, Ümit Özat’a karşılık Trabzonspor’dan Gökdeniz’i istedi. Başkan Özkan Sümer ile Gençlerbirliği Başkanı İlhan Cavcav arasında Ümit Özat için yaşanan pazarlıkta parada anlaşma sağlanamadı. Cavcav, Gökdeniz ile Ümit Özat’ın takasını gündeme getirirken, 1 milyon 750 bin doları gözden çıkaran Sümer ise bu teklifi kabul etmedi. 
     



 SPOR 





























</TEXT>
</DOC>
