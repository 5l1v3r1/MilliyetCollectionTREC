<DOC>
<DOCNO> 28670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yasam/yas01.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Az parayla yaşamak mı O da ne 
</HEADLINE>
<TEXT>
Zenginler halkı keşfediyor 
102 Milyon’ yarışması sayesinde fakirlik’ beyaz Türk’ün gözüne görünüyor. Peki kendi gerçeğini TV’de izlemeye bayılanlara ne demeli 
     ECE TEMELKURAN 

     İstanbul'daki mutlu azınlığı saran China White'a kabul edilmeme paranoyası, önceden bir özgeçmiş yollama düzeyine ulaşmış durumda. Kimse itiraf etmese de, kulüp tarafından yapılacak "Özgeçmişinizi yollayın. Kontrol edelim" türünden bir duyuruya herkes çılgın gibi icabet eder aslında... Beyaz Türkler "porselen beyazı" vizesi almak için uğraşırken aynı anda, tuhaf bir tesadüf eseri bir "Esmer Türk" sorunu olan asgari ücretle yaşama meselesi de kendi meşrebince "beyazlıyor" Televizyonlardaki tek "halk programı" olan 102 milyon yarışması sayesinde "fakirlik", televizyon başındaki steril zengin hayatların gözüne görünebilme şansı elde ediyor. Bir tür "kara eğlence" olarak belki de. Böyle bir derdi olmayıp yarışmayı "Mission Impossible" havasında izleyenler için asgari ücretin "gerçekliği" sanki gitgide silikleşiyor. 
     Onlar için bu, "vahşi ormanda 15 gün hayatta kalmak" gibi emniyetli bir maceraya dönüşüyor sanki. Oysa bu, beyaz adam keşfetmeden önce kara kıtanın "olmadığını" söylemeye benziyor. 
     
     Beyaz adam gelmediyse yoksunuz 
     National Geographic Dergisi'nin verdiği "Keşifler Haritası"nda, beyaz adam tarafından keşfedildikten sonra dünyaya "dahil olan" kıtalara baktıkça insanın aklına bir sürü soru takılıyor 
     "Beyaz adam keşfetmeden önce Afrikalılar kendilerini 'yok' mu hissediyorlardı Yoksa bir safari turizmi bölgesi olarak adlandırılmadan önce daha mı 'gerçek'ti hayatları " 
     Aynı soru 102 Milyon yarışması için de tekrarlanabilir aslında 
     "Televizyon tarafından keşfedilmeden önce asgari ücret yok muydu acaba " 
     Ya da televizyona çıkmadan önce fazla gerçekti de şimdi bir yarışmanın konusu oldukları için asgari ücretle yaşayanlar da kendilerini de bir tür "maceraperest yarışmacı" olarak mı hissediyorlar Yoksa acaba tıpkı Afrikalılar gibi "Beyaz Adam" tarafından 102 Milyon yarışması sayesinde keşfedilerek onların dünyasına dahil olma, görünme şansı mı elde ettiler 
     
     Beyaz adam konuştu 
     Diğer yandan, magazin dünyasının zenginlerinin cahilliğini ortaya çıkarmak için sorulan "Asgari ücret ne kadar Bununla yaşayabilir misiniz " komikliklerinin ise kimi eğlendirdiği hakikaten anlaşılır gibi değil. Bu sorunun asgari ücretle yaşayanlara değil de "magazin kahramanlarına" sorulup "Bu parayla yaşamak mümkün değil" cevabının alınmaya çalışılması da herhalde beyazlara bu imkansızlığı tasdik ettirme çabasının bir sonucu. Zira belli ki "beyaz adam"ın keşfettiği bu yeni "fakirlik" kıtası ancak o keşfettiği zaman "gerçeklik" kazanıyor 
     
     Halkın programı 
     İşin ilginç yanı, programın asıl izleyicisinin, engin kişisel deneyimleriyle bu ücretin "açlık sınırının" altında olduğunu zaten teşhis edenler olması. Tuzu kuru olanların yarışmayı, kahramanlarının bir türlü beladan kurtulamadığı gerilim filmi olarak izlemesi anlaşılabilir bir şey. Ama kendi gerçeğini televizyondan izleyerek, sonucu merak edenler ne oluyor 
     Yoksa onlar da "beyaz adamın" kendilerini keşfetmesini bekleyen "kara adamlara" mı benziyor 
     İnsanın gözü, Keşifler Haritası'nda bir cümleye takılıyor 
     "Kaşiflerle istilacıları birbirinden ayırt etmek çok zordur " 
     Belki de magazin dünyası bu kez fakirlik adlı "egzotik" bir dünyayı istila ediyor 
     
     



 YAŞAM 



















</TEXT>
</DOC>
