<DOC>
<DOCNO> 49832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sonspo15.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Madrid uçağında panik...Uçak Moskova'ya zorunlu dönüş yaptı 
</HEADLINE>
<TEXT>

     Real Madrid futbol takımını taşıyan uçak, havalandıktan kısa bir süre sonra meydana gelen teknik arıza nedeniyle acilen Moskova'ya geri döndü. 
     Dün gece Şampiyonlar Ligi'nde Lokomotiv Moskova ile karşılaşan ve 2-0 yenilen İspanyol ekibi, sabaha karşı Madrid'e gitmek üzere 
     havalandı. Real Madrid'i taşıyan Boeing 737 tipi uçak, havalandıktan 7 dakika sonra kuleye tehlike sinyali gönderdi. Yetkililer, kısa sürede yanık kokusu alınca acilen geri dönüş yaptıklarını bildirdiler. İspanya'nın Caneda SER radyo istasyonuna konuyla ilgili açıklama yapan kulüp müdürü Jorge Valdano, herşeyin bir anda olduğunu belirtti. Geceyi Moskova'da geçirmek zorunda kalan Real Madrid takımında Zinedine Zidane, Luis Figo ve Raul Gonzalez gibi ünlü futbolcular, hafta sonu İspanya Ligi'nde Barcelona ile yapılacak maç için dinlendirildiğinden kafilede bulunmuyordu. Real Madrid'in bugün Moskova'dan ayrılacağı bildirildi. 
     






</TEXT>
</DOC>
