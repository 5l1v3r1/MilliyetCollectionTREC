<DOC>
<DOCNO> 11322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sondun11.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bulunan orkideye Gorbaçov adı verildi 
</HEADLINE>
<TEXT>

     Bolivya'nın And Dağları bölgesinde varlığı kısa süre önce saptanan yeni bir tür orkideye, bir süre önce 70 yaşına basan dağılan Sovyetler Birliği'nin eski Devlet Başkanı Mihail Gorbaçov'un adı verildi. 
     'Maxilaria gorbatschowii'' adı verilen orkideyi bulan Alman botanikçi Frank Brandenburg, böylelikle kendisi de amatör bir bahçıvan olan, hayvan ve bitki örtüsünün korunması için çaba gösteren Gorbaçov'un anısını yaşatmak istediğini söyledi. Gorbaçov'un yakın dostu olduğunu söyleyen Alman botanikçi, eski Devlet Başkanı'nın 2 Mart'ta 70 yaşına bastığını belirtti. Gorbaçov, merkezi Cenevre'de bulunan ve soyu tükenmekte olan türlerin korunmasını amaçlayan ''Green Cross'' örgütünün kurucusu ve başkanı olarak görev yapıyor. Canlı kırmızı renklere sahip 20 cm uzunluğundaki ''Maxilaria gorbatschowii'', Bolivya'daki And Dağları'nda 1800 ila 2500 metre yükseklikte yaşıyor. 




</TEXT>
</DOC>
