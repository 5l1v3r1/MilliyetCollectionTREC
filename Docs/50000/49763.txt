<DOC>
<DOCNO> 49763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/yazar/zbirand.html </URL>
<DATE> 2001/10/31/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
ABD, enayi yerine konmak istemiyor... 
</HEADLINE>
<TEXT>

     Türkiye’yi yönetenler h l tam olarak anlayamadılar. Garip bir hava içindeler. 
     11 Eylül olayının Türkiye’nin stratejik önemini arttırdığı, dolayısıyla başta ABD olmak üzere, batı ülkelerinin destek musluklarını kolaylıkla açacaklarına inanıyorlar. Bundan dolayı da, fazla bir zahmete girme gereğini görmüyor gibiler. 
     Oysa, tamamen yanılıyorlar. 
     Bu hafta liderler tarafından alınması beklenen, devleti küçültmeye yönelik kararlar, 2002 yılı için istenilen ek para kaynağının akıbeti ile bire bir bağlantılı. 
     Daha açıkça söyleyeyim ki, belki bu yazıyı okuyan yöneticiler anlamakta zorlanmadan durumu net görebilirler 
     "Eğer göstermelik değil de devlet kadrolarında önemli indirimler yapılmaz, erken emeklilik veya başka yöntemlerle memur sayısında indirime gidilmezse... 
     Eğer bazı devlet kurumları kesin tarih verilerek kapatılmazsa... 
     Eğer eğitim ve sağlık hariç tüm bütçe harcamalarında büyük kesintiler yapılmazsa... 
     Eğer İhale Yasası çırakılmazsa... 
     Türkiye’ye ek bir para desteği gerçekleşmeyecektir" 
     Koalisyon hükümetinin bu gerçeği artık görmesi gerekiyor. 
     Amerika başta olmak üzere, batı klübü Türkiye’ye yardım etmek istemektedir. 
     Bu konuda kimsenin kuşkusu olmamalıdır. 
     Ancak bu ülkeler "enayi yerine" konmak istemiyorlar. 
     Yani milyarlarca doları dipsiz bir kuyuya atmak durumuna düşmemeye çalışıyorlar. 
     Washington’da kiminle konuşsanız aynı yaklaşımla karşılaşıyorsunuz İçine düşülen ekonomik krizin baş sorumlusu olan Türk siyasetçilerinin, artık biraz sıkıntıya girmeleri isteniyor. Ankara’da rahatça oturup, bütçeden bol kepçe para dağıtılmaya son verilmesi bekleniyor. Bu da ancak kemerlerin sıkılmasıyla ortaya çıkacak. 
     Oy için, esnaf veya çiftçiye para dağıtılmayacak. Köylünün sırtını sıvazlamak için programlar yapılmayacak. Partilerin kasalarını doldurmak için ihale yasasındaki boşluklardan yararlanılamayacak. 
     Güç gösterisinde bulunmak için kullanılan ve büyük bir bölümü hiçbir iş yapmayan bürokrasi bugünkü şekliyle sürdürülmeyecek. 
     Eğer bu yönde kararlar alınırsa, batı klübü beklenen desteği verecektir. 
     
Karar almakta yetmiyor      Ancak, sadece kararların alınması da yetmiyor. 
     Uygulamaya da girilmesi şart. 
     Türkiye’yi yönetenlerin sözüne kimseler inanmadığı için, şimdi herkes "uygulama" istiyor. 
     Yıllardır tutulmayan sözler, hatta yerine getirilmeyen antlaşmalarla yaşadığımızdan dolayı, inandırıcılığımız kalmadı. 
     Avrupa Birliği’ne kulak verin... 
     Anayasa değişiklikleri yaptık. 
     Herkes alkışladı, ancak "Bir de uygulamayı görelim" diyorlar. 
     Ekonomik reformlara bakın... 
     TBMM’nin değiştirdiği yasalar, neresinde bakarsanız bakın, son derece önemli. Ancak, siyasetin işine gelmeyen değişiklikler bir türlü uygulamaya sokulmuyor. 
     Artık buna şark kurnazlığı mı dersiniz, yoksa IMF’yi uyutmak mı bilemen. 
     Bildiğim bir tek şey var. O da IMF’nin de artık bizim küçük numaralarımızı yutmadığıdır. 
     
Önümüzdeki gün ve haftalar önemli      Önümüzdeki günler ve haftalarda Türkiye’yi yönetenler son derece önemli yeni bir dizi kararlar alacaklardır. 
     Bunun bir bölümü, yeni ekonomik düzenlemeleri, diğer bir bölümü de AB’ye yönelik ek siyasi değişiklikleri kapsayacaktır. 
     Bu dizi kararlar ne kadar cesurca alınırsa, Türkiye o oranda düzlüğe çıkacak, aynı oranda Avrupa’ya yaklaşacaktır. 
     Bu dizi kararlar da ne kadar hasis davranılırsa, aynı oranda moratoryuma ve karanlığa boğulacaktır. 
     Koalisyon ortakları için son sınav günü gelmektedir... 
     
     







Sistemi yenilemek 


Arap dünyası 


Org. Kıvrıkoğlu'dan öneri ve uyarılar 


İş dünyası, askerin dünyası derken... 


"Mi " 


ODTÜ YÖK’te sınıfta kaldı 


2002 bütçesinden önce 


Memleketi kurtarma yarışı 


Bu iş tez bitmez 


Araba devrilene kadar beklemek 


Gerçeği görmek 


Ankara bir silkinse... 


Amerika'da hükümet ve medya kavgası 


SSK'daki kara deliğin Baba'sı da Demirel 


Kekeme yazı "Ece" kimdir 


Vergiyi kaldıramayız, artırmaya mecburuz 


</TEXT>
</DOC>
