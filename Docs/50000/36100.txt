<DOC>
<DOCNO> 36100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur06.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu otobüsü TEM'de akaryakıt yüklü tankere çarptı 2 ölü, 37 yaralı 
</HEADLINE>
<TEXT>

     TEM Otoyolu'nun Tarsus-Pozantı bölümünde bir yolcu otobüsünün, akaryakıt yüklü tankere arkadan çarpması sonucu meydana gelen trafik kazasında, 2 kişi öldü, 37 kişi yaralandı. 
     Pozantı'dan Tarsus'a giden Metin Karabenli yönetimindeki 38 AR 232 plakalı yolcu otobüsü, sabaha karşı TEM Otoyolu'nun Tarsus-Pozantı bölümünün Karakütük Köyü yakınlarında, bir tankeri solladıktan sonra, Yılmaz Kırkbale idaresindeki 33 D 4871 plakalı akaryakıt yüklü tankere arkadan çarptı. Kazada, yolcu otobüsünün muavini Mehmet Özkardeş 18 ile yolculardan Süreyya Ünlü 20 öldü, 37 kişi de yaralandı. 
     Tarsus ve Adana'daki Devlet ve SSK hastaneleri ile Çukurova Üniversitesi Tıp Fakültesi Balcalı Hastanesi'nde tedavi altına alınan yaralılardan kimlikleri belirlenenler şunlar Metin Karabenli, Güzide Öztürk, Hatice Akkaya, Dilek Öztürk, Tuğrul Çanak, Salih Çanak, Bahadır Tanju, Mehmet Belek, Haşim Tedik, Sefa Tayşı, Elif Tayşı, Kadir Demirezen, Kadir Emrah Demik, Ünal Türker, Bahadır Tansu, Osman Uğurlu, Ali, Mehmet, Erhan, Buket ve Meral Ünlü, Hakan Yılmaz. Bu arada, tankerden yola saçılan akaryakıtın karayolları ekipleri tarafından temizlendiği bildirildi. 







</TEXT>
</DOC>
