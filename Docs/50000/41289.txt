<DOC>
<DOCNO> 41289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/soneko06.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarım işçileri ne kadar kazanıyor 
</HEADLINE>
<TEXT>

     Özel tarım işletmelerinde çalışan sürekli işçiler 2000 yılında aylık ortalama 139 milyon 486 bin lira kazanırken, devlet tarım işletmelerinde çalışan sürekli işçiler 397 milyon 249 bin lira kazandı. 
     Aynı dönemde, özel işletmelerde çalışan mevsimlik işçilerin günlük ortalama ücreti 5 milyon 248 bin lira olurken, devletin tarım işletmelerinde çalışan işçilerin günlük ortalama ücreti 11 milyon 539 bin 834 lira olarak gerçekleşti. 
     Devlet İstatistik Enstitüsü'nün DİE , 2000 yılı tarımsal işletmeler ücret yapısı anket sonuçlarına göre, devletin tarım işletmelerinde çalışan işçiler özel tarım işletmelerinde çalışan işçilerin aldığı ücretin iki katından fazla kazanıyor. 
     Anket sonuçlarına göre, 2000 yılında özel tarım işletmelerinde mevsimlik kadın işçilerin günlük ücretleri 3 milyon 934 bin lira olurken, erkek işçilerin ücretleri 5 milyon 608 bin lira oldu. 
     Devlet tarım işletmelerinde ise 2000 yılında mevsimlik tarım işçileri kadın işçiler günlük 10 milyon 638 bin lira kazanırken, erkekişçilerin kazancı 11 milyon 781 bin 732 lira oldu. 
     
     Aylık kazançlar 
     Ankete göre özel işletmelerde, 2000 yılında sürekli işçilerin aylık ortalama ücretleri 139 milyon 486 bin lira olurken, devlet tarım işletmelerinde sürekli işçilerin aylık ortalama ücretleri 397 milyon 249 bin lira oldu. 
     Söz konusu dönemde, özel tarım işletmelerinde sürekli kadın işçilerin aylık ortalama ücretleri 122 milyon 600 bin lira olarak saptanırken, sürekli erkek işçilerin aylık ortalama ücretleri 140 milyon 776 olarak gerçekleşti. 
     Aynı dönemde, devlet tarım işletmelerinde çalışan sürekli kadın işçilerin aylık ortalama ücretleri 371 milyon 116 bin lira, erkek işçilerin ise 398 milyon 698 bin lira olarak gerçekleşti. 
     
     İllere göre kazançlar 
     Ankete göre, özel işletmelerde çalışan tarım işçilerine yapılan en yüksek günlük ücreti, erkekler için 7 milyon 781 bin lira ve kadın işçiler için ise 6 milyon 628 bin lira ile Giresun'da çalışan tarım işçileri alıyor. 
     En düşük ücreti ise erkek işçiler için 3 milyon 458 bin lira, kadın işçiler için de 3 milyon 203 bin lira ile Hatay'da çalışan tarım işçileri alıyor. 
     Tarımsal faaliyette bulunan işletmelerin, sürekli tarım işçilerine ödedikleri aylık ortalama ücretlerin illere ve cinsiyete göre değişimine bakıldığında da, 180 milyon lira ile Eskişehir erkek tarım işçilere en yüksek ücretin ödendiği il olurken, Hatay, 128 milyon 819 bin lira ile erkek işçilere en düşük ortalama ücretin ödendiği il oldu. 
     
     Devlet işletmeleri 
     Devlet tarım işletmelerinde çalışan işçilerin aylık ortalama brüt kazançları irdelendiğinde ise en yüksek ortalama kazancı 505 milyon 926 bin lira ile tarla ürünleri yetiştiriciliği faaliyetinde bulunan ilk ve ortaokul mezunları alıyor. 
     En düşük ortalama aylığı ise 265 bin 431 bin lira ile meyvecilik yetiştiriciliği faaliyetinde bulunan teknik lise mezunu olarak çalışanlar alıyor. 
     Çalışanların işteki statüsü ve eğitim durumlarına göre aylık ortalama ve brüt kazançlarına bakıldığında da, en yüksek ortalama aylık kazancı 589 milyon 861 bin lire ile devlet tarım işletmelerinde sürekli tarım işçisi statüsünde bulunan yüksekokul mezunları, en düşük aylığı ise stajyer statüsünde bulunan lise mezunları alıyor. 






</TEXT>
</DOC>
