<DOC>
<DOCNO> 46194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sontur12.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Operasyonun Afganistan'la sınırlı olmasını diliyoruz" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, ABD'nin başlattığı operasyonun, Afganistan sınırlarıyla, Taliban yönetiminin devrilmesi ve Bin Ladin'in etkisiz hale getirilmesiyle sınırlı olmasını diledi. 
     Yılmaz, partisinin TBMM Grup Toplantısı'nda yaptığı konuşmada, Afganistan'a ABD'nin gerçekleştirdiği sıcak müdahale günlerinin yaşandığını belirterek, şunları söyledi 
     ''ABD'nin başlattığı operasyonun, Afganistan sınırlarıyla Taliban yönetiminin devrilmesi ve Bin Ladin'in etkisiz hale getirilmesiyle sınırlı olmasını diliyoruz. 
     Ancak bu sıcak müdahalenin yayılma eğilimi gösterdiğini de hiç kimse görmezlikten gelemez. Savaşın Afganistan dışına taşması, bütün bölgeyi bir kan ve ateş yumağı haline getirebilecektir. Böyle bir durumda oluşacak anaforun Türkiye'yi de içine alması kaçınılmaz. Bu nedenle Türkiye, bütün ihtimallere karşı hazırlıklı olma ihtiyacı duymaktadır. 
     Hükümetimiz, muhtemel gelişmelere karşı bir takım tedbirleri şimdiden alma ihtiyacını hissetmiştir.'' 
     






</TEXT>
</DOC>
