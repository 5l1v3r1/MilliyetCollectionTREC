<DOC>
<DOCNO> 19607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/astro/index.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay Terazi’deyken 
</HEADLINE>
<TEXT>

Merhaba. Bugün Güneş ve Ay’ın her ikisi de Venüs’ün yönettiği burçlarda yer alıyor. Boğa ve Terazi, Venüs’ün bize iki yönünü anlatırlar. Boğa zevklere düşkünlüğü, sakin ve barış içinde olmaya verdiği değer, güvenlik arzusu ve sahip oldukları ile kendini daha mutlu hisseder. Boğa toprak elementinden olduğu için burada Venüs’ün daha çok maddi yönlerini görürüz. Terazi ise bir hava elementidir ve düşünsel olanla güzel olanı, estetiği aynı kefede tutar. Belki Boğa kadar tutku ve sahip olmacılık göstermez ama o da sürekli bir denge ve uzlaşı arayışı içindedir. Özellikle bugün Venüs temaları olan ilişkiler, uyum ve zevklere yönelim günün genel atmosferinde ön plana gelmekte. 
Terazi’deki Ay sayesinde sosyal konularda daha aktif bir tutum alabilir, ilişkilerden yana kazançlı da çıkabiliriz. Özellikle sabah saatlerinde Jüpiter’le son derece akıcı bir açı yapan Ay eğer ilişkilerden yana sorunlarımız varsa bu konularda yanımızda olacak, bize şans ve kendimizi daha rahat anlatma olanakları verecek. 
Gün boyunca denge arayışı ve zıt gibi görünen kutupları bağdaştırabilmek için bilinçli bir çaba sarfetmemiz, hatta bazı seçimler yapmamız gerekiyor. Ay ve Güneş’in sabah saatlerindeki açısı böyle bir denge arayışına dikkat çekmekte. Kafanızdaki düşüncelerle duygusal isteklerinizin bağdaşmadığını ve bir orta yol bulmanız gerektiğini görürseniz pek şaşırmayın. Bu daha çok geçici bir dengesizlik. 

Öğle saatleri iyimser olun 
Öğle saatlerinde 12.18 Ay bu kez Satürn’le gerilimli bir açı yapmakta. Bu saatlerde daha fazla çaba ve çatışma olabilir. Belki duygusal açıdan kendimizi yeteri kadar iyimser bulamayız ya da şartlar bizi daha gerçekçi olmaya yöneltebilir. Bu açı altında karamsar olmadan ama aynı zamanda gerçekçi hareket etmeye özen göstermeliyiz. 
Hafta sonu geç saatlerde ise sürprizler, heyecan ve canlılık hakim olacak. Ay ve Uranüs bu saatlere orijinal yaklaşımlar, zihinsel canlılık ve belki de aniden gelişen arkadaşlıklar olacağını anlatıyor. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
