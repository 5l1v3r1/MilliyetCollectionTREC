<DOC>
<DOCNO> 31429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/siyaset/asiy.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirin’in gülü üzerine GÜL KOKLANMIYOR 
</HEADLINE>
<TEXT>

Ilıcak’ın eşi Emin Şirin İstanbul Büyükşehir Belediye’sine gül pazarlayarak para kazanıyor Ondan habersiz tek bir tane bile istenen şartlarda gül alınamıyor 
     ŞÜKRAN ÖZÇAKMAK MEHMET DEMİRKAYA İstanbu 

     İstanbul Büyükşehir Belediyesi’nin almaya karar verdiği güllerin ihalesi kimde kalırsa kalsın, kapatılan FP’nin eski milletvekili Nazlı Ilıcak’ın eşi Emin Şirin’le işbirliği yapmak zorunda. Çünkü, Emin Şirin belediyenin almak istediği Fransız Meilland güllerinin Türkiye’deki tek yetkilisi. Bu da Şirin’in Türkiye’ye giren her Meilland gülünden komisyon aldığı anlamına geliyor. FP’li belediyeye gül pazarlayarak para kazanan Emin Şirin’den habersiz tek bir tane bile istenen şartlarda gül alınamıyor. 
     Belediyeye gül satan ve Şirin’in ortağı olduğu iddia edilen Gardenia’nın sahibi Ömer Disperati ise, "Biz 47 yıllık aile şirketiyiz, Şirin’le bir ortaklığımız yok. 1999’da Meilland güllerini Türkiye’de üretmek istediğimiz zaman, bize resmi yazı geldi. Türkiye temsilcimiz Emin Şirin’dir, kendisiyle temasa geçin’ diye. Bizim diyaloğumuz böyle başladı. Biz proje üzerinde ortak olduk, bir firma kurduk. Ancak daha sonra vazgeçtik" dedi. 
     Meilland peyzaj güllerinin patentli olduğunu belirten Disperati, "Bu güllerden getirmek istiyorsanız Emin Şirin’le çalışmak durumundasınız. Bizim mesleğimiz bu. Siz de ithal etmeye kalksanız aynı şey söz konusu. Üretim yaparsanız, evinizde bile bu gülleri yetiştirirseniz telif hakkı gibi bir para ödemek zorundasınız" dedi. 
     Belediyeye 2000’de 130 bin gül getirdiklerini belirten Disperati, "Bu işten k r bile etmedim, üstüne üstlük zarar ettim. Son bahsi geçen 300 bin gülle hiçbir alakam yok, yeni haberdar oldum" diye konuştu. 
     Fidanlıklardaki yerli güller 1 - 1.5 milyon lira civarında satılıyor. Piyasadaki diğer gül ve fidan üretim ve pazarlama şirketleri ise şunları söylediler 
     "Biraz daha düşük kalitede güller ithal edilebilirdi. Bir işi her zaman ucuza mal etmek isteyen belediyenin bu kez en kalitelisini tercih etmesi oldukça şaşırtıcı. Bu güller villa bahçelerine, özel yerlere dikilen güllerdir. Hatta bu özel yerler için dahi pahalı bulunur. Ama belediye yol kenarlarına dünyanın en kaliteli gülünü dikiyor. Fiyatına bakılmıyor bile." 
     
Tepkiler...      Çok enteresan 
     Ahsen Erünsal Peyzaj Mimarları Odası Yönetim Kurulu Üyesi Belediyenin böylesine pahalı bir gülü ithal etmesi ve yoğun bir şekilde dikimini yapmasını çok enteresan buldum. 
     
     Sakıncalı buluyorum 
     Nurettin Sözen İstanbul Büyükşehir eski Belediye Başkanı Türkiye’nin ekonomik durumu ortada iken çiçek ithal etmeyi sakıncalı buluyorum. Üstelik ahbaplarına ithal ettiriyorlar. Devlet denetiminden uzaklaşmış bir şekil-de istedikleri şirketlerle çalışıyorlar. 
     
     Olmazsa olmaz değil 
     Abdullah Esen İstanbul Çiçekçiler Odası Başkan Yardımcısı O güller hastalığa daha dayanıklı. Ama olmazsa olmaz diye bir kaide yok. Daha farklı güller bulunabilir. Alternatifleri var. 
     
     Lüzumsuz harcama 
     Prof. Dr. Yahya Ayaşlıgil İ.Ü. Orman Fakültesi öğretim üyesi TEM ve E - 5 kenarlarına ithal gül dikilmesini lüzumsuz bir harcama olarak buluyorum.Hesabı sorulmalı. 
     



 SİYASET 
















</TEXT>
</DOC>
