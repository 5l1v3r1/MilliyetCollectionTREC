<DOC>
<DOCNO> 27099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/sontur22.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan seçimlerinin oy sandığı Bursa'ya konulacak 
</HEADLINE>
<TEXT>

     Bulgaristan Parlamentosu için 17 Haziran'da yapılacak seçimlerde, Bulgaristan vatandaşı olan soydaşların Bursa Atatürk Spor Salonu'nda kurulacak 15 sandıkta oy kullanabilecekleri bildirildi. 
     Balkan Türkleri Göçmen ve Mülteci Dernekleri Federasyonu BGF Başkanı Turhan Gençoğlu, yaptığı yazılı açıklamada, Bulgaristan'da yapılacak seçimlerin, Türk toplumunun kaderini büyük ölçüde etkileyeceğini belirterek, seçimlerin, Türkiye'de yaşayan soydaşlar açısından büyük önem taşıdığına dikkati çekti. 
     Bulgaristan Parlamentosu seçimleri için Bulgaristan pasaportu olan herkesin, Bursa Atatürk Spor Salonu'nda kurulacak 15 sandıkta oy kullanabileceğini kaydeden Gençoğlu, oy verme işleminin 05.00-20.00 saatleri arasında gerçekleşeceğini kaydetti. 
     Gençoğlu, seçim günü oy kullanacakların Bulgaristan pasaportlarını göstererek, belediye otobüslerinden ücretsiz faydalanabileceğini ve bu kişilerin yoğun olarak yaşadığı semtlerden özel otobüslerin kaldırılacağını sözlerine ekledi. 
     







</TEXT>
</DOC>
