<DOC>
<DOCNO> 4102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur13.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaralı polisler saldırıyı anlattı "Önce silah sıkıp sonra bomba attılar" 
</HEADLINE>
<TEXT>

     Diyarbakır Emniyet Müdürü Gaffar Okkan ve 5 polis memurunun şehit edilmesi olayında yaralanan 4 polis memuru olayı anlattı. 
     Şehitlik Semti Sezai Karakoç Bulvarı'nda teröristlerin saldırısı sonucu Emniyet Müdürü Okkan ve 5 polis memurunun şehit edilmesi olayında çeşitli yerlerinden yaralanarak Dicle Üniversitesi Tıp Fakültesi Hastanesi'ne kaldırılan yaralı polisler Fatih Gökçek, Mustafa Dinçer, Nuri Bozkurt ve Veli Göztepe'nin sağlık durumları iyiye gidiyor. 
     Tedavileri süren polis memurları, hain saldırı olayını,şöyle anlattılar 
     ''Emniyet Müdürlüğü'nden çıktıktan sonra Sezai Karakoç Bulvarı'nda seyretmeye başladık. Valiliğe gidiyorduk. Önde motorize ekipler bulunuyordu. Bizler önce giderken, birden arkadan silah sesleri duyduk. Şehit olan arkadaşım Emniyet Müdürümüze saldırı olduğunu söyledi. Biz de hemen döndük. 3 kişiyi gördük 3'ü de sakallı, içlerinden biri ise şalvarlıydı. 3 kişi gördük, ancak, her taraftan ateş açılıyordu. Biz de yere yatıp ateş etmeye başladık. Ateş açanlar en az 10-15 kişiydi. Önden, arkadan yandan ateş ediliyordu. Ortalık adeta cehenneme dönmüştü. Biz yerimizden kalkıp tam olarak yanlarına yaklaşmaya çalıştık. Bu sırada bomba attılar. O sırada yaralandık. Daha sonra ara sokaklara doğru kaçtılar.'' 




</TEXT>
</DOC>
