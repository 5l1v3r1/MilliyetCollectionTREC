<DOC>
<DOCNO> 48719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yasam/yas06.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gülay öğretmen yaşam savaşında... 
</HEADLINE>
<TEXT>
Kapkaççılar afla çıkmış 
     ELVAN EZBER İstanbul 

     Bakırköy’de öğretmen Gülay Tosbıyık’ı ağır yaralayan iki kapkaçcının Şartla Salıverme Yasası’ndan yararlanarak cezaevinden çıktıkları belirlendi. 
     Gasp Büro Amirliği polislerinin yaptıkları araştırma sonucu önceki gün Bakırköy’de Gülay öğretmenin çantasını alarak bıçakla ağır yaraladıkları öne sürülen Tezcan Topcu 22 ile Kenan Bekar gerçekleştirilen operasyon sonucu yakalandı. Topcu ve Bekar’ın gasp suçuyla cezaevinde yatarken, çıkan aftan faydalandıkları anlaşıldı. Suçlarını itiraf eden Topcu ve Bekar’ın sorguları sürerken, bir kişi ise aranıyor. 
     

     NESLİHAN CUYAR 

     İki kapkaççının bıçaklı saldırısına uğrayan öğretmen Gülay Tosbıyık’ın henüz hayati tehlikeyi atlamadığı bildirildi. Kalbi durmuş olarak getirildiği Acıbadem Carousel Hastanesi’nde tedavisi süren Tosbıyık’ın, olası bir beyin beslenme yetersizliği ve ödemini tedavi amacıyla uyutulduğu belirtildi. 
     



 YAŞAM 















</TEXT>
</DOC>
