<DOC>
<DOCNO> 40482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sontur05.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Acaba suçlu kim Canı sıkılan Boğaz Köprüsü'nde intihara kalkışıyor 
</HEADLINE>
<TEXT>

     Boğaziçi Köprüsü'ne ayrı ayrı çıkarak intihar etmek isteyen 4 kişi, polislerce ikna edilerek kurtarıldı. 
     Kadıköy'e gitmek istediğini belirterek taksiyle dün akşam saatlerinde Boğaziçi Köprüsü'ne gelen Murat Mahir Başkan 33 , köprünün ortasında aracı durdurduktan sonra korkuluklara tırmandı. 
     Köprüden atlayacağını söyleyen Başkan, olay yerine gelen polis ekiplerinden kendisini terk eden sevgilisi Cemile Bozkurt'u yanına getirmelerini istedi. 
     Yaklaşık 45 dakikalık uğraşların ardından ikna edilen Başkan, korkuluklardan indirildi. 
     Bu olayın ardından, saat 24.00 sıralarında taksiyle geldiği Boğaziçi Köprüsü'nün ortasında inen ve bir barda animatör olarak çalıştığı öğrenilen Ümit Doğan, korkuluklara çıkarak aşağı sarktı. 
     Yanına gelen görevlilere bir televizyon kanalındaki haberde görüntülerinin yayınlandığını ve hakkında yanlış bilgiler verildiğini öne süren Doğan, ''Gururum kırıldı, ölmek istiyorum'' dedi. 
     Doğan, yaklaşık 2 saat süren çabalar sonunda ikna edilerek korkuluklardan alındı. 
     Bu arada intihar girişiminde bulunan Doğan'ı ikna çabalarının sürdüğü sırada, köprünün Anadolu yakasına yakın kısmında 2 kişi daha korkuluklara tırmandı. 
     Olay yerine giden polis, köprüye yaya olarak geldikleri anlaşılan ve alkollü oldukları belirlenen Adem Coşkun ve İzzet Akşener'i, kısa sürede ikna ederek korkuluklardan indirdi. 
     
     






</TEXT>
</DOC>
