<DOC>
<DOCNO> 48157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yazar/pulur.html </URL>
<DATE> 2001/10/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Döneklik zor zanaat " 
</HEADLINE>
<TEXT>

     ACLAN Sayılgan ölmüş... 
     Attila İlhan'ın "İnkar Fırtınası Dindi" başlıklı yazısından öğrendik o da, bir gazetedeki iki satırlık haberden öğrenmiş. 
     Aclan Sayılgan, 1940 kuşağı solcuları arasında, adı en çok geçen biriydi, "dönekliği" nedeniyle... 
     Sayılgan, 1947'de, gizli, Türkiye Komünist Partisine girmiş, 1952 tevkifatı"nda tutuklanmış, yargılanırken partiden ayrılmış, savcıya başvurmuş, itiraf etmiş, hüküm giymiş, çıktıktan sonra da "döneklik" yaftasından kurtulamamıştır. 
     
     ATTİLA İlhan, onun için yazdığı yazıda "Döneklik, elbette onun için icat edilmemişti ama, onun için ne kadar çok ve sık kullanılmıştır" diyor. 
     
     ACLAN Sayılgan, 1989'da yazdığı "Kabahat Kimde Çehreler " kitabında, kendisini döneklikle suçlayanlara, onları suçlayarak karşılık verir 
     "Onlar sattı birbirlerini ilkin... 135'inci sırada ben satıldım." diye... 
     Peki, niçin 
     "Yoldaşlar cezaevinde tükenmişliklerini kabul edip sussalardı, kaderime razı olacaktım." 
     Yani "yoldaşlar" konuşunca o da konuşmuş 
     Anlaşılması güç bir izah 
     
     ACLAN Sayılgan, Attila İlhan'la İzmir'den gençlik arkadaşıdır kitabında şöyle der 
     "Attila İlhan beni çok severdi, ben de onu hala severim. Ama hiçbir düzyasınıda benden söz etmedi, hiçbir şiirini de bana ithaf etmemiştir." 
     Öbür dünyaya faks çekmek mümkün olsaydı, Atilla İlhan'ın "Cumhuriyet"te çıkan 15.10.2001 yazısını kendisine gönderir, "Bakın bütün yazısını size ayırmış " diye de not düşerdik. 
     
     ACLAN Sayılgan, Attila İlhan'ın, şiirlerini ithaf ettiği ortak arkadaşlarını da kıskanır, buna rağmen Attila İlhan'ın bir şiirini kendisine ithaf edilmiş kabul eder 
     "Boynuna yeşil fuları sarma çocuk 
     Gece trenlerine binme 
     Kaybolursun. 
     Sokaklarda mızıka çalma çocuk 
     Vurulursun." 
     Ve bu şiirin sonuna da duygusal iki satır ekler 
     "Gece trenlerinde kayboldum Attila sokaklarda mızıka çaldığım için vuruldum, hem de fena vuruldum." 
     
     ACLAN Sayılgan'ın bu kitabı Uygan Yayınları adeta "Son Savunması"dır, sanki eski yoldaşlarıyla "helalleşmek" istemektedir. 
     Mesela Şükran Kurdakul'a, 1946'dan kalan borcunu öder... 
     Şükran Kurdakul, 1946 tevfikatında, gördüğü işkenceye rağmen onun saklandığı yeri söylememiştir, bunun vicdan azabını hala yaşadığını yazar. 
     
     ACLAN Sayılgan, kitabının sonunda kırılanların kendisini bağışlamasını" ister, çünkü kendisi, herkesi bağışlamıştır 
     "İnkar fırtınası" yazarını, hayatta kalan "Eski Tüfekler" acaba bağışlar mı 
     O "1947'den günümüze kadar çektiğim acılar hala yüreğimde yaşıyor. Dilerim benim çektiklerimi kimse çekmesin" dese bile... 
     
     VELHASIL "döneklik" zor zannat, zor 
     Hele bugünkü "dönekler"in halini köşelerde, ekranlarda gördükçe... 
     Güvendikleri dağlara, yağan karın perişanlığı içinde "ihanete uğradık " der gibiler. 
     Eee, böyledir bu işler, arpa ekip, buğday biçemezsin ki 
     
     







İslam tartışması 


Dar alanda siyaset 


Oto sanayii yoğun bakımda 


Gölgesine yenilen ülke 


"Döneklik zor zanaat " 


IMF'siz model arayışı 


Alışmak sevmekten daha zor geliyor 


Devlet ceza vermekten korkuyor 


Küreselleşmede dönüm noktası mı 


Ecevit’in külliyetli dış yardım’ı başa bela 


</TEXT>
</DOC>
