<DOC>
<DOCNO> 38948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo02.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpool 24 sene sonra Süper Kupayı kazandı 
</HEADLINE>
<TEXT>

     Futbolda 27. Avrupa Süper Kupası'nı, Almanya'nın FC Bayern Münih takımını 3-2 yenen İngiltere'nin FC Liverpool takımı ikinci kez kazandı. 
     Avrupa Süper Kupası maçında, geçen sezonun Avrupa Şampiyonlar Ligi Şampiyonu FC Bayern Münih ile UEFA Kupası Şampiyonu FC Liverpool, Monaco'nun İkinci Louis Stadı'nda karşı karşıya geldi. 
     Portekizli hakem Vitor Manuel Melo Parreiro'nun yönettiği maçta, FC Liverpool ilk yarıyı 23. dakikada Riise ve 45. dakikada Heskey'in attığı gollerle 2-0 önde kapadı. 
     İngiliz ekibi, 2. yarının hemen başında Owen'ın attığı golle skoru 3-0'a taşırken, daha sonraki bölümde FC Bayern Münih adına 57. dakikada Salihamidziç ve 82. dakikada Jancker'den gelen gollere engel olamadı. 
     Böylece tarihinde dördüncü kez bu kupanın finalinde oynayan FC Liverpool, maçı 3-2 kazanarak, 1977'den sonra ikinci kez bu kupayı müzesine götürme başarısını gösterdi. 







</TEXT>
</DOC>
