<DOC>
<DOCNO> 42475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sonspo04.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Atilla KIyat, tribünlerin boş olmasını yorumladı... 
</HEADLINE>
<TEXT>

     Fenerbahçe Kulübü Asbaşkanı ve Kulüp Sözcüsü Atilla Kıyat, bilet fiyatlarında indirim yapmalarına karşın tribünlerin boş kalmasını anlaşıyla karşıladığını söyledi. Kıyat şöyle konuştu 
     ''Bilet fiyatlarını Biletix'in katkı payıyla birlikte 7.5 milyon liraya indirdik. Yine de tribünler boş kaldı. Biz bu insanlarla zaman zaman aralarına girip konuşuyoruz. İnsanlar bu rakamın bir sandviç ve yol parasıyla birlikte 20-30 milyon liraya çıktığını söylüyorlar. İnsanlara hak vermemek mümkün değil. Bize de hak vermeliler. Stadı yapıyoruz. Hiçbir geliri olmayan 13, 14 amatör branşta hizmet veriyoruz. Bu durumu Türk insanını bir maç için 7.5 milyon lira veremeyecek duruma düşürenlerin düşünmesi gerekiyor.'' 
     Kıyat, Fenerbahçe'nin Kadıköy'deki yenilmezliğinin 18 Eylül Salı günü FC Barcelona karşısında da süreceğini söyledi. 
     Atilla Kıyat, dün yaptıkları ve 1-0 kazandıkları Yimpaş Yozgatspor maçının, liglerin ne kadar güç olacağının bir göstergesi olduğunu belirterek, ''Bu güçlük, bu sezon liglerin ne kadar zevkli ve heyecanlı olacağını gösterdi. Ligde zayıf ve güçlü rakip yok. Bunu da bu hafta alınan sonuçlar gösterdi. Kadıköy'deki yenilmezliğimizin yanı sıra puan da kaybetmiyoruz. Bu başarımız Salı akşamı FC Barcelona karşısında da sürecek'' dedi. 
     






</TEXT>
</DOC>
