<DOC>
<DOCNO> 31622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/spor/spo04.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay darbesi 
</HEADLINE>
<TEXT>

Trabzonspor’un yollarını ayırdığı yıldız futbolcunun bonservisi konusunda FIFA’nın Las Palmas lehine karar aldığı iddia edildi 
     MEHMET ÇİFTÇİ 

     FIFA’nın, bu sezon Trabzon’da geçici lisansla oynayan Oktay konusunda son noktayı koyup, Las Palmas’ın futbolcusu olduğuna karar verdiği bildirildi. Las Palmas Başkan Yardımcısı Lopez Sabino, "FIFA’dan aldığımız bilgilere göre Oktay bizim sözleşmeli oyuncumuz. Bütün olayları unutmaya hazırız. Yeni bir hoca ve yeni bir takım yarattık. Oktay evine dönerse, bağrımıza basarız" diye konuştu. 
     GOLCÜ futbolcu ise, "FIFA’nın bu yönde karar alacağını tahmin ediyordum. İspanya’ya dönmeye hazırım. Las Palmas’ın sözleşmemdeki maddeleri uygulaması halinde önümüzdeki hafta İspanya’ya gidip, çalışmalara başlayabilirim. Geçen yılki olayları unuttum. Geçmişe değil, geleceğe bakıyorum" dedi. İspanya basını da, Oktay’ın döneceği şeklindeki haberlere geniş yer verdi. 
     



 SPOR 



























</TEXT>
</DOC>
