<DOC>
<DOCNO> 42668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sontur08.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "Geniş kapsamlı bir savaş olacağını sanmıyorum" 
</HEADLINE>
<TEXT>

     Devlet Bakanı ve Başbakan YardımcısıMesut Yılmaz, terörist saldırıların ardından ABD'nin gerçekleştireceği bir operasyonun, Türk ekonomisi üzerinde uzun süreli olumsuz bir etki yaratacağını sanmadığını söyledi. 
     Yılmaz, Zeytinburnu'nda Avrupa Koleji Lisesi'nin açılışını gerçekleştirdikten sonra basın mensuplarının çeşitli konulardaki sorularını yanıtladı. Bir gazetecinin, ''ABD'nin gerçekleştireceği bir operasyonun Türk ekonomisini nasıl etkileyeceğini'' sorması üzerine Yılmaz, şöyle konuştu 
     ''Ben öyle geniş kapsamlı bir savaşın söz konusu olacağını sanmıyorum. Bu kadar kapsamlı ve bu kadar kararlı bir uluslararası dayanışma varken, herhalde çok kısa zamanda bu terörün kökünü kurutmak mümkün olacak. Bir savaş boyutu yaşanmayacağı için de ekonomi üzerinde uzun süreli olumsuz bir etki yaratacağını sanmıyorum.'' 
     Mesut Yılmaz, bir başka gazetecinin ''Böyle bir operasyonda Türkiye'nin rolü ne olabilir'' sorusuna da, ''Türkiye, kendisinden istenen her türlü katkıyı sağlamaya hazır olduğunu söyledi. İş ki bu katkı amacına uygun olsun'' karşılığını verdi. 
     ''Kuzey Irak'a yönelik operasyon'' söylentilerine ilişkin soruyu da Yılmaz, ''Şu anda çok spekülasyonlar var. Henüz, daha netleşen birşey yok'' diye yanıtladı. 
     Yılmaz, ''Albayraklar soruşturmasındaki işkence iddialarına'' ilişkin bir soru üzerine de, ''Bu tamamen savcılığın gözetiminde yürütülen bir soruşturma. Dolayısıyla muhatapları savcılıktır'' dedi. 






</TEXT>
</DOC>
