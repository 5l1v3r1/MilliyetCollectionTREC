<DOC>
<DOCNO> 34470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko09.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC, petrol üretimini kıstı 
</HEADLINE>
<TEXT>

OPEC, günlük ham petrol üretimini eylül ayından itibaren 1 milyon varil azaltmayı kararlaştırdı 
     Petrol İhraç Eden Ülkeler Teşkilatı OPEC üyesi ülkeler, ham petrol fiyatında 25 dolarlık hedefi tutturabilmek için üretimi kısma kararı aldı. 
     Kartel’in günlük toplam ham petrol üretimi 1 Eylül’den itibaren 1 milyon varil yüzde 4 oranında düşürülecek. OPEC’in üretimi kısma kararıyla, 10 üye ülkenin günlük toplam ham petrol üretimi Nisan 1999’dan bu yanaki en düşük düzeyine 23.2 milyon varile inecek. Kartel’in üretimi kısması, sanayileşmiş ülkelerin ekonomik durgunluktan çıkmaya çabaladığı dönemde, enerji fiyatlarında enflasyonist baskılar endişesini yarattı. 
     OPEC’in üretiminin iyice azaldığı Nisan 1999’da ham petrolün varil fiyatı 35 dolara kadar çıkmıştı, ancak, o zaman dünya ekonomisi henüz canlıydı, durgunluğa girmemişti. 
     
     Fiyatlar hemen yükseldi 
     Opec’in kararı, petrol fiyatlarını hemen artırdı. Londra borsasında Brent petrolünün varil fiyatı 35 sent artışla 25 dolar 25 sente, Batı Teksas petrolünün varil fiyatı da 57 sent artışla 26 dolar 88 sente yükseldi. 
     
     



 EKONOMİ 




























</TEXT>
</DOC>
