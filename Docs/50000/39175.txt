<DOC>
<DOCNO> 39175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/spor/ygokberk.html </URL>
<DATE> 2001/08/27/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Bir küçük dev adam 
</HEADLINE>
<TEXT>

     FENERBAHÇE renkli takım vallahi. Isınmak için sahaya çıkıyorlar. Stat hoperlörlerinde 12 Dev Adam çalıyor. 11’i belli de 12. dev adam kim acaba Taraftar mı, Denizli mi, yoksa gruplar mı Herkes biliyor esasında bir küçük dev adamı. Aziz Yıldırım tekrar geri dönmese ne devi, ne adamı, ne onikisi, ne onbiri, ne dokuzu, sekizi kalacak Fenerbahçe Cumhuriyeti’nde. Denizli cin gibi. Beş Türk hakkını Apo, Rüştü, Serhat, Ogün, Ümit ile kullanmış. Beş kontenjanı yabancıya bırakmış. Bir tane de yarım Türk, yarım yabancı Mustafa’yı koymuş. Sanki futbol takımı kurmuyor, MKYK’ya delege sokuyor. 
     İlk Fener kritiğimiz. Tribüne gelince blokçu, koridorcu, tandemci bir dost kovaladık. Yanına oturup sebepleniriz. Bulamadık. Maç da bana yardım etti zaten. Bloğu mloğu, tandemi koridoru, presi, kanadı hepsi Ankaragücü’ndeydi. Ama onlar 4 - 1 mağluptu. İşte onun için sık sık takılıyorum yazılarımda. Dört usta ayak, 3 - 0 oldu zaten. 85’te de Yusuf’la 4 - 1. Maça kırk saniye geç kalsak, ne olup bittiğini anlayamayacaktık bile. İki ölü, iki yaralı top yetti de arttı bile Ankaragücü’ne. Fenerbahçe’de gözümüze çarpan bir - iki şey daha var. En futbolcu gibi olanları Revivo ile Rapajic. Ama en koşmayanları da. Biri için Lazetic, öbürü için Johnson koşuyor. Rapajic saha kenarında tedavi olurken kimse farketmedi bile. Fener iki ustası olmadan da maç kazanır. Ama Johnson ve Lazetic olmadan zor. 
     Usta oyuncu barındırmanın avantajları. Futbolun bütün kurallarını uygulayan, ya da en azından uygulamaya çalışan takım farklı mağlup oluyorsa, üstelik de futbolun bütün kurallarını uygulamayan bir takıma, nasıl bağlayacağım diye düşünüyorsunuz. Futbol bu deyip çıkıyorum işin içinden. Yukarıdakilerin hepsini okumasanız da bu son cümleleri okuyun. Fener, gol attığı dakikalarda ortaya çıktı. Aralarda da Ankaragücü’ne oynasın diye müsaade etti. Veya anasının ligindeki maçı Fener kırk saniyede bitirdi, uzatmalarda da babasının ligi için prova yaptı ve farka gitti. 
     



 SPOR 



























</TEXT>
</DOC>
