<DOC>
<DOCNO> 11959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/son/sonspo02.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Sözcüsü Kıyat "Biz hiç bir zaman şampiyon olduk demedik" 
</HEADLINE>
<TEXT>

     Fenerbahçe Kulübü Asbaşkanı ve Kulüp Sözcüsü Atilla Kıyat, Çaykur Rizespor ile deplasmanda yaptıkları ve 1-1 berabere kaldıkları maçıta her iki takımın da galip gelebilecek pozisyonlar bulduğunu ancak değerlendiremediğini söyledi. 
     Atilla Kıyat, Çaykur Rizespor'un ligin en zor deplasmanlarından biri olduğunu belirterek, ''Rakibimizin son haftalarda oynadığı futbol ve aldığı başarılı sonuçlar ortada. 
     Biz bu maçın zor geçeceğini biliyorduk. Maçta karşılıklı goller atılıncaya kadar rakibimiz daha üstün bir futbol oynuyordu. Beraberlik golünden sonra oyunda dengeyi kurduk. Arkasından Abdullah kırmızı kartla oyundan atıldı. İkinci yarı 10 kişi kalmamıza rağmen, oyun disiplininden kopmadık, iyi mücadele ettik. Maçın ikinci yarısında iki takım da çok güzel bir futbol ve mücadele ortaya koydu. İki takım da yakaladığı pozisyonlar değerlendiremiyince, maç berabere sonuçlandı'' diye konuştu. Kıyat, hiç bir zaman lig bitmeden şampiyon olduk demediklerini de hatırlatarak, ''Bu maça başlarken, ligde daha oynanmamış 10 maç vardı. Biz hiç bir zaman şampiyon olduk demedik. Şampiyonluğuun en güçlü adaylarından biri olduğumuzu söylüyoruz. Tüm maçları galip bitireceğiz diye bir şey yok. Puan kayıpları olacaktır. Önemli olan bunları en az hasarla atlatmak'' diye konuştu. 




</TEXT>
</DOC>
