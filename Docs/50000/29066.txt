<DOC>
<DOCNO> 29066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yazar/akyol.html </URL>
<DATE> 2001/06/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Derviş ve Özal 
</HEADLINE>
<TEXT>

     KEMAL Derviş ANAP grubunda ekonomiyi anlatırken Özal'dan övgüyle bahsediyor 
     - Özal'a hayranım 1980'lerde muazzam reformlar yaptı. Ben o zaman bunları gururla dünyaya anlatıyordum 
     Derviş'in Özal'ı övmesi normaldir. Evet, Özal sağda idi, Derviş solda... Ama ikisi de 'liberal değerler'i paylaşıyorlar. 
     Ertuğrul Özkök dün yazdı ABD'nin eski Ankara Büyükelçisi Abramowitz sormuş 
     - Dünya Bankası ve IMF'de çalışan parlak beyinleri Türkiye'ye getiren Özal, Derviş'i neden getirmemişti 
     Getirmek istemişti Rahmetli Yusuf Özal'dan duymuştum. Özal, Derviş'i DPT'ye getirmek istiyordu. Yusuf Özal bu konuyu Derviş'le konuşmuştu. 
     Hafızam beni yanıltıyor mu Dün Hüsnü Doğan'a sordum, doğruladı 
     - Evet, kurmak istediğimiz teknisyen ekip için Derviş'in de adı geçerdi. Bu konuyu Derviş'le Yusuf Özal konuşmuştu, ben detayı bilmiyorum. 
     Detayı ben de bilmiyorum. Ama Özal'la Derviş arasındaki sempati yeni değildir. 
     
     DERVİŞ'İN bugün yürüttüğü ekonomik reformlar, Özal'ın yaptığı reformların devamıdır. 
     Derviş de diyor ki 
     - Özal, amaçladığı reformları tamamlayabilseydi, bu krizler olmazdı 
     Özal'la Derviş'in ekonomik yönü aynıdır. Siyasi yöne gelince... Özal ilk iktidara geldiğinde, meselenin "siyasi liberalleşme" boyutunun pek farkında değildi. Hangimiz farkındaydık Hukuka kadar iliklerimize işlemiş 'devletçi' siyasi kültürümüz buna müsait değildi 
     Özal karşılaştığı engellerle gördü ki, siyasi devletçilik de ekonomik gelişmenin önündeki önemli engellerden biridir siyasi liberalleşme ekonomik gelişme için de zorunludur. 
     Derviş şimdi sadece ekonomi konuşuyor iyi de ediyor. 
     Yarın ekonomi rayına oturup da Derviş 'siyasi' konuşmaya başladığında, o da siyasi liberalleşmeyi savunacaktır hiç şüpheniz olmasın. 
     
     TÜRKİYE, gittikçe daha fazla liberalleşme yönünde ivme kazanıyor İşte her ekonomik ve siyasi problemin çözümü, biraz daha liberalleşmeden geçiyor 
     Parti kapatıyorsunuz, dünyada itibarınızı kurtarmak için "parti kapatmayı zorlaştıracağız" diyorsunuz Özelleştirmeyi geciktirdiğiniz için ekonomiyi batırıyorsunuz, ayağa kaldırmak için piyasa ekonomisinin gereği olan "15 yasa"yı taahhüt ediyorsunuz 
     Türkiye uzmanı siyaset bilimci Dankwart A. Rustov'a göre 
     "Türkiye üç devrim yaşadı Atatürk'ün 'ulusal' devrimi, İnönü'nün 'demokratik' devrimi, Özal'ın 'iktisadi' devrimi." Metin Heper, İnönü, sf. 227 
     Piyasa ekonomisinin gelişmesi... Tarihimizde ilk defa, itaatkar köylülüğün yerine, dünyadan haberdar dinamik ve iddialı bir girişimci orta sınıfın ağır basması .. Asıl toplumsal modernleşme budur. 
     Artık 'tepeden' bakarak değil, 'toplumdan' bakarak Türkiye'nin modernleşmesini anlayabiliriz. 
     Bırakın, Türkiye doğal toplumsal dinamikleriyle gelişsin... 
     
     







Derviş ve Özal 


Parti küçük.. 


Anayasa değişikliği 


Olacağı buydu 


Yolsuzluk yılanının başını ezmek için... 


Verilip de unutulan sözler 


Dövize faiz freni 


Onlarda yasak var, ama... 


Fazilet’in başını yakan sıkmabaş ve 
diğerleri... 


Oyun planı 


Kumar lobisi, yalanlar ve gerçekler 


Herkes kör, alem sersem 


1998'de ihale nasıl veriliyordu öğrenin 


Burası Almanya değil 


CHP FP'liler partilerini arıyor 


Geçene 2 milyon, geçmeyene 4 milyon 


</TEXT>
</DOC>
