<DOC>
<DOCNO> 28361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/ekonomi/eko21.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kepez Elektrik eski yöneticisine ceza 
</HEADLINE>
<TEXT>

     Sermaye Piyasası Kurulu SPK , Kepez Elektrik’in eski genel müdürü Aktan İnan ve Muhasebe Müdürü Nilgün Kural hakkında her biri için ayrı ayrı olmak üzere ikişer milyar lira idari para cezası uygulayacak. SPK’nın açıklamasında, şirketin 1995 yılı faaliyetlerine ilişkin birinci temettü ödemelerinin, inceleme dönemi itibariyle yürürlükte olan SPK tebliğine aykırı olarak yapılması nedeniyle suç duyurusunda bulunduğu belirtildi. 
     
     Med Menkul’e durdurma 
     SPK, mali yapısının özkaynak sağlanması yoluyla sağlıklı bir yapıya kavuşturulmasını teminen, Med Menkul Değerler’in sermaye piyasası faaliyetlerini geçici olarak durdurdu. SPK ayrıca, Sümerbank bünyesinde birleştirilen bankaların A ve B tipi yatırım fonlarının da Sümerbank bünyesindeki yatırım fonları ile birleştirilmesine karar verdi. 
     



 EKONOMİ 






























</TEXT>
</DOC>
