<DOC>
<DOCNO> 47851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/yazar/cemal.html </URL>
<DATE> 2001/10/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
AB yolunda 'sahici' sorun Kıbrıs patlarsa 
</HEADLINE>
<TEXT>

     BRÜKSEL 

     Güzel bir girişimin, Avrupa - Türkiye Vakfı'nın kuruluş toplantısı. Daha çok böylesi toplantılara özgü bir iyimserlik havası hakim etrafa. Tavanından ağır, ışıl ışıl büyük kristal avizeler sarkan kocaman bir salon, yeşil çuha kaplı upuzun dikdörtgen bir masa ve herkesin önünde küçük konferans mikrofonları... 
     Avrupa Birliği'nin genişlemeden sorumlu Direktörü Verheugen konuşuyor. Daha önce de dinlemiştim kendisinden 
     "Türkiye AB için, AB de Türkiye için vazgeçilmezdir." 
     Verheugen hafta başında kendisini ziyaret eden TÜSİAD heyetine de söylemiş, "AB açısından Türkiye seçenek değil, hedeftir" diye... 
     Avrupa Vakfı'nın oluşturulmasında başı çeken, AB nezdindeki Türkiye Büyükelçisi Nihat Akyol'un konuşması da farklı değil. Olumlu, iyimser çizgiler taşıyor. Türkiye'yle ilgili olarak 11 Eylül sonrasının dünyasında daha çok kulak verilecek bir mesajı da var. 
     Demeye getiriyor ki 
     Türkiye'nin AB içinde yer alması, uygarlıklar çatışması'nın yalanlanması bakımından da bir fırsattır böylece Avrupa da Hıristiyan kulübü olmadığını gösterir. 
     Verheugen'in konuşmasında da var. Doğu'yla Batı arasında kültürel çatışma olmayacaksa, bunda Türkiye'nin rolüne işaret ediyor. 
     Klasik ama geçerli yaklaşımlar. 
     Kulağıma eğiliyor 
     "Hiç değişmiyor Biz Kopenhag kriterlerine uyacağız derken, onlar da sizi alacağız diyorlar. Devam ediyor oyun " 
     Gerçek bu mu 
     Daha geçenlerde Anayasa'nın 34 maddesi değiştirildi. Demokratikleşme alanında küçümsenemeyecek bir adım. Bunlardan 22'si AB ile ilişkiler açısından önem taşımıyor mu 
     Evet öyle. Fakat 'ama'sı var. 
     Yani arkasını getirmek şart. Şimdi de AB'de, özellikle 'ifade özgürlüğü'nün sınırlarını genişletecek yasal düzenlemelerin yapılması ve belki daha önemlisi 'uygulamalar'ın iyileşmesi bekleniyor. 
     Verheugen Kıbrıs'tan söz ediyor. Kıbrıs'ta çözümün Türkiye - AB ilişkilerindeki ağırlığını vurgulayan bir üslup sergiliyor. Çözüm için 'siyasal cesaret' gerektiğini belirtiyor. 
     "Sahici sorun Kıbrıs mı " 
     Kulağıma eğiliyor 
     "Evet, sahici sorun Kıbrıs. Avrupa ordusu konusunda Türkiye'nin esneklik göstereceği umuluyor AB'de. Ama aynı beklentiye Kıbrıs konusunda rastlanmıyor. O yüzden ABD gibi AB de kaygılı Kıbrıs konusunda..." 
     "Ne olur " 
     "Kıbrıs'tan dolayı kendilerini bir çatışmaya hazırlıyorlar. Yani çözüm olmasa da, Güney Kıbrıs'ı alacaklar içeriye. Yoksa Yunanistan'ın genişlemeyi veto edeceğini biliyorlar." 
     Kıbrıs Rum yönetimiyle tam üyelik müzakereleri gelecek yılın şubat, mart aylarında bitecek. 2002 Aralık ayı zirvesi de nihai kararı ilan edecek. 
     Ankara ne yapacak 
     Kriz diplomasisi mi 
     Sayın Denktaş ne yapacak 
     Evet, AB'nin hatası büyük. 
     Biz haklıyız 
     Ama sade haklı olmak yetmiyor ki. Haklı olup kaybedilen o kadar çok dava var ki tarihte... Türkiye açısından çok önemli Avrupa yolu. Elbette davayı satmadan, Kıbrıs'ın bu yolda engel olmaktan çıkarılması lazım. 
     Avrupa treni yine kaçabilir mi 
     Türkiye 1970'lerde kaçırmıştı. Önce Demirel, sonra Ecevit otuyordu başbakanlık koltuğunda. Türkiye, Yunanistan'la eş zamanlı olarak tam üyelik başvurusunda bulunmadı. 
     Tarihi bir hataydı bu. 
     Kulağıma eğiliyor 
     "Yunanistan'ı yıllar yılı dinozorlar yönetti. Sonra pat diye Simitis geldi. Hem Yunanlı, hem kozmopolit, hem Avrupalı olabilen. Ekonomiyi yoluna koydu, ülkeyi modernleştirdi. Yunanistan proaktif bir ülke haline geldi. Sorun çözebilen, çözüm önerebilen bir ülke..." 
     
Türkiye'de Simitis...      "Türkiye'de de Simitis mi aranıyor " 
     "Brüksel'de, Avrupa Birliği kulisinde Kemal Derviş'e ilgi büyüktü. Şimdi o başlangıçtaki rüzgar esmiyor. Tayyip Erdoğan da, bu bakımdan askerin muhtemel tavrı da merak konusu. İsmail Cem isminin de kulaklara çalındığı oluyor." 
     Şöyle devam ediyor 
     "Türkiye'de siyasetin bölünmüşlüğü, hükümetin zayıflığı ve her an seçime yol açabilecek siyasal ortam yakın markajda... Türkiye'nin üyeliğe giden süreçte kalması, bundan kopmaması isteniyor. Böylece AB zaman kazanmak istiyor kendi sorunlarını hazmetmek için... Ama gelecek yıl Kıbrıs patlarsa ne olacak, bunu da tam bilemiyor." 
     Ankara'da siyasetin bir yerde Yunanistan'daki gibi kabuk değiştirmeden nereye gidebileceğimizi ben de bilemiyorum. 
     
     







Taliban ve İslamcılar 


Şarbona dur 


İzgi'nin önerisi 


AB yolunda 'sahici' sorun Kıbrıs patlarsa 


Ara istasyon 


Araftakiler 


YÖK'ün inadını kim kıracak 


Görevimiz tehlike 


Türkiye’yi Dobu istilasından kurtaralım 


Bir teminat öyküsü 


Oradan, buradan, şuradan... 


Resmi Gazete krizi 


Vekil maaşı anayasaya girmiş ülke var mı 


Hata uygulayıcılarda 2 


Usame bin Ladin ve bizim meslek 


Şarbon 


</TEXT>
</DOC>
