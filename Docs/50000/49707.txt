<DOC>
<DOCNO> 49707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/magazin/mag02.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Duygu’ yoksa para olsun 
</HEADLINE>
<TEXT>

Bengü Bilik, yaptığı kazayla kendisini sakat bırakıp Geçmiş olsun’ bile demeyen Duygu Ulaş’tan 30 milyar lira istiyor 
     SERDAR BENLİ 

     Her zamanki gibi olağan bir iş gününde taksiye binmek üzereyken manken Duygu Ulaş’ın neden olduğu kazayla hem fiziksel engelli hale gelen, hem de aylarca iş göremez duruma düşen halkla ilişkiler uzmanı Bengü Bilik, hakkını mahkemede arıyor. 
     Ulaş’ın 11 Temmuz’da Maçka’da neden olduğu kazada, B Z Halkla İlişkiler’in sahibi Bilik’in sol dizini parçalanmış, sağ kolunda kopma kırığı ve yumuşak doku zedelenmesi meydana gelmişti. 
     İş kadını, zararını karşılamak için mankene 30 milyarlık tazminat davası açtı. İlk duruşma bugün İstanbul Adliyesi 4. Asliye Hukuk Mahkesi’nde... 
     
     Kaza, hayatını kararttı 
     Hastaneden ağustos ayında taburcu olduğunu ve her gün 2 saat fizyoterapi tedavisi gördüğünü belirten Bilik, şunları söyledi 
     "Bütün ihtiyaçlarımı 15 gün öncesine kadar başkaları gördü. İki bakıcı 24 saat başımda bekliyor. Tekerlekli sandalyeden kalkmak için en az bir yıl gerekli. İşlerimi asistanlarım yürütüyor. İki büyük organizasyonumu bedensel yetersizlik yüzünden iptal etmek zorunda kaldım. Tedavim inanılmaz bir masraf tutuyor. Eğer iş kadını yerine normal bir vatandaş olsaydım mahvolmuştum." 
     



 MAGAZİN 














</TEXT>
</DOC>
