<DOC>
<DOCNO> 42576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yazar/temelkuran.html </URL>
<DATE> 2001/09/17/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Çok para çok hayat mı 
</HEADLINE>
<TEXT>

Kadınlar bağırılacak değil, fısıldanacak şeyler söylemek istiyor. Anlattıkları şeyler "Yeşil Bursa" fotoğrafını bozacağı için sesleri çok yükselmiyor 
     "Çocukken sınıf farkı anlaşılmıyor. Sonra bir anda bir şey oluyor ve eski arkadaşlarınızla ayrı hayatlar yaşamaya başlıyorsunuz. Onlar Çekirge Caddesi’nde arabalarıyla tur atarken siz yeni gelen Avrupa filmlerini takip ediyorsunuz." 
     Anadolu liseli 17 yaşındaki Esra "taşradaki" zengin kenti Bursa’nın genç hayatını böylece özetliyor. 
     Bursa "otomotiv şehri", durmadan otomobil üretiyorlar. Bu yüzden belki hemen herkesin altında bir araba var sanki. Çok hızlılar, çok havalılar, pırıl pırıllar ve çekip gidecek yerleri olmadan Bursa’nın temiz pak zengin sokaklarında turlamaktalar Çok para çok hayata dönüşür mü her zaman Basit bir "Parayla saadet olmaz" meselesi değil, bir hayat kültürü meselesi sözü edilen. 
     
Tüketimin merkezine seyahat      Özge, konuyu ev kadınlarının sosyal güvencesi olmamasından tutuyor, Bursa’da zenginle fakirin birbirinden katı bir biçimde ayrıldığından geçiriyor ve tüketim ahlakına getiriyor 
     "Burada hayatın merkezi nerede diye merak ediyorsunuz. Güya Heykel Alanı hayatın merkezi ama şimdi şehrin kalbi tüketim merkezlerinde atıyor. Orada da ne yapılıyor İnsanlar alamadıkları giyeceklere bakıp, onlar arasında gezip güya eğlenmiş gibi yapıyor." 
     Zengin taşralı şehirlerde, Manisa’da ve Balıkesir’de de olduğu gibi alışveriş merkezleri büyük şehirlerdekilere oranla daha da mühim statü göstergeleri olarak şehri, şehrin insanını ele geçiriyor sanki. Pırıltılı dev alışveriş merkezleri hayatın şah damarı oluyor. Alışveriş yapmasalar bile tüketimin mabetlerinde serinliyor başka hayat kanalları bulamayan ruhlar. Bu alışveriş merkezleri aynı zamanda "taşralılık" sendromuna da iyi geliyor "Aynı İstanbul’daki gibi değil mi " 
     Tıpkı Gaziantep’teki gibi burada da üniversiteli ev kadınlarının sayısı çok. Rahatı mı seviyor Bursalı kadınlar 
     Bursa Okul Aile Birlikleri Dayanışma Derneği kurucularından bir kadın heyecanla atılıyor 
     "Konfor düşkünlüğünden değil, etrafın baskısından." 
     Lüks arabalar, lüks oteller, dev alışveriş merkezleri geleneklerin gücünü temsil eden Bursa çınarları yanında h l çok "yeni" duruyor bu yüzden. Geleneğin çınarlarının kökleri epey derinlere iniyor "gelişmiş şehrin" kadınları h l kocaları için işlerini bırakıyor. 
     
Lise üniformasının neresi seksi ’      Sokaklarda kadınlar var oysa, neşeli, havalı, şık kadınlar... Sanki her şey çok güzel, çok temiz, çok rahat. "Şehrin görünen yüzü" diyor ismini vermek istemeyen çok güzel bir kız. Kuytuya çekip orada anlatıyor derdini 
     Bursa Kız Lisesi’nde taciz olduğunu ileri sürüyor. Geçen yıl verdiği dilekçeyle açılan soruşturmadan h l bir sonuç alamamış, kızların ses çıkaramadığını, hakkında soruşturma açılan öğretmenlerin h l derslere girdiklerini söylüyor. "Allah aşkına söyler misiniz, lise üniformasının neresi seksi Ama sabah öğretmene günaydın dediğimde Ne kadar seksi görünüyorsun ’ diye bir iltifat’ işitiyorum ben." 
     Şehrin sırları meydanlarda konuşulamıyor. Sanayi ya da esnafla ilgili sayılar bağırılabiliyor belki ama kadınlar daha çok fısıldanacak şeyler söylemek istiyor. Söylenemiyor, tam açılamıyor ve "Yeşil Bursa" üzerinden hızla geçilip gidiliyor. 
     
     







Menderes'e saygı 


Onun arabası var’ 


Uludağ’ın eteklerinde 


Nasıl bir savaş 


Her alanda 12 dev adam ihtiyacı 


Yener Yermez’i mafya kullandı 


"Üçlük"lere güvenmek hükümete güvenmek 


Torumtay ve Körfez dersleri 


Çok para çok hayat mı 


Üretmek de dert satmak da dert 


</TEXT>
</DOC>
