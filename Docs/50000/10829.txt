<DOC>
<DOCNO> 10829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/spor/spo03.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
7.5 ay ceza gelebilir 
</HEADLINE>
<TEXT>
HAGİ YANDI 
Galatasaray’ın Rumen yıldızı, hakem Erol Ersoy’a saldırdığı, ayağına bastığı, tekme attığı ve tükürdüğü için iki ayrı suçtan işlem görecek 
     CEMAL ERSEN 

     HAKEM Erol Ersoy’a saldıran Hagi, futbol tarihimizin en ağır cezalarından biri ile karşı karşıya kalacak. Kırmızı kart sonrası Ersoy’un ayağına basan, tekme vuran ve yüzüne tüküren Rumen yıldız, iki ayrı suçtan işlem görecek. Pazartesi günü Disiplin Kurulu’na sevk edilecek Hagi’ye öncelikle, talimatın 25. maddesine göre "Müessir fiil hakeme karşı işlendiğinde en az bir yıldan üç yıla kadar ceza alır" hükmü uygulanacak. 
     HAGİ ayrıca talimatın 45. maddesine göre de "Müsabaka sırasında hakemlere kaba, müstehzi ve küçük düşürücü söz sarf eden veya bu kabil harekette bulunanlar üç aya kadar men edilir" cezasını alacak. Bu sezon daha önce kırmızı kart ve disiplin cezası bulunmadığı için verilecek toplam 15 aylık cezada yüzde 50 indirimden yararlanması beklenen Rumen oyuncu 7.5 ay ceza riskine girecek. Böylece Hagi bu sezonu kapayacak. 
     
Türkiye benim için bittiHagi öfkelendi. "Bir daha burada oynamam" dedi ve hakemi sert bir dille suçladı "O bir hırsızdır. Puanımızı çalmaya geldi." 
     KARŞILAŞMADA önce sarı, sonra da kırmızı kart görerek sahadaki gerginlikte başrolü oynayan Hagi, sahayı öfkeli bir şekilde terk etti. Hagi, "Türkiye benim için bitti. Bir daha burada top oynamam" ifadelerini kullandı. Rumen futbolcu, hakem Erol Ersoy için "O bir hırsızdır. Buraya puanımızı çalmaya geldi" dedi. 
     HAGİ, Menajer Cüneyt Tanman’ın devreye girmesine rağmen bir türlü sakinleştirilemedi. Sarı - Kırmızılı futbolcu, "Ben çok rahatım. Buradaki olayları hakem başlattı. Ne yaptıysa başaramadı. Üç puanı yine de aldık. Futbol Federasyonu Galatasaray’ın değil, Fenerbahçe’nin şampiyon olmasını istiyor" diye konuştu. 
     
Oyunlar oynanıyor      Lucescu eleştirdi 
     GALATASARAY Teknik Direktörü, Avrupa’da elde ettikleri başarılardan sonra Türkiye’de herkesin kendilerini alt etmeye çalıştığını söyledi. Sezon başından beri her maçta hakemlerin futbolcularını tahrik edici yönetimler sergilediğini belirten Lucescu, "Bizim beşinci kez şampiyon olmamıza sevimli bakmayanlar var. Üzerimize oyunlar oynanıyor. Sürekli verilmeyen penaltılar, sayılmayan goller ve haksız kartlar var" dedi. 
     
     Hagi’ye destek 
     RUMEN hoca, "Benim Türk futboluna çok şeyler veren oyuncularımdan maalesef bu maçlarda çok şeyler alınıyor" diye konuşurken, Hagi’ye de sahip çıktı ve "Sayılmayan gole haklı olarak itiraz etti. Aldığı sarı kartı kendine yediremedi. Sonra da atıldı" ifadelerini kullandı. Lucescu, "Ona ceza verecek misiniz" şeklindeki soruya ise sinirlenerek "Paris’te sizi değil, onu oynatacağım" yanıtını verdi. 
     
6 futbolcu ceza sınırında      GALATASARAY’da Gençlerbirliği maçından sonra altı futbolcu kart cezası sınırına geldi. Hakem Erol Ersoy’dan sarı kart gören Popescu, Okan, Jardel, Capone ve Emre bu hafta oynanacak Siirt Jetpaspor maçında da kart alırsa Beşiktaş derbisinde forma giyme şansını kaybedecek. Yine üç sarı kartı bulunan Bülent de kart görmesi halinde takımını zorlu sınavda yalnız bırakacak. 
     
Paris’e veto      ERHAN TELLİ 

     GALATASARAY Teknik Direktörü Lucescu’nun futbolcularının ailelerine yapmak istediği Paris jesti yönetim kurulundan döndü. Lucescu, Milan maçından önce oyuncularına galibiyet halinde eşlerle birlikte Paris tatili sözü vermişti. Yönetim, Şampiyonlar Ligi B Grubu’nda Paris Saint Germain ile oynanacak son maça futbolcuların eşlerinin de götürülmesinin fazla masraf olacağı kararına vardı. Böylece özel uçak tutulmaktan vazgeçilirken, gezi iptal edildi. Teknik Direktör Mircea Lucescu’nun bir hayli sinirlendiği belirtildi. 
     


 SPOR 























</TEXT>
</DOC>
