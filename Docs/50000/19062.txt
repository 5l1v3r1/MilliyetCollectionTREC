<DOC>
<DOCNO> 19062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/ekonomi/eko06.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar, Garanti Bankası’na talip 
</HEADLINE>
<TEXT>

     Garanti Bankası, yabancı finans kurumlarından ortaklık teklifleri aldığını açıkladı. Açıklamada, "Çeşitli yabancı kurumlarından bankamıza ortaklığa yönelik yaklaşımlarda bulunulmaktadır. Ancak şu an itibariyle kamuoyuna açıklama yapılmasını gerektirecek herhangi bir gelişme söz konusu olmamıştır" denildi. Önceki gün basında yer alan bir haberde, Ayhan Şahenk’in vefatının ardından Ferit Şahenk’in başa geçtiği Doğuş Grubu’nda yeniden yapılanma çalışmaları çerçevesinde Garanti Bankası’na yabancı ortak alınabileceği, bu konuda bir İtalyan grubun adı geçerken, Amerika kökenli bir uluslararası finans kuruluşundan da söz edildiği belirtiliyordu. Haberde, grubun diğer iki bankası Körfezbank ile Osmanlı Bankası’nın da birleştirilmesinin planlandığı öne sürülüyordu. 
     



 EKONOMİ 























</TEXT>
</DOC>
