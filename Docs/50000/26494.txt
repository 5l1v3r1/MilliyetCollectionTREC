<DOC>
<DOCNO> 26494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sontur07.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Arap sıcakları geldi 
</HEADLINE>
<TEXT>

     Türkiye genelinde, geçtiğimiz pazar gününden itibaren etkili olmaya başlayan sıcak hava dalgası, Antalyalıları ve turistleri plajlara, havuzlara ve su parklarına yönlendirdi. 
     Arabistan Yarımadası'ndan gelen ve yurt genelini etkisi altına alan sıcak hava dalgası, güney sahillerini adeta yakıyor. Antalya'da gölgede 38 derece olarak ölçülen hava sıcaklığı, güneş altında dolaşmak ya da çalışmak zorunda kalan vatandaşları daha çok etkiliyor. 
     Antalya'da nem oranının da yüzde 24'ün üzerine çıkması, hava sıcaklığının daha fazla hissedilmesine yol açıyor. Antalya'da tatillerini geçiren yerli ve yabancı turistler ile kent sakinleri, bunaltıcı sıcaklardan kaçmak için deniz, havuz ve su parklarına koşuyor. 
     Meteoroloji yetkilileri, sıcak hava dalgasının Perşembe gününden itibaren batı bölgelerinden başlayarak ülkeyi terk edeceğini bildirdiler. 
     







</TEXT>
</DOC>
