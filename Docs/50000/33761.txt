<DOC>
<DOCNO> 33761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/yazar/gureli.html </URL>
<DATE> 2001/07/25/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Ne güzelsin sen hukuk .. 
</HEADLINE>
<TEXT>

     KIBRIS'ı Yunanistan'a bağlamak için Makarios'u deviren Yunan askeri cuntasının lideri Albay Dimitris Yuannidis'in tam 27 yıldır hapishanedeki hücresinde ömür boyu hapis cezasını çekmekte olduğunu geçenlerde Nur Batur Hürriyet'te ayrıntılı biçimde hatırlattı. 
     Yuannidis, "Ben ne yaptıysam vatanım için yaptım. Yunanistan'ın ve Rumların büyük hayali ENOSİS'i gerçekleştirmek için yola çıktım" demiyor. 
     Darbe girişimlerinin başarılı olursa meşruiyet kazanacağı kuralı bir yana, Yuannidis olayının altında hukukun üstünlüğü anlayışının ve kültürünün izleri sezilmiyor mu 
     Ne kimse Yuannidis için "af" düşünüyor ne de bazıları "Yunanistan seninle gurur duyuyor" diye Atina sokaklarında bağrışıyor. 
     Ya geçenlerde Cenova'da olup bitenlere ne dersiniz 
     Bir göstericiyi öldüren güvenlik görevlisi hakkında savcılık hemen harekete geçti, anında verilen otopsi raporunda göstericinin güvenlik görevlisinin attığı tek kurşunla başından vurulup öldüğü açıklandı. 
     Bizde ise, bu tür yargısız infazların sonuncusunun ne olduğunu Milliyet manşetinde "veciz" biçimde açıkladı "Ankara'da olsa işi hazırdı". 
     Evet, bizde işkenceciler bakanlık danışmanı yapılıyor, adresi belli iki polis 10 yıldır bulunamıyor , pek çok yargısız infazın failleri cezasız kalıyordu. 
     Hukukun üstünlüğüne, yasaların işlerliğine imrenmez misiniz 
     Cep telefonlarının baz istasyonlarını sağlığa zararlı bulan yargı kararının nerede ne kadar uygulandığından haberiniz var mı 
     Siyanürle altın çıkarılması hakkında yargının verdiği kararların uygulanmaması bir yana, bu kararların hükümet eliyle geçersiz kılınmaya çalışıldığı meydanda. Kimse Türkiye'nin yeraltı zenginliği olan altın madenleri işletilmesin demiyor ki. Elbet altın çıkarılsın, ama hukuku çiğnemek pahasına değil, hukuka ve yasaları uygun olsun. 
     Bu hukuk ve kural tanımazlık giderek toplumun pek çok kesimine, hatta spora bile yansıyor. Başarılı sporcumuz Yasemin Dalkılıç'ın 105 metreye dalarak kırdığı rekor ne Türk ne de dünya federasyonları tarafından resmen tanınıyor. Çünkü, Dalkılıç böyle bir rekor denemesi için gerekli kurallara uymamış, hatta federasyona haber bile vermemiş. 
     Yasemin kurallara uysa ne kaybederdi Kendi de Türkiye de daha çok şey kazanırdı. 
     
Bir birikim      Bu hafta şiir yerine, Ali Polat'ın uzun bir uğraşın ürünü olan ve 99 konuda özdeyişleri içeren büyük boy 510 sayfalık "Üç Bin Yıllık Birikim" kitabından bir "beşibiryerde" sunuyoruz. 
     Aşk savaşa benzer, başlatması kolay bitirmesi zordur. - Mark Twain 
     Aşta mantık aranmaz. - Spinoza 
     Aklı geliştiren aşktır. - M. Maeterlinck 
     Kısa süreli ayrılıklar aşkın sağlamlaşmasına, uzun süreli ayrılıklarsa aşkın yok olmasına neden olurlar. - H. Mirabeau 
     Aşk iffetle birleşirse en değerli mücevher gibi olur. - L. Tolstei 
     
     







ANAP'ta şeffaf sandık 


Küçük kabine 


Dünyayı değiştirmek istiyorum, hemen şimdi 


Ege'nin nabzı 


Farklı bir Bakan Fikret Ünlü 


Sıcak para can çekişiyor 


Ne güzelsin sen hukuk .. 


Kıbrıs için yeni atılım 


Bademli kaymaklı Türk şirketleri 


Özkan'ın isyanı, Derviş'in çalımı 


Al vergiyi gör Laila'yı... 


Günaydın'ın arşiviyle 31 yıl öncesine dönüş 


Kanun hakimiyeti var mı 


1995'ten bu yana tütün yakılmıyor 


</TEXT>
</DOC>
