<DOC>
<DOCNO> 47664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yasam/yas03.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İki Temel bir gün... 
</HEADLINE>
<TEXT>

Yolda karşılaşan iki Rizeli birbirini vurmak için ateş açtı, yoldan geçen 6 kişiyi yaraladı 
     MUHAMMET KAÇAR Rize DHA 

     İki Temel’ çatışırsa 
     RİZE’DE önceki akşam yaşanan bir çatışma Temel fıkralarının canlı bir örneği oldu. Saat 19.30 sıralarında meydana gelen olayda, henüz kimlikleri belirlenemeyen iki kişi, Orta Camii mevkiinde karşı karşıya geldi. Birbirlerini görür görmez de bellerindeki silaha sarıldılar. Siper aldılar ve birbirlerine ateş etmeye başladılar. Amaçları birbirlerini vurmaktı. 
     
     Ayrı yönlere kaçtılar 
     ANCAK birbirleri haricinde hemen herkesi vurdular. Yoldan geçen Yusuf Ziya Kazmaz, Zekeriya Tambur, Abdullah Kadir, Muhsin Harmancı, Ali Papaker ve oğlu İsmail Papaker çeşitli yerlerinden yaralanıp hastanelik olurken, çatışan iki kişi de ayrı yönlere kaçtı. Polis, geniş çaplı operasyonla iki kişiyi aramaya başladı. 
     



 YAŞAM 



















</TEXT>
</DOC>
