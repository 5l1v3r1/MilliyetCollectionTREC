<DOC>
<DOCNO> 28391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/spor/spo05.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye gözaltı 
</HEADLINE>
<TEXT>

Federasyon başkanının görevden alınması için yapılan çalışmalar UEFA ve FIFA’nın dikkatini çekti. Futbolumuz, yakın takibe alındı 
     CEMAL ERSEN 

     TÜRK futbolunda son dönemlerde yaşanan gelişmeler UEFA ve FİFA’nın takibine girdi. Yasa değişikliği ile federasyon başkanının görevden alınması yolundaki çalışmaların hayata geçirilmesi halinde Türkiye’nin Polonya, Macaristan, Yunanistan ve Azerbaycan örneklerinde olduğu gibi üyeliğinin askıya alınmasının gündeme geleceği bildirildi. İşte FİFA’nın üyeliklerini askıya alma tehdidinde bulunduğu olaylar ve sonuçları 
     
1- Polonya      23 Temmuz 1998 
     FİFA, Futbol Federasyonu ile Spor ve Turizm İdaresi arasındaki uyuzmazlığın mahkemeye intikalinden sonra Varşova’ya heyet gönderdi. Bakanlık FİFA ve UEFA’nın tüzüğüne aykırı koşullar öne sürdü. FİFA ve UEFA, 7 Ağustos 1998 tarihine kadar önlemlerin alınmaması halinde Polonya’nın uluslararası ilişkilerini yasaklama ve müsabakalardan men edilmesini kararlaştırdı. 
     
2- Macaristan      23 Nisan 1999 
     FİFA, Futbol Federasyonu Başkanı Kovacs’ın hükümet tarafından verilen uzaklaştırma cezasının kaldırılması istedi. Spor Bakanı federasyon üyelerine uygulanan uzaklaştırma cezasını kaldırdı. FİFA acil durum komitesi federasyon hesaplarının uluslararası bir şirket tarafından denetime tabi tutulması ve federasyon genel kurulunun en kısa sürede yapılmasını istedi. 
     
3- Azerbaycan      8 Şubat 2000 
     Federasyon Başkanı Musaev hükümet tarafından görevinden uzaklaştırıldı. FİFA, Musaev’in göreve dönmesi için komite görevlendirdi. FİFA ve UEFA, Bakü’ye heyet gönderdi. İlk etapta Azerbaycan liginin ikinci yarısının ertelenmesini istedi. Ardından Azerbaycan’ın dünya şampiyonası ön eleme turundaki maçının oynanmayacağını bildirdi. 
     



 SPOR 























</TEXT>
</DOC>
