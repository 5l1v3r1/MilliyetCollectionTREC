<DOC>
<DOCNO> 8646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/siyaset/siy05.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinliler çıldırmış olmalı 
</HEADLINE>
<TEXT>

Meclis'i ziyaret eden Çin Komünist Partisi yöneticileri, Akarcalı'ya "Ekonomik alanda sizden öğreneceğimiz çok fazla şey var" dedi.. 
     SALİHA ÇOLAK Ankara 

     Türkiye'nin ekonomik krizle boğuştuğu dönemde, CHP'nin davetlisi olarak gelen Çin Komünist Partisi yöneticileri, TBMM'de Bülent Akarcalı ile biraraya geldi. Genel Kurul salonuna hayran kalan Çinliler, ekonomik krizin boyutlarından fazla haberdar olmasalar gerek ki, "Ekonomik anlamda sizden öğreneceğimiz çok şey var" şeklinde ilginç bir çıkışta bulundu. 
     
"İşbirliği yapalım"      Bireysel emeklilik yasa tasarısının görüşüldüğü sırada Genel Kurul'a giren Çin heyetinin başkanı, Bakan Yardımcısı Ma Wenpu, Bülent Akarcalı ile sohbeti sırasında, "Ekonomik açıdan gelişmiş olmamıza karşın milli gelirimiz hala Türkiye'nin 4'te 1'i düzeyinde. Ekonomik anlamda işbirliği yapmalıyız" dedi. 
     


 SİYASET 



















</TEXT>
</DOC>
