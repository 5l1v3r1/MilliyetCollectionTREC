<DOC>
<DOCNO> 13864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/guncel/gun00.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk köyü bayramı 
</HEADLINE>
<TEXT>

Depremde yetim kalan 100 çocuk, Kanal D, Alman televizyonu NDR ve Alman - Türk Vakfı’nın yaptırdığı modern köyde sıcak yuvaya kavuştu 
     SERHAT OĞUZ Gölcük 

     Kanal D, Alman Televizyonu NDR, Alman - Türk Vakfı ile Sosyal Hizmetler ve Çocuk Esirgeme Kurumu’nun katkılarıyla depremde anne ve babasını kaybeden çocuklar için Gölcük’te yaptırılan Çocuk Köyü’ dün açıldı. Yetim kalan 100 çocuk, sıcak bir yuvaya kavuştu. 
     Kanal D ve NDR’nin depremzedelere bağış toplamak için iki yıl önce düzenlediği ortak program meyvesini dün Gölcük Saraylı köyünde verdi. Bağışlar ve çeşitli kurumların yardımlarıyla iki milyon 700 bin mark harcanarak inşa edilen yedi binadan oluşan Çocuk Köyü, törenle açıldı. Törene Alman İçişleri Bakanı Otto Schily, Devlet Bakanı Hasan Gemici, Kocaeli Valisi Kemal Önal, Doğan Holding Yönetim Kurulu Üyesi Arzuhan Yalçındağ, Alman - Türk Vakfı Başkanı Vural Öger, Kanal D Genel Müdürü Faruk Bayhan, Yeşiller Partisi Milletvekili Ozan Ceyhun ve gazetecilerin yanı sıra çok sayıda vatandaş katıldı. 
     Schily, Almanya’nın Türkiye’deki dostlarına yardım etmek için bundan sonra da ellerinden gelen yardımı yapacaklarını belirterek, "Yıkılan binaları düzeltmek, telefon hatlarını onarmak, ailesini kaybeden insanların acısını azaltmaz. Ancak bu kez çocuklar için önemli bir yardım gerçekleşti. Türk - Alman dostluğuna güven duyabilmek çok güzel" dedi. 
     
Dostluk sürecek’      Bakan Gemici de bölgedeki insanların yalnız olmadıklarını hissettiğini vurgulayarak, "Türk - Alman dostluğu dünya döndükçe yaşayacaktır" diye konuştu. 
     Öger ise depremde dört bin çocuğun yetim kaldığını, buna karşılık Almanya’dan büyük bir yardımın Türkiye’ye ulaştığını bildirdi. Schily ve Gemici, tören sonunda kurdeleyi keserek Çocuk Köyü’nü hizmete açtı. 
     
Korkmayın, birlikteyiz’      Doğan Holding Yönetim Kurulu Üyesi Arzuhan Yalçındağ, törende yaptığı konuşmada, Türkiye’nin 17 Ağustos’ta büyük bir travma yaşadığını vurgulayarak, şunları söyledi 
     "19 Ağustos günü bölgede bulunarak dayanılması güç acıya tanıklık ettim. Sakarya’da altı yaşındaki bir kız çocuğunu göçük altından çıkarmak için Cezayir ve Fransız ekiplerinin insanüstü çabalarını gördüm. Belki de o yüzdendir ki, bu büyük dramdan hafızamda kalan, o çocuk görüntüleri oldu. O gözle bize hep sorular sordular Şimdi biz ne olacağız Geleceğimiz ne olacak ’ Cevabı içindeydi Korkmayın çocuklar. Birlikteyiz. Mutlaka bir şeyler yapacağız. Gelecek yeniden sizlerin olacak.’" 
     
Medyanın başarısı’      Türkiye ile Almanya arasındaki tarihsel bağların çok güçlü olduğunu, ama bugünkü bağların tarihten de güçlü olduğunu belirten Yalçındağ, konuşmasını şöyle sürdürdü "Bu tesis, dost ülkelerde medyanın ne denli büyük işler yapabileceğinin kanıtıdır. Bütün dünyada medyaya neredeyse yargısız infazlar yapıldığı bir dönemde küçük de olsa bir cevap verdik’ diye düşünüyorum. Gladyatör filminin aktörü, ödülü aldığı gece Kenar mahallelerinde büyüyen çocuklar için bir gün Oscar ödülü almak hayaldir ama ben bu ödülü aldım’ dedi. Demek ki oluyormuş." 
     


 GÜNCEL 






















</TEXT>
</DOC>
