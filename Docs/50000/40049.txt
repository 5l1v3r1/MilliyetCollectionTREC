<DOC>
<DOCNO> 40049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/ekonomi/eko08.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
TEKEL’de tuzdan’ umum müdür tekaütlüğü 
</HEADLINE>
<TEXT>

Ankara Kulisi 
     ZÜLFİKAR DOĞAN 

     Tütün Yasası eylül veya ekimde TBMM’ye tekrar gelecek. TEKEL’in hukuki statüsünün değiştirilmesi, giderek özelleştirilmesi, yabancı ortaklıklara girmesi de gündemde. 
     Bunun öncesinde, TEKEL’de bir şeyler oluyor. Model şöyle kurulmuş TEKEL’in yüzde 99, Kars İl Özel İdaresi’nin de yüzde 1 hissesine sahip olduğu Kristal Tuz’un fabrikası Kars’ta, ne hikmetse "umum müdürlüğü" Ankara’da. Aslında Kars’taki fabrika da pek çalışıyor denilemez. Tabii "iştirak" olduğu için de maaşlar iyi. 
     Önce TEKEL Müdür Muavini Yavuz Sayılır, Kristal Tuz’a umum müdür olup, Ankara’ya geliyor, çalışıp, TEKEL’e müdür muavini olarak geri dönüyor. Sonra da tekaüt olup, ANAP’ta "il başkanı" oluyor. 
     Ardından öteki müdür Muavini Hüseyin Çetin, Kristal Tuz umum müdürü olup, Ankara’ya geliyor. İki ay çalışıp, tekrar TEKEL’e muavin olarak geri dönüyor. Önceki hafta Çankaya’nın onayladığı yeni kararname ile, Çetin’in yerine bu kez müdür muavinlerinden Niyazi Adalı, Kristal Tuz umum müdürü oluyor. 
     Yapılan "plan" uyarınca sırada diğer müdür muavinleri Halis Parlak ve Oktay Önderer’in olduğu söyleniyor. Koskoca TEKEL müdür muavinliğinden, beş kişilik Kristal Tuz umum müdürlüğüne gidenlerin, neden iki ay sonra, umum müdürlükten tekrar müdür muavinliğine döndükleri merakı mucip oluyor. Söylenen o ki birkaç ay da olsa umum müdür olup, unvanı aldıktan sonra, tekaüt olunduğunda, tekaütlük aylığı "umum müdür üzerinden ve ballı" oluyor, 1 milyar lirayı buluyor. 
     Diyorlar ki, Cumhurbaşkanı Sezer, önüne gelen TEKEL - Kristal Tuz kararnamelerine kızmaya başlamış. "İki ayda bir umum müdür mü değişir, nedir bu iş " diye sorarsa, Kristal tuz, tekaütlük, ballı maaş "tuz - buz" olabilir, ona göre. 
     
Hazine’de, BTK listesinden atama mı oldu      Başbakanlık Takip Kurulu BTK 28 Şubat süreci ve MGK kararlarıyla oluşturulan birimlerdi. 
     BTK tüm kamu kuruluşlarında dinsel örgütlerle bağlantısı olan, irticai faaliyetlere "meyyal" personeli inceliyordu. Binlerce personel Kaymakamlar, müdürler, müstahdemler. Bazılarına disiplin cezası da verildi. Son şayia, Hazine’de ki bazı üst düzey atamalara ilişkin. Personel ve Hazine kontrolörleri kurullarına yapılan bu atamalarda iddia olunur ki, BTK’nın daha önce belirlediği "irticaya meyyal" şahıslar listesinde yer alan isimler mevcutmuş. 
     Bu atamaların kararları Devlet Bakanı Kemal Derviş’e imzalatılmış. Şimdi bu atananlar, Hazine bürokratlarına, eski müsteşar, umum müdür, başkanlara yönelik soruşturmaları da yürütmekle vazifelendirilmiş. 
     Kemal Bey, 25 yıldır memleketten uzaktı. Kimdir, nedir bilemez. Ama şayet böyle bir şey varsa, kararnameyi hazırlayanlar, yazanlar, imzalatanlar, BTK’da her ay sohbet yapanlar, ne iş yapar 
     



 EKONOMİ 
















</TEXT>
</DOC>
