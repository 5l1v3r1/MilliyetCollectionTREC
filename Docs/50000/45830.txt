<DOC>
<DOCNO> 45830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/dunya/dun05.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanser araştırmasına Nobel 
</HEADLINE>
<TEXT>

     DIŞ HABERLER SERVİSİ 

     2001 yılı Nobel Tıp Ödülü, hücrelerin yaşam döngüsünde yaptıkları ana düzenlemeler nedeniyle Amerikalı ve İngiliz bilim adamları Leland H. Hartwell, R. Timothy Hunt ve Paul M. Nurse’e verildi. 
     İsveç Karolinska Enstitüsü tarafından yapılan açıklamada, bilim adamlarının yaptığı bu büyük buluşun kanser tedavisinde yeni ufuklar açacağı belirtilerek, araştırmanın kanser hücrelerinin nasıl geliştiğine ilişkin çalışmalara katkı sağlayacağı ifade edildi. 
     Açıklamada, Amerikalı bilim adamı Leland Hartwell ve İngiliz bilimadamları Tim Hunt ve Paul Nurse’ün 1 milyon dolarlık ödülü paylaşacakları kaydedildi. 
     Hartwell, ABD’nin Seattle kentindeki Fred Hutchinson Kanser Araştırma Merkezi’nde, Nurse ve Hunt ise Londra’daki Kraliyet Kanser Araştırma Fonu’nda görev yapıyor. 
     



 DÜNYA 















</TEXT>
</DOC>
