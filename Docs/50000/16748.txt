<DOC>
<DOCNO> 16748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko08.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft varlığının yarısını yitirdi 
</HEADLINE>
<TEXT>

     EKONOMİ SERVİSİ 

     Amerikan finans çevrelerinin dergisi FORBES tarafından her yıl yapılan dünyanın en büyük 500 şirketi sıralamasında Citigroup bu yıl birinci sıraya yükseldi. Büyük yarışta "General Electric" firmasını ilk kez geride bırakan Citigroup’un malvarlığı 902.2 milyar dolar. 
     Citigroup bu yıl satışlarda altıncı, k rda ikinci, malvarlığında birinci, piyasa değerinde ise beşinci sırada yer aldı. General Electric 406.5 milyar dolarla piyasa değerinde birinci olurken, Exxon Mobil satışta ve k rda birinci, piyasa değerinde üçüncü oldu. 
     Bu yıl teknoloji devi sayılan firmaların piyasa değerlerinde 900 milyar dolarlık gerileme meydana gelirken sadece Microsoft piyasa değerinin yüzde 45’ini kaybetti. Buna karşılık Exxon Mobil petrol şirketi net k rını son bir yıl içinde yüzde 100 arttırarak toplam 16 milyar dolara yükseltti. FORBES, Citigroup’un net k rının da son yılda yüzde 18 artarak 13.5 milyar dolara çıktığını, ayrıca piyasa değerinin yüzde 22.1 arttığını duyurdu. 
     Bu yılki sıralamada, geçen yılın birincisi olan General Electric ikinci sırada yer alırken, Exxon Mobil üçüncülüğünü muhafaza etti. Dördüncülüğü ise daha önce sıralamada yer almayan JP Morgan Chase ile Verizon telefon şirketi paylaştılar. 
     
Dünyanın en büyük 10 şirketi 1 Citigroup 2 General Electric 3 Exxon Mobil 4 JP Morgan Chase Co 5 Verizon Communications 6 Bank of America 7 American International Group 8 AT T 9 IBM 10 WalMart Stores      
     


 EKONOMİ 

























</TEXT>
</DOC>
