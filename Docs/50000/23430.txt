<DOC>
<DOCNO> 23430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur24.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Keçeciler "Halk biz söyleyince inanmıyor,Derviş söyleyince inanıyor" 
</HEADLINE>
<TEXT>

     Devlet Bakanı Mehmet Keçeciler, Karapınar Atış Poligonu'nun uluslararası hale getirilmesinin düşünüldüğünü bildirdi. 
     Keçeciler, partisinin Konya'nın Karapınar İlçe kongresinde yaptığı konuşmada, Sovyetler Birliği dağılmadan önce Karapınar'da NATO Hava Üssü kurulması yönünde girişimler olduğunu, ancak dönemin ilçe belediye başkanının buna karşı çıktığını anımsattı. 
     O dönemde ilçeye büyük yararlar sağlayacak bu üssün kurulmasından Sovyetler Birliği'nin yıkılmasıyla vazgeçildiğini de kaydeden Keçeciler, ''Şimdi Karapınar Atış Poligonu'nu Uluslararası Atış Sahası haline getirmeyi düşünüyoruz. Bu gerçekleşirse burada yaşayan halk bundan kazançlı çıkacak, refah seviyesi artacaktır'' dedi. Halkın, ekonomik alanda yapılması gerekenleri Anavatan Partisi söyleyince inanmadığını, ancak aynı şeyi Ekonomiden Sorumlu Devlet Bakanı Kemal Derviş söyleyince inandığını savunan Keçeciler, ''Halbuki aynı şeyleri söylüyoruz. Anavatan Partisi'nin düşünceleri de bunlardır zaten'' dedi. 






</TEXT>
</DOC>
