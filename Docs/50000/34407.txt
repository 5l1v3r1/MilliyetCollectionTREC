<DOC>
<DOCNO> 34407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/guclu.html </URL>
<DATE> 2001/07/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ek sınav ne zaman 
</HEADLINE>
<TEXT>

     Üniversite öğretim üyelerinin maaşlarında olduğu gibi liseli öğrenciler için de ek sınav hakkını alıncaya kadar yazmaya devam edeceğiz. Çünkü hakları Çünkü verilmemesi, verilmesinden çok daha büyük sorunlara gebe .. 
     Milli Eğitim Bakanı'ndan ümidimizi kestiğimiz için derdimizi yine Başbakan Ecevit'e anlatacağız. Sayın Başbakan, ne olur şu öğrencilerden birisini dinleyin yeter. Bürokratlar bakanı, bakan da sizi yanıltmasın İşin doğrusunu öğrendiğinizde siz de şaşıracaksınız. 
     Öğrenim yılı içerisinde başarılı olamayan bir öğrencinin okullar kapandıktan üç gün sonra sınava sokulup hadi başarılı ol demenin saçmalığını siz de görecek ve hayretler içerisine düşeceksiniz. 
     Not yükseltme sınavı ile bütünleme sınavının birbirinden çok farklı olduğunu görecek ve eminim bu yanlışa dur diyeceksiniz. Yeter ki, konuyla biraz olsun ilgilenin... 
     Türkiye kritik bir dönemden geçiyor. İnsanlar itelenmekten, kakılmaktan bıktı artık. Yeni kazıklar değil, yeni haklar istiyor. Eğitimde kalite düşer safsatalarına da inanmayın. Yeni bir bütünleme hakkı, kalitesizliği değil, tam aksine alın teriyle yoğrulacağı için kaliteyi getirecektir. 
     Hazır bu arada söz kaliteden açılmışken, ille de kalite diyen Milli Eğitim Bakanınıza liselerin ÖSS'deki başarı durumunu da bir sorsanız ne iyi olur .. 
     Sayın Başbakan, öğrenciler ne bedavadan sınıf geçmek istiyor ne de eğitimde kaliteyi düşürmek. Onların tek istediği hemen herkese tanınan yeni bir şans. Sizin sayenizde bunun da gerçekleşeceğinden eminiz... 
     
     ÖSYM yine kapalı kutu 
     ÖSYM adı üstünde Öğrenci Seçme ve Yerleştirme Merkezi. Kuruluş amacı öğrencileri alıp armut gibi sıraya koymak değil elbet. Onları ilgi, yetenek ve başarıları doğrultusunda kendilerine en uygun fakülteye yerleştirmek. Ama onlar nedense rehberlik konusuna oldum olası sıcak bakmıyorlar. Oysa Türkiye'de bu işi en iyi bilen de, ellerinde en sağlıklı bilgi olan da onlar. Artık bencilliklerinden midir yoksa beceriksizliklerinden mi bir türlü öğrenciye doğru düzgün bir hizmet veremiyorlar... 
     Oysa bu işten trilyonlar kazanıyorlar. İsteseler sadece Türkiye'nin değil dünyanın en büyük rehberlik birimlerinden birini oluşturabilir ve iletişim organlarını kullanarak adayları en iyi şekilde bilgilendirebilirler. Ama yapmıyorlar, yapamıyorlar .. 
     
     Puanlar düşecek mi, yükselecek mi 
     Anadolu liseleri ve kolejler sınavına girenlerin de, üniversite kapısını aralayanların da şu günlerde merak ettikleri en önemli sorulardan biri de puanlar konusu. 
     Önce anadolu liseleri ve koejleri ele alalım. 8 yılın ilk mezunları bu yıl yarışa katıldı. Dolayısıyla hem sınava giren sayısı arttı, hem de puanlar yükseldi. Geçen yılla kıyaslandığında kesinlikle puanlar yükselecek. Ama bu herkes için geçerli. Dolayısıyla değişen fazla bir şey olmayacak. Yaşı küçük olanlara büyük haksızlık yapıldığını da özellikle hatırlatırız... 
     Üniversitelere gelince puanlarda her zaman için artı 5, eksi 5 oynama olabilir. Ama o da herkes için. Onun için puan sıralamasından çok istek sırasının dikkate alınması çok daha yararlı olur... 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
