<DOC>
<DOCNO> 24083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun32.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'te karadan havaya füze havada kayboldu 
</HEADLINE>
<TEXT>

     İsveç'te, bir karadan havaya füzenin, deneme atışı sırasında kaybolduğu bildirildi. 
     Savunma Bakanlığı'nın açıklamasında, başlık taşıyan füzenin, Vaeddoe'daki askeri tatbikat sırasında ateşlendiği, ancak füzenin yönünü değiştirerek suya girdiği kaydedildi. 
     Açıklamada, birkaç saniye sonra suyun yüzeyine çıkan füzenin, yine yönünü değiştirerek, havada kaybolduğu belirtildi. 
     Bir helikopter arama ekibinin derhal görevlendirildiği belirtilirken, halkın, ''bir metre uzunluğundaki ölümcül füzenin havada olduğu ve görenlerin polise haber vermesi gerektiği'' yolunda uyarıldığı bildirildi. 
     Askeri sözcü Ulf Eriksson, yaptığı açıklamada, ''Füzenin başlık taşıdığını vurgulamak istiyorum ve yerini bulmak için elimizden geleni yapıyoruz'' dedi. Eriksson, yetkililerin ''neyin yanlış gittiğini'' bilmediğini, ancak füze bulunduktan sonra araştırılacağını söyledi. 







</TEXT>
</DOC>
