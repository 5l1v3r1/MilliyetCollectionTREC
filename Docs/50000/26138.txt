<DOC>
<DOCNO> 26138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko01.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel finanslara borç vizesi 
</HEADLINE>
<TEXT>

Bankalar Kanunu kapsamına alınan Özel Finans Kurumları, Hazine’nin verdiği izinle dışardan kendi adlarına faizsiz kredi getirebilecek 
     FİNANS SOHBETLERİ KADİFE ŞAHİN 

     Faizsiz sistemle, k r ve zarar ortaklığı esasına dayanarak finans hizmeti veren Öözel finans kurumları ÖFK , Hazine Müsteşarlığı’nın verdiği izinle yurtdışından borçlanabilecekler. 
     Kuveyt Türk Genel Müdürü Ufuk Uyan, daha önce müşterileri adına yurtdışından kaynak aktarımı sağlayabildiklerini belirterek, "Hazine’nin bir süre önce verdiği bu izinle artık özel finans kurumları da kendi adlarına uluslararası piyasalardan kredi sağlayabilecekler" dedi. 
     
     Üvey evlat değiliz’ 
     1999’da Bankalar Kanunu kapsamına alınan ÖFK’lara verilen bu iznin sektör açısından çok olumlu sonuçları olacağını ifade eden Uyan, "Böylece ÖFK’lar sektörün üvey evladı olmaktan çıkarıldı" diye konuştu. 
     ÖFK’lar üzerinde oluşan risklerin mali kesimin diğer kurumlarından farklı olmadığını bildiren Uyan, ÖFK’ların ortak ve yöneticilerinin yanlış yönetim ve kötü fiillerinden dolayı tasarrufçunun mağdur olmasının söz konusu olduğunu kaydetti. Uyan, "Şimdi sistemdeki bu eksiklikler gideriliyor" dedi. 
     
     Kaynak girişi başladı 
     Uyan, şöyle konuştu "ÖFK’lara ilişkin düzenlemelerin bir ay içinde tamamlanması bekleniyor. Oluşturulacak olan birlik statüsü ile birlikte Güvence Fonu da kurulacak." 
     İhlas Finans’ın batmasından ÖFK’ların olumsuz etkilendiğini bildiren Uyan, "ÖFK’lar ekonomik krizin yanı sıra sistem üzerinde oluşan güvensizlik ve olumsuz gelişmelerden de kötü etkilendi. Ancak, beş kurum oluşan panik sonunda tasarrufçularımıza topladığımız fonların yüzde 50’sini nakit olarak ödedik" dedi. 
     Uyan, ÖFK’ların kasım - mayıs döneminde müşterilerine 750 milyon dolar ödediğini bildirdi. Bankacılık sisteminde kriz dönemlerinde nakit ödemelerin aksadığını ileri süren Uyan, sektöre kaynak girişinin tekrar başladığını söyledi. 
     
     Bahreyn’de şube 
     Kuveyt Türk’ün özsermayesini 24 trilyondan 36.6 trilyon liraya yükselttiğini bildiren Uyan, önümüzdeki günlerde büyüme stratejilerine ağırlık vereceğini açıkladı. Elektronik bankacılık alanındaki tüm hizmetleri müşterilerine sunduklarını belirten Uyan, 24 şube daha açmayı planladıklarını söyledi. Yurtdışında da aktif olmayı istediklerini kaydeden Uyan, şöyle konuştu 
     "Bahreyn, özel finans kurumları için Londra gibi çok aktif bir merkez. Biz de burada etkin olmak için şube açmak istiyoruz." 
     Aralık 2001’e kadar ÖFK’ların sisteme uyum çalışmalarını tamamlayacağını belirten Uyan, "Risk yönetimine önem veriyoruz. Bu konudaki çalışmalarımız sürüyor" dedi. 
     
     Birliğe üyelik zorunlu olacak 
     Bankalar Yasası çerçevesinde özel statüleri gereği düzenleme çalışmaları devam eden ÖFK’ların önümüzdeki ay birlik kurabileceğini kaydeden Uyan, üyeliğin zorunlu olacağını söyledi. Birlik statüsü ile birlikte ÖFK’ları bünyesinde oluşturulacak Güvence Fonu için şu yollardan kaynak sağlanacak Kurumların topladıkları fonlar üzerinden yüzde 0.5 güvence primi kesilecek. Asgari sermayelerinin yüzde 10’u tutarında bir defaya mahsus olarak giriş payı ödeyecekler. Hisse devirlerinde devralınan hisselerin nominal bedeli veya borsa değerinin daha yüksek olması halinde borsa değerlerinin yüzde biri oranında katılım yapılacak. 
     Kanuna aykırılık nedeniyle kesilen para cezalarının yüzde 50’si fona aktarılacak. 
     



 EKONOMİ 

























</TEXT>
</DOC>
