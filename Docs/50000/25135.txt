<DOC>
<DOCNO> 25135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun07.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşinden Başkan Bush'a 'çıplak' intikam... 
</HEADLINE>
<TEXT>

     ABD'de Florida Eyaleti Valisi Jeb Bush, ağabeyi Başkan George W. Bush'tan ''çıplak fotoğrafla'' intikam aldı. 
     Başkan Bush'un 2 ay önce Beyaz Saray'da bir yemekte 2500 davetliye kardeşinin küçük bir çocukken çekilen çıplak fotoğrafını büyük ekranda göstermesinden alındığı anlaşılan Vali Jeb Bush, ağabeyinden aynı şekilde intikam aldı. 
     Jeb Bush, Florida'nın Tampa kentinde beyzbol stadyumunda düzenlediği bir davette, misafirlerine George Bush'un bebekken çekilmiş ''poposu açıkta'' fotoğrafını gösterince binlerce davetli kahkahaya boğuldu. 
     Jeb Bush, ''bu intikam değil, çünkü biz birbirimizden intikam almayacak kadar ağırbaşlı insanlarız'' dediyse de gözler, Başkan Bush'un kardeşine bundan sonra nasıl karşılık vereceğine çevrildi. 






</TEXT>
</DOC>
