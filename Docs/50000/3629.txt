<DOC>
<DOCNO> 3629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/siyaset/siy06.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşk partisi’nde ayrılık rüzg rı 
</HEADLINE>
<TEXT>

Partideki "gruplar arası gerginlik" yönetimin ölüm oruçlarındaki tavrı nedeniyle kopma noktasına geldi 
     MESUT HASAN BENLİ Ankara 

     Özgürlük ve Dayanışma Partisi ÖDP içinde ayrılık rüzgarları esmeye başladı. Partide uzun süredir devam eden "gruplar arası gerginlik", ölüm oruçları ve cezaevleri operasyonları döneminde, merkez yönetiminin "sokağa çıkmama" genelgesi üzerine doruğa ulaştı. 
     Sosyalist Eylem Platformu’nun SEP oluşturduğu kimi ÖDP’lilerin eylemlere devam etmesi ve çıkardığı bültenlerle merkez yönetiminde sayısal çoğunluğu elinde bulunduran Özgürlükçü Sosyalist Platformu’na ÖSP sert eleştirilerde bulunması gerginliği artırdı. 
     Örgütlenmeden sorumlu Genel Başkan Yardımcısı ve Özgürlükçü Sosyalist Platformu sözcüsü Yıldırım Kaya, SEP’lilerin partinin karar organlarının aldığı kararlara uymadığını belirtererk "ayrı bir partiymiş" gibi hareket ettiğini söyledi. 
     SEP sözcüsü Mustafa Kahya da bütün eylemleri ÖDP’li olarak yaptıklarını ve ayrı bir parti gibi davranmadıklarını savundu. 
     Kahya, ÖDP’nin kurulduğu günkü çizgisinden çok uzak olduğunu ve parti içi demokrasinin giderek yok olduğunu savunarak, "Parti monolitik bir Sosyalist parti haline getirilmiştir" dedi. 
     Kahya parti içindeki diğer grupların da ciddi ölçüde rahatsız olduğunu belirtti. 
     
Gruplar ve sözcüleri      Politika Grubu, sözcüsü İlhan Kamil Turan 
     Ekmek ve Gül Platformu, sözcüsü Ertuğrul Kürkçü 
     Hareket Grubu, sözcüsü Hakan Öz 
     Kızılcık Dergisi Çevresi, sözcüsü Hüseyin Hasan Çebi 
     Sosyalist Eylem Platformu, sözcüsü Mahmut Kahya 
     Özgürlükçü Sosyalizm Platformu, sözcüsü Yıldırım Kaya 
     


 SİYASET 

















</TEXT>
</DOC>
