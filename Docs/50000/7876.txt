<DOC>
<DOCNO> 7876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/son/sonspo06.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'ten 8 sayı 
</HEADLINE>
<TEXT>

     ABD Profesyonel Basketbol Ligi NBA'ye bu sabaha karşı yapılan 9 karşılaşma ile devam edildi. 
     Türk basketbolcu Hidayet Türkoğlu'nun forma giydiği Sacramento Kings, saha ve seyirci avantajını iyi kullanamadığı maçta, Utah Jazz'a 94-90 yenilmekten kurtulamadı. 
     Sakatlığı devam eden ünlü yıldızı Chris Weber'den yoksun bir kadro ile mücadele etmek zorunda kalan Kings'de, Hidayet Türkoğlu 17 dakika oyunda kaldı. 
     Bu süre içinde biri 3'lük atıştan olmak üzere toplam 8 sayı üreten Türkoğlu, 1 hücüm, 2'si savunma 3 ribaund aldı, 1 de top çaldı. Ev sahibi takımda Stojakoviç, 27 sayı atmasına rağmen, geceyi ve takımını kurtaramadı. 
     Konuk Utah Jazz da ise gecenin yıldızı 38 yaşındaki John Stockton, 20 sayısından 12'sini maçın son 9 dakikasına sığdırırken takım arkadaşlarından Donyell Marshall 31, Malone de 24 sayı ile galibiyette önemli rol oynadılar. 




</TEXT>
</DOC>
