<DOC>
<DOCNO> 26610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun04.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada'dan tüm göçmen ve mültecilere AIDS testi... 
</HEADLINE>
<TEXT>

     Kanada'nın tüm göçmenlere ve mülteci statüsü isteyen kişilere AIDS testi uygulamaya başlayacağı bildirildi. 
     İçişleri Bakanı Elinor Caplan, AIDS testlerinde sonucun pozitif çıkmasının insanların otomatik olarak ülkeden çıkarılacağı anlamına gelmeyeceğini belirterek, her vakanın, ülkenin sağlık sistemini sıkıntıya sokmama faktörü gözönüne alınarak, bireysel olarak değerlendirileceğini söyledi. 
     Caplan, sonuçları pozitif çıksa bile karı-koca ve muhtaç çocuklarının ve mültecilerin Kanada'ya kabul edilebileceğini, bu kişilere tedavi ve danışma hizmeti teklif edilebileceğini söyledi. 
     Caplan'ın sözcüsü Derik Hodgson ise, amaçlarının, durumu kontrol altına almak ve hastalığın tedavisi için daha fazla bilgi elde etmek olduğunu belirterek, testleri, Kanada'ya gelmek isteyen insanları reddetmede bir araç olarak görmediklerini kaydetti. 
     Sağlık Bakanı Allan Rock ise, yeni politikanın, Kanada politikalarını Batılı diğer ülkelerininkiyle aynı çizgiye getireceğini söyledi. 
     Kanada Mülteci Konseyi ise, hükümetin planını kınadı ve bunun daha iyi bir yaşam için Kanada'ya gelmek isteyenleri damgalayacağını ileri sürdü. 






</TEXT>
</DOC>
