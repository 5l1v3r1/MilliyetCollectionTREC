<DOC>
<DOCNO> 5798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sontur09.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP lideri partililerden tahriklere kapılmamalarını istedi 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, ''hırçın ve saldırgan'' siyasi yaklaşımda bulunanların kendilerine yönelik tahriklerini artırabileceğini ifade ederek, ''Onlara vereceğimiz cevap kesinlikle onların üslubuyla olmamalıdır'' dedi. 
     Bahçeli, MHP Grup toplantısında yaptığı konuşmada, partililere ''hırçın ve saldırgan'' siyasi yaklaşımlar konusunda uyarıda bulundu. 
     Bahçeli, şunları kaydetti 
     ''Önümüzdeki günlerde, bu hırçın ve saldırgan siyasi yaklaşımların sahiplerinin bizlere yönelik tahrikleri daha da artabilir. Onlara vereceğimiz cevap kesinlikle onların üslubuyla olmamalıdır. Biz, toplumsal barışı kurmanın yolunun her zaman uzlaşmadan geçtiğini söyledik. Bugün de söylüyoruz Uzlaşma ve diyalog bizim siyasetteki temel yöntemimizdir. Partimize karşı kim hangi üslubu kullanırsa kullansın, bizi çatışmanın ve kavganın tarafı haline getirmeyi başaramayacaktır." 




</TEXT>
</DOC>
