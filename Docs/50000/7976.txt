<DOC>
<DOCNO> 7976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yazar/akyol.html </URL>
<DATE> 2001/02/20/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kriz .. 
</HEADLINE>
<TEXT>

     MİLLİ Güvenlik Kurulu toplantısında, toplantı resmen başlamadan önce, Cumhurbaşkanı ile Başbakan arasında patlak veren hadise, "siyasi kriz" yarattı... Ekonomi altüst oldu. 
     Krizin faturası, bu satırlar yazılırken 3 milyar doları aşmıştı İstanbul Ticaret Odası, 7 milyar dolara çıkmasından kaygılıydı. 
     Halbuki IMF'den birkaç milyar dolar gelmesi için ne fedakarlıklara katlanıyoruz 
     Dünkü kriz, Hazine'nin bugün faizle toplayacağı parayı aldı götürdü 
     "Üç yıl önceki Rusya gibi, üstten dolar akıtsan bile alttan gidiyor." 
     IMF'nin 10 milyar dolarının neredeyse yarısı birkaç saatte uçtu 
     Krizi CNN TÜRK'te yorumlayan Meliha Okur, "Kasım başına döndük" diyordu Yani kasımdan beri yapılan ağır fedakarlıklar boşa gitmiş, siyasetteki kriz, "ekonomik kriz"i katlamıştı 
     
     ELBETTE Sayın Cumhurbaşkanı'nın yolsuzluklara karşı ve hukuk konusundaki duyarlığı son derece isabetlidir. 
     Bu, hükümetin de asli görevlerinden biridir. Yolsuzlukla mücadeleye ilaveten, hükümetin bir de, ekonomiyi bu uzun ve dar geçitten geçirme ödevi vardır. 
     Sayın Cumhurbaşkanı ve Başbakan, ikili temaslarla bu sorunları görüşseydi... 
     Devlet Denetleme Kurulu'nun Cumhurbaşkanı tarafından neden devreye sokulduğu, yetkilerinin ne olduğu... Hükümetin neden bazı savcıları eleştirdiği ve idari soruşturma açtığı... Yargı bağımsızlığı... 
     Bu sorunları Cumhurbaşkanı Başbakan'la ikili olarak görüşebilirdi... MGK'da, yani 'toplu görüşme'de, daha yumuşak bir üslup kullanabilirdi... Başbakan Ecevit, ne olursa olsun, toplantıyı terk etmez, Cumhurbaşkanı'nı dinledikten sonra, politik tecrübesiyle ve sükunetle, kendi tezlerini anlatabilirdi... 
     Ve Türkiye dünyaya siyaseten "kavgalı", iktisaden "kriz üreten" bir yapı sergilemez milyonlarca insanımızın işini, ekmeğini ifade eden milyarlarca dolar spekülatörlerin cebine akmazdı 
     
     CUMHURBAŞKANLIĞI ve hükümet kurumları arasındaki ilişki o kadar önemlidir ki, siyaset biliminin en önemli konularından biri olduğu gibi, siyasi sistemlerin karakterini belirler Başkanlık, yarı başkanlık veya parlamentarizmin değişik türleri buna göre belirlenir... 
     Asırlık tecrübeler bu ilişkilerin ne kadar önemli olduğunu gösterdiği içindir ki, sistemler ve teoriler ona göre oluşmuştur. 
     Bu olay bir yönüyle bizde "yönetemeyen demokrasi"nin yeni bir krizidir Yasamadaki parçalanma gibi, yürütmenin de ayrışması... 
     Bu bakımdan bir sistem sorunu... 
     Öbür bakımdan ve daha acil olarak, Cumhurbaşkanı Sezer'le Başbakan Ecevit arasında, bu krizden de dersler çıkararak, daha yakın bir diyaloğun oluşturulmasının artık zaruri hale geldiği bellidir. 
     Türkiye yolsuzluklarla mücadeleyi, siyaseti zaafa uğratmadan başarmanın yolunu bulmalıdır. Bunun ilk adımı Çankaya - hükümet ilişkilerinin düzelmesi olmalıdır. 
     
     





Kriz .. 


Güven Nil 


Huysuz ihtiyar... 


Şahısta hata 


"Anne yaa, abim..." 


Türkiye'ye haksızlık 


Bağdat, bombalar ve simge şehirler 


Yolsuzluk krizi 


Ankara'da kim kimden yana 


Halkın sırtında bilek güreşi 


Bir kriz daha... 


Krizin adını IMF koyacak 


Sezer'in hatası 


Seçim temizler 


Dürüstlük tekeli yıkılırken 


Af artçıları 


5 milyar dolar geri gelir mi 


Halk devamlı "kriz" faturası ödüyor 


</TEXT>
</DOC>
