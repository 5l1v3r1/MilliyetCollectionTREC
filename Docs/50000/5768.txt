<DOC>
<DOCNO> 5768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/theper.html </URL>
<DATE> 2001/02/06/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Dairesi hasar görenler 2 
</HEADLINE>
<TEXT>

     Dünkü yazımda "Peki bir bağımsız bölüm değil de birden çok bağımsız bölüm harap olursa ne olacak" sorusunun cevabını bugün belirteceğimi söylemiştim. İşte sonunun yanıtı Birden ziyade bağımsız bölüm tamamen harap solup da bunlardan birinin yeniden yapılması diğerinin yapılmasına bağlı bulunuyorsa bağımsız bölümleri harap olan kat malikleri bunları yeniden yaptırıp yaptırmayacaklarını, harap olma tarihinden başlayarak altı ay içinde diğer kat maliklerine yazılı olarak bildirmeye mecburdur. 
     Bildirmeyenleri yeniden yaptırmak istemeyecekleri kabul onulur ve onların arsa payları bölümlerini yeniden yaptırmak isteyenlere öncelikle devredilir. Anayapının tümünün veya bir kısmının harap olması halinde durum yönetici tarafından o gayrimenkulün bilindiği yerin tapu idaresine ve bütün kat maliklerine, eğer yönetici yoksa bağımsız bölümü harap olan kat maliki tarafından tapu idaresine derhal bildirilir. 
     Bunun bildirilmemesi yüzünden doğacak zararların tümünden, bağımsız bölümü harap olan kat maliki, zararın beşte biri oranındaki kısmından da yönetici müteselsilen sorumludur. Bunları yazmamdan maksat şu Çok yakınlarda iki tane önemli deprem atlattık, ancak bunlar hasarsız atlatılamadı. Can ve mal kaybı büyük oldu. Aradan bir süre geçti şimdi hukuki prosedürün yerine getirilmesi zamanı. Ben biliyorum ki, bu bölgelerdeki daire sahipleri bu daireleri alırken yaptıkları hatalar nedeni ile bir zarara daha uğrayacaklar. 
     Bazısı tapuda tescil yaptırmadan daire almıştı. Bu kişiler bugün için bu katların hukuki maliki değil. Hukuken malik olanlar da zarara uğramasın yukarıda açıkladığım işlemleri zamanında yapsın. Manevi kayıp büyük, bari maddi kaybını daha büyütmeyelim. 
     Binbir güçlükle daire satın alacaklara yeniden hatırlatıyorum, düz beyaz kağıda yazılara daire satım sözleşmesi yapılamaz, geçersizdir. Satışın tapu dairesinde yapılması şarttır, aksi halde malik olunamaz. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
