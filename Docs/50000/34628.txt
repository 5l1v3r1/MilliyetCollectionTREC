<DOC>
<DOCNO> 34628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/ekonomi/eko08.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin Senatosu programı onayladı 
</HEADLINE>
<TEXT>

     EKONOMİ SERVİSİ 

     Arjantin Senatosu, hükümetin harcamaların kısılmasını öngören ekonomik programını onayladı. 
     Muhafeletin kontrolündeki Senato, ekonomik programın bütün maddelerini değişiklik talep etmeksizin onayladı. Program, dokuz saat süren sert tartışmaların ardından 18’e karşı 26 oyla kabul edildi. 
     Ekonomik programda, dış borcun gecikmesini önlemek için ücret ve emekli maaşlarında büyük oranda kesinti yapılması öngörülüyor. Hükümet, geniş kesimlerin tepkisine yol açan planla devlet harcamalarını vergi gelirleriyle sınırlı tutarak, merkezi ve yerel yönetimlerin bütçe açıklarını sıfıra indirmeyi hedefliyor. 
     Analistler, istikrar planının yasalaşmasının piyasalarda Arjantin’den başlayarak bütün dünyayı etkileyebilecek yeni bir krizin patlak vermesini önlediğini belirtiyor. Onay, politikacıların ekonomik programa destek verip vermediğini merakla bekleyen dünya finans piyasalarını da rahatlattı. 
     



 EKONOMİ 



















</TEXT>
</DOC>
