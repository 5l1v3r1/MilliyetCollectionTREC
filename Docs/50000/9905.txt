<DOC>
<DOCNO> 9905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/guncel/gun03.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatroda yasak üstüne yasak... 
</HEADLINE>
<TEXT>

Kültür Bakanlığı destekliyor, İçişleri Bakanlığı köstekliyor 
     ELİF KORAP İstanbul 

     Tiyatro oyunlarına uygulanan sansürler, Kültür Bakanlığı ile İçişleri Bakanlığı’nı karşı karşıya getirdi. Kültür Bakanlığı’nın desteklediği, hatta ödül verdiği bir çok oyun, bazı illerde mülki amirliklerce "ahlaka aykırılık", "toplumu düşmanlığa teşvik etmek", "polisi küçük düşürmek" gerekçeleriyle yasaklandı. 
     Turneye çıkan bir oyunun kaderi, sahneleneceği kentte görev yapan vali, kaymakam veya emniyet müdürünün kişisel düşüncelerine göre değişebiliyor. Yasaklanan oyunların büyük bölümü mahkeme kararıyla yeniden sahnelenirken, sanatçıların kapısını aşındırdığı Kültür Bakanlığı, yaptırım gücünün olmamasından yakınıyor. 
     
Tiyatrocular kızgın Ferhan Şensoy      Bir oyunu İstanbul’da oynayabiliyorsam, Türkiye’nin herhangi bir yerinde de yeni bir izne gerek duymadan sahneleyebilmeliyim. Kültür Bakanlığı’nın bu hakkı İçişleri Bakanlığı’ndan alması gerekiyor." 
     
Mümtaz Sevinç      Yasal düzenlemede, Anadolu’da pavyonlarla eşit muamele görüyoruz. Nüfus kağıdı, ikametgah, oyun metni isteniyor. Yani tiyatrocu potansiyel suçlu olarak kabul ediliyor. Kültür Bakanlığı İçişleri’yle protokol yapmalı. 
     
Altan Erkekli      Akrep", Sakıncalı Piyade" Kültür Bakanlığı destekli olmalarına karşın turnelerde sürekli engellemelerle karşılaştı. Bu bir zihniyet sorunudur. Valinin, kaymakamın emniyetin sanata bakışı değişmezse çözüm olmaz. 
     
İşte yasaklı oyunlar      Çok Geç Olmadan Kültür Bakanlığı’nın "En İyi Oyun" ödülü aldı. Güneydoğu sorununu ele alan oyun, Devlet Tiyatroları’nca prömiyer aşamasına geldikten sonra kaldırıldı. 
     Bir Anarşistin Kaza Sonucu Ölümü Devlet Tiyatroları tarafından da sahnelenen oyun, Ankara Ekin Tiyatrosu tarafından oynanınca yasaklandı. Devlet kendi sahnesinde oynatığı oyuna 15 ilde izin vermedi. 
     Kadın Oyunları Kültür Bakanlığı’nın Devlet Tiyatroları’nda destek vererek oynattığı eser, özel bir tiyatroda sahnelenince, Pendik Kaymakamlığı’nca "tecavüze teşvik ediyor" gerekçesiyle yasaklandı. 
     Can Kültür Bakanlığı himayesinde Genco Erkal tarafından sahnelenen oyuna, Altınoluk’ta, başlamasına dakikalar kala izin verildi. 
     Gözlerimi Kaparım Vazifemi Yaparım Haldun Taner’in ünlü oyunu, Tiyatro Birikim tarafından sahnelenecekken, Kozan Kaymakamı tarafından emniyet güçlerini etkileyeceği’ gerekçesiyle yasaklandı. 
     Bir Güzel Çirkin Kral Ankara Birlik Tiyatrosu’nun sahnelediği Yılmaz Güney’in yaşamını konu alan oyun Manisa Valiliği’nce "toplumu etnik ayrımcılığa sevk ettiği" gerekçesiyle yasaklandı. 
     Canavar Cafer Ankara Birlik Tiyatrosu ABT tarafından sahnelenen, Refik Erduran’ın "Canavar Cafer" adlı oyunu Muş’ta yasaklandı. Aynı oyunculara Tunceli’de ise, polislerce bal armağan edildi. 
     Gurbet Kuşları ABT yapımı oyun, Van Emniyet Müdürlüğü tarafından Hizbullah operasyonları gerekçe gösterilerek yasaklandı. 
     İnsanlığın Lüzumu Yok Ankara Sanat Merkezi’nin sahnelediği oyun, Kahramanmaraş Valiliği’nden izin almasına karşın, Pazarcık ilçesi Kaymakamlığı’nca yasaklandı. 
     Mahmut İle Yezida Murathan Mungan’ın yazdığı, Diyarbakır Belediyesi Şehir Tiyatrosu yapımı oyun, ikinci temsilinde, Kürtçe sözcükler içerdiği için yasaklandı. Oyun, Ankara ve İstanbul’da sahnelenmişti. 
     


 GÜNCEL 





















</TEXT>
</DOC>
