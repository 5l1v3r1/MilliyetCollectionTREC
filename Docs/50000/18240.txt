<DOC>
<DOCNO> 18240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur24.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Ersümer'e istifa çağrısında bulundu 
</HEADLINE>
<TEXT>

     Türk Sanayicileri ve İşadamları Derneği TÜSİAD , ''Beyaz enerji'' operasyonu ile ilgili yazılı bir açıklama yaparak, ''Enerji ve Tabii Kaynaklar Bakanı Cumhur Ersümer, siyasi sorumluluğunun gereğini yerine getirerek istifa etmelidir'' dedi. 
     TÜSİAD'dan yapılan yazılı açıklamada, bir süreden beri kamuoyu gündemini meşgul eden Beyaz Enerji operasyonu ile ilgili DGM Savcılığı tarafından yürütülen soruşturmanın tamamlandığı hatırlatılarak, şöyle denildi 
     ''Açıklanan iddianamede yer alan iddialar, gerek Enerji Bakanlığı kadroları, gerek bağlı kuruluşlarla ilgili olarak oldukça ciddi unsurlar içermektedir. Beyaz Enerji operasyonunun başlamasından bu yana geçen yaklaşık 5 aylık sürede, Enerji Bakanlığı'nın faaliyetleri hemen hemen durma noktasına gelmiştir. Türkiye'nin içinde bulunduğu zor şartlarda üretimi ve istihdamı artırıcı katkı yapabilecek, sermaye girişini sağlayabilecek birçok proje askıdadır. 
     Türkiye, enerji darboğazı yüzünden bir üretim kriz daha yaşayabilir. Çalışamaz ve iş yapamaz bir noktaya gelmiş olan Enerji Bakanlığı kadrolarının yeniden yapılandırılmasına çalışılmalıdır. Enerji ihaleleri ile ilgili yolsuzlukların kaynağını oluşturdukları anlaşılan TEAŞ kadroları yenilenmeli, Enerji ve Tabii Kaynaklar Bakanı Cumhur Ersümer de siyasi sorumluluğunun gereğini yerine getirerek istifa etmelidir.'' 
     







</TEXT>
</DOC>
