<DOC>
<DOCNO> 20194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sonspo11.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Baliç sezon sonunda Fenerbahçe'den ayrılacağını açıkladı 
</HEADLINE>
<TEXT>

     Fenerbahçe'nin Boşnak futbolcusu Elvir Baliç, sezon sonunda Fenerbahçe'den ayrılacağını açıkladı. 
     Samandıra Tesisleri'nde antrenman sonrası basın mesuplarına konuşan Elvir Baliç, sezon başında Real Madrid'de forma giyme şansı bulamadığı için Fenerbahçe'ye geldiğini belirterek, ''Ben oynamaya geldim. Fakat benim düşündüğüm gibi olmadı. Sezon sonunda gideceğim. Önümüzdeki sezonun başında Real Madrid'de antrenmanlara çıkmaya başlarım. Ondan sonra şartlar neyi gösterir bilemem'' dedi. 
     Baliç, ''Tekrar Fenerbahçe'ye döner misin'' şeklindeki bir soruya ise ''Bu sezon bana çok şans verilmediğini düşünüyorum. Aynı şartlarda geri dönmem. Ama oynatıp oynatmamak hocanın taktiridir. Ona da saygı duymalıyız. Şampiyonluk yarışının son günlerinde kimsenin kafasını karıştırmak istemiyorum'' yanıtını verdi. 
     

</TEXT>
</DOC>
