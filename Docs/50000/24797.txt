<DOC>
<DOCNO> 24797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/zbirand.html </URL>
<DATE> 2001/06/03/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Denktaş Verip kurtulalım mı 
</HEADLINE>
<TEXT>

     Geçen hafta 22-24 Mayıs tarihlerinde yayınlanan Kıbrıs ile ilgili yazılarıma KKTC Cumhurbaşkanı Sayın Rauf Denktaş bir yanıt yolladı. 
     Bakın KKTC Cumhurbaşkanı ne diyor 
     "Türkiye uyan, Kıbrıs elden gidiyor yazınızda Brüksel’den gelen bütün sinyaller, çözümsüzlüğe rağmen Kıbrıs’ın tam üyeliğe davet edileceği yolundadır dedikten sonra, bunun Güney Kıbrıs’ın tam üye olması, bu katılıma karşı çıkan Kuzey Kıbrıs Türk Cumhuriyeti’nin ise dışarda kalması ve bir süre sonra AB toprağını işgal ettiği gerekçesiyle Türk tarafı aleyhine uluslararası forumlarda davalar açılması, kampanyalar başlatılmasıdır diyor ve AİHM’nin kararını gündeme getiriyorsunuz. Diğer olumsuzluklar yanında Ege’de yeniden gerginliğin başlayacağına ve silahlanma yarışına start verileceğine işaret ediyorsunuz. 
     Bunların hepsi gerçek Netice, 1960 anlaşmaları ile Kıbrıs Türkleri’ne tanınan haklardan vazgeçip 1963’te Makarios’un önerdiği ve Türkiye’nin derhal reddettiği azınlık haklarını kabul ederek, Rumlar’ın meşru hükümet olduklarını tescil etmemiz, yapılan nüfus mübedelesine rağmen Rumlar’ın "AB normları ve insan hakları" talepleri gereğince evlerine geri dönüşlerini kabul etmemiz, Türkiye’nin garantörlük haklarının etkisiz hale getirilerek AB üyesi Yunanistan’a Kıbrıs’ın tümüne gelip yerleşme hakkı tanınırken Türkiye’nin adayı boşaltmasına seyirci kalmamız ve DİSİ Başkanı Anastasiyu’nun dediği gibi AB üyeliği ile Yunanistan’la Enosis’i alkışlamamızdır 
     AİHM’sine bunları elde etmek için 4-5 yıl önce dava açan, Loizudu davasını nüfus mübadelesine ve iki kesimle federasyon ilkesinin masada konuşulur olmasına rağmen takip edip kazanan Rum liderliğinin amacı 1963’te bize saldırdığı anda bu sonuçtan başka bir şey değildi ki 
     Akritas Planı’nı herhalde unutmadınız. Bu planda öngörülen sonuç, sizin altını çizerek sanki AB nedeniyle ve Denktaş masadan kaçtı nedeniyle meydana geldiğini sandığınız sonucun aynı olduğunu niye unutuyorsunuz 
     Bizim için çizilen bu Yunan veya Kıbrıs Rum Kıbrıs’ta azınlık statüsüne boyun eğmemek, direkt Enosis’i şehitler vererek önlemiş olmak, 1968’de başlayıp 2001’e kadar kesilip başlayarak devam eden ve çeşitli safhalardan geçen görüşmelerde bize sunulan azınlık ve Türkiye’nin Kıbrıs üzerindeki haklarının sulandırılmasına karşı çıkmak esas davamız olmuştur. Kıbrıs’ı ve Kıbrıs’ın Türkiye için arz ettiği jeopolitik önemi çok iyi bilen bir yazarımız için unutulmuş olamaz. 
     AB’ne müracaat altını çizdiğiniz sonucu elde etmek içindi bizimle yeni bir eşit - ortaklık kurulabilsin diye değil 1963’ten bu yana Rumlar’ın taktiği "Masada azınlıkla görüşme büyüklüğünü gösteren meşru hükümet" görünümünü koruyarak dünyayı aldatmak oldu. Yunanistan Kıbrıs’ta, Türkiye ile birlikte garantilediği "meşru hükümetin" Rum idaresi olmadığını unuttu ve Rumlar’ı "meşru hükümet" olarak desteklemek suretiyle 120 yıllık milli davasına hizmeti yeğledi. Onun bu yalancılığına, bu kalleşliğine söyleyecek sözünüz yok mu Türkiye bizi 1960 anlaşmalarından kaynaklanan hak ve vecibelerini yerine getirerek kurtardı diye suçlu oluyor, işgalci oluyor. Bunun böyle olmadığını savunan Türk basınından ve sizden bu konuda daha etkin yazılar beklemek hakkımız değil mi Neticede, Cenevre’deki 5. turda, masaya getirilen önerilerin bizi uzlaşmaya değil AB yolu ile Rumlar’a Kuzey’e dönmeleri yolunu açtığı ve dolaylı Enosis’i kabule davet ettiği için masadan uzaklaşmak zorunda kaldığımızı anlatabilecek miyiz Biz, bu şartlarda ya "ver kurtul" ya da "hakkını korumak için direnişe devam" seçeneklerinden "direnişi" yeğledik. 38 yıldır "olmaz" dediklerimize "olur" diyerek adayı, Girit misali, Rum’a, Yunan’a vermeyiz Kıbrıs üzerinde Türkiye’nin hakkı vardır, bunları yozlaştırmayız diyoruz "Ver kurtul" diyenler de var. Bizce, İsmet İnönü’nün deyimiyle "Bu bir maratondur, nefesini tutan kazanacaktır" 
     Biz müşterek milli ve Türkiye’nin güvenliği açısından çok önemli bir davayı müdafaa ettiğimiz inancındayız. Şimdiye kadar güvenilir, sorumlu kimse bize "Yanılıyorsunuz... Bu böyle değildir... Veriniz ve kurtulunuz" demedi Dost Papandreu’nun son beyanatı ile buna davet ediliyoruz. Siz ne dersiniz Azınlık olduğumuzu kabul edip kurtulalım mı " 
     
     Hayır sayın Başkan, sadece oyunu iyi oynayalım 
     Sayın Cumhurbaşkanı, 
     Yazmak lutfunda bulunduğunuz mektupta beni Kıbrıs davasına bigane kalmakla itham ediyorsunuz. Kendi yönünüzden haklı olabilirsiniz. Ancak, bazı kesin varsayımlardan hareket ediyorsunuz. Bunların başında, Türkiye’nin AB’ye alınmayacağı geliyor. İkincisi meseleye sadece Kıbrıs’lı Türkler açısından bakıyorsunuz. Ben ise, meseleye Türkiye’nin geleceği açısından da bakmak durumundayım ve de Türkiye’nin KKTC kadar önemli olduğunu düşünüyorum. 
     Siz, yakınlarınızla sohbetlerinizde hiçbir şekilde çözüm istemediğinizi söylüyorsunuz ve bu şahıslar da bu kanaatlerini bizlere aktarıyor. 
     Söylemlerinizde her iki tarafın kabul edeceği çözümden bahsettikten hemen sonra konfederasyondan başka bir şeyi kabul etmeyeceğinizi söylüyorsunuz. Bunun müzakereleri tıkadığı aşikar değil midir 
     AİHM’nin kararlarının politik yönünün olduğunu ben de biliyorum. Ancak Sayın Ecevit Kıbrıs meselesi çözülmüştür demekle siyasetin bittiği yerde hukukun devreye grimesini teşvik etmiş olmuyor mu 
     Benim endişem KKTC’nin giderek demokrasiden uzaklaşması ve Kıbrıs’lı kardeşlerimizin zorlanarak çözümsüzlüğe itilmesidir. Bunun uzun soluklu maraton olarak nitelediğiniz Kıbrıs meselesinde aleyhimize sonuçlar doğurması kaçınılmaz diye endişe ediyorum. 
     Benim üstünde durduğum nokta, Türk tarafının müzakere masasından kaçıyormuş izlenimi vermesi, uluslararası diplomasi kurallarına göre oynamaması sonucu, uzun vadede altından kalkamayacağı durumlara düşülmesidir. 
     Siz, çok büyük bir hatip ve istediğiniz taktirde, altını çizerek söylüyorum çözüm ve formül üretebilen bir devlet adamısınız. İstemeyerek bu büyük vasfınızı kullanmamanız beni sadece endişelendirmiyor cidden üzüyor da. Diplomaside çözüm kadar belki de ondan daha önemlisi çözümsüzlüğü karşı tarafa yüklemenin önem taşıdığını engin tecrübeniz dolayısıyle benden daha iyi bildiğinize eminim. 
     Derin saygılarımla. 
     
İnternete kelepçe, bir mantığı gösterir      Önce RTÜK yasasına bir madde eklenmesi önerisi geldi. Ardından da, İçişleri Bakanlığı’nın hazırladığı yasa taslağı ile ilgili haberler basına yansıdı. 
     Amaç belli İnternet’e kelepçe takmak. 
     Gazetelere göre, İnternet’i denetim altına alabilmek için RTÜK gibi yeni bir kurul oluşturulacak. Türkiye’den web sayfası açan herkes vilayetlerden izin alacak. Her gün web sayfalarının bir örneğini savcılara yollayacaklar. Web sayfalarının sorumluları olacak ve "beğenilmeyen" bir yazı veya haber yayınlanırsa, 1 ila 5 yıl arasında hapse atılacaklar 
     İnternet ile başa çıkabilmek imkansızdır. 
     Batılı ülkeler sadece porno ticareti yapanların veya terörizmi açıkça destekleyenlerin devre dışında bırakılması mücadelesi veriyorlar. Bunda da çok zorlanıyorlar. Zira İnternet öylesine muazzam bir dünya ki, bir ülkedeki taşıyıcıyı cezalandırırsanız, diğer bir ülke kapılarını açıyor. 
     Eğer Türkiye, sadece porno veya terörü destekleyen, terörün nasıl yapılacağını, nasıl bomba üretileceğini anlatan sitelere karşı önlem almaya kalksa anlayışla karşılanabilirdi. Ancak yine öylesine somut ve her yoruma açık bir yasa hazırlanıyor ki, sonunda resmi ideolojilere aykırı görüşlerin cezalandırılmasına kapı açılacak. 
     Eleştiriden, farklı görüşlerden korkuyoruz ve korkumuzu da bir türlü atamıyoruz. "Gerçek suç" ile "insanları susturma" arasında bir çizgi istemiyoruz. Genel yaklaşımımız h l "Biz genel bir yasaklama getirelim, sonra şikayetlere göre değişiklik yaparız" şeklinde. 
     Yasaklılar ülkesi olmaktan kurtulamayacak mıyız 
     
     







İşte bilmece 


Yürü - t ya kulum 


Ayla Hanım’a dair 


Ağları yırtan o muhteşem gol... 


Onlar farklı... 


Vera, Nazım'ına kavuştu 


TÜSİAD'ın reform paketi 


Uzman mühendislik 


Yeni Hebrid Adaları’ndan bir yar gelir bizlere... 


Hortumca 


Akdenizli 


Yücelen'den Yalova'ya Tütün Yasası sitemi 


Rize çay ile yatıyor çay ile kalkıyor 


Sami Erdem’i niye getirmediniz 


</TEXT>
</DOC>
