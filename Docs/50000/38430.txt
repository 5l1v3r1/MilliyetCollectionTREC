<DOC>
<DOCNO> 38430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/soneko09.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracat Haziran ayında yüzde 6.5 arttı 
</HEADLINE>
<TEXT>

     Türkiye'nin ihracatı bu yılın Haziran ayında yüzde 6.5, Ocak-Haziran döneminde ise yüzde 10.2 arttı. 
     Devlet İstatistik Enstitüsü'nün DİE açıklamasına göre, geçen yıl Haziran ayında 2 milyar 325.8 milyon dolar olan ihracat, bu yılın aynı ayında 2 milyar 477.6 milyon dolara çıktı. İhracat, Ocak-Haziran dönemi itibariyle ise 13 milyar 806 milyon dolardan, 15 milyar 219.7 milyon dolara yükseldi. Geçen yılın Haziran ayında 4 milyar 964.5 milyon dolar olan ithalat ise bu yıl yüzde 34.3 azalma ile 3 milyar 259.3 milyon dolara geriledi. İthalat Ocak-Haziran dönemi itibariyle yüzde 20 gerileme ile 25 milyar 478.6 milyon dolardan 20 milyar 380.6 milyon dolara düştü. 
     Dış ticaret açığında da Ocak-Haziran döneminde yüzde 55.8 azalma oldu, ihracatın ithalatı karşılama oranı ise yüzde 76'dan yüzde 74.7'ye geriledi. Geçen yıl 6 ayda 11 milyar 672.6 milyon dolar olan dış ticaret açığı, bu yıl 5 milyar 160.9 milyon dolara geriledi. 







</TEXT>
</DOC>
