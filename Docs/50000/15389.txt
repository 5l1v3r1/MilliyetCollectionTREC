<DOC>
<DOCNO> 15389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/soneko06.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf Konfederasyonu Başkanı "Sabrımız sonsuz değil" 
</HEADLINE>
<TEXT>

     Türkiye Esnaf ve Sanatkarları Konfederasyonu TESK Başkanı Derviş Günday, esnaf ve sanatkarları biraz daha sabırlı olmaya çağırırken, ''ancak sabrımızın da sonsuz olmasını kimse bizden beklemelidir'' dedi. 
     Günday, düzenlediği basın toplantısında, SSK ve Bağ-kur primleri ile faizlerin artırılmasını da eleştirdi. Günday, şöyle dedi 
     'İçinde bulunduğumuz bunalım ortadayken, Sigorta ve Bağ-kur primlerinin, kredi faizlerinin artırılması yangına körükle gitmektir. Aksi halde yarın çok geç olabilir. Kaybedilecek bir gün değil. Bir dakikamız bile yok. Esnafımız açısından bıçak kemiğe kırıp da geçmiştir.'' Esnaf ve sanatkarın güçlüklere dayanacak, fedakarlıklara katlanacak ne tahammülü ne de mecali kaldığını söyleyen Derviş Günday,''Sokağa taşan tepkiler kuşkusuz haklıdır'' dedi 
     Esnafın tepkilerini istismara yeltenen kirli ve kötü amaçlı kışkırtıcıların var olduğunun unutulmaması gerektiğinin de altını çizen Günday, şöyle devam etti 
     'Bunların oyunlarına alet olmamamız gerektiğinin bilincindeyiz. Hala, tek çözümün sokak olmadığını düşünüyoruz. Esnaf ve sanatkar kardeşlerimizi, biraz daha sabırlı ve sağ duyulu olmaya çağırıyoruz. Ancak sabrımızın da sonsuz olduğunu kimse bizden beklememelidir.'' 




</TEXT>
</DOC>
