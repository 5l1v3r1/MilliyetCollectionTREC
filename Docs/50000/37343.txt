<DOC>
<DOCNO> 37343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/siyaset/siy07.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin işkencesi Meclis'te 
</HEADLINE>
<TEXT>

     SALİHA ÇOLAK ANKARA 

     Türkiye'de işkence ve kötü muameleyle ilgili rutin şik yetleri alan TBMM İnsan Hakları Komisyonu'na bu kez Çin'den insan hakları ihlali ihbarı geldi. Komisyon Başkanı Hüseyin Akgül, Meclis'e gelen ve kendisiyle görüşmek isteyen iki Çinli kadını kabul etti. Çinliler, "Falun Gong" olarak bilinen öğretiye ve bu öğretiyi yaymaya çalışanlara karşı Çin hükümetinin, "büyük zulüm" uyguladığını bildirerek, yapılan baskı ve işkenceler hakkında kısa bir rapor sundu. Akgül, Çinlilere, başvurularını alarak konuyu inceleyeceğini bildirdi. "SOS Acil Yardım, Zulmü Durdurun" başlıklı raporda yer alan Çin hükümetine yönelik iddialar şöyle 
     
     Öğrenciler idam ediliyor’ 
     "Çin hükümeti, Falun Gong'a karşı holigan çetesinden farksız. Falun Gong pratisyenleri tutuklanıyor. Bazı öğrenciler idam ediliyor, çoğu öğrenci deli denilerek zorla hastanelere kapatılıyor. Haziranda 15 kız boğularak katledildi, intihar ettikleri söylendi." 
     
'Size de öğretelim'      Çinliler, Falun Gong'u Akgül'e şöyle anlattı "Falun Gong, insanın zihnini düzenleyen bir öğretidir. Bir dizi hareketle vücudu sağlıklı hale getirir." Çinliler, Akgül'e yoga benzeri öğretinin hareketlerini gösterip, "İsterseniz size de öğretiriz. Milletvekilliği gibi zor bir işin stresini atmanıza yardımcı olur" dedi. 
     



 SİYASET 

















</TEXT>
</DOC>
