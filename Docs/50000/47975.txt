<DOC>
<DOCNO> 47975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/magazin/amag.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz’a hayran Çağla’ya düşman 
</HEADLINE>
<TEXT>

Çağla Şıkel, "Beyaz seni mutlu ediyor mu Ah, oh " diyen kadınlar yüzünden 5. kez telefon numarasını değiştirecek 
     YAŞAR ÇAKMAK 

     ÜNLÜ manken Çağla Şıkel, kimseden çekmedi, telefon sapıklarından çektiği kadar. Şimdiye kadar, bu yüzden dört kez cep telefonunun numarasını değiştirmek zorunda kalan Şıkel’i son olarak sevgilisi Beyaz’ın iki bayan hayranı, çıldırma noktasına getirdi. Şıkel şöyle yakındı "İki bayan sürekli cep telefonumdan arayıp, Beyaz ne yapıyor, seni mutlu ediyor mu, oof, oof’ diye konuşup sapıkça sesler çıkarıyor. Bazen de erkekler kadınlara aratıp saçma sapan sorular sorduruyor." 
     
Yorulsalar bari ’      CEP telefonunun numarasını bir kez daha değiştireceğini açıklayan manken, "İş bağlantısı kurduğum insanları tek tek arayıp yeni numaramı vermek zorundayım, ne yapacağımı şaşırdım" diye konuştu. Kendisinin de telefon sapıkları olduğunu söyleyen şovmen Beyaz ise şunları söyledi "Numaramı değiştirmekten bıktım. Sapığın kadın ya da erkek olması sonucu pek değiştirmiyor. Çağla’nın telefon sapıklarının kadın olması çok enteresan. İnşallah çabuk yorulur ve bizi rahatsız etmekten bıkarlar." 
     



 MAGAZİN 
















</TEXT>
</DOC>
