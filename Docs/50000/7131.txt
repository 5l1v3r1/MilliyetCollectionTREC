<DOC>
<DOCNO> 7131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/magazin/yazdud.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel yeminini kocası yüzünden bozdu... 
</HEADLINE>
<TEXT>

Polat Champions’da sevgiliye özel, İkinci Bahar’a İyi Kalp Ödülü’, Huysuz’un yeni kanalı, Ürek Çiçekçilik’den yenilikler, Qbanas’da aşk mönüsü, Cambari Barmenler Yarışması 
     Haftasonu Günay’daydım. Fotoğraf sanatının usta ismi Nihat Odabaşı, sırdaşım İsmail Akkaya ile son zamanlarda hiç bu kadar eğlenmemiştim. Muazzez Ersoy zaten benim için terapi. Tam beş gündür de alkole ara verdiğimden o gece bir yandan Ersoy’un öte yandan konuklar arasında bulunan Türk Sanat Müziği’nin yaşayan efsanesi Muazzez Abacı sayesinde kendimden geçtim. Nihat ile İsmail ise yemek yiyemediler, tabir-i caiz ise ağızları bir karış açık, büyük hayranlıkla bu iki özel ismi izlediler. Ardından çıkan Huysuz, biraz sataştı ama sonra çabuk toparladı. Yeni yayın döneminde Huysuz, Kanal D ile anlaşmış, bakalım neler yapacak O gece Günay’da müthiş bir sıcaklık vardı. Hemen arka masamızda benim için çok özel bir isim meslektaşım Dursun Karadağ ile karısı Dilek, yine sevgi sayfamda özel yerleri olan Ayla-Ali Eyüboğlu çifti bulunuyordu. Sema-Kutlu Aktaş çifti, Ali Ramazanoğlu, ünlü modacı Nur Yerlitaş görebildiklerim arasındaydı. Günay’ın sahibi güzel insan Günay Tuncel, karısı Sevil ile arada sohbet ettik. Günay, sonunda Sibel Can’ı kandırmış. Sulhi Aksüt zor ikna olmuş. Aslında Sibel, içkili yerlere çıkmama kararı almıştı. Fakat hayat kolay değil, Türkiye’nin ekonomik durumu ortada, hazıra dağ dayanmaz, ee.. Aksüt de hala cezaevinde olunca Sibel Can yeminini bozmuş. 16 Şubat Cuma akşamından itibaren haftasonları Sibel Can, Huysuz Virjin ile birlikte Günay’ı renklendirecek, hayırlısı olsun. Bu akşam ise Günay’da Sevgililer Günü’ne özel Sertab Erener, Levent Yüksel var. Biliyorsunuz bugün çok özel bir gün ve İstanbul’da pek çok restoran, bar ve eğlence yerinde özel olarak kutlanıyor. Ürek Çiçekçilik’in sahibesi Selvi’nin dükkanına samimi söylüyorum mutlaka uğrayın. Sevgiliniz için çok ilginç üstelik de hesabınıza uygun hazırlıklar var. Selvi bir kampanya düzenlemiş. Minik vazolar içinde çiçeklerle birlikte danseden canlı balıklar, konuşan, şarkı söyleyen çiçekler. Gümüş, ferforje şamdanlar, mumluklar 2-3 milyon lira arasında değişen fiyatlarla. Tel 0.212 269.09.69. Yine İstanbul Princess Hotel’de Sport House Cafe’de limitsiz yerli içki, Duygu Cingöz ve ekibinden romantik müzik eşliğinde somon, kırmızı havyar mantar soslu sığır fileto, kalp şeklinde özel pasta dahil kişi başı 25 milyon lira. 
     Tel 0.212 285.09.00 
     
     Polat’da farklı bir gün ve gece 
     Hafta yine dolu dizgin geçti. Bu kez şöyle farklı yerlere minik kaçamaklar yaptım. International Hastanesi’nde yatan bir dostumu ziyaret ettikten sonra Polat Oteli’ne uğradım. Ataköy’de oturduğum sıralar çok sık gittiğim bir yerdi bu otel. Özellikle barı. Promosyon Müdürü Melike Gebeş beni gördü. 14 Şubat Sevgililer Günü’nde Polat Oteli’nin içinde yer alan Polat Champions’da farklı bir kutlama hazırlamışlar. Parti başlamadan önce dev ekranda Galatasaray-Deportivo La Crona maçı naklen verilecekmiş. Mönüde ise deniz mahsulleri kokteyli, bahçe yeşillikleri ve binbir ada sosu ile hazırlanan Afrodiziac Kokteyl’, fırınlanmış kırmızı biber çorbası, peynir topları ile Hard Kiss Soup’, dana madalyon, fıstık ezmesi, kekikli jus sos, sebze buketi ile Soul Mate’s Madalion’, finalde ise çıtır bisküvi sepeti içinde vanilyalı parfe, erik kompostosu ile sunulacak. Kişi başı içki hariç 15 milyon lira. Hafta içi ziyaretime çok saygı duyduğum bir isim Türk Kalp Vakfı Başkanı Çetin Yıldırımakın’ın eşi Ergin Hanım ile İdari İşler ve Dış İlişkiler Müdürü Semiramis Sekban geldiler. Çok güzel sohbet ettik. İnanın iş stresim gitti. İnsanın böyle güzel dostlara ihtiyacı var. Ergin Hanım, Türk Kalp Vakfı Sakıp Sabancı İyi Kalp Ödülü’nün bu yıl atv ekranlarında fırtınalar estiren İkinci Bahar ekibine verileceğini söyledi. Türkan-Sakıp Sabancı’nın ev sahipliğinde 22 Şubat Perşembe gecesi gerçekleşecek özel geceye bendeniz de davetliyim. Dedikodularını kısmetse sizlere nakledeceğim. Buradan elde edilecek gelirin tamamı kalp hastası muhtaç çocuklara bırakılacak. Gecede ödülleri eski Cumhurbaşkanı Süleyman Demirel verecek. Bu özel gece için haydi bakalım pamuk eller cebe. 
     
     Qbanas’da aşk ateşi ve şampiyon barmenler 
     Efendim pazar günü Swissotel Neuchatel Salonu’nda Campari tarafından Türkiye Barmenler Derneği’nin de katkılarıyla Campari Barmenler Yarışması’ düzenlendi. Buranın medya ilişkilerini yapan sevgili Feyza Fırat ile Campari’nin İç Bölgeler Genel Koordinatörü Nadir Yelkenci’nin ısrarlarına dayanamadım. Şöyle bir uğradım. Eski dostlar Mehmet Yalçın- Esen Açılmış çifti, Sibel Turnagöl ve Gizem Özdilli de jürideydi. Yarışmanın birincisi Klassis Golf Resort Hotel’den Uğur Özkan Uygun seçildi. Uygun 1-5 Eylül 2001 tarihlerinde İtalya Monza’da Türkiye’yi temsil edecek. Bu arada Campari’nin aromalı bitkilerin harmanı ve kendine özel gizli bir formülle elde edildiğini sevgili Nadir Yelkenci’den öğrendim. Özellikle portakal suyu ve soda ile yapılan Campari kokteylleri hayli beğeni topluyormuş. Bilginize. Yarışmada Qbanas Club Restaurant’ın sahipleri Esen-Mehmet Ali Yalçın çifti ile biraz sohbet ettim. Bugün Sevgililer Günü’ için Qbanas’da Aşk Ateşi’ adlı bir mönü hazırlamışlar. Şampanya kokteyli ile başlayacak gece Ceviche Peru usulü çiğ balık, lime soğan, Jalepano biberi ile marine ediliyor Qbanas salata, payella ile devam ediyor ve aşk topları tatlısı ile bitiyor. 
     Kişi başı limitsiz içki dahil 35 milyon lira. Tel 0.212 287.32.76 
     Efendim bugünlük de bu kadar. Kalın sağlıcakla. Çünkü ne kariyer, ne para önemli. Bunu mesleğimde önemli bir yeri olan büyüğüm Nezih Demirkent’in ani ölümüyle daha da iyi anladım. 
     


 MAGAZİN 












</TEXT>
</DOC>
