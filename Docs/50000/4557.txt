<DOC>
<DOCNO> 4557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/ekonomi/ekoz1.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Alcatel'e bir darbe de TSE'den 
     Türk Standartları Enstitüsü TSE , aralarında ALCATEL Teletaş’ın da bulunduğu dört şirketin sözleşmesini iptal etti. 
     Alcatel Teletaş Telekomünikasyon Endüstri Tic. AŞ'nin yetkili servisler, büro ve fabrika tipi telefon santralleri ile telefon makinaları ve telesekreterli telefon makineleri servisi TS 12134 konularında faaliyet gösteren belgesi, firmanın belge kapsamındaki adresinde faaliyet göstermemesi üzerine, 19 Ocak’tan itibaren iptal edildi. ALCATEL Teletaş Ankara Asansör San. Tic. Ltd.’nin asansörlerin bakımı, onarımını yapan işyerlerine HYB verilmesine esas kriterler, firmanın TS 12255'e göre belge almaması üzerine, 19 Ocak’tan itibaren fesh edildi. 
     
     Seramikcilere destek müjdesi 
     ANKARA Milliyet 

     Hükümet, üretimde kullandıkları LPG ile doğalgaz arasındaki fiyat farkının kaldırılması için yaptıkları başvurulardan sonuç alamayan, dün de gazetelere tam sayfa ilan veren Ege Bölgesi'ndeki seramik üreticilerinin sesine kulak verdi. 
     Bakanlar Kurulu, LPG ve doğal gaz kullanımı ile seramik üreten ve ihraç eden kuruluşlar arasındaki haksız rekabet koşullarının ortadan kaldırılması için çalışma başlattı. Hükümet Sözcüsü Şükrü Sina Gürel "Devam eden bu haksız rekabet koşullarının ortadan kaldırılması için gerekli bütün önlemlerin kısa sürede alınması için karar alındı. " dedi. Gürel, düzenlemenin yasa ile veya kararnameyle yapılabileceğini sözlerine ekledi. 
     
     Akbank 53 yaşında 
     EKONOMİ SERVİSİ 

     Akbank, 53'üncü kuruluş yıldönümünü kutluyor. 2. Dünya Savaşı'ndan sonra Çukurova'nın pamuğunu işleyip bir tekstil sanayi kurmak için mali bir kuruluşun desteğini sağlamayı hedefleyen Adanalı ve Kayserili 83 işadamının Adana'da 30 Ocak 1948'de kurduğu Akbank, geçen 53 yıllık sürede sayısız ilklere imza attı. 
     Adana'nın A'sı ve Kayseri'nin K harfinin birleşmesinden oluşan Akbank’ın kayıtlı sermayesi geçen yıl 1.2 katrilyon liraya, ödenmiş sermayesi de 500 trilyon liraya yükseltildi. Geçen yılın ilk dokuz ayında 386 trilyon lira brüt k r, 259 trilyon lira net k r elde etti. 
     
     Petrol Ofisi'nin LPG'si Petrogaz 
     EKONOMİ SERVİSİ 

     Petrol Ofisi, istasyonlarında oto - LPG satışının kendi markası Petrogaz adıyla yapılacağını bildirdi. 
     Petrol Ofisi'nden yapılan açıklamada 750 Petrol Ofisi istasyonunda oto -LPG satışı yapıldığı kaydedildi. Bunlardan 190’ının, mevcut anlaşmalar nedeniyle Koç Grubu şirketlerinden Aygaz, Mogaz ve Lipetgaz tarafından ikmal edileceği belirtilen açıklamada, diğer istasyonlarla yeni devreye girecek oto - LPG istasyonlarının ikmali için Demirören Grubu şirketlerinden Milangaz’la anlaşma sağlandığı duyuruldu. Açıklamada, "Bundan böyle Petrol Ofisi istasyonlarından satılacak oto - LPG şirketimizin kendi markası Petrogaz adıyla yapılacaktır" denildi. 
     
     


 EKONOMİ 




















</TEXT>
</DOC>
