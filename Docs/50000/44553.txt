<DOC>
<DOCNO> 44553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur06.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylılar Star Gazetesi'ne kızdı, Basın Konseyi'ne başvurdu 
</HEADLINE>
<TEXT>

     Basın Konseyi Yüksek Kurulu, Star Gazetesi yazarı Meriç Tunca'nın, ''Bilmemneden tayyare, selam söyle o yare...'' başlıklı yazıdan dolayı kınanmasını kararlaştırdı. 
     Basın Konseyi'nden yapılan yazılı açıklamada, Yüksek Kurul'un, 23 Temmuz 2001 tarihli Star Gazetesi'nde yayınlanan Meriç Tunca imzalı ''Bilmemneden tayyare, selam söyle o yare...'' başlıklı yazıyla ilgili olarak Oğuz Osmanoğlu, Kenan Tuncel, Ö. Barış Nefesoğlu ve çok sayıda Galatasaray taraftarının başvurusunu değerlendirdiği belirtildi. 
     Açıklamada, bu değerlendirme sonucu Yüksek Kurul'un, şikayet konusu yazıda kullanılan ifadelerle, Basın Meslek İlkeleri'nin ''Yayınlarda hiç kimse, ırkı, cinsiyeti, yaşı, sağlığı, bedensel özrü, sosyal düzeyi ve dini inançları nedeniyle kınanamaz, aşağılanamaz'' içerikli 1 ve ''Kişileri ve kuruluşları, eleştiri sınırlarının ötesinde küçük düşüren, aşağılayan veya iftira niteliği taşıyan ifadelere yer verilemez'' içerikli 4. maddesinin ihlal edildiği gerekçesiyle Star Gazetesi yazarı Meriç Tunca'nın ''kınanmasına'' oy birliği ile karar verdiği bildirildi. 
     






</TEXT>
</DOC>
