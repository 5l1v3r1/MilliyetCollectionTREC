<DOC>
<DOCNO> 3208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yasam/yas04a.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayat 400 milyon yıl daha eski... 
</HEADLINE>
<TEXT>

Avustralya’da bulunan mineraller suyun dünyanın oluşumundan hemen sonra ortaya çıktığını gösteriyor 
     Yeryüzünde suyun, dünyanın oluşumundan çok kısa süre sonra ortaya çıktığı anlaşıldı. NASA uzmanları, bu keşfin, evrende yaşam koşullarının şimdiye dek düşünülenden çok daha hızlı ortaya çıktığını gösterdiğini düşünüyor. Buluş bilim adamlarının suyun ortaya çıkışına ilişkin tezini de en az 400 milyon yıl geriye götürüyor. NASA Astrobiyoloji Enstitüsü uzmanları, Avustralya’nın batısındaki nehir yataklarında 4.3 - 4.4 milyar yıllık zirkon mineralleri bulunmasını değerlendirirken, suyun gezegenin oluşumundan çok kısa süre sonra ortaya çıktığını düşündüklerini belirttiler. Boulder Üniversitesi’nden Stephen Mojzsis, "Sıvı haldeki suyun, Dünya tipi gezegenlerde erkenden oluştuğu ortaya çıktı, bu da evrenin başka yerlerinde yaşam olasılığını artırıyor" dedi. 
     


 YAŞAM 




















</TEXT>
</DOC>
