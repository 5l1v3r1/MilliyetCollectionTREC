<DOC>
<DOCNO> 24206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/siyaset/siy14.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

Cephanelik gibi çoban      ŞANLIURFA’NIN Siverek ilçesinde bir çobanın üzerinden bir kalaşnikov tüfek, bir tabanca, üç şarjör ve 19 mermi çıktı. Gözaltına alınan Hadi K., ilk ifadesinde, köyün çobanlığını yaptığını ve hasımları olduğunu söyledi. Hadi K., can güvenliğini sağlamak için silah taşıdığını belirterek, "Bazen geceleri dağda kalıyorum. Üzerimdeki silahlarla kendimi koruyorum" dedi. 
     
Yeni Asya’nın 4 yazarına ceza      YENİ Asya gazetesinin dört yazarı, "Deprem ilahi ikazdır" diye yazı yazdıkları gerekçesiyle 20 ay hapis cezasına çarptırıldı. İstanbul 3 No’lu DGM’de Şaban Döğen, Sami Cebeci, Abdil Yıldırım ve Cemil Tokpınar hakkında ayrı ayrı açılan davalar dün karara bağlandı. Mahkeme heyeti, dört yazara TCK’nın 312 2. maddesi uyarınca bir yıl sekizer ay hapis cezası verdi. 
     
Toprak, Ateş ve Ruh’ sergisi      PINAR Yeşilada yönetimindeki 14 amatör seramik sanatçısının aynı toprak ve aynı ateşten farklı ruhları yansıttığı "Toprak, Ateş ve Ruh" sergisi, Robert Kolej Mezunlar Derneği tesisi Bizim Tepe’de 2 Haziran günü 18.00’de açılacak. Yalnızca o gece açık kalacak sergide pano çalışmaları ve figüratif heykeller yer alacak. 
     



 SİYASET 


















</TEXT>
</DOC>
