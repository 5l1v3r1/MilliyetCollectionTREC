<DOC>
<DOCNO> 47297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/yasam/yas04.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hawking Tek umudumuz uzay 
</HEADLINE>
<TEXT>

Ünlü İngiliz bilim adamı Stephen Hawking Uzaya koloniler kuramazsak, her an bir kıyamet günü virüsünün kurbanı olabiliriz’ diyor.. 
     NEVSAL ELEVLİ Londra 

     ABD’nin başkenti Washington ve New York kentleri ile Nevada ve Florida eyaletlerine gönderilen şarbon mikroplu mektuplarla gündeme gelen biyolojik savaş paniğine, ünlü ingiliz bilim adamı Stephen Hawking’den de oldukça iç karartıcı bir yorum geldi. 
     Hawking, gelecek bin yılda uzayda koloniler kurulamaması durumunda, insanlığın bir kıyamet günü virüsüyle’ yok olmasının çok mümkün olduğunu söyledi. Dünyanın en seçkin bilim adamlarından Hawking’in bu görüşleri, İngiliz Daily Telegraph gazetesinde yer aldı. Gazeteye verdiği demeçte Hawking, "Uzaya yayılmaması halinde, insanlığın gelecek binyıl içinde hayatta kalmayı başaramayacağını düşünüyorum. Tek bir gezegende, insanlığın hayatını tehdit edebilecek pek çok kaza bulunuyor" dedi. 
     
     Kontrol edemezsiniz..’ 
     Dünyanın en önde gelen teorik fizikçilerden kabul edilen ve Zamanın Kısa Bir Tarihi’ isimli kitabı en çok satan eserler arasında yer alan Hawking, dünyadaki yaşamın, soğuk savaş stili bir atom bombasının yanı sıra, çok daha sinsice ve görünmez biçimlerde de tehdit altında olduğunu söyledi. Bu bağlamda, biyolojik silahların yaratacağı tehditten çok daha fazla kaygı duyduğunu ifade eden Hawking, korkusunu da şu sözlerle açıkladı 
     "Nükleer silah üretmek için büyük tesislere ihtiyaç var. Oysa genetik mühendislik için küçük bir laboratuvar yeter. Ve dünyadaki bütün laboratuvarları kontrol etmek mümkün değil. Yani, insanlığın bir kıyamet günü virüsüyle’ yok olması çok daha mümkün..’ 
     



 YAŞAM 















</TEXT>
</DOC>
