<DOC>
<DOCNO> 47200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo11.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı Veit, Energie Cottbus yolunda... 
</HEADLINE>
<TEXT>

     Beşiktaşlı Alman futbolcu Sixten Veit, takımda kalıp kalmayacağının belli olmadığını belirterek, İsttanbul'da büyük bir karmaşa yaşandığını savundu. 
     Veit, Alman B.Z gazetesine yaptığı açıklamada, ''Clhristoph Daum, takımın karşısına geçip ayrılacağını söylediğinde, 'tamam benim için bu kadardı' diye düşündüm. Ancak ertesi gün yeniden sahaya döndü'' dedi. 
     Beşiktaş'ta kalıp kalmayacağını bilemediğini belirten Veit, şöyle devam etti 
     ''Burada tam bir karmaşa yaşanıyor. Bu her şey bana biraz fazla geliyor. Kendimi, asıl rolünün ne olduğunu bilmediğin bir filmde gibi hissediyorum. Burada her şey mümkün. Gelecek hafta içersinde yine Almanya'ya dönebilirim. Oynadığım 3 oyundan sonra yönetim kurulunun bir üyesi, takıma uygun olmadığımı söyledi ve beni yedek kulübesine aldılar. Danimarkalı kalecimiz Peter Kjaer'i de evine gönderdiler. 
     Henüz 3 hafta buradaydı.'' İstanbul'da yaşadıklarının kendisi için bir tecrübe olduğunu belirten Veit, ''Burada her gün bir şey değişiyor. Yakında yönetim kurulu seçimi yapılacak. Ondan sonra yine birçok şey değişebilir'' dedi. 
     Bild gazetesi ise Veit'ın, Energie Cottbus takımına gitmesinin gündemde olduğunu yazdı. 
     Cottbus menajeri Klaus Stabach, takımının iyi bir defans oyuncusuna ihtiyacı olduğunu kaydederek, ''Transfer ücreti meselesi hallolursa, Veit bizim için cazip hale gelebilir'' dedi. 
     






</TEXT>
</DOC>
