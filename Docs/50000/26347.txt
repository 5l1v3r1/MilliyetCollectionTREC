<DOC>
<DOCNO> 26347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/magazin/amag.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hülya Avşar elliyorsa bir nedeni var’ 
</HEADLINE>
<TEXT>

Türkiye’de konser vermeye hazırlanan Eros Ramazotti’yi Salzburg konserinde yeniden keşfettik. Fırlama’ yönüyle tanışıp bileğine nazar boncuğu kondurduk... 
     NİLAY ÖRNEK Salzburg 

     Eros’un oku yaydan çıktı bir kere... Eros Ramazotti, Türkiye’nin ilk GSM 1800 operatörü Aria’nın sponsorluğunda 29 Haziran’da ülkemize geliyor... Dünyaca ünlü İtalyan sanatçıyla Avusturya’nın Salzburg kentinde verdiği konser öncesinde tanıştık, müziği, ailesi ve Türkiye hakkında’ kısa bir sohbet yaptık... 
     
     Ateş hattında sohbet’ 
     Adı romantik’ kelimesiyle özdeşleşen Eros Ramozotti, hiperaktif bir çocuktan ya da fırlama’ bir gençten farksız. Erkeklere biraz mesafeli, kızlarla ise fazla samimi’... Siz soru soruyorsunuz o saçınızla oynuyor, sık sık öpüyor, kucaklıyor... Ancak her ne kadar gayri ciddi’ görünse de sorulara gayet mantıklı, felsefi ve derin yanıtlar veriyor. 
     Kemal Derviş’i tanımıyor ancak ekonomik krizden fazlasıyla haberdar. "Bizim de zor günlerimiz oldu ancak atlattık. Ben Türkler’e güveniyorum" diyor. 
     İşte son günlerde Fuoco nel Fuoco’ Ateş İçinde Ateş adlı şarkısıyla yeniden gündeme gelen, adını aşk tanrısından alan pop yıldızıyla kısa ama ateş hattında’ geçen bir röportaj... 
     İtalya denince akla ilk Pavarotti, makarna ve mafya’ geliyor. Zaman zaman kendinizi bir İtalyan markası olarak görüyor musunuz 
     İşte ben de tam 20 yıldır bu özdeşleşme’ ile savaşıyorum. İtalya’nın adı geçince Pavarotti, mafya ve spagetti’ deniyor. Ancak Türkiye denince de bizim aklımıza oryantal dans geliyor. İsveç denilince sarışın mavi gözlü kadınlar... Ben en azından bugüne kadar yaptıklarımla İtalya’yla ilgili bu düşünce tarzını değiştirmeye gayret ettim. Ülkem dünyada sadece bu kadar az kavramla ifade edilmemeli. Profesyonellik, iş disiplini bunların hepsi bir bütün ve ben bunları da temsil ediyorum. 
     Ricky Martin Türkiye’ye geldiğinde Hülya Avşar poposunu elledi. Size de aynı şeyi yapsa ne yaparsınız 
     Bence sempatik bir şaka... Hülya Avşar bunu yapıyorsa bir nedeni var samimiyet gösteriyor. Bana da yapsa beni sevdiğini anlarım. 
     Kadında ne ararsınız 
     Güzellik, bir kadının ilk önce yüzüne bakarım. 
     Eşiniz nasıl bir kadın. 
     Michalle güzel, zeki ve sempatik. Yaşına göre olgun. Onun jenarasyonu çok bağımsız. 
     
     Ben çirkin bir adamdım’ 
     Evliliğe hep hayır’ derken, kararınızı değiştiren ne oldu 
     Evliliğin bana, bize neler getirebileceğini düşündüm. Mutlu ve içten bir ilişkimiz, güzel bir kızımız var... Evlilikten daha doğal bir şey olamazdı. Geçmişimdeki acı tecrübelerimi çocuklarımın yaşamasını istemem. 
     Ensenizdeki dövmenin bir anlamı var mı 
     Evet eşimi temsil ediyor. Ama eşim ve kızımı değil, sadece eşimi. 
     Babanız gibi bir baba olmak ister misiniz 
     Ben de babam gibi kızıma aynı sevgiyi, ilgiyi göstermeye, konuşmaya çalışıyorum. Ama bu çok kolay olmuyor. Sağlam bir baba-çocuk ilişkisi kurmak çok zor. 
     Türk kadınları hakkındaki düşünceniz... 
     Çok güzel olduklarını biliyorum. Ama ben konserde onlara uzaktan bakacağım. 
     Kendinizi nasıl buluyorsunuz 
     Kendimi hep çirkin bulmuşumdur. Miyobum. Büyüme çağımda gözlüklü, içime kapanık biriydim, başımı önüme eğip gezerdim. 
     Şimdi aynayla barışık mısınız 
     En azından daha kendimden eminim. Doğru işi yapıyorum ve insanlar beni seviyor. 
     Bir türlü beceremediğiniz şey nedir 
     İngilizce... Bu dili asla iyi konuşamadım. 
     Son albümünüz Stilelibera’ sizin için ne anlam ifade ediyor 
     Bu albümde stil ve bağımsızlık var. 
     Şarkılarınızın sözünü anlamayan binlerce insanın size hayran olması garip geliyor mu 
     Benim şarkılarım sözlerinden çok, hissetirdikleri için seviliyor... 
     
     "Hagi'nin jübilesine gitmek isterdim" 
     Hangi takımı tutuyorsunuz 
     Romalıyım ama Juventus taraftarıyım. 
     Türk futbolcu tanıyor musunuz İtalya’da top koşturanlar da var... 
     Tanıyorum. Örneğin Fatih Terim. Yetenekli, lige rekabet getirdi. Hakan Şükür ve Hagi. Çok iyi oyuncular. Hagi’nin jübilesine de gitmeyi çok istedim. Ancak bu yoğun tempoda başaramadım. 
     Eski bir futbolcu olarak, Ali Sami Yen gibi bir stadyumda konser size başka bir heyecan yüklüyor mu 
     Doğrusu Ali Sami Yen’le ilgili heyecanım ülkeden ötürü... Türkiye’ye ilk kez konser vermeye geliyorum ve nasıl olacağını merak ediyorm. Aria konserime herkesi davet ediyor, beklerim... 
     
     Konsere Milliyet’in nazarlığı ile çıktı 
     Röportajın sonunda Eros Ramazotti’ye bileğimdeki nazar boncuklu bileziklerden birini hediye ediyorum... Her şeyi olan bir adam’a oranla çevik bir hareketle alıyor hediyemi ve soruyor "Bu çok güzel. Ancak çıkardığım zaman başıma kötü bir şey gelir mi " Benim yanıtım "Hayır ama uğur getirir" oluyor. Ramazotti, konsere de nazar bileziği ile çıkıyor. Eee uğur da getiriyor binlerce kişiyi coşturuyor... 
     



 MAGAZİN 













</TEXT>
</DOC>
