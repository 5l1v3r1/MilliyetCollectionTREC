<DOC>
<DOCNO> 17638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun07.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir bomba da Pakistan'da patladı...20 yaralı var 
</HEADLINE>
<TEXT>

     Pakistan'ın başkenti İslamabad'daki bir pazaryerinde meydana gelen patlamada, 20 kişi yaralandı. 
     Polisin açıklamasına göre, patlamaya, sebze kasalarına gizlenen patlayıcı madde yol açtı. 
     Patlamada bazı araçlar ve tezgahların zarar gördüğü açıklandı. Hastane kaynakları, yaralılardan ikisinin durumunun ağır olduğunu söylediler. 
     Görgü tanıkları, patlamanın çok güçlü olduğunu, bir aracın havaya uçtuğunu anlattılar. 
     Patlamanın sorumluluğunu henüz üstlenen olmazken, polisin, patlamadan 10 dakika önce olay yerine geldiği ve daha sonra ortadan kaybolduğu bildirilen bir kişiyi aradığı, bu kişinin bir Afgan olabileceği bildirildi. 
     Patlama, 19 Eylül 2000 tarihinde, 19 kişinin öldüğü ve 80 kişinin yaralandığı aynı pazaryerinde meydana geldi. Pazaryerinde önceki patlamayla ilgili tutuklanan olmazken, polis bölgede yaşayan Afgan mültecilerden şüphelendiğini açıklamıştı. 




</TEXT>
</DOC>
