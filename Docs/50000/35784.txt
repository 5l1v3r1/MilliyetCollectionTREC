<DOC>
<DOCNO> 35784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/guncel/gun04.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Ahmet’in Atlantik’i" 
</HEADLINE>
<TEXT>

TIME "Pop ve rock müziğin umutlu geleceği" diye tanımladığı Ahmet Ertegün’ün 1947 yılında kurduğu Atlantik Plak Şirketi'nin hik yesine tam sekiz sayfa ayırdı 
     YASEMİN ÇONGAR WASHINGTON 

     Atlantik Plak Şirketi’nin kurucusu ve ABD’de popüler müzik endüstrisinin önde gelen isimlerinden Ahmet Ertegün, geçen hafta 78 yaşına bastı. Amerikan TIME dergisi de, ABD’de "klasik pop müziğin" tarihi konusunda üç hafta önce başlattığı yazı dizisinin iki bölümünü Ertegün'e ayırarak, bir anlamda bu müzik devinin doğum gününü kutladı. 
     
     Ünlerini ona borçlular 
     Richard Corliss, "Ahmet'in Atlantik'i" başlığını verdiği toplam sekiz sayfalık yazısında, "Ertegün'ün doğum günü partisine kimlerin gittiğini bilmiyorum, ancak ona Happy Birthday’ şarkısını söyleyecek kişileri tanıyorum" diyor ve yerlerini Ertegün’e de borçlu saydığı bir dizi ünlü sanatçının adını sıralıyor. 
     
     Müziğin devleri 
     Corliss’in Ertegün’e "Happy Birthday" şarkısını söyleyecekler listesinde, Ray Charles, Mick Jagger, Aretha Franklin, Robert Plant, Bette Midler, Cher, Phil Collins, Roberta Flack, the Bee Gees, Tori Amos, Eric Clapton ve Dusty Springfield gibi dev isimler var. 
     TIME dergisi ABD’ye ilk kez Washington Büyükelçisi olan babası Münir Ertegün’le birlikte gelen Ahmet Ertegün’ün soyadının, Türkçe’de, "umutlu bir gelecek" anlayışını yansıttığını vurguluyor. Corliss’e göre, "Ahmet'in Atlantik'i" müziğe bu "umutlu geleceğin" kapılarını açan yer. 
     



 GÜNCEL 
























</TEXT>
</DOC>
