<DOC>
<DOCNO> 4020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yasam/yas05a.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Greenpeace böyle zulüm görmedi 
</HEADLINE>
<TEXT>
Yeşil barış mı O da ne 
İzmit’te katı atık yakma tesisini protesto etmeye kalkan Greenpeace eylemcileri, meydan dayağından zor kurtarıldı 
     GREENPEACE Yeşil Barış dünyada çevre savaşı veren ama barışçı yöntemler kullanan bir örgüt. Balinaların kurtarılmasından, nükleer silah denemelerini protestoya kadar birçok eyleme imza attılar. İktidardakiler onlardan pek hoşlanmaz ama halk genellikle bu "yaramaz" çocukları sever. 
     Her şey güzel gidiyordu 
     AMA İzmit’te bunun tersi manzaralar yaşandı. Yeşil Barış’ın üç üyesi, katı atık yakma tesisini protesto için 9 katlı belediye binasına çıkıp kendilerini iple sarkıttılar. Ve "Sefa Sirmen, Atık Yakmak Öldürür" yazılı pankart açtılar. 
     Yurdum insanı kaldıramadı 
     BU sırada umulmadık bir şey oldu. Çevredeki vatandaşlar saldırıya geçti. Küfürle başlayan taciz bir anda fiziksel saldırıya döndü. Polis ve belediye zabıtaları belki de ilk kez eylemcileri, halktan korumak için uğraştılar. 
     
     Polis eylemcileri halktan kurtardı 
     Greenpeace Akdeniz Bölge Sorumlusu Tolga Temuge de saldırıya uğrayanlar arasındaydı. Temuge, polis tarafından güçlükle korunarak minibüse bindirildi ve 20 arkadaşıyla gözaltına alındı. Türk eylemciler, başlarına taktığı baret nedeniyle saldırıdan çok hasar görmediler. 
     


 YAŞAM 


























</TEXT>
</DOC>
