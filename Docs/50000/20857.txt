<DOC>
<DOCNO> 20857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sondun02.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller CNN'de AİHM'nin Kıbrıs kararını eleştirdi 
</HEADLINE>
<TEXT>

     DYP Genel Başkanı Tansu Çiller, Avrupa İnsan Hakları Mahkemesi'nin AİHM Kıbrıs Rum kesiminin yaptığı 4. ''devlet başvurusunda'' Türkiye'yi insan haklarını ihlalden suçlu bulmasıyla ilgili olarak, bunun ''yanlış, eksik ve tek taraflı' bir karar olduğunu söyledi. 
     ABD'de bulunan Çiller, CNN televizyonda Riz Khan'ın ''O A'' programına katıldı. 
     Çiller, programda kendisine ilk olarak yöneltilen AİHM'nin Türkiye ile ilgili bugünkü kararı hakkında sadece eski bir Başkaban olarak değil bir siyasetçi olarak ne düşündüğünün sorulması üzerine, ''Gerçekten Kıbrıs'ta bazı insan hakları ihlalleri var. Ancak bu kesinlikle Kuzey Kıbrıs'ta bebekler, anneler ve halkın, Türklerin katledilmesidir. Kaltedilmiş bebeklerin görüntüleri hala insanların hafızalarında yerlerini koruyor'' dedi. 
     Bir başka soru üzerine Çiller, Türkiye'de herkes için demokrasinin geliştirilmesinin gerekli olduğunun düşünüldüğünü, bunun insan hakları konusuyla birlikte Türkiye'nin kendi ev ödevi olduğunu, ancak bu gerekliliğin sadece Türkiye için değil, diğer ülkeler gibi Kıbrıs Rum kesimi için de geçerli olduğunu kaydetti. Ekonomik durumla ilgili soru üzerine de Çiller, Türkiye'ye güvenmenin önemli olduğunu, Türkiye'nin Gümrük Birliği'ne girmeyi ve rekabet ortamında yaşamayı başardığını söyledi. 
     Çiller ayrıca, ülkede seçimlere gidilmesine ihtiyaç olduğunu düşündüğünü, ekonomik reformlarla birlikte, siyasi reformaların, seçim yasalarında değişikliğin gerektiğini ifade etti. Türkiye'nin iyi yönetilmeme sorunu olduğunu ileri süren Çiller, ''Ekonomiyi bir kere daha toparlamak gerek'' dedi. Çiller, hükümetin ekonomik reformlarla ilgili çıkarmayı düşündüğü yasalar konusunda ne düşündüğünün sorulması üzerine, bunların uluslararası toplum tarafından da desteklendiğini, kendilerinin de muhalefette olmalarına rağmen parlamentoda yasaların onaylanması için hükümet ile birlikte olacağını, hükümeti destekleyeceğini kaydetti. DYP lideri, yine de kendilerinin asıl krizin sadece ekonomik olmadığını, gerçek nedeninin siyasi olduğunu düşündüğünü, siyasi alanda reforma ihtiyaç olduğunu söyledi. 







</TEXT>
</DOC>
