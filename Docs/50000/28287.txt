<DOC>
<DOCNO> 28287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sonspo13.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Dürüst "Rejkjaviç tura daha yakın gözüküyor" 
</HEADLINE>
<TEXT>

     Galatasaray Kulübü Asbaşkanı ve Basın Sözcüsü Ali Dürüst, Avrupa Şampiyonlar Ligi 2. ön elemesindeki eşleşme sonuçlarını değerlendirerek, ''Eşleştiğimiz ekiplerden Rejkjaviç takımı tura daha yakın gözüküyor, ama hangisi kuvvetli şimdilik bilmiyoruz'' dedi. 
     Bu iki takımın da Şampiyonlar Ligi ön elemesinde oynamalarından dolayı, ülkelerinin önemli ekipleri olduğunu unutmamak gerektiğini vurgulayan Dürüst, bunu her zaman göz önünde bulunduracaklarını söyledi. Dürüst, iki takımın oralarında oynacakları 2 maçı seyredeceklerini ve daha iyi bilgi elde edeceklerini kaydederek, ''Reykjavik İzlanda, Vilaznia ise Arnavutluk takımı. Şu anda Reykjavik, İzlanda ekibi olması nedeniyle, bizim rakibimiz olmaya daha yakın gözüküyor, ancak bu işler hiç belli olmaz. Hayırlı olsun'' diye konuştu. 
     

</TEXT>
</DOC>
