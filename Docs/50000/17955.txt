<DOC>
<DOCNO> 17955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/yasam/yas05.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanmayın kendimi atarım’ 
</HEADLINE>
<TEXT>

Anne ve babasının boşanacağını öğrenip bunalıma giren 17 yaşındaki genç, oturduğu binanın terasına çıkarak canına kıymak istedi 
     İSTANBUL Milliyet 

     Kartal’da Sabri Taşkın İlköğretim Okulu 8. sınıf öğrencisi K.K, annesi ve babasının boşanacağını öğrenince eline bir ekmek bıçağı alarak, oturdukları binanın terasına çıktı. Elini, kollarını, yüzünü ve vücudunun çeşitli yerlerini kesen K.K, sık sık aşağıya atlama tehdidinde bulundu. 
     Çok kan kaybeden K.K, bir ara baygınlık geçirip yığılınca aşağıya düşme tehlikesi yaşadı. 
     Bu arada terasa çıkan sınıf arkadaşları, bitkinliğinden yararlanarak K.K’yı yakaladılar. İsviçre doğumlu olan ve okula geç başlayan K.K’nın, bir ay önce evi terk eden babasının iş için yurt dışına gittiğini sandığı, ancak annesiyle babasının boşanma kararı aldıklarını öğrenmesi üzerine bunalım geçirdiği bildirildi. 
     



 YAŞAM 






















</TEXT>
</DOC>
