<DOC>
<DOCNO> 4360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/son/sonspo04.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yönetime yeni şube açma yetkisi verilmedi 
</HEADLINE>
<TEXT>

     Beşiktaş Kulübü Tüzük Tadil Kongresi'nde, 1. maddedeki değişiklik üyeler tarafından kabul edilmedi. 
     Lütfü Kırdar Kongre ve Sergi Sarayı Rumeli Salonu'nda gerçekleştirilen kongrede ilk olarak, ''Derneğin adı Beşiktaş Jimnastik Kulübü Derneği'dir'' maddesi görüşüldü. 
     Bu 1. madde, genel kurul üyeleri tarafından kabul edilmedi ve ''Derneğin adı Beşiktaş Jimnastik Kulübü'dür'' yazılı eski maddenin sürmesi, oyçokluğuyla kabul edildi. 
     Toplam 46 maddeden şu ana dek ilk 8'inin görüşüldüğü kongrede, diğer 7 madde ise üzerinde değişiklikler yapılarak kabul edildi. 7. maddedeki, ''Yeni şube açma veya mavcut şubeyi kapatma yönetim kurulu kararaı ile olur'' cümlesi de üyelerin isteği üzerine bu maddeden çıkarıldı. Bu arada, en çok tartışma yatırım ortaklığı ve vakıf kurmak, BJK ismi ve logosunun önde gelmesi koşuluyla sponsorluk anlaşması ve isim kullanım hakkı sözleşmeleri yapmanın yönetim kuruluna verilmesi yazılı olan 5. maddenin F bendinde yaşandı. Bu madde için 3 önerge verilirken, yapılan oylama sonucuda madde aynen kabul edildi. Başkanlık Divanı, maddeleri tek tek okuyarak üyelerin oyuna sunmayı sürdürüyor. 




</TEXT>
</DOC>
