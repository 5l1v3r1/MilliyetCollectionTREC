<DOC>
<DOCNO> 11814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sondun04.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Dışişleri Bakanı'ndan Yaser Arafat'a uyarı 
</HEADLINE>
<TEXT>

     İsrail Dışişleri Bakanı Şimon Peres, Filistin lideri Yaser Arafat'tan muhafız birliklerinin İsrail çıkarlarını hedef alan saldırılara katılmalarını engellemesini istedi. 
     İsrail radyosunda konuşan Peres, Arafat'ın muhafız alayı ''17. Kuvvet''in çeşitli saldırılara karışmakla suçlanan üç mensubunun dün yakalandığını hatırlatarak, Filistin yönetiminin, Arafat'ın özel muhafızlarının saldırılara karışmasının önüne geçmesi gerektiğini söyledi. 
     Peres, ''Muhtemeldir ki, Arafat kendi muhafızlarının saldırılara karıştığını bilmiyordu, ama şimdi öğrendi. Bu durum karşısında ne yapacağını göreceğiz. Filistin yönetimi, muhafızları engellemezse bunun bedelini öder'' diye konuştu, ancak ayrıntıya girmedi. 




</TEXT>
</DOC>
