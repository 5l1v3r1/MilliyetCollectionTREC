<DOC>
<DOCNO> 36449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sontur17.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit, İsmail Cem ve Orgeneral Büyükanıt biraraya geldi 
</HEADLINE>
<TEXT>

     Başbakan Bülent Ecevit, Dışişleri Bakanı İsmail Cem ve Genelkurmay İkinci Başkanı Orgeneral Yaşar Büyükanıt'la Başbakanlık'ta biraraya geldi. 
     Dışişleri Bakanı Cem, yaklaşık bir saat süren toplantının ardından yaptığı açıklamada, toplantıda, Avrupa güvenlik Savunma politikalarının değerlendirildiğini, çok faydalı ve olumlu bir çalışma yapıldığını söyledi. 
     Bakan Cem, konunun askeri boyutu olması nedeniyle gerek Savunma Bakanlığı, gerekse Genelkurmay Başkanlığı ile birlikte bu konuyu değerlendirdiklerini ve çalışmaların sürdürüleceğini söyledi. 
     Bir gazetecinin, ''toplantıda ABD ve İngiliz savaş uçaklarının Irak'ta bazı hedefleri vurduğunun'' hatırlatılması üzerine de bu konunun gündemde yer almadığını belirten Cem, gündemde sadece Avrupa güvenlik Savunma politikalarının yer aldığını belirterek, ''Zaten bu konu askeri boyutu olan bir konudur. Genelkurmay'ımızla, Savunma Bakanlığı'mızla hep istişare içinde, çok etraflı bir şekilde çalıştığımız konudur. Bugün de hep beraber konu sayın Başbakanımız'ın başkanlığında değerlendirildi'' dedi. 
     İsmail Cem, ''toplantıda ulusal güvenlik tartışmalarının gündeme gelip gelmediğinin'' sorulması üzerine de, ''Hiç bir ilgisi yok. O konularla hiçbir ilgisi yok. Biz bambaşka bir konuda toplantı yaptık'' diye konuştu. 
     
     







</TEXT>
</DOC>
