<DOC>
<DOCNO> 28751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sonspo08.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jetpa Başkanı "Sergen'i Galatasaray'a kiralık olarak verebiliriz" 
</HEADLINE>
<TEXT>

     Siirt Jet-Pa Spor Başkanı Takiddin Yarayan, daha önce çıkan anlaşmazlıklar nedeniyle görüşmeleri sonuçsuz kalan Sergen konusunda, ''Galatasaray'la fiyatta anlaşabilirsek, bu futbolcuyu kiralık da verebiliriz'' dedi. 
     Takiddin Yarayan, Galatasaray Kulübü'ne Sergen'i bonservisi ile birlikte satmak için görüşmelerde bulunduklarını dile getirerek, ''Fakat bizim beklentimizin aksine, kiralık olarak Sergen'i almak istediklerini söylediler. Teklif ettikleri fiyatı da biz yeterli bulmadık ve bu şartlarda transferin gerçekleşemeyeceğini kendilerine ilettik. Ancak, fiyatı arttırmaları halinde kiralık olarak da verebiliriz'' diye konuştu. 
     Sarı-kırmızılı kulüple daha sonra görüşmediklerini da belirten Yarayan, Sergen'in medyada yer alan ''Gerekirse farkı ben cebimden öderim'' şeklindeki sözleriyle ilgili olarak da, bu futbolcunun kendilerine böyle bir istek iletmediğini ifade etti. 
     Diğer yandan, İspanyol Las Palmas kulübüyle aralarında problem yaratan Oktay konusunda FIFA'ya başvurduklarını kaydeden Yarayan, her iki kulübün de çıkacak kararı beklediğini sözlerine ekledi. 






</TEXT>
</DOC>
