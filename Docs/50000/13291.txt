<DOC>
<DOCNO> 13291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sondun09.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs'te yine patlama, bu kez can kaybı var 
</HEADLINE>
<TEXT>

     Kudüs'te ikinci bir patlama olduğu bildirildi. İsrail polisinin verdiği bilgiye göre, patlamada yaralananlar oldu. 
     Kudüs'te bugün meydana gelen ilk patlamada üç kişi yaralanmıştı. Saldırının sorumluluğunu İslami Cihad örgütü üstlenmişti. 
     Kudüs'ün kuzeyindeki patlamanın bir otobüste meydana geldiği bildirildi. Görgü tanıklarının verdiği bilgiye göre, patlama öğleden sonra yerel saatle 13.00'dan sonra meydana geldi. Otobüsün, Kudüs'ten Yahudi yerleşim yeri Maaleh Adumim'e gitmekte olduğu belirtildi. 
     Kudüs'ün Yahudi mahallesi Fransız Tepesi'nde meydana gelen patlamada ilk belirlemelere göre 1 kişinin öldüğü bildirildi. İsrail polisi, saldırıda çok sayıda kişinin de yaralandığını kaydetti. Görgü tanıkları, patlamadan sonra parçalanmış cesetler gördüklerini söylediler. 
     Görgü tanıklarından Danny Sarero, bir kişinin başının gövdesinden kopmuş olduğunu gördüğünü kaydetti. Sarero, saldırının olduğu yerin et parçalarıyla kaplandığını belirtti. Polisin bölgeyi kordon altına aldığı bildirildi. 




</TEXT>
</DOC>
