<DOC>
<DOCNO> 23777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/guncel/gun03.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyazlar artık esmerleşecek 
</HEADLINE>
<TEXT>

Mc Donald's'takiler neden 'What can I do for you ' tercümesi gibi konuşur "Beyaz abiler" bile çuvallarsa onların hali nice olur 
     "Beyaz Türkler"in krizle imtihanı - 3 Ece Temelkuran 

     Mc Donald's'ta çalışan çocuklar hergün bir kaç saatliğine "sınıflarından" kurtulmanın hafifliğini yaşıyor gibi. 
     Hepsi neşeli bir Amerikan film kahramanı gibi konuşuyor 
     "Merhaba ben Abdullah Sizin için ne yapabilirim " 
     O ses kendilerine ait değil sanki 
     "Korkarım bu katta yer yok " 
     "Sınıflarını şaşırıp", toplumsal katmanların koridorunda şaşkın gezen çocuklar gibiler. Çünkü onlar megatrend'lerin varoş versiyonunu giyinmek zorundalar. Oysa ne acıklı görünüyor, o "esmer" çocukların, "ayın çalışanı" seçilmek için "beyaz" taklidi yapması 
     Böyle yaparlarsa "zengin abileri" gibi olacaklarını sanıyorlar muhtemelen. "Beyazlayacaklarını"... 
     
Abiler yanılmışsa...      Krizden sonra yanıldıklarını düşünmeye başlayan "abiler" değişirse ne olur Beyaz Türklerin işsiz kaldıktan sonraki "bedbahtlığı" bizim için neden bu kadar önemli Çok mu acıdık biz onlara O yüzden mi yazıp duruyoruz 
     Beyaz Türklerin savundukları değerlerin değişimi Türkiye'de değişime neden olabilir. Onların hesaplaşması, Türkiye'nin son yirmi yıldır üzerinde ilerlediği yolun sorgulanması anlamına geliyor çünkü. 
     İnsan işsiz kalınca yürüyüşü, parasız kalınca sesi değişir. 
     Beyaz Türk'lerin de o sağlam duruşları ilk kez değişti. Peki kriz geçince bugünlerden geriye bir şey kalacak mı 
     Belki topyekun bir değişim olmayacak. Ama sanki Beyaz’lar "melezleşecek" - BİTTİ- 
     
Gül gibi sosyal demokrat olurlar ’      YILDIRIM TÜRKER Radikal Gazetesi Yazarı 

     Ekonominin magazinleştirilerek kamunun izleyebileceği bir hale getirilmesiyle birlikte neredeyse görünürde ilk demokratik, meşru krizi yaşıyoruz. Bir yolun sonuna gelinmesinin teknik bir sorun olarak algılanması için çırpınıyor muktedirler. Yoksullarsa, tekniği kuvvetli, siyasetle ekonominin birbirine karıştırılmaması gerektiğini iddia eden ve doğal olarak henüz tek bir siyasi çözüm önerisi üretememiş Derviş'ten çok etkilenmişe benziyor. 
     Borsa muhibbi, para erbablarına gelince...Bu krizin, kendilerinin beslediği sola kapalı bir merkez siyaseti hayalinin çöküşü oduğunu görebilecekler sanıyorum. Bir süre de sosyal demokrat olur, gül gibi geçinip giderler. Onlar için de Derviş'ten iyisi can sağlığı. 
     
Bu ağlaşma yalan ’      RİFAT BALİ Araştırmacı, işadamı 

     Beyaz Türk'ler bugün 'politically correct' olduğu için ağlıyor. Milletin anası ağlarken gülüp eğlenmek ayıp çünkü. Oysa kafaları değişmedi." 
     Bu ahlaki hesaplaşma görüntüsünün bir nedeni de "Fazla ileri gidip insanları kudurtmayalım" korkusundan. 70'li yıllarda Türkiye'nin ekonomisi çok kötüydü. Tanıdığım bir çok Mercedes sahibi, işlerine Murat larıyla giderlerdi "Komünistleri kızdırmayalım" diye. Bu da ona benziyor. Ağlaşmaya rağmen lüks lokantaların kapanmaması enteresan değil mi 
     
Milliyetçi olurlar’      AYŞE KADIOĞLU Siyaset Bilimci 

     Tüketimi bir kimlik göstergesi sayan bu grup krizle karşılaşınca iki eğilim gösterdi. Birincisi, çekip gitmek. "Ben zaten buraya ait değilim" tavrı. Hem gidemeyen hem de tüketemeyenlerde de milliyetçilik potansiyeli görüyorum. Şehirli, oryantalist bir milliyetçilik bu. Üçüncü seçeneği de Kemal Derviş temsil ediyor. Batılı olanla yerel olan arasında dansediyor. Kültürel olarak çok Batılı bir tip çizerken, yerel olana da duyarlı gibi davranıyor. Derviş başarılı olursa bu kesim Miliyetçilikten kurtulur. 
     



 GÜNCEL 
















</TEXT>
</DOC>
