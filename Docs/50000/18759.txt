<DOC>
<DOCNO> 18759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yasam/ayas.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahi Yaşar ailesi hiç yaşadı mı .. 
</HEADLINE>
<TEXT>

Ölen oğullarının organlarını bağışladığında tanıdık Yaşar ailesini. Kimsiniz ’ diye sorunca karşımıza acılarla dolu bir aile tarihi çıktı... 
     SEMRA KARDEŞOĞLU İstanbul 

     Türk filmlerinin senaryoları birbirine benzerdi. Film boyunca bir ailenin başına gelmedik kalmaz, seyirci 'Bunca talihsizlik bir ailenin başına gelebilir mi ' derken, senaristi suçlardı. 
     Oysa Ümraniye'de yaşayan 'Yaşar ailesi'nin başına gelenler o senaryoları solda sıfır bırakacak türden. Soyadları 'Yaşar' olan ailenin başına gelenler, duyan herkesi isyan ettirse de onlar güçlüklere direnmenin en güzelini sergiledi. İntihar eden küçük oğulları Zafer'in organlarını ihtiyacı olanlara bağışlayarak, herkese örnek oldular. 
     
     Bir Türkiye hik yesi... 
     Hik yeleri Bitlis'in Tatvan ilçesi Sarıkum köyünde başlıyor. Baba Adil Yaşar 72 , köyün kızlarından Peri ile evlendiğinde bol bol çocuğu olsun istiyor. 
     Ve çocuklar art arda geliyor. Elektrik, su, doktor yok ama üç erkek, bir kız bebek getiriyorlar dünyaya. Çocuklardan üçü daha adları konmadan ölüyor. Arif ise 12 yıl yaşayabiliyor. 
     
     Büyükşehir umudu 
     Ardından, 30 yıl önce Antalya'ya, oradan da İstanbul'a göç ediyor Yaşar ailesi. Baba inşaatlarda çalışırken, iki erkek dört kız çocuk daha geliyor dünyaya. Yoksulluk ve çaresizlik de peşlerinden... Elektrik teknisyeni olan oğul Ali, askerden dönüp çalışmaya başlayınca biraz da olsa tünelin ucu görünüyor. Ama 1982 yılında Dudullu'da bir fabrikaya tesisat döşerken 10 metreden düşüp tekerlekli sandalyeye mahk m oluyor. 
     
     Yetmedi bir de deprem 
     Takvimler 17 Ağustos 1999'u gösterdiğinde ailenin gözbebeği oğul Zafer'in askerliği bitmiş, dört kızından üçü evlenmiştir. Yalova'da trafik polisliği yapan Nazif Sevim ile evlenen Arzu Yaşar, üç çocuğu ile mutludur. Küçük kız Saliha Yaşar ise şoför Şevket Aktaşoğlu ile evlenmiş ve bir kızları olmuştur. Ve 17 Ağustos gecesi, aile yeni ölüm haberleri alır... Burasını damat Nazif Sevim'den dinleyelim "Deprem gecesi eşim ve çocuklarımla baldızım Saliha ile kızı Gizem Çiftlikköy'delerdi. Ev yıkıldığında baldızım Saliha'yı çıkardık kızı Gizem ise ölmüştü. Çocuklarımı ve eşimi de çıkardık ama 12 yaşındaki kızım Selda'yı kaybettik." 
     Uzun süren tedavinin ardından Saliha'nın 32 sağ kolu ile sol bacağı kesilmek zorunda kaldı. Aileye ölen iki küçük çocuk için 750, kesilen bir kol ve bacak için 500 milyon tazminat verildi. Bunca acıya rağmen hayat yine de devam ediyordu... 
     Ailenin yükü en küçük oğul Zafer'in omzundaydı. Bir sevdiği vardı, evlenmek istiyordu ama biriktirdiği tüm parayı ablasının tedavisine harcadı. 
     
     Son umut da tükendi 
     Ve dolar ile borçlanan Zafer Yaşar ve ailesi, ekonomik krize apansız yakalandı. İyice bunalmıştı Zafer, ablasını aradı ve "Beni affedin" dedi... Yakınları ulaştığında Zafer tetiği çoktan çekmişti. İki gün direnebildi ölüme ve göçüp gitti... O şimdi başka bedenlerde yaşıyor. 
     
"Yine de küsmedik küsemedik hayata"      "Yaşadıklarımız bir romana sığmaz" diyen evin büyük oğlu Ali Yaşar kardeşinin ölümünün ardından yaşadıklarını şöyle anlatıyor. 
     "Yine de küsmedik, küsemedik hayata. Tek gelirimiz olan Zafer'in dükk nını devretsek bile borçları ödeyemeyiz ama karaciğeri takılan kişinin yakınları boynumuza sarılıp ağladılar. Bundan daha önemli bir şey var mı hayatta .. Kaybettiğimiz canlarımıza karşılık dört insan hayat bulacak. " 
     



 YAŞAM 























</TEXT>
</DOC>
