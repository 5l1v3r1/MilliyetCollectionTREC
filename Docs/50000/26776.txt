<DOC>
<DOCNO> 26776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/yas01.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar tatili GÖREMEDİ 
</HEADLINE>
<TEXT>

Aynı okulda okuyan iki öğrenciden biri trafik canavarına yenildi. Trenden düşen diğeri ise yaşama savaşı veriyor... 
     ŞÜKRAN ÖZÇAKMAK İstanbul 

     Şehremini Vedide Baha Pars İlköğretim Okulu öğrencileri, yaz tatili öncesi iki acı haberle sarsıldı. Pazartesi günü okula geldiklerinde, 3. sınıf öğrencisi Dilek Palancıoğlu'nun 9 trafik kazasında öldüğünü, 8. sınıf öğrencisi Nuray Akarsu'nun 14 da trenden düşerek ağır yaralandığını öğrendiler. 
     Dilek, annesi babası ve iki halasıyla birlikte Malatya'da ölen kuzeninin cenazesine gitmişti. Cenaze törenini ardından cumartesi günü otomobilleriyle dönüş için yola çıktılar. Ankara - Kırıkkale yolu üzerinde kendisini yorgun hisseden baba Ramazan, direksiyona karısı Ülkünaz'ı geçirdi. 
     
     Otomobil üzerine düştü 
     Uykudan yeni uyanan anne, "Ben bir k bus gördüm. Askerler yolumuzu kesmiş, silahlarını üzerimize doğrultmuşlardı ki uyandım" diyerek otomobili kullanmak istemedi. 
     Ancak araçtakilerin "Silah ateş almamış, hayırlara varsın" yorumuyla ikna oldu. 10 kilometre kadar gitmişti ki otomobil yoldan çıkarak şarampole yuvarlandı. Arkada, halalarının kucağında yatan Dilek, otomobilden fırladı. Takla atan otomobil Dilek'in üzerine düştü. Küçük kız olay yerinde can verirken, ailesi yaralı kurtuldu. 
     
Trenden atladı      Şehremini Vedide Baha Pars İlköğretim Okulu'nda yaşanan ikinci acı ise, 8. sınıfta okuyan Nuray Akarsu'nun yaşadıklarıydı. Pazartesi sabahı, yedi arkadaş, Florya'ya gitmek üzere Kocamustafapaşa'da trene bindiler. 
     Banliyö treni Florya istasyonuna yaklaşmıştı ki, Nuray trenden atladı. Topuklu ayakkabı giyen Nuray, ayağının burkulması sonucu yüzüstü betona çakıldı. Beyin dokusu zedelenen Nuray, yoğun bakıma alındı ama hayati tehlikeyi henüz atlatamadı. 
     



 YAŞAM 
























</TEXT>
</DOC>
