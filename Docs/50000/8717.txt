<DOC>
<DOCNO> 8717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/soneko04.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılar toplantısında sonuç "Bu sıkıntıdan çıkarız" 
</HEADLINE>
<TEXT>

     Türkiye İş Bankası Genel Müdürü Ersin Özince, ''Biz gerek sistemin, gerekse ekonomimizin sıkıntıdan çıkacağına inanıyoruz'' dedi. 
     Özince, bankacıların yaklaşık 3 saat süren toplantısının ardından gazetecilere yaptığı açıklamada, toplantıda sıkıntıları görüştüklerini belirterek, bunlarla ilgili kendi düşündükleri önlemleri yarın Ankara'da yapılacak toplantıda yetkililere ileteceklerini söyledi. 
     Türk ekonomisinin sıkıntılardan kurtulacağına kesinlikle inandıklarını belirten Özince, şöyle konuştu 
     ''Benim söyleyeceğim tek şey şu biz gerek sistemin, gerekse ekonomimizin bu sıkıntıdan çıkacağına inanıyoruz. Bunun geçici bir sıkıntı olduğunu ve bu konuda da güçlü olduğumuzu düşünüyoruz. Mevcut gücümüzü kullanacağız. Sizin de toplumun da buna inanması lazım. Bankacılar kendilerine güvendi. Bu güveni de yarın gidip ifade edeceğiz. Biz bu konuda elimizden gelen desteği göstereceğiz. Devamlı güven bunalımı arıyorsak, ben bu konuda çok net cevaplar verdim. İş Bankası Genel Müdürü'nden Türkiye'de güvensizlik ifadesi alamazsınız. Kendimize güvenelim. Büyük bir tüketim ve onun yanı sıra üretim gücü olan bu ekonominin bir anda, bugün sayın Sabancı'nın söylediği gibi, yok sayılması mümkün değildir.'' 
     Bir gazetecinin, ''Kriz aşılacak mı'' şeklindeki sorusuna Özince, ''Muhakkak aşılacak, inanıyorsak aşılacak'' yanıtını verdi. 
     



</TEXT>
</DOC>
