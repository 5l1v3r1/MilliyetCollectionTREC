<DOC>
<DOCNO> 9877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/son/sontur04.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Zekeriya Temizel istifa etti 
</HEADLINE>
<TEXT>

     Bankacılık Düzenleme ve Denetleme Kurumu Başkanı Zekeriya Temizel, görevinden istifa etti. Temizel, istifasını bu sabah saat 10.50'de beş dakikalık bir görüşme yapan Zekeriya Temizel'in istifa mektubunu Ecevit'e verdiği ve istifasının kabul edildiği belirlendi. 
     Zekeriya Temizel, Bankacılık Düzenleme ve Denetleme Kurumu başkanlığından istifasını kısa bir basın açıklamasıyla duyurdu. Temizel açıklamasında, "2000 313 sayılı Bakanlar Kurulu Kararı ile atandığım Bankacılık Düzenleme ve Denetleme Kurulu Başkanlığı'ndan istifa ettim. Kamuoyuna saygıyla duyurulur" dedi. 
     İstifa gerekçesini kamuoyuna açıklamayan Zekeriya Temizel'in, TBMM dışından ekonomiden sorumlu bir bakan atanmasından rahatsız olduğu belirtiliyor. Temizel'i istifa noktasına getiren konunun ise daha önce doğrudan Başbakan'a bağlı olarak faaliyet gösteren Bankacılık Düzenleme ve Denetleme Kurumu'nun TBMM dışından atanan Devlet Bakanı Kemal Derviş'e bağlanması olduğu ileri sürülüyor. 
     Bu arada, Devlet Bakanı Kemal Derviş, Temizel'in istifasını açıklamasından önceki saatlerde gazetecilerin sorusu üzerine yaptığı açıklamada, "Temizel'in kişiliğini, dürüstlüğünü, çalışmasını takdir ettiğini" bildirdi. Derviş, "Kendisiyle yakından tanışmak istiyorum, bütün arkadaşlarla birlikte çalışmayı öngörüyom" dedi. Derviş, Bankacılık Yasası'nda bir değişiklik yapılmasının da gündemde olmadığını ifade etti. 




</TEXT>
</DOC>
