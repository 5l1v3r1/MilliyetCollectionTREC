<DOC>
<DOCNO> 30312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sonspo08.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakırspor, Rahim, Alp ve Celalettin'i renklerine kattı 
</HEADLINE>
<TEXT>

     Süper Lig'in yeni ekibi Diyarbakırspor, transfer çalışmalarını seri şekilde sürdürüyor. 
     16 yıl aradan sonra Süper Lig'e yükselen ve kongre nedeniyle transfer çalışmalarına gecikmeli olarak başlayan Diyarbakırspor son bir haftada 10 futbolcuyu renklerine bağladı. 
     İç tranferde 8 futbolcusuyla yeniden anlaşan Diyarbakırspor, öncelikle Beşiktaş'tan Fazlı, Murat Alaçayır ve Ekrem ile Erzurumspor'dan Ali Yılmaz, Ergin, Selçuk ve Ömer renklerine bağladı. 
     Diyarbakırspor bu oyuncular dışında son olarak Beşiktaş'tan Rahim, Siirt Jet-Paspor'dan Alp ve Ankaragücü'nden Celalettin'i de transfer ederken, dış transferde son bir haftada 10 futbolcuyla anlaşmış oldu. 
     Basın Sözcüsü Naci Sapan yaptığı açıklamada, Süper Lig'de başarılı olacak bir takım kurmak için çalışmalarının sürdüğünü belirterek, çok kısa zamanda transferde büyük işler yaptıklarını söyledi. 
     Transfer edilen 10 futbolcuyla, iç transferdeki 8 futbolcunun Kızılcahamam'da başlayan kampa katıldığını anlatan Sapan, ''Takım, Temmuz ayı sonuna kadar çalışmalarını Diyarbakır dışında yapacak. Transfer çalışmalarımız sürüyor. Güçlü bir ekip yaratmaya çalışıyoruz'' dedi. 






</TEXT>
</DOC>
