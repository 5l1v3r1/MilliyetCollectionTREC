<DOC>
<DOCNO> 31109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/yazar/sazak.html </URL>
<DATE> 2001/07/09/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İnönü Eylülde gel 
</HEADLINE>
<TEXT>

     Solda 3'üncü partinin kuruluşuna önderlik yapan Erdal İnönü eylüle hazırlanıyor. 
     Erdal Bey'le Boğaziçi Üniversitesi Feza Gürsey Araştırma Enstitüsü'ndeki çalışma odasında buluştuk "Anılar ve Düşünceler" adını verdiği ve üçüncü cildi yayımlanan kitaplarından yola çıkarak "İnönü soyadı" etrafında şekillenen siyasal hareketin 1983 sonrası serüvenini konuştuk. 
     İnönü politikadaki 12 aktif yılın ardından bizde geleneği olmayan bir davranışla 1993'te önce liderlikten, 1995 seçimleriyle de siyasetten çekildi. Anılarını yazmaya başladı. Kitaplarının toplam satışı 100 bine yaklaşmış. Tam bir emeklilik dönemi değil, İnönü'nün yaşam tarzı. Fizik profesörü olarak ders veriyor. "Kuantum mekaniği"nde bilim dünyasında saygın yeri olan İnönü'nün Princeton Üniversitesi'nden hocası Prof Wigner'le birlikte geliştirdiği matematik buluşu var. 
     Erdal Bey, siyasetten uzak bilimle uğraşırken 12 Eylül askeri döneminde "solda birleştirici lider" olarak Ankara'da buldu kendisini. Yıldızının bir türlü barışmadığı Baykal'ın CHP'ye dönüşü üzerine "hizipçi"liğe tepki göstererek 30 Haziran kurultayı öncesinde partisinden istifa etti. 
     Aslan sosyal demokratlar o tarihten bu yana İnönü'nün kararını bekliyorlar. 
     Erdal Bey'in ne yapacağını anlamak için böyle zamanlarda onun matematikçi yönüne başvurmak gerekiyor. Çünkü problemi önce kafasında çözüyor. Bilinçaltındaki "kuluçka dönemi"nden sonra çözümü buluyor. 
     1983'te sol kamuoyunun İnönü bu işe girmez dediği noktada SODEP'e genel başkan oldu. Aydın Güven Gürkan'la masaya oturduğu ilk gün SODEP - HP'yi birleştiren formülle iki partiyi de şaşırttı. SHP'nin "onursal başkanı" unvanıyla verdiği son mesaj "CHP çatısı altında birleşin" olmuştu. 
     İnönü'yle iki saati aşkın söyleşimiz sonunda edindiğim izlenim şu oldu "Solda 3'üncü parti eylülde kurulacak." 
     Erdal Bey, soldaki yeni oluşuma kendisi yön veriyor. 1983'e göre fark da burada, SODEP kurulurken İnönü, "İsmet Paşa'nın oğlu" diye bulunmuştu. İnönü bu defa son 20 yılın siyasal birikimiyle ortaya çıkıyor. Ve yeni parti CHP'den kopanlar ekseninde kurulmayacak. Bir küskünler hareketi olmayacak. 
     İnönü, Batılı anlamda bir sol parti düşüncesine sahip, genç, dürüst, güvenilir isimlerle yola çıkmak istiyor. 
     Kemal Derviş'e de başarılar diliyor 
     Halkın ilgisine gelince... 
     Foto muhabiri arkadaşım Ercan Arslan'la Kuleli'de deniz kıyısında yürüyen İnönü'ye gösterilen sevginin tanığı olduk. Taksiyi durdurup inenler, yanına gelip, siyasete dönmesini isteyenler çıktı. Balıkçıyla, simitçiyle, tavla oynayan esnafla konuşurken, "Nerede kalmıştık" der gibiydi. Kitapların imza günleri nedeniyle Anadolu'yu şimdiden turladı. 
     3'üncü İnönü dönemi ufukta gözüküyor. 
     
     







Göğünç Hoca'ya saygı 


IMF'li sorular, IMF'li yanıtlar 


Dalgalı Kur sisteminden vazgeçmeli mi 


Mafyayla tapu pazarlığı 


Yarım not, bir yıla eşit mi 


İnönü Eylülde gel 


Halk artık parçalamak istiyor 


Ölelim mi kalalım mı diye sorulmaz 


Saydamlık dediğin 


Müsamere havasında dörtnala felakete 


Faizi yükselten "risk primi" 


</TEXT>
</DOC>
