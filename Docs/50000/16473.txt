<DOC>
<DOCNO> 16473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/siyaset/siy03.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Bahçeli, Ecevit’le çalıştığı için şanslı’ Meclis’te milletvekilleri neden titriyor Tantan, mafyayı anlatan "Traffıc" filmine gidecek.Ecevit, çaya dokundurmuyor. 
     Serpil Çevikcan 

Bahçeli - Ecevit samimiyeti tam yol      Koalisyonu oluşturan partilerin liderleri ve özellikle de Başbakan Bülent Ecevit ile MHP lideri Devlet Bahçeli arasındaki "saygın" ilişki parmakla gösteriliyor. Bahçeli’nin geçtiğimiz günlerde, çok yakınındaki bir isme, Ecevit ve Yılmaz için söylediği şu sözler de bunu doğruluyor 
     "Çok şanslıyım. Biz yıllardır muhalefetteydik. Şimdi 1957’den beri Türk siyasetine yön veren bir sol lider olan Ecevit’le ve 1980 sonrasında Başbakanlık yapmış, yeni dönemin liderlerinden Mesut Yılmaz ile birlikte çalışıyorum. Birbirimizden çok şey öğreniyoruz." Kulislere yansıyan bilgiye göre Bahçeli’nin bu sözleri Ecevit’in kulağına gitmiş. Başbakan’ın tepkisi de samimi olmuş "Sağolsun." 
     
Derviş’in Genelkurmay ziyaretini Başbakan bilmiyordu      Ankara’da Devlet Bakanı Kemal Derviş’in Genelkurmay ziyaretinden, Ecevit’in ne zaman haberdar olduğu tartışılıyor. Edinilen bilgilere göre, geçtiğimiz perşembe sabahı ekonomik program konusunda toplanacak liderler zirvesinin saat kaçta gerçekleştirileceği tartışılıyor. Başbakan ve ortakları, Derviş’in Hazine’deki çalışmalarını tamamlayarak Başbakanlığa gelmesini beklerken, zirveye katılacak bakanlar biri, Maliye Bakanı Sümer Oral ile yaptığı telefon görüşmesi sırasında, Derviş’in Genelkurmay’da olduğunu öğreniyor. Başbakan Ecevit’in Derviş’in Genelkurmay’daki randevusundan haberi, o sırada oluyor. 
     
Titreyen milletvekilleri      TBMM kulisinde, teknik nedenlerle artık cep telefonuyla konuşulmuyor. Genel Kurul’da telefonla konuşma alışkanlığını zaten terk edemeyen milletvekillerinin neredeyse tamamı, cep telefonlarını açık tutuyor. Ancak çalan telefon sesiyle yakalanmak istemeyen vekillerin çoğu, "titreşimli" telefonlarla sorunu çözdü. Genel Kurul sıralarındaki çok sayıda "titreyen milletvekilleri" görüntüsünün nedeni bu. 
     
Ecevit, çayına dokundurmuyor      Ekonomik krizin zorunlu kıldığı tasarruf, Başbakanlık koridorlarından başladı. Merkez binada, üst düzey bürokratlar dahil herkes, içtiklerinin parasını artık cebinden ödüyor. Bunun tek istisnası çay. Çay tiryakisi Ecevit’in torpili çayı tasarrufa sokmamış. 
     
Sinan Çetin’den Tantan’a davet      İçişleri Bakanı Sadettin Tantan’ın şu sıralarda sinemaya merak sardığı ortaya çıktı. Geçtiğimiz günlerde bakanlıktaki makamından, "programsız" bir çıkış yapan Tantan’ın, nereye gittiği büyük merak uyandırdı. 
     Özel kalem müdürü, bakanın masasında, üzerinde sadece "Komser Şekspir" yazılı bir kağıt buldu. 
     Tantan, filmin yönetmeni Sinan Çetin’in daveti üzerine, "branş" filmine gitmişti. Tantan, geçtiğimiz hafta bir sohbet sırasında, "mafya ve politikacı" ilişkilerini gözler önüne seren ünlü "Traffıc" filmine gideceğini de söyledi. 
     


 SİYASET 













</TEXT>
</DOC>
