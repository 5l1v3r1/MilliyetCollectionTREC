<DOC>
<DOCNO> 40257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sondun12.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Kong'lu doktordan işyerinde gerilimi azaltma reçetesi... 
</HEADLINE>
<TEXT>

     Hong Kong'lu bir psikiyatrın, işyerinde kendilerini aşırı gerilim altında hissedenler için basit bir reçetesi var ''İşverenin taleplerinin sadece yüzde 70'ini yerine getirin.'' 
     Hong Kong'da yayımlanan Mail gazetesinin haberine göre, Doktor Leo Chiu Pak-wang, işyerlerinde gerilim içinde olanlara ''Kendinize, işverenin isteklerinin sadece yüzde 70'ini yerine getirebileceğinizi söyleyin çünkü hiçbir zaman işvereni istekleri konusunda tamamen memnun edemezsiniz'' diyor. 
     Doktor, yöneticilerin istekli çalışanlardan daima daha fazlasını talep edeceğini, bunun da, bu güç ekonomik koşullarda işlerini kaybetme endişesinde bulunan kişilerde daha fazla gerilime yol açtığını kaydetti. 
     Hong Kong'un, son üç yıl içindeki ikinci ekonomik gerileme döneminde olduğu belirtiliyor. Hükümet, önceki gün, ekonomik büyümeninbeklenenden kötü olduğunu açıklamıştı. Ekonomistler, Mayıs-Temmuz aylarında yüzde 4.7 olan işsizlik oranının, yıl sonu itibariyle yüzde 5 oranında daha artmasının beklendiğini kaydediyor. 






</TEXT>
</DOC>
