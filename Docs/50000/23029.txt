<DOC>
<DOCNO> 23029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sontur19.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
DGM Savcısı Köksal "Dün akşam baskın falan olmadı" 
</HEADLINE>
<TEXT>

     'Mavi Akım'' soruşturmasını yürüten Ankara DGM Cumhuriyet Savcısı Cengiz Köksal, BOTAŞ Genel Müdürlüğü'nün bir devlet kurumu olduğunu belirterek, ''Dün akşam baskın falan olmadı. Soruşturma kapsamında istediğimiz belgeleri aldık'' dedi. 
     Köksal, DGM'ye gelişinde gazetecilerin dün akşam Botaş Genel Müdürlüğü'ne jandarma tarafından ''baskın'' düzenlendiğine ilişkin basında çıkan haberleri hatırlatmaları üzerine, kurumlara baskın olmayacağını söyledi. 
     Savcı Köksal, ''Kurumlara baskın olmaz. Devletin bir kurumu orası.Dün akşam baskın falan olmadı. Bir kurumdur orası. Kurumda, istediğimiz soruşturma kapsamında belli belgeler vardı. Gittik, onları aldık'' dedi. Bir başka soru üzerine Köksal, soruşturma kapsamında gözaltına alınan bulunmadığını kaydetti. 







</TEXT>
</DOC>
