<DOC>
<DOCNO> 40358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/magazin/mag02.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Victoria Beckham boksörden beter 
</HEADLINE>
<TEXT>

Kocasının bir kadını öptüğü haberlerine sinirlenen baharat kız, David Beckham’a öyle bir yumruk atmış ki, zavallının ağzı patlamış... 
     DIŞ HABERLER SERVİSİ 

     Spice Girls’ün üyelerinden Victoria Beckham, bir keresinde, bir kadını öptüğü yolunda haberler çıkmasının ardından Manchester United’ta futbol oynayan kocası David Beckham’ın suratına yumruk attığını açıkladı. 
     Beckham’ın 13 Eylül’de yayımlanacak Victoria’nın Sırları’ adlı otobiyografisinden alıntılar yayımlayan Daily Mail’deki habere göre, Victoria o anı şöyle anlatıyor "Patlamıştım ve David’in yüzüne bir yumruk attım. Ona öyle şiddetli vurmuşum ki, ağzının içi yarıldı." 
     
İntiharı düşünmüşler      Gazeteler, hamile eşi Victoria grubu Spice Girls’le turnedeyken, David Beckham’ın bir kadını öptüğünü yazmıştı. Victoria, bu haberlerin evliliklerinde büyük sarsıntı yarattığını, hatta ikisinin intiharı bile düşündüğünü bildirdi. 
     Sonunda kendisinin "şımartılmış bir yaramaz" gibi davrandığını fark ettiğini belirten Victoria, kocasına böyle şiddetle cevap vermesini de o dönemde hamilelikten kaynaklanan ruhsal durumuna bağladı. Sorunlarını çözen çiftin şimdi 2 yaşında bir oğlu var. 
     
     



 MAGAZİN 













</TEXT>
</DOC>
