<DOC>
<DOCNO> 11754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/guncel/gun08.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Demokratikleşme için porno şart mı 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     Yönetmen Sinan Çetin’in, "Ünlü bir sinemacının porno çekmesi Türkiye’nin demokratikleşmesi için önemli bir girişimdir" açıklaması değişik tepkilere yol açtı. Porno demokrasinin bir ölçüsü olabilir mi Cinsellik mi, porno mu İnsanların en kötü olarak nitelenen şeyleri de seçme özgürlüğü var mı İşte bu sorulara sanatçıların yanıtları. 
     
     Sinan Çetin Yönetmen 
Seçme özgürlüğü olmalı      Uygar ülkelerde pornografi yasak değildir. İnsanların konuştuğu dile de kıyafetine de karışılmaz. Gerçek bir demokrasi de zevkler, inançlar, giysiler devletin kontrolünde değildir. Avrupa’nın kapısından içeri girmeye çalıştığımız şu günlerde, hala düşünce suçundan bahsediyoruz ve sürekli yasaklar koyuyoruz. Demokrasi kimseye zarar vermeden özgürce kötü şeyleri de seçebilme özgürlüğüdür. Pornografinin serbest olması bir ülkenin demokrasi kriteridir. Evet bir gün gerçekten politik bir pornografik film çekmeyi düşünüyorum. Ülkenin durumunu anlatan herkesin çırılçıplak olduğu bir filmden bahsediyorum. İnşallah yapabilirim. Ülkenin artık şeffaflaşması insanların düşüncelerini özgürce, çırılçıplak ortaya koyması zamanı geldi de geçiyor bile. Eğer pornografi tüketmek isteyen varsa, bunun üreticisi de olacaktır. 
     
     M. Şevki Doğan Yapımcı 
Porno ölçü değil      Porno anlayışı nedir Nasıl bir porno çekecek Onu bilmiyorum. İzin verilirse muhtemelen çekmek de isteyecek. Açıklamaları bana biraz reklam gibi geldi. Demokrasiye hiçbir katkısı olmaz. Demokrasi, porno ile ölçülemez. Demokrasi için porno şart değildir. 
     Porno Türkiye’de yok mu sanki Demokratikleşme adına bir şeyler yapmak istiyorsa, eğer korkusuz, cesur ve iddialı biriyse, sistemin yanlışlıklarını, çatışmaları ortaya koysun. Günlük yaşamda varolan sıkıntıları gösterebiliriz. Sanat için uçuk kaçık şeyler yapılabilir. Yaşamımız zaten özgün fikirlerle dolu olmazsa demokrasi de olmaz. "Demokrasi için illa porno olması gerekir" diyorsa onu da yapabilir. 
     
     Umur Bugay Yapımcı 
Cinsellik işlenmeli      Çetin’in söylemek istediği bu olmasa gerek. "Demokrasi için porno çekeceğim" açıklaması fazla marjinal. Olaya porno olarak bakmamak lazım. Cinselliğin her yönüyle konuşulması ve tartışılması demokrasiye tabiki katkıda bulunur. Henüz açılmamış bir kitap olan cinsellik, ülkemiz için gerekli. Sağlıklı işlenirse demokratikleşme yolunda ülkeye bir katkısı olabilir. Eskiden porno filmler çekildi. Yeşilçam birden bire pornoya dönüştü. Bu sinemanın çöküşüne neden oldu. 
     
     Nursen Esenboğa Yönetmen 
Katkıda bulunmaz      İnsanlar her türlü görüşü savunabilir. Düşüncenin serbest bırakılması anlamında bir uç noktada örnek verdiğini düşünüyorum. Sinan Çetin’in açıklamalarını, düşüncelere belirli kilitler vurulmaması anlamında söylenmiş bir söz olarak yorumladım. Bence porno, Türkiye’nin demokratikleşmesine katkıda bulunmaz. Düşünce özgürlüğünün olmadığı bir ülkede yaşıyoruz. Öncelikle bu konunun üzerine gidilirse, zannediyorum bu Türkiye’nin demokratikleşmesine daha büyük katkıda bulunacaktır. 
     


 GÜNCEL 



















</TEXT>
</DOC>
