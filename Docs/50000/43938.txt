<DOC>
<DOCNO> 43938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/guncel/gun08.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
YÖK, Tanör’ü beklemeye aldı 
</HEADLINE>
<TEXT>

     ÖZGÜR EKŞİ Ankara 

     Yükseköğrenim Kurumu YÖK , TÜSİAD için yazdığı rapor nedeniyle hakkında İstanbul Üniversitesi Rektörlüğü tarafından soruşturma başlatılan Prof. Bülent Tanör’ün durumunu görüşmeyi gündeminden çıkardı. YÖK, Tanör’le ilgili görüşmeyi "şimdilik kaydıyla" 31 Ekim’deki toplantıya erteledi. 
     Tanör’le ilgili tartışma, TÜSİAD için hazırladığı raporun telif hakları konusunda çıktı. İÜ Rektörü Kemal Alemdaroğlu, Tanör’ün aldığı telif bedelinin üniversitenin döner sermayesine devredilmesi gerektiğini ve "üniversite dışı" iş yaptığını kaydederek, hakkında işlem yapılması konusunda YÖK’ten talepte bulundu. 
     
     Bekleme kararı 
     YÖK kaynaklarından alınan bilgilere göre, Tanör’ün durumu, YÖK Yürütme Kurulu’nda tartışılacaktı. Ancak Yürütme Kurulu konuyu, gündemden çıkararak 31 Ekim’deki toplantıya kaydırdı. YÖK’ün bu tavrı, "Konuyu unutturmak istiyor" yorumlarına neden oldu. 
     Kaynaklar kurulun konuyu görüşmesi halinde Tanör’ü görevden uzaklaştırma yönünde bir karar almak zorunda kalabileceğini belirtti. YÖK’ün bu yönde bir karar almak istemediğini de dile getiren aynı kaynaklar, sağlık sorunları olan Tanör’ün durumunun belli olmasını beklemeyi tercih etmiş olabileceğini ifade etti. 
     



 GÜNCEL 


















</TEXT>
</DOC>
