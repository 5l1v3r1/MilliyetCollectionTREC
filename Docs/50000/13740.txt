<DOC>
<DOCNO> 13740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/yasam/yas01.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
2 ÖLÜ 4 YARALI 
</HEADLINE>
<TEXT>
Canavar boğa gibi SALDIRDI 
En basit trafik kuralı olan 'kırmızı ışıkta durulur'a riayet etmeyen canavar kendisinin de ağır yaralandığı kazada iki kişinin canını aldı... 
     SEYFİ ÇELİKKAYA Yozgat DHA 

     Faciayla sonuçlanan trafik kazalarının çoğu aşırı sürat, hatalı sollama gibi gerekçelerle meydana gelir. Bu kez Ankara plakalı bir otomobil kullanan 'trafik canavarı' Osman Şahingöz, en basit trafik kuralı olan kırmızı ışıkta durmayınca bir faciaya neden oldu. Kan gölüne dönen Yozgat E - 88 karayolundaki kazada iki kişi yaşamını yitirdi dört kişi de ağır yaralandı. 
     
     Yok yere öldüler 
     Ankara'dan Sivas yönüne giden Osman Şahingöz yönetimindeki 06 EYC 66 plakalı otomobil, Yozgat şehir merkezindeki bir kavşakta kırmızı ışıkta durmayıp devam etti. Bu arada kendisine yeşil yanan Suat Sağlam yönetimindeki 34 JEA 70 plakalı otomobil ara yoldan ana yola çıkış yaptı. 
     Tam kavşakta bir birine giren iki otomobil çarpışması sonucu, Mustafa Avcı 37 ve Murat Sağlam 34 olay yerinde yaşamını yitirdi. Feci kazada Osman Şahingöz 38 , Suat Sağlam 26 , Ayhan Baykuş 30 ve Bilal Baykuş 27 ağır şekilde yaralanarak Yozgat Devlet hastanesinde tedavi altına alındılar. 
     


 YAŞAM 




























</TEXT>
</DOC>
