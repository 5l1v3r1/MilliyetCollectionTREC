<DOC>
<DOCNO> 1222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sonspo05.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta yeni genel koordinatör Gökhan Sarı 
</HEADLINE>
<TEXT>

     Beşiktaş Kulübü, 4 Ocak Perşembe günkü yönetim kurulu toplantısında alınan kararlarla ilgili bir açıklama yaptı. 
     Siyah-beyazlı kulüpten yapılan açıklamada, yönetim kurulu toplantısında bazı kararlar alındığı belirtilerek, ''Genel koordinatör Bülent Ersan'ın yerine Gökhan Sarı getirildi'' denildi. 
     Açıklamada, şu görüşlere yer verildi 
     'Genel koordinatör Bülent Ersan'ın özel işlerinin yoğunluğu nedeniyle kendi isteğiyle ayrıldığı bu göreve, Gökhan Sarı getirildi. Kendisi, bu görevi Beşiktaş Futbol Yatırımları Sanayi ve Ticaret A.Ş. Genel Müdürlüğü göreviyle birlikte yürütecek. Kulüp bünyesindeki komiteler, icra kurulu ve yönetim kurulu eski yetki ve sorumluluklarıyla görevlerine devam edeceklerdir.'' 
     Yapılan açıklamada, yarın Beşiktaş Kulübü Başkanı Serdar Bilgili, kulüp genel sekreteri Hüsnü Güreli ve şirket genel müdürü Gökhan Sarı'nın, Beşiktaş Futbol Yatırımları Sanayi ve Ticaret A.Ş.'nin halka arzı için gerekli dosyaları Sermaye Piyasası Kurulu SPK başkanına sunacakları, ön izin için resmi başvuruyu yapacakları kaydedildi. 
     Siyah-beyazlı kulüpten yapılan açıklama, şu görüşlerle sona erdi 
     '10 Aralık 2000'de yapılan olağanüstü genel kurul öncesi halka arzla ilgili olarak kurulan danışma kurulu, genel kurulda belirtildiği biçimde Beşiktaş Kulübü yönetim kuruluyla yaptığı 4 eşgüdüm toplantısı sonunda, tam bir fikirbirliği içinde kulüple şirket arasındaki mukavele, lisans haklarıyla ilişkileri düzenleyen prosüdürler belirlenmiş ve şirket ana sözleşmesi hazırlanmıştır. Gerekli dosyalar,SPK başkanına takdim edilerek, ön izin için resmi müracaat yapılacaktır. Bu girişimin tüm Beşiktaş camiasına ve ülkemize hayırlı olmasını diliyoruz.'' 




</TEXT>
</DOC>
