<DOC>
<DOCNO> 12909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/son/sontur15.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Depremde hasar yok... 
</HEADLINE>
<TEXT>

     İstanbul Valiliği Afet Yönetim Merkezi'nden sorumlu Vali Yardımcısı Ali Cafer Akyüz, Marmara Denizi'nde saat 15.08'de meydana gelen depremden sonra ''herhangi bir hasar kaydı alınmadığını'' söyledi. 
     Akyüz,yaptığı açıklamada, depremin ardından ilçelerdeki kriz merkezleriyle bağlantı kurulduğunu kaydederek, ''Deprem sonrası herhangi bir hasar kaydı alınmadı'' dedi. Öte yandan, Bakırköy açıklarında meydana gelen deprem özellikle Bakırköy'den Avcılar'a kadar olan sahil şeridinde hissedildi. Depremin ardından bazı vatandaşlar sokaklara fırlarken, bölgedeki itfaiye müdürlüklerine ait araçlar da daha önceden alınan karar gereği garajlarından dışarı çıkarılarak hazır duruma getirildi. 
     Ancak ''depremin büyüklüğü'' ve ''olağan depremlerden biri'' olduğu anlaşılınca hayat normale döndü. 
     
     



</TEXT>
</DOC>
