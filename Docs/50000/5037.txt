<DOC>
<DOCNO> 5037 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur26.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Drej Ali serbest bırakıldı 
</HEADLINE>
<TEXT>

     ''Buffalo Operasyonu'' kapsamında gözaltına alınan ve savcılık sorgularının ardından tutuklama istemiyle yedek hakimliğe sevk edilen ''Drej Ali'' lakaplı Ali Yasak ile Abdullah Milçerli, serbest bırakıldı. 
     Ankara Emniyet Müdürlüğü Kaçakçılık ve Organize Suçlar Şubesi Mali Büro ekipleri tarafından emniyetteki sorguları tamamlanan Yasak ve Milçerli, öğleden sonra Ankara Adliye Sarayı'na getirilerek, adli tabiplikte sağlık kontrolünden geçirildi. Ankara DGM'ye sevk edilen Yasak ve Milçerli'nin ifadelerini alan, soruşturmayı yürüten DGM Cumhuriyet Savcısı Hakan Kızılarslan, 2 kişiyi tutuklanlanmaları talebiyle yedek hakimliğe sevk etti. Nöbetçi Ankara 1 No'lu DGM'nin Yedek Hakimi Rüstem Çiloğlu tarafından sorgulanan iki kişi, serbest bırakıldı. 




</TEXT>
</DOC>
