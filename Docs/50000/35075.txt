<DOC>
<DOCNO> 35075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun11.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da ilginç aşk skandalı... 
</HEADLINE>
<TEXT>

     Belçika'da 14 yaşındaki bir çocukla aşk hayatı yaşayan evli, 3 çocuk annesi 41 yaşındaki kadın tutuklandı. 
     Wiers kentinde, birkaç aydır Tanguy isimli çocukla beraber olan Brigitte Busier, kocası ve çocuğun ailesinin ihbarı üzerine yakalandı. Kuzey Denizi sahillerinde Tanguy ile tatil yaparken tutuklanan Belçikalı kadın, 4 gün hapis yattıktan sonra savcılığın ağır hapis cezası istemiyle, tutuksuz yargılanmak üzere serbest bırakıldı. Busier'nin 9 yıla kadar hapis cezasına çarptırılabileceği bildiriliyor. 
     Adli yetkililer, 14 yaşından küçük bir çocuğun söz konusu olması halinde eylemin yasalar tarafından ''tecavüz'' olarak nitelendirildiğini, 16 yaşına kadar ise çocukların cinsel karar hakları bulunmadığını belirterek, Belçikalı kadının, ''tehdit ve şiddet kullanmadan çocuğa taciz ve yasadışı cinsel ilişki'' ithamıyla yargılanacağını belirttiler. Belçikalı çocuğun, aşk macerasından vazgeçerek, ailesinin yanına ve okuluna dönmeyi kabul ettiği bildirildi. 







</TEXT>
</DOC>
