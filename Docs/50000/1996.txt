<DOC>
<DOCNO> 1996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/spor/spo03.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
4 Ay sonuna dek transferime açıklık gelecek.4 Para için buradayım, ilk fırsatta ayrılacağım.4 Yarın teklif gelsin, hemen giderim 
</HEADLINE>
<TEXT>
Sıktın ama Jardel 
Marca’ya verdiği demeçte yine mutsuzluk şarkıları söyledi. Galatasaray ile arasındaki tek bağı "Para" olarak gösterdi 
     MEHMET ÇİFTÇİ 

     GALATASARAYLI futbolcu yabancı basına verdiği çelişkili demeçlere bir yenisini daha ekledi, İspanyol Marca gazetesine kendisini Türkiye’ye ve Galatasaray’a bağlayan tek unsurun para olduğunu söyledi. Jardel, "Kendi kendime neden İspanya veya İtalya liginde değil de Türkiye’deyim diye soruyorum. Ancak Galatasaray bana öylesine iyi bir teklif ile geldi ki bunu Türkiye’yi hiç düşünmediğim halde reddedemedim" dedi. 
     YILDA 3.5 milyon dolar aldığını belirten Jardel, "Bu nedenle elim kolum bağlı. Şayet yarın böyle bir teklif gelse, hemen giderim" diye konuştu. Benfica ile arasında bir ön anlaşma olduğunu da doğrulayan Jardel, "Bu ay sonuna kadar bu transfere açıklık gelecek" ifadesini kullandı. Bu arada İngiliz medyası, Jardel’in gönlünde yatan aslanın Manchester United olduğunu iddia etti ve teklif beklediğini bildirdi. 
     
Las Palmas’ta gergin gün      GALATASARAY’da dün sabahki idmanda olay çıktı. Oyuncular ayak tenisi oynarken Okan ile Jardel tartışmaya başladı. Bunun üzerine araya giren Hagi, arkadaşlarını yatıştırmaya çalıştı. Ancak Okan bu kez de Hagi ile tartışmaya tutuştu. Devreye Lucescu girdi. Jardel, idmanı terk etmek isterken, kendisini Lucescu çevirdi. Daha sonra taraflar barıştırıldı, olay tatlıya bağlandı. 
     
Yorgunluk idmanı      GALATASARAYLI futbolcular yorgunlukları nedeniyle dünkü antrenman programını değiştirttiler. Oyuncuların şikayetleri üzerine Teknik Direktör Lucescu idmanı iptal etti. Futbolcularını bir spor salonunun bahçesine götüren Lucescu, ayak tenisi ve basketbol oynattırdı. Sarı - Kırmızılılar öğleden sonra izin yaptılar ve Las Palmas kentini gezdiler. 
     
2001’in ilk finali      GALATASARAY, 2001 yılının ilk finalini bu akşam oynayacak, Maspalomas Turnuvası’nın finalinde Almanya’nın Bayer Leverkusen takımı ile karşılaşacak. TSİ 21.30’da başlayacak maç TRT 1’in yanı sıra Eurosport’tan da naklen yayınlanacak. Galatasaray, maçı kazanıp, turnuva şampiyonu olursa 2.5 milyon İspanyol pesetası yaklaşık 9.5 milyar lira alacak. 
     


 SPOR 


























</TEXT>
</DOC>
