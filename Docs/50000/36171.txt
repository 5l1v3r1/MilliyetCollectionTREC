<DOC>
<DOCNO> 36171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/siyaset/siy10.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Arseven ve Taşar, bakan 
</HEADLINE>
<TEXT>

Mesut Yılmaz, Turizm Bakanlığı’na Gaziantep Milletvekili Mustafa Taşar’ı, Devlet Bakanlığı’na Ankara Milletvekili Nejat Arseven’i atadı 
     ANKARA Milliyet 

     Başbakan Yardımcısı Mesut Yılmaz, ANAP'lı bakanlar arasında mini bir revizyona gitti. 
     Yeni oluşturulan ANAP Merkez Karar ve Yönetim Kurulu toplantısının ardından partisinin yeni Başkanlık Divanı üyelerini belirleyen Yılmaz, ardından da iki yeni bakan atadı. Atama kararları Cumhurbaşkanı Ahmet Necdet Sezer tarafından onaylandı. 
     Erkan Mumcu'yu "ikinci adam" olarak Başkanlık Divanı'na çeken Yılmaz, Mumcu'dan boşalan Turizm Bakanlığı'na Gaziantep Milletvekili Mustafa Taşar'ı atadı. 
     Yılmaz ikinci atamayı da Sadettin Tantan'ın istifasının ardından boş bıraktığı Devlet Bakanlığı'na yaptı. Meclis Başkanvekilliği görevinden ayrılarak MKYK'ya giren Ankara Milletvekili Nejat Arseven, bu bakanlığı getirildi. Arseven, insan haklarının yanı sıra vakıflardan sorumlu olacak. 
     



 SİYASET 



















</TEXT>
</DOC>
