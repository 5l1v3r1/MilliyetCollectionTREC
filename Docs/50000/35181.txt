<DOC>
<DOCNO> 35181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/guncel/gun02.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya Deniz Kuvvetleri’nin öğrencileri, Boğaz’daki akıntılardan ders alıyor 
</HEADLINE>
<TEXT>
İstanbul Boğazı’ndan iyi tecrübe olur mu 
Amerigo Vespucci’nin komutanı Libertucci, başlıktaki soruyu soruyor ve şöyle devam ediyor "Boğaz’ın iki yakasında gidip gelebilen denizci, her denizi aşar..." 
     ELİF KORAP İstanbul 

     İtalya Deniz Kuvvetleri’nin okul gemisi Amerigo Vespucci, İstanbul Boğazı’ndaki ikinci gününde basına tanıtıldı. Gemi komutanı Kurmay Albay Angelo Libertucci, İstanbul’a gelmenin öğrencileri açısından büyük deneyim olduğunu belirterek, "Boğaz hem şiddetli rüzg rı hem de deniz akıntılarıyla tam bir denizcilik okulu. İki yaka arasında gidip gelen bir denizci, dünyanın hiçbir yerinde zorlanmaz" dedi. 
     Gemide, Livorno Deniz Harp Okulu’ndan 26 kız ve 147 erkek öğrencinin de aralarında bulunduğu 500 personel görev yapıyor. Önceleri yalnızca erkeklerin bulunduğu gemi, geçen yıl kadın personelin kullanımına olanak verecek şekilde yeniden düzenlendi. Bu yıl da kız öğrencileri kabul etmeye başladı. Gemide öğrencilerin dışında üç kadın daha seyahat ediyor bir doktor, bir subay ve bir öğretmen. Gemi, denize indiği 1931 yılından bu yana harp okulu öğrencilerini taşıyor. 
     
     Dönüşte yelken şov var 
     4 bin 100 ton ağırlığındaki gemi, üç ay sürecek yolculuğu için 30 Haziran’da Livorno’dan hareket etti. Valencia ve Cenova’dan sonra üçüncü liman olarak İstanbul’a geldi. 2 bin 800 metrekarelik değişik yelkenlere sahip olan gemi, giderken İstanbullulara yelken şov yapmaya hazırlanıyor. 
     
Kızlar bu yıl ilk kez alındı      Francesca Preziosa 20 Gemi ilk kez bu yıl kız öğrencileri kabul etti. Aramızda fark yok. 26 kız öğrenciyiz. Denizi sevdiğim için Akademi sınavına girdim. Zamanımın çoğu denizde geçiyor. 
     Angelo Di Marco 20 Kaptanlık eğitimi alıyorum. Bu işin en heyecan verici tarafı yelkenleri açmak. En tepeye çıktığınız anda gördükleriniz için denizci olabilirsiniz. 
     Giuseppe Moretti 22 Yeni yerler görmeyi ve denizde olmayı seviyorum. Akademide beş yıl okuyoruz. Bu hepimizin ilk yılı. 
     Stefano Rotolo 20 Denizcilik zor, ama severseniz kolay. Eğitimimizi gemide sürdürüyoruz. Misafir değiliz, gemide işlere yardım ediyoruz. 
     



 GÜNCEL 














</TEXT>
</DOC>
