<DOC>
<DOCNO> 47494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/zbirand.html </URL>
<DATE> 2001/10/18/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Asker yollamaktan neden korkuyoruz 
</HEADLINE>
<TEXT>

     Türkiye’de bir korkudur gidiyor. 
     Aman bizden asker mi istenecek 
     Acaba askerimizi dış ülkelere mi yollayacağız 
     Yollarsak başımıza ne gelir 
     Bazı eski komutanlar çıkıyor ve "Aman sakın ha, maceraya atılmayalım" diyor. Aslına bakarsanız, zaman zaman onlar Türkiye’yi maceraya sokmaya çalışmıştı. 
     Genel olarak askerlerin risk almaktan hoşlanmadıklarını, sivillere oranla savaş konusunda çok daha çekimser davrandıklarını biliriz de, deneyimli bazı politikacılarımız da, "Aman, ABD ile Afganistan’a girmeyelim" deyince, doğrusu benim garibime gidiyor. 
     Garibime gitmesinin bir nedeni, kaç kişi ve hangi konumda asker gönderileceğinin henüz bilinmediği, tamamen varsayımlardan hareket edildiği bir sırada bu tartışmalara girilmesidir. 
     Anlarım, Türkiye’den fiilen çarpışmak ve ön saflarda yer almak yani Amerikan-İngiliz askerinin görevini yapmak üzere binlerce asker istenir de, o zaman tartışırız. Getirilerini ve götürülerini hesaplarız. Başka ülkelerin askerlerinin yapmayacakları şeyleri bize yaptırmaya kalkarlarsa, buna ben de karşı çıkarım. 
     Yoo, böyle bir durum yokken, asker gönderme konusunda bir duyarlıktır gidiyor. 
     Ben de, asker yollanmasına ilke olarak karşı çıkanlara sormak istiyorum 
     Her yıl, tüm fakirliğimize kaynaklarımızın kıtlığına rağmen, silahlı kuvvetlerimize milyarlarca doları neden harcıyoruz Sadece zaman zaman ülke siyasetinde "balans ayarı" gerçekleştirsinler diye mi, yoksa bizi hem içerde, hem de dışarda teröre ve düşmana karşı korusunlar diye mi 
     Eğer silahlı kuvvetlerimizi şimdi kullanmayacak isek, ne zaman kullanacağız NATO müttefikliği ne anlama geliyor 
     Bugün, Afganistan’da terörün en tehlikeli cinsi ile savaş yapılıyor. İslam adına yapıldığı iddia edilen bu terör yenilmezse, yarın Türkiye’yi de vurur. 
     En basit konuşmayı dahi, "köktendincilik" olarak damgalayan radikal Atatürkçüler’in, bugün "ülke bağımsızlığını kaybediyor" diye, ayaklanmalarını komik buluyorum. Radikal İslam’a ateş püsküren nice yazarın ve siyasetçinin, şimdi "popülerlik" adına, prim sağlamak için, barış güvercini kesilip, "savaş aleyhtarlığı" yapmalarını da hiç anlamıyorum. İçerde laik olanlar dışarıda da laik olmalılar. 
     
     Bugün, kesin tavır günüdür 
     Bugün, hangi açıdan bakarsanız bakın, Türkiye’nin temel çıkarları siyasi-ekonomik-sosyal , ABD ile aynı safta mücadele etmesini gerektirmektedir. 
     Bugün "kesin tavır" günüdür. 
     Kesin tavır almanın yolu da, kendi kendini enayi yerine koydurtmadan asker dahil her türlü faaliyetin içinde bulunmaktan geçer. 
     Türkiye bugüne kadar askerini defalarca yurt dışına yollamıştır. Kore’den Somali’ye, Bosna’dan Kosova’ya kadar Mehmetçik kullanılmıştır. Üstelik, bu duyarlıklar hiç gösterilmemiş, hiç tartışma konusu yapılmamıştır. 
     Bugün ise, bölgedeki tüm dengeleri etkileyecek, ayrıca uluslararası ilişkileri değiştirebilecek bir olay yaşanıyor. Türkiye’nin söz sahibi olabileceği, etkinliğini arttırabileceği bir ortamdan geçiliyor ve Türkiye garip bir tereddüt yaşıyor. 
     Anlaşılır gibi değil... 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
