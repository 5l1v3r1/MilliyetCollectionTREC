<DOC>
<DOCNO> 29533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sontur05.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Asgari ücrete 5 milyon lira zam.. Asgari ücret ne kadar oldu 
</HEADLINE>
<TEXT>

     Halen 102 milyon 369 bin 600 lira olan net asgari ücret, 1 Temmuz pazar gününden itibaren 4 milyon 954 bin 230 lira artışla Yüzde 4.8 , 107 milyon 323 bin 830 liraya yükselecek. 
     Asgari Ücret Tespit Komisyonu'nun daha önce aldığı karar uyarınca, halen 139 milyon 950 bin lira olan brüt asgari ücret ise 1 Temmuz'da, 6 milyon 997 bin 500 lira artışla Yüzde 5 , brüt 146 milyon 947 bin 500 liraya çıkacak. 
     1 Temmuz'da 146 milyon 947 bin 500 liraya yükselecek brüt asgari ücretten 20 milyon 572 bin 650 lira SSK primi, 15 milyon 230 bin 385 lira gelir vergisi, 881 bin 685 bin lira damga vergisi ve 2 milyon 938 bin 950 lira işsizlik sigortası primi olmak üzere toplam 39 milyon 623 bin 670 lira kesinti yapılarak, işçiye net 107 milyon 323 bin 830 lira ödenecek. 
     Türk-İş Araştırma Uzmanı Enis Bağdadioğlu tarafından yapılan araştırmaya göre, asgari ücretle çalışan bir işçi bu ücrete 1 Temmuz'da yapılacak 4 milyon 954 bin 230 liralık zam ile 8 litre süt, 1 kilo 680 gram beyaz peynir, 860 gram kuşbaşı et, 1 kilo 420 gram kıyma, 2 kilo 285 gram kuru fasulye, 33 ekmek ortalama günde 1 ekmek , 3 kilo 130 gram pirinç, 3 kilo 400 gram margarin, 1.2 litre zeytinyağı, 1 kilo 800 gram siyah zeytin, 6 kilo 500 gram toz şeker veya 7 kilo 850 gram makarna satın alabilecek. 
     Araştırmaya göre, 1 Temmuz'da 107 milyon 323 bin 830 lira olacak net asgari ücret, halen 225 milyon lira düzeyinde olan dört kişilik bir ailenin aylık zorunlu gıda harcama tutarının yüzde 47,7'sini karşılayabilecek. 
     Yine Türk-İş araştırmasına göre, yürürlüğe girdiği 1 Ocak'ta 209 dolara tekabül eden ve 1 Temmuz'da 146 milyon 947 bin 500 liraya yükselecek brüt asgari ücret, dolar bazında 6 ayda 96 dolar değer yitirerek, 113 dolara inerken, yürürlüğe girdiği 1 Ocak'ta 153 dolara tekabül eden ve 1 Temmuz'da net 107 milyon 323 bin 830 liraya çıkacak asgari ücret ise 6 ayda 70 dolar değer yitirerek 83 dolara düştü. 
     Asgari ücrette 1 Temmuz'daki artışla birlikte, bu ücretle işçi çalıştıran işverenin maliyeti de artacak. Halen asgari ücretle işçi çalıştıran bir işveren, bu işçi adına toplam 198 milyon 408 bin lira tutarında SSK işveren primi, SSK işçi prim farkı SSK taban prim ücreti 210 milyon lira olduğu için aradaki fark işveren tarafından ödeniyor , işsizlik sigortası işveren primi ve işsizlik sigortası işçi primi farkı öderken, 1 Temmuz'dan itibaren bu ödeme tutarı, 5 milyon 878 bin liralık artışla 204 milyon 285 milyon 900 liraya yükselecek. 
     
     







</TEXT>
</DOC>
