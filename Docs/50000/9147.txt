<DOC>
<DOCNO> 9147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/spor/bbas.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam dişimize göre 
</HEADLINE>
<TEXT>

Avrupa Basketbol Şampiyonası kuraları çekildi, takımımız vasat ekiplerle eşleşti 
     TÜRKİYE’NİN ev sahipliğini yapacağı 2001 Avrupa Basketbol Şampiyonası’nın final grubu kuraları dün Çırağan Oteli’nde çekildi. Spordan Sorumlu Devlet Bakanı Fikret Ünlü, FIBA Genel Sekreteri Borislav Stankovic, Federasyon Başkanı Turgay Demirel’in yanı sıra her finalist ülkenin eski yıldızları ve çok sayıda davetlinin katıldığı kura çekiminde millilerimiz dişine göre rakiplerle eşleşti. GÖKHAN TÜRE 
     
     A GRUBU 
     Ukrayna - İsrail - Fransa - Litvanya 
ANKARA 31 Ağustos İsrail - Fransa, Ukrayna - Litvanya, 1 Eylül Litvanya - İsrail, Fransa - Ukrayna. 2 Eylül Fransa - Litvanya, Ukrayna - İsrail. 
     
     B GRUBU 
     Letonya - Slovenya - İspanya - TÜRKİYE 
ANKARA 31 Ağustos Slovenya - İspanya, Letonya - Türkiye. 1 Eylül Türkiye - Slovenya, İspanya - Letonya, 2 Eylül İspanya - Türkiye, Letonya - Slovenya. 
     
     C GRUBU 
     Estonya - Hırvatistan - Yugoslavya - Almanya 
ANTALYA 31 Ağustos Hırvatistan - Yugoslavya, Estonya - Almanya, 1 Eylül Almanya - Hırvatistan, Yugoslavya - Estonya, 2 Eylül Yugoslavya - Almanya, Estonya - Hırvatistan 
     
     D GRUBU 
     B. Hersek - Yunanistan - İtalya -Rusya 
ANTALYA 31 Ağustos Yunanistan - İtalya, Bosna Hersek - Rusya, 1 Eylül Rusya - Yunanistan, İtalya - Bosna Hersek, 2 Eylül İtalya - Rusya, Bosna Hersek - Yunanistan. 
     
Stankovic’ten güvenoyu      FIBA Genel Sekreteri Borislav Stankovic, dev organizasyonun altından başarıyla kalkacağını söyledi. Stankovic, Avrupa basketbolunun içinde bulunduğu krizi atlatması için Türkiye’nin ekstra bir sorumluluk yükleneceğine değinerek, "Mart ayında Supro League ile ULEB’i birleştirerek Avrupa basketboluna nefes aldıracağız. Ardından başarılı bir 2001 organizasyonu, Avrupa’da basketbolu yeniden hareketlendirecektir" dedi. 
     
Ebedi dostluk      Cengiz Malgır 

     Yunanlı efsane pivot Panagiotis Fassoulas ile Türk basketbolunun unutulmaz ismi Efe Aydan da bir araya geldiler. Her iki basketbolcu uzun süre sohbet ederek anılarını tazelediler. 
     

</TEXT>
</DOC>
