<DOC>
<DOCNO> 49379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/yazar/sazak.html </URL>
<DATE> 2001/10/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Üniversite gençlik Cumhuriyet 
</HEADLINE>
<TEXT>

     Beyazıt'taki tarihi rektörlük binasının depremden bu yana onarılmayı bekleyen çatlak duvarlı odalarından birinde Prof. Nur Sertel ile Türkiye'nin İslam coğrafyasındaki modern yüzünü, Cumhuriyet'in kazanımlarını ve gençliğin sorunlarını konuşuyoruz. 
     Sertel, 28 Şubat sürecinde başörtüsüne karşı sergilediği kararlı tutumla öne çıkmış bir isim güler yüzlü ve yumuşak görüntüsünün ardındaki ilkelerinden ödün vermeyen karizmatik kişiliğiyle rektör yardımcılığı görevini sürdürüyor. Tempo dergisinin "siyasetin yeni yüzleri" listesinde ilk 100 arasında onun da adı geçiyordu 
     Siyaseti şu anda düşünmediğini söyledi. 
     Kurumsal anlamda üniversiteyle ülke yönetimi arasındaki düşünsel bağları zayıf görüyor Sertel seçim dönemlerindeki adaylıklar dışında fazla iletişim kurulmadığı inancında. Siyasetin insan kaynağını oluşturmadaki başvuru eksiği gibi kriz dönemlerinde "model arayışı"nda da üniversiteden yeterince yararlanılmadığı görüşünü taşıyor. Örneğin iktisat politikalarında "siyaset üstü" bir anlayışla bilim adamlarından en az IMF reçeteleri kadar değerli alternatif çözümler çıkabileceği iddiasında. 
     Öte yandan bir yönetici olarak üniversitede iç sorunların girdabıyla boğuşmanın, öğrencileri umutlu bir geleceğe hazırlamanın güçlüklerinin "dışa dönük" hedeflerde yarattığı olumsuzların da farkında. İstanbul Üniversitesi'ne bu yıl kaydolan 9600 öğrenciden 5 bine yakını 75 - 150 milyon lira arasındaki katkı paylarını ödeyebilmek için Kredi Yurtlar Kurumu'na başvurmuş. Burslar yetersiz. Üniversite gençliği de ekonomik krizin darbesi altında eziliyor. Buna rağmen "eğitimde fonksiyonel esneklik" denilen "çift ana dal" programı, yabancı dil ve bilgisayar destekli programlarla gençler mezuniyet sonrası yaşama hazırlanıyor. 
     Prof. Nur Sertel'den "internet kuşağı" gençliği tanımlamasını istedik 
     "Birey olarak güçlü ancak toplumla bir hedefe koşmakta umursamazlar. Açık görüşü ve cesurlar ama zamanı bilgisayar başında kendileri için kullanmayı tercih ediyorlar." 
     Üniversite, Türkiye'nin aydınlık yüzünün simgesi olabilmenin yanı sıra, 21'inci yüzyılda toplumu ileriye taşıyacak genç beyinlerin de yetiştirildiği ortam özelliğini koruyabilmeli. 
     Afganistan'daki öğrencilerin oluşturduğu, "Taliban rejimi"yle Die Welt gazetesinin Atatürk sayesinde AB yolunda ilerleyen ülke diye övdüğü Türkiye gerçeği 29 Ekim'de anlamlı bir kıyaslama oluşturuyor. 
     11 Eylül 2001 bu açıdan da "milat" oldu. 
     Prof. Nur Sertel, "Türkiye İslama model teşkil etmez çünkü laik, çağdaş, demokratik bir ülke" derken yerden göğe haklı. 
     Cumhuriyet'in 78'inci yıldönümünü bu duygularla kutluyoruz. 
     
     







Son nutuk 


Cumhuriyet ve köy - kent 


Uzun, "sıcak" bir kışa doğru 


Küreselleşme sona eriyor mu 


Tayyip Erdoğan olayı 


Cumhuriyet ve barış... 


Üniversite gençlik Cumhuriyet 


Bridget Jones komik değildir 


Demirel’e iki ay verelim, halletsin 


Mavi Yolculuk’ mevsimi bitti 


</TEXT>
</DOC>
