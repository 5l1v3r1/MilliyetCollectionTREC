<DOC>
<DOCNO> 49383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sondun01.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler'in soykırımdan kaçan Musevilere'e yardımı belgesel oldu 
</HEADLINE>
<TEXT>

     II. Dünya Savaşı'nda Naziler'in soykırımına uğrayan Musevilere yardım eden Türkiye, İtalya'da Amerikan yapımı belgeselde anlatıldı. 
     Amerikalı yönetmen Victoria Barrett tarafndan çekilen '''Kaybolmuş Saatler'' adlı belgesel bu gece İtalya'nın başkenti Roma'da gösterildi. 
     Kalabalık bir grubun izlediği belgeselde katılımcılar arasında Roma'da temaslarda bulunan ekonomiden sorumlu Devlet Bakanı Kemal Derviş, Türkiye'nin Roma Büyükelçisi Necati Utkan, Türkiye'nin Vatikan Büyükelçisi Altan Güven, İsrail'n Vatikan Büyükelçisi Yosef Lamdan da vardı. 
     İngilizce belgeselde, 9. Cumhurbaşkanı Süleyman Demirel'den işadamı İshak Alaton'a, Amerikalı, Avrupalı birçok tanınmış tarih uzmanı dahil, 50'ye yakın röportaj yer alıyor. 
     
     PAPA olan İstanbul elçisi 
     İlk kez geniş çaplı belgesel haline getirilen Türkiye'nin Museviler'e yaptığı yardımda, o dönemde İstanbul'da görevli Vatikan ortaelçisi Angelo Guiseppe Roncalli'nin 1881-1963 , aynı şekilde Türklerle birlikte Musevilere göstermiş olduğu büyük yardım dile getiriliyor. Monsenyör Roncalli, 1958'de İoannes XXIII olarak Papa oldu ve Katolik dünyasında ''İyi Papa'' olarak tanındı, 1963'te ölünce yerine Papa 6. Paul geldi. 
     Belgeselin gösterimine katılan Büyükelçi Necati Utkan, ''Bu tip belgeseller tarihi daha iyi tanımamızı ve kendimizi meditasyondan tefekkür geçirmemize yardımcı olmaktadır'' dedi. 
     
     Türkiye'nin cesur yardımı 
     İsrail'in Vatikan Büyükelçisi, yaptığı konuşmada, Türkiye'nin cesur yardımı hiçbir zaman unutulamaz. Böyle belgeseller, tarihsel hadiseyi hatırlamamıza yardımcı olur''' dedi. 
     Belgeselde İtalya, Türkiye ve ABD kaynakları alınarak Müslüman Türklerin ve Katolik Kilisesi'nin Musevileri soykırımdan kurtarmak için yaptıkları çalışmalar dile getiriliyor. Tarihçiler, Türkiye'nin verdiği yardımın bugüne kadar çok fazla öne çıkmadığını, Avrupa'daki Museviler'in Türkiye'ye sığınmalarına izin verildiğini hatta Türk vatandaşlığına geçirildini belirtiyor. 
     Dönemin Marsilya Konsolosu Necdet Kent ve Paris konsolos yardımcısı Namık Yolga da, Muselvileri kurtarmak için yaptıkları mücadeleyi belgeselde anlatıyor. 
     






</TEXT>
</DOC>
