<DOC>
<DOCNO> 34594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sontur02.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Turistler Türkiye'yi niye seçiyor....Turizm Bakanlığı'nın anketi... 
</HEADLINE>
<TEXT>

     Kendine özgü yemekleriyle dikkat çeken "Türk Mutfağı"nın yabancı turistlerin Türkiye'ye gelmesinde en az etkili neden olduğu belirlendi. Yabancı turistlerden sadece yüzde 2'si "Türk Mutfağı" merakını gidermek amacıyla Türkiye'ye geliyor. 
     Turizm Bakanlığı'nın Türkiye'ye gelen turistlerin profiliyle ilgili araştırma yabancı turistleri Türkiye'ye çeken ilk nedenin "fiyatlar" olduğunu ortaya koydu. Her yüz turisten 25'inin geliş nedeninde fiyatların etkili olduğu saptanan araştırmada, turistlerin yüzde 20'sinin de "Türk halkını tanımak" amacıyla geldiği kaydedildi. "Türkiye'yi merak"ın yüzde 19 ile üçüncü sırada yer aldığı araştırmada, "kültür etkinliklerine katılmak" ve "ucuz alışveriş" yüzde 15 ile dördüncü ve 5'inci sırada yer aldı. Araştırmada, "iş olanakları" yüzde 6 ile "kaliteli ürünler" de yüzde 3 ile son sıralara yerleşti. 
     Araştırma acılı, hamurlu ve et yemekleriyle ünlü "Türk Mutfağı"nın söylendiği kadar ilgi çekmediğini de ortaya koydu. Yabancı turistleri Türkiye'ye çeken nedenler arasında "Türk Mutfağı" son sırada yer alırken, her yüz turisten sadece 2'si "Türk Mutfağı" için Türkiye'ye geldiğini bildirdi. 







</TEXT>
</DOC>
