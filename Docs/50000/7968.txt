<DOC>
<DOCNO> 7968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/yasam/yas01.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Don - gömlek rugby yapıyorlar 
</HEADLINE>
<TEXT>
Türk usulü Amerikan futbolu 
Beş parasız üniversiteli bir grup genç Amerikan futbolu takımı kurarsa, bu kadar olur 
     ECE BİLGİN 

     Amerikan futbolu, Türkiye’de de moda oldu... Boğaziçi Üniversitesi’nden bir grup genç, filmlerde gördükleri kasklı, omuzluklu o dev adamlara özenerek Sultanlar’ adını verdikleri bir takım kurdu. 
     Fakat sonuç hiç de beklenildiği gibi olmadı. Sadece şort ve tişörtleriyle dünyanın en sert sporlarından birini yapmaya kalkınca, oyunun kuralları da doğal olarak değişti. Kaskları, omuzlukları ve göğüs kafeslerini koruyan özel kıyafetleri olmadığı için başa ve boyna darbe kesinlikle yasak. 
     
     Sponsor aranıyor... 
     Takımın koçu Sevgin Yılmaz, "Okul bize destek verirse, bütün ekipmanlarımızı tamamlayacağız. Böylece Amerikalı oyunculardan hiçbir farkımız kalmayacak" diyor 
     Sultanlar’ın en büyük ihtiyacı, ekipman masraflarını karşılayacak bir sponsor. Yeterli malzeme olmadığı için zaman zaman omuzları çıkan, parmakları kırılan oyuncular, yeterli desteği görememekten şikayetçi. 
     Boğaziçi Üniversitesi Uçaksavar Kampusu’nda antreman yapan oyunculara göre, Amerikan futbolu oynamak için mutlaka iri yarı olmak gerekmiyor. Her mevki için ayrı boy ve kilo standardı var. Yılda 2 kez turnuva düzenleyen gençler, diğer üniversite takımlarıyla kıyasıya mücadele ediyor. 
     
     


 YAŞAM 

















</TEXT>
</DOC>
