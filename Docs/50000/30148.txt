<DOC>
<DOCNO> 30148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sontur01.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz IMF'nin kararına "Bazı teknik sorunları halletmeliyiz" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, Uluslararası Para Fonu'nun IMF Türkiye'ye ilişkin erteleme kararıyla ilgili olarak, ''Bazı teknik konular var. Onlar hallolursa, tekrar gündeme gelecek. Zannediyorum bu hafta içinde hallolur'' dedi. 
     Yılmaz, Başbakanlık Merkez Binası'ndan ayrılırken gazetecilerin sorularını yanıtladı. Bir gazetecinin IMF İcra Direktörleri Kurulu'nun yarın yapılacak Türkiye toplantısını ertelediğini hatırlatması üzerine Yılmaz, ''Bazı teknik konular var. Onlar hallolursa, tekrar gündeme gelecek. Zannediyorum bu hafta içinde hallolur'' dedi. 
     Yılmaz, Telekom yönetimine ilişkin yeniden gözden geçirmenin söz konusu olup olmayacağına ilişkin soruya ise bunun tek başına belirleyici olduğunu sanmadığını belirterek, ''Emlakbank meselesi daha önemliydi. O halloldu bugün. Diğeri de zannediyorum önümüzdeki günlerde açıklığa kavuşur'' şeklinde yanıtladı. 
     ''Köşk'ten gecikti mi Sorun bundan mı kaynaklanıyor '' sorusuna ise Başbakan Yardımcısı Yılmaz, ''Normal prosedür içerisinde, Sayın Başbakan da rica etti, öne alınması için... Sayın Cumhurbaşkanı da bugün onayladı. Bir sorun kalmamış olması lazım'' dedi. 
     Ertelemenin ekonomiyi etkileyip etkilemeyeceği yolundaki soruyu da Yılmaz, ''Umarım, etkilemez. Geçen krizde, bu Telekom atamaları sırasında borsa sağlam durdu. Umarım bu sefer de öyle olur'' diye yanıtladı. 
     Başbakan Yardımcısı Yılmaz, ''IMF'nin bir yönetim kurulu üyeliğine bile dahil olmasını siz nasıl karşılıyorsunuz '' şeklindeki soruya, ''Doğal karşılamıyorum'' cevabını verdi. ''Işın Çelebi'nin bir değerlendirmesi var, Derviş hükümete yaptıramadıklarının intikamını alıyor... IMF'yi bir maşa olarak kullanıyor şeklinde... Sizin değerlendirmeniz nedir Buna katılıyor musunuz '' sorusunu Yılmaz, ''Arkadaşlarımız kendi şahsi fikirlerini ileri sürebilirler. Şu anda Sayın Derviş'le beraber, IMF ile birlikte mutabık kaldığımız programı uygulamaya çalışıyoruz'' dedi. Yılmaz, konunun zirvede değerlendirilip değerlendirilmeyeceğine ilişkin soru üzerine ise ''Tabii, muhtemelen yarın değerlendireceğiz''diye konuştu. 







</TEXT>
</DOC>
