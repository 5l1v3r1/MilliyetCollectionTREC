<DOC>
<DOCNO> 5199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur04.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye Barolar Birliği'nden Savcı Şalk'a destek 
</HEADLINE>
<TEXT>

     Türkiye Barolar Birliği Başkanı Eralp Özgen, Türkiye'de bulunan temciliklerden savcıların doğrudan bilgi istemesi yasaların öngördüğü bir yol olduğunu belirterek,''Sayın Başbakan'ın beyanı yargıya müdahale niteliğindedir'' dedi. 
     Özgen, yaptığı yazılı açıklamada, Ankara DGM Cumhuriyet Savcısı Talat Şalk'ın yürüttüğü soruşturma ilgili olarak Başbakan'ın açıklamalarını üzüntü ile kaşıladıklarını belirtti. Özgün, şunları kaydetti 
     'Basından öğrendiğimize göre Sayın Savcı, IMF, Dünya Bankası ile Avrupa Birliği'ne yurt dışına yazı yazmamış, bu kurumların Ankara'daki temsilciklerine yazı yazarak bilgi istemiştir. Türkiye'de bulunan temsilciklerden savcıların doğrudan bilgi istemesi yasalarımızın öngördüğü bir yoldur. 
     Durum böyle iken Sayın Başkanı'ın bu davranışın 'devletimizin saygınlığına gölge düşürecek nitelikte' olduğu yolundaki görüşüne katılmıyoruz çünkü Sayın Savcı'nın görevi gereği yaptığı inancındayız. Özellikle Sayın Başbakan'ın 'aynı savcı daha önce de yetkilerini aşan davranışta bulunmuştur' suçlaması da haksızdır. Sayın Savcı daha önce yetkilerini aşan davranışta bulunmuş ise o zaman neden gerekli soruşturmaların yapılmadığını yetkililere sormalı ve görevlerini ihmal eden bu yetkililer eleştirilmelidir.''''Sayın Başbakan'ın bu beyanı yargıya müdahale niteliğindedir'' diyen Eralp Özgen, yargının ''sav, savunma, karar'' üçlüsünden oluştuğunu, bu üç temel ögeden hangisine olursa olsun müdahalenin, yargıya müdahale anlamını taşıyacağını vurguladı. Özgen, ''Söz konusu beyan toplumumuzda Beyaz Enerji Operasyonu'nun yeterince açıklanmasının istenmediği kuşkusunu da doğurmuştur'' dedi. 




</TEXT>
</DOC>
