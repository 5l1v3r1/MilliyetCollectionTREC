<DOC>
<DOCNO> 5641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sonspo11.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi maçına polis önlemi 
</HEADLINE>
<TEXT>

     Fenerbahçe ile Galatasaray arasında 7 Şubat Çarşamba günü oynanacak Türkiye Kupası yarı final maçı öncesinde alınacak emniyet önlemleri, polisin, iki kulüp yöneticileriyle birlikte yaptığı toplantıda görüşüldü. 
     İstanbul Emniyet Müdürlüğü'nün Gayrettepe'teki hizmet binasındaki toplantı sonrasında bir açıklama yapan Asayişten Sorumlu Emniyet Müdürü Ali Tom, maç günü gereken tüm önlemlerin alınacağını, bu arada daha önce çıkardıkları olaylar nedeniyle yasaklı olan 28 taraftarın da stada alınmayacağını söyledi. Bu kişilerin resimlerinin bulunduğu afişlerin, stadın kapısına asılacağını belirten Ali Tom, maç günü stat çevresinde bilet satışına da kesinlikle izin vermeyeceklerini bildirdi. Her kulübün, daha önceden belirlediği yerlerden taraftarına bilet satabileceğini ifade eden Ali Tom, ''Stat çevresinde bilet satışına izin vermeyeceğiz. O nedenle, bileti olmayan boşuna gelmesin'' dedi. 




</TEXT>
</DOC>
