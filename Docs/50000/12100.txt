<DOC>
<DOCNO> 12100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/soneko16.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF ile çerçeve anlaşmasının ana hatları için tıklayın... 
</HEADLINE>
<TEXT>

     IMF Avrupa Bölüm Başkanı Michael Deppler, Türkiye'nin IMF destekli programının yeniden revize edildiğini ve IMF'nin de bu çerçevede destek olacağını belirten Deppler'in açıklamalarına göre, çerçeve Anlaşmasının ana hatları şöyle 
     1-Bankacılık sektörünü güçlendirecek, özellikle devlet bankalarının mali ve idari olarak yeniden yapılanmasını amaçlayan acil önlemler alınacak, 
     2-Enflasyon oranı döviz kurundaki artış nedeniyle, geçici olarak yükselmesi kaçınılmaz. Fakat para politikası gereği, bu yükselişin ardından enflasyon oranı, yıl sonuna kadar yüzde 2'yi geçmeyecek bir oranda hedefleniyor. 
     3-Para ve maliye politikası, gayrisafi yurtiçi hasıla temelinde faiz dışı fazlayı kamu sektörü için yüzde 3.6, konsolide merkezi hükümet için yüzde 4 oranında tutmayı hedefliyor. Orta dönem -2 düzeyinde bir büyüme paralelinde, sürdürülebilir bir faiz dışı fazla amaçlanıyor. 
     4-Özelleştirmeye imkan verici düzenleyici ve yasal adımlar atılacak. Özellikle de piyasa şartlarının izin vermesi durumunda, Türk Telekom'un çoğunluk hissesi, satışa hazır hale getirilecek.'' 
     Deppler bu arada, IMF Heyeti olarak programın revize edilmiş halinin başarısını desteklediklerini söyledi. Hükümetin sosyal taraflar ile daha çok görüş alış verişinde bulunacağını belirten Deppler, bu görüşmelerin ardından program üzerindeki çalışmaların tamamlanacağını ifade etti. 
     Hükümetin dalgalı kur politikası çerçevesinde, ekonomik kazançlar elde etmeyi amaçladığını ve ayrıca uluslararası toplumdan destek aradığını da anlatan Deppler, hükümet ile görüşmelerinin gelecek aybaşına kadar devam edeceğini, revize edilmiş bu ekonomik programın, IMF İcra Direktörleri Kurulu'na Nisan sonu ya da mayıs başında sunulacağını kaydetti. 




</TEXT>
</DOC>
