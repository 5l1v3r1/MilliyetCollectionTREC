<DOC>
<DOCNO> 16517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/yazar/cankat.html </URL>
<DATE> 2001/04/16/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Yakışır 
</HEADLINE>
<TEXT>

     Yerel Burdur gazetesinden bir kupür. Burdur Ticaret Borsası Başkanı Baki Varol, İMF Türkiye Masası Şefi Carlo Cottarelli’yle Ankara’da baş başa görüşmüş. İtalyan uzmana, Burdur’un ekonomisi hakkında bilgi vermiş. Kupürü gönderen Burdurlu dost, soruyor 
     Baki Varol ilkokul mezunudur, yabancı dil filan bilmez. Cottarelli’yle iki saat boyunca, nasıl anlaştılar acaba 
     Aşk olsun Belki de "bizim oğlan" Cotta, Türkçe’yi ilerletmiştir. 
     Şaka bir yana, "pazarlama becerisi"ni küçümsememek lazım. Baki Varol, ilk seçimde DYP’den milletvekili olmak istiyor bunun için böyle reklam fırsatlarını kaçırmıyor, dediler bana. Tansu Çiller öyle ufak tefek palavralardan gocunmaz. 
     
AZER JOHN WAYNE      Meşhur bir türkücü, iş için Azerbaycan’a, Bakü’ye gitti. Akşam, kafiledeki Türkler otelin barına inerken, o, erkenden odasına çıktı ve televizyon seyretmeye başladı. Türk kanallarını izlerken, Bakü’de olduğunu bile unuttu. 
     Derken, kanallardan birinde, bir John Wayne filmine takıldı. 
     Orta yaşı geçmiş kovboyun, karşısındaki genç ve güzel kadına sitemini duyunca, Azerbaycan’da olduğunu hatırladı 
     Cindy, dünen gece seni nehirin kenarında neçe saat gözledim, ne üçün gelmedin 
     Geldim John, geldim, amma seni orada görebilmedim. 
     Azer Türkçesi’ni doğrulatmak için yazımı geçtiğim, Hürriyet’in Bakü Temsilcisi gazeteci dostum İrfan Sapmaz, senaryonun gerisini de kendi getirdi 
     John, ne üçün gözledin beni, bilmirem. 
     İsteyirem seninle mehebbetimiz artsın. 
     Mende isteyirem amma neyleyim, evlenmeden bele şeyler etmek olmaz 
     Cindy, dünen gece CNN Türk’te "Ay beri gel, ay beri" mahnısını dinledim. Sen yadıma düştün. Ne Gaşşeng mahnı... Cindy, atana söyle, belki yakın zamanda seni istetmeye gelerem. 
     İndi olmaz John, hele menim daha neçe yaşım var... 
     Böyle masum bir hik yeyi neden mi isim vermeden anlattım Olayı kahramınından dinleyelim diye, söz konusu türkücüyü tam üç kere aradık. Biraz sonra arayın, dediler. Peki, aradık. Defalarca "Biz sizi yarım saat sonra geri ararız" dediler, aramadılar. Halkla ilişkileri kötü olanlara alıştım da, nezaket zaafını kaldıramıyorum. Onun için vermek istemedim Mustafa Keser’in adını. 
     
Prosedür ve merdiven      Bir dosttan notlar devam 
     Bir dolu işsiz gazeteci var, iş yok. Birlikte yeni iş alanları yaratmayı düşünüyoruz. Tiyatro yönetmeni bir dostuma "Oyunları videoya çekip CD’sini yapalım, tiyatro çıkışında uygun fiyatla satalım " diye önerdim. Seyirci de, yapıp satan da, kurum da kazansın. Bana, tam "Türk işi" bir cevap verdi "Yazışmaları, prosedürü aşacağım derken, sen beş ekonomik kriz daha atlatırsın " 
     İlk kez Osmanbey’den Taksim’e metroyla gittim. Kendimi batı başkentlerinde zannettim inanın. Metroda, özürlü Dostum böyle diyor ben engelli lafını tercih ederim tuvaletini görünce çok sevindim. Yalnız, Osmanbey durağında bir şey dikkatimi çekti özel tuvalet ve asansöre ulaşmak için, tekerlekli sandalyeyle, ya da koltuk değnekleriyle, 30-40 basamak merdiven inmek gerekiyor 
     
     





Ekonomik kalkınma 


Yaktık gemileri... 


Yakışır 


Washington, Program ve Derviş 


22 Yıl önceki bir yazı... 


Çağdışı infaz 


"Ebedi iktidar"ın iksiri bulundu 


Halk bu programı benimser mi 


Bugün "yeni" bir gün 


</TEXT>
</DOC>
