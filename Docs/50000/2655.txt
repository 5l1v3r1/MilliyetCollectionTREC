<DOC>
<DOCNO> 2655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur19.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Post-modern darbe lafı Anayasa ihlalidir" 
</HEADLINE>
<TEXT>

     FP Genel Başkanı Recai Kutan, 28 Şubat süreciyle ilgili ''postmodern darbe'' tartışmalarını değerlendirirken,''Adı ister darbe, ister postmodern darbe olsun, bu açıkça yapılan Anayasa ihlalidir'' dedi. 
     Kutan, gelişmiş demokratik hukuk devletlerinde böyle birşeyi düşünmenin, akla bile getirmenin mümkün olamayacağını ifade ederek, demokratik hukuk devletlerinde bu tip eylemler için ne yapılıyorsa, Türkiye'de de aynı şeyin yapılması gerektiğini söyledi. FP Genel Başkanı Kutan, partisinin grup toplantısında, ülke gündemindeki konulara ilişkin görüşlerini dile getirdi. 
     Şanlıurfa'ya yaptığı geziyle ilgili izlenimlerini anlatan Kutan, bölge halkının büyük bölümünün geçimi tarımla sağladığını, ancak çiftçinin uygulanan yanlış politikalar nedeniyle zor günler geçirdiğini söyledi. 
     Son günlerdeki ''yolsuzluklar, vurgunlar nedeniyle'' büroksinin durma noktasına geldiğini anlatan Kutan, ülke gündeminin de sürekli değiştiğini ifade etti. 
     Yaratılan suni gündemler nedeniyle sorunların çözüme kavuşturulamadığını dile getiren Kutan, 28 Şubat süreciyle ilgili ''postmodern darbe' tartışmalarına değindi. 
     Kutan, Refahyol Hükümeti'nin bakanlarından biri olduğunu anımsatarak, ''28 Şubat'ta en çok mağdur olanlardan birinin kendisi olduğunu'' öne sürdü. Ancak, Türkiye'nin içinde bulunduğu özel şartları ve ülkenin her zamankinde daha fazla huzura ihtiyaç duyduğunu düşündüğünü için, 28 Şubat'ı gündeme getirmediğini savunan Kutan, ''tabii unutacak da değildik, o ayrı... Ancak bir de baktık iki emekli general meseleyi ekranlara getirdiler'' diye konuştu. 
     FP genel Başkanı Kutan, şöyle devam etti 
     'Gazetelerin büyük bölümünün Brinfingci Paşa diye isimlendirdiği Erol Özkasnak açıkca şunu ifade etti. 28 Şubat postmodern bir darbedir dedi. Ve bu beyanıyla biliyorsunuz belli makamların ısrarla 4 yıldır savundukları bir fikir var hayır 28 Şubat bir darbe değildir, demokratik sınırlar içinde yapılmış bir müdahaledir . Dolayısıyla en baş sorumlularından birisi olan Özkasnak ne diyor... Hayır bu postmodern bir müdahaledir, darbedir diyor. Özkasnak başka ne diyor, 28 Şubat Türkiye bakamından o kadar faydalı ve önemli ki, biz 28 Şubat'ı yapmasaydık, 18 Nisan seçimlerinin neticesi böyle olmazdı Bunun anlamı ne, Bunlar belki de yüzde 35-40'la iktidara geleceklerdi Yani, Biz bu yaptığımız eylemlerle seçimin neticesine de büyük ölçüde etki yaptık Bunu söylüyor. 
     Onun için sözü uzatmadan iki hususun altını çiziyoruz. Diyoruz ki,adı ister darbe, ister postmodern darbe olsun, bu, açıkça yapılan Anayasa ihlalidir. İkincisi, açıkça itiraf ediliyor. Evet biz bunları yaptık. Seçim neticesini etkiledik, yani millet iradesine bir nev'i etki yaptık . Gelişmiş demokratik hukuk devletlerinde herhalde böyle birşeyi düşünmek, akla bile getirmek mümkün değil. 
     FP olarak diyoruz ki, demokratik hukuk devletlerinde bu tip eylemler için ne yapılıyorsa Türkiye'de de aynı şeyle yapılmalıdır. 
     Özkasnak Paşa başka ne diyor Biz Demirel'i Genelkurmay'a çağırarak 11 Ocak'ta başlattık 28 Şubat'ı diyor. Bu sözün de herhalde ortaya koyduğu bazı anlamlar var. 
     O arada da diyor ki, Bize yaranmak için kimler geldiler, biz talep etmememize rağmen destek verdiler. O anlı şanlı bazı gazeteciler, 5'li çete diye anılan sivil toplum örgütlerinin patronları, büyük sermayenin bazılarının temsilcileri ve bürokratlar... Bize yaranmak için geldiler. Her türlü çabayı gösterdiler. Bütün bu bahsettiğim kimseler, kendilerine verilen görevi de yerine getirdiler. 
     Herkes, bu tip olaylardan ders almalıdır. Ümit ediyoruz ki, emekli General Özkasnak da herhalde oturup düşünüyordur. Yahu vaktiyle bana gelip yaranmak için etrafımda dolananlar, şimdi bütünüyle gelmişler aleyhimde beyanlarda bulunuyorlar, fırsat bu fırsat kabadayılık yapılyorlar Herhalde bunu düşünüyordur.'' 




</TEXT>
</DOC>
