<DOC>
<DOCNO> 5688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/guncel/gun01.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
SOLAĞIM acaba eşcinsel miyim 
</HEADLINE>
<TEXT>

Bilimadamları açıkladı Solak erkeklerin eşcinsellik eğilimi sağlaklara oranla yüzde 39, kadınlarınki ise yüzde 50 fazla 
     DIŞ HABER SERVİSİ 

     Solaklıkla cinsel eğilimin bağlantılı olduğu iddiaları bilimsel olarak da ispatlandı. Son 20 yılda solaklık konusunda yapılan çeşitli araştırmalardan çıkan sonuçları değerlendiren bilim adamları eşcinsellikle solaklık arasında inkar edilemez bir bağlantı olduğu sonucuna vardılar. Araştırmada kadın ve erkek eşcinseller arasında solaklığın heteroseksüellere göre çok daha fazla yaygın olduğu belirlendi. 
     
23 bin denek      Şimdiye kadarki araştırmalarda incelenen 23 bin kişi içindeki erkek eşcinsellerde solak olma olasılığının, heteroseksüellere göre yüzde 39 oranında daha fazla olduğu görüldü. Lezbiyen eğilim ile solaklık arasındaki ilişki ise daha fazla. Lezbiyen kadınlar arasındaki solakların sayısı heteroseksüellere göre iki misli daha çok. Edinburgh'daki Kraliyet Psikiyatri Koleji'nin yaptığı bir başka araştırmada da, transeksüel kadın ve erkeklerin solaklık oranının daha yüksek olduğu görüldü. 
     
Ömürleri 4-5 yıl kısa      Ayrıca solakların ömürlerinin sağlaklara oranla daha kısa olduğu belirlendi. Kanada ve ABD'de 5.743 denek üzerinde yapılan araştırmada, sağlakların 68.7 sene, solakların ise 65 sene yaşadıkları saptandı. 
     
Dr. Bilal de solak çıktı      Türkiye'nin ünlü gayları arasında solaklar yok denecek kadar az. İstanbul sahnelerinde program yapanlar arasında sadece Dr. Bilal'in solak olduğu ortaya çıktı. Dr. Bilal'ın dışında Arto, Aydın, Fatih Ürek, Aldo, Devran Çağlar ve Utku sağ ellerini kullanmayı tercih ediyor. 
     
Solakların IQ'su kimsede olmuyor      ABD'de yapılan başka bir araştırmaya göre ise solaklar günlük hayatta bazı sorunlarla karşılaşsalar bile sağlaklara oranla çok daha yüksek IQ'ya sahipler. Solaklar ayrıca yaratıcılık gerektiren işlerde daha başarılı. Konuşma ve kendilerini ifade etme yetenekleri de çok daha fazla gelişmiş. Charlie Chaplin, Pablo Picasso, Albert Einstein bu teze kanıt olarak gösterilebilir. 
     


 GÜNCEL 
















</TEXT>
</DOC>
