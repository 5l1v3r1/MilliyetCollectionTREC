<DOC>
<DOCNO> 25120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yazar/guclu.html </URL>
<DATE> 2001/06/05/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Aman dikkat 
</HEADLINE>
<TEXT>

     Yazla birlikte gençlerin yurtdışı trafiği de hızlandı. Yabancı dilini ilerletmek için kimi yaz okullarına, kimi de gençlik kamplarına gitmenin hazırlığını yapıyor. En çok tercih edilen yöntemlerden biri de AU PAIR’lik. Yani bir anlamda çağdaş hizmetçilik. Her ne kadar sadece çocuk bakıcılığı söz konusu, ev işleri yok gibi lanse edilse de gidenin neyle karşılaşacağı tam bir muamma... 
     Bu konuyu daha önce de gündeme getirmiş ve gidenlere aman dikkatli olun uyarısında bulunmuştuk. İngiltere’den gelen yeni bir mektup, sanıyorum şu günlerde yurtdışını düşünen gençler için uyarıcı olacaktır. Birlikte okuyalım 
     "İngiltere’de uzun yıllar öğrenci olarak bulunmuş ve halen İngiltere’de yaşayan birisi olarak söyleyebilirim ki 
     Türkiye’den İngiltere’ye AU PAIR olarak gelen özellikle bayanların durumu gerçekte içler acısı. 
     1. İngiltere’de bayan olsun, erkek olsun bir kişinin erkek veya kız arkadaşı yoksa, bu çok garip bir hadise olarak algılanıyor. 
     2. Türk erkeklerinin seks düşkünü diye adı çıkmış. Ama İngilizlerin yanında biz solda sıfır kalırız. Bunların tek düşündükleri yemek, içmek ve seks. Yeni bir kız ayartmak için denemedik yol bırakmazlar. 
     3. Burada paparazzi basının işlediğine göre yaygın bir şekilde bazı İngiliz erkekleri AU PAIR şirketleriyle irtibata geçip her sene yeni bir kızın evine gelmesi için çalışıyor. Belki de dünyanın en kolay usulüyle avını ayağına en ucuz şekilde getiriyor. 
     4. Gelen masumların, dilini ve kültürünü bilmemenin ezikliği ve cana yakın görünme çabasıyla vermediği taviz kalmıyor. Belli bir süre sonra intiharı düşünenlere bile şahit oldum. 
     5. Önemli bir husus da AU PAIR olarak burada İngilizce öğrenilmesi çok ama çok zor. Sadece İngilizceyi bilenler speaking ve listening bakımından pratik yapmış olurlar. 
     İnsanımızı seven bir vatandaş olarak, arkadaşlarımızın böylesi çirkef ve haksızlıklara maruz kalmamaları için kendi çapımda elimden geleni yapıyorum. Size de sadece bilgi için yazıyorum AU PAIR olarak gelen arkadaşlarımıza haklarının neler olduğunu, en küçük bir rahatsızlıkta kendilerine sahip çıkacak birçok gönüllü organizasyon olduğunu bilgilendirmenizi rica ediyoum 
     1. Vatandaş danışma büroları. Hemen her ilçe ve büyük mahallelerde vardır ve ücretsizdir. 
     2. Belediyelerin danışma avukatları ve sosyal konularda yardımcı olan özel bürolar. 
     3. Telefonla ve internetle ulaşabilecekleri ve maddi yardım da dahil her türlü yardımı alabilecekleri kuruluşlar. 
     4. Hepsinden önemlisi büyük kentlerde Türk öğrenci organizasyonları var ve bu konuda bilgililer. İrtibata geçmelerinde yarar var... 
     Evet mektup böyle. Biraz abartılı gibi gelse de dikkate almakta yarar var. Çok iyi örnekler de yok mu Fazlasıyla var. Arkadaşımızın dikkat çektiği kötü örnekler. İyisini bulmak artık size kalıyor .. 
     
     







Hukukta sıkışma 


Peşkeşin sonu 


Mirzaoğlu'nun başvurusu 


Basın kortta bekleyedursun 


Kıbrıs, Türkiye'nin Avrupa yolunu kesmesin 


Dikkat, Rusya tetikte .. 


Aman dikkat 


Akıllı mı, aptal mı 


Ticari anlaşma taslağı 


İnterneti kim hallediyor 


Yatağan faciası 


Tütün Yasası, hangi anlaşmaya tersmiş 


Çocuk bahçesi yapılamaz 


Karadeniz tütünü 


</TEXT>
</DOC>
