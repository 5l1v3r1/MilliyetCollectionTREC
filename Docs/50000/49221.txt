<DOC>
<DOCNO> 49221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yasam/yas02.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü kaderi bisikletle ezdiler 
</HEADLINE>
<TEXT>

Kemalettin Tuğcu romanlarından çıkma’ hayatlarından kaçıp bisikletle Manisa’dan İstanbul’a geldiler. Ve üç hafta sonra başka bir hayattalar... 
     ASLI ÖKTENER İstanbul 

     Cihan Bozdoğan 16, kardeşi Arif ise 12 yaşında... Yaşları küçük ama feleğin çemberinde attıkları adımlar büyük... 
     Manisa’da oturan kardeşlerin anneleri, alkol bağımlısı babalarından 8 yıl önce ayrıldı. Cihan ortaokuldan sonra, Arif ise beşinci sınıfta okulu bırakıp çalışmaya başladı. Demircilik, kaportacılık ve alüminyumculuk gibi işlerin ağır yükünü taşımaya çalışırken bir de anneleri "Bir daha bu eve gelmeyin" dedi kırılıp evden kaçtılar. 
     Önce Manisa’da sıkça gittikleri parka yerleştiler, karton satarak para kazandılar. Ve arkadaşlarının, "İstanbul’a gidin zengin olursunuz" sözüyle harekete geçtiler. Hurdacıdan 2 milyon liraya aldıkları bisikletleriyle yola koyuldular. Yollarını, tabelaları takip ederek ve sorarak buldular. 
     
     Çöpten simit yediler 
     Karşılarına çıkan polis ve jandarmaları, bin bir bahaneyle atlatmayı başardılar. Üç haftalık maceralı yolculuktan sonra, Çanakkale üzerinden geldikleri İstanbul’daki ilk durakları Büyükçekmece oldu. Paraları bitmişti. Galatasaray sevdalısıydılar lastiği inik bisikletleriyle Mecidiyeköy’e Ali Sami Yen Stadyumu’na kadar gitmeyi başardılar. 
     
     Şimdi artık güvendeler 
     Çöpe atılan simitleri yediler, üzerlerinde kartonlarla köfte arabasında uyudular. İş aradılar, bulamadılar. Bisikletlerini satmak zorunda kaldılar. 
     Terk edilmiş bir ev bulup yerleştiler. Karton satarak para kazanıyorlardı. Mahalle sakinlerinin şik yetiyle evden ayrıldılar. Bir hafta sokaklarda yatan kardeşler daha fazla dayanamayıp karakola sığındılar. 
     Sosyal Hizmetler ve Çocuk Esirgeme Kurumu tarafından korumaya alınan kardeşler artık Florya Çocuk ve Gençlik Merkezi’nde kalıyorlar. Yarım kalan eğitimlerini sürdürüyorlar. 
     Bu maceranın kahramanları Cihan ve Arif şöyle diyor "Manisa’ya geri gönderilseydik, yine evden kaçardık. Annemize kırgınız. Burada çok mutluyuz. İkimiz de okulu bitirmeyi ve öğretmen olmayı istiyoruz." 
     



 YAŞAM 

















</TEXT>
</DOC>
