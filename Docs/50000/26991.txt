<DOC>
<DOCNO> 26991 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/yazar/cankat.html </URL>
<DATE> 2001/06/15/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Miras’ın buçuğu 
</HEADLINE>
<TEXT>

     TOBB Başkanı Fuat Miras gaza geldi kendini FB Başkanı Aziz Yıldırım sandı zahir . "İstifamı verir gibi yaparım, üyeler kapımın önüne yatar, Büyük başkan bizi bırakma’ diye yalvarır" sandı. Önce istifa etti, sonra etmedim dedi, "Ettim, ama vazgeçtimöde karar kıldı. Ve ortaya çok komik bir durum çıktı 
     TOBB Yönetim Kurulu "İstifanı kabul ettik, güle güle" deyiverince, Miras bu sefer tutturdu "15 kişilik Yönetim Kurulu’nda salt çoğunluk 7,5 eder, onu 8’e tamamlarsınız. Bu durumda salt çoğunluk 9 eder". Yani "8 kişiyle beni kovamazsınız, 9’u bulun" demeye getiriyor. 
     TOBB Genel Sekreterliği de Sanayi ve Ticaret Bakanlığı’na soracakmış 
     15 kişilik yönetim kurulunda salt çoğunluk kaç kişiyle temin edilir, diye. Aslında Meclis İç Tüzüğü’ne bakmak yeterli. Ama o da yetmezse, Anayasa Mahkemesi’nin kararı var. 
     1987 yılında 18. dönem milletvekili seçimi dolayısıyla çıkarılan bir kanun Anayasa Mahkemesi tarafından 5’e karşı 6 oyla reddedilmişti. O zaman da İstanbullu bir avukatın aklına uyan Turgut Özal, tıpkı Fuat Miras gibi çamura yatıp, "Salt çoğunluk 2 farklı çoğunluktur" diye Yüksek Mahkeme’ye başvurmuştu. Yüksek Mahkeme bu talebi reddetti, "5’e karşı 6 oy yeterlidir" dedi. Hem de bu sefer oybirliğiyle. 
     Özal işte bu tartışma üzerine "Anayasa’yı bir kere delmekle bir şey olmaz" demişti. Bu davadaki en büyük destekçisi de Mehmet Barlas’tı. 
     Özetle 8 kişilik bir çoğunluk Miras’a "TOBB’ye hizmetlerden dolayı şilt vermek için" yeterlidir. 
     
Bu da afet kavgası      Demokratikleşme ihtiyacı duymayan Devlet Bahçeli, partizanlıkta da bir sakınca görmüyor. MHP militanlarının devletin her kademesine yerleştirilmesi sürüyor. Bir yandan erken seçim yatırımları yapılıyor. Ziraatçiye, ithalatçıya menfaat temin ediliyor. Daha özel menfaatlere engel değil tabii bu. 
     Bunlara karşı çıktığı için de Kemal Derviş yıpratılmaya çalışılıyor. 
     Ben size Bahçeli-Derviş arasında çıkacak yeni kavgayı söyleyeyim mi 
     Hatay ve Osmaniye’de sel felaketine uğrayanların zararlarının karşılanması, kredi borçlarının ertelenmesi ve yeni krediler verilmesi konusu. 
     Devlet Bey Osmaniyelidir de... 
     
Yalandan sayılmaz      Ayakkabı satıcısı Zamanla açar abi. 
     Tezg htar Ne zaman istersen getir, değiştirelim. 
     Ev sahibi Oğlum Almanya’dan gelecek. 
     Borçlu Abi vallahi küçük bir sıkışıklığım oldu, en kısa zamanda ödeyeceğim. 
     Kefil arayan Abi formalite bunlar. 
     Bilgi işlem müdürü Ne yapalım, sistem çöktü. 
     Evli erkek Hayatım geç geleceğim, büroda bir toplantımız var. 
     Evli kadın Sevgilim bugün arkadaşlarla sinemaya gittik. 
     Bilgisayar satıcısı Ohooo, bu seni en az iki sene idare eder. 
     Araba satıcısı Abi şerefsizim orijinal boyası. 
     Patron Arkadaşlar, bundan sonra hepimiz kemerleri sıkacağız. 
     
SUİ-ZAM      Ekonomi derken ekolojiyi unutuk. Halbuki enflasyon düşer, Borsa yükselir. Ama kesilen orman, kirlenen deniz... gitti gider. 
     Ama baksanıza, Gözlüklü Martı bile bugün ekonomiden bahsediyor 
     Bu zamlar katiyen zam değil, sui-zam çünkü suiistimallerden kaynaklanıyor. 
     Sonra biz insanları ti’ye alıyor Siz şimdi "sui-zam altındasınız" desem, su fiyatından bahsediyorum zannedersiniz. Gerçi suyun 5 litresi 1.200.000 lira oldu ya .. 
     
     







Yeni bir yön 


Çaresizler... 


Şeffaf yönetim sıkı denetim... 


Miras’ın buçuğu 


Devletle HADEP duvarı 


Sonbahar sendromu 


Hoş geldin tatil 


Yurtdışından gelen olumlu haberler 


Nasıl bir müdahale 


Güçler "savaşı" 


Çiftlik Hyde Park olsun 


"Republic of Turkey" 


Hocasız parti 


Tütünde orta yol 


Şaka değildi 


Türkler meze ile karın doyuruyor 


</TEXT>
</DOC>
