<DOC>
<DOCNO> 5222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/dunya/dun02.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel tacizin adı, MONİCA 
</HEADLINE>
<TEXT>

     ABD’de mahkeme, kadınlara "Monica Lewinsky" diye hitap etmenin cinsel taciz sayılacağına karar verdi. Federal mahkemenin söz konusu kararı, Suny Üniversitesi öğretim üyelerinden biri aleyhine, kız öğrencisi tarafından açılan davada alındı. 
     İnbal Hayut adlı öğrenci, Profesor Alex Young’ın okulda kendisine sürekli "Monica Lewinsky" diye hitap ederek, "cinsel açıdan hasmane bir ortam" yarattığını iddia etti. Mahkemenin kararında, "profesörün, 1998 sonbahar sömestrisi boyunca İnbal Hayut’a Monica Lewinsky’ diye hitap ettiği ve bu hitabın, gerçek Monica Lewinsky’nin davranışını çağrıştırdığı" görüşü yer aldı. Mahkeme, öğretim üyesini, sınıfta öğrencisine "Bill ile hafta sonunuz nasıl geçti" ve "Sus Monica. Sana sonra bir puro vereceğim" tarzında hitap ettiği gerekçesiyle de suçlu buldu. Öğrencinin avukatı William Martin, "bazı arkadaşlarının, genç kızın gerçek adını dahi bilmediklerini ve kendisini Monica diye çağırdıklarını" söyledi. 
     


 DÜNYA 














</TEXT>
</DOC>
