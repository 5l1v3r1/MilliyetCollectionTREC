<DOC>
<DOCNO> 6743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sontur11.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk'ün eski bürokratlarına ağır suçlama 
</HEADLINE>
<TEXT>

     Cumhurbaşkanlığı eski İdari ve Mali İşler Daire Başkanı Gülizar Temel Baysal'ın da aralarında bulunduğu 15 sanığın, ''Devlet alım-satım ihalesine fesat karıştırdıkları ve bu suça iştirak ettikleri'' gerekçesiyle yargılandıları davada, bilirkişi raporu mahkemeye ulaştı. 
     Hazine avukatı, bilirkişi raporuna karşı beyanlarını yazılı olarak sunarken, raporu inceleyemedikleri ifade eden sanık avukatları, süre talebinde bulundular. 
     Mahkeme Başkanı Öztürk, sanıklar ve avukatlarına beyanda bulunmaları için süre verilmesine, aynı konuyla ilgili olarak Ankara 3. Ağır Ceza Mahkemesi'nde açılan iki ayrı davanın kendi dosyaları ile birleştirilmesine ve bu sanıklar adına yeniden davetiye çıkarılmasına karar verildiğin belirterek, duruşmayı erteledi. 
     Ünal Hasgüler, Doç. Dr. Yavuz Kır ve Turhan Şakı'dan oluşan bilirkişi heyeti tarafından hazırlanan raporda, sanıkların, ''fahiş fiyatla korunan firmalara menfaat sağlayacak şekilde davrandıkları'' kaydedildi. Sanıklar ile ihale alan firmalar arasında anlaşma bulunduğunun, ifadelerden ve işin yapılış tarzlarından anlaşıldığı ifade edilen raporda, Baysal, eski Mali İşler Müdürü Fevzi Yıldırım ve Akay'ın savunmalarında, ''Cumhurbaşkanlığı'nın, özel konumu ile denetim dışı kalacak şekilde istediği gibi satınalma yapabileceği, buna karşılık sorumlulukları bulunmadığı'' görüşüne yer vermiş olmalarının dikkat çekici olduğu belirtildi. 
     Anayasa'da, hukuk devleti kavramına yer verildiği hatırlatılan raporda, hukuk devletinde, hukukun kalıpları dışında, istediği gibi hareket edebilen ve sorumluluğu olmayan bir kuruluştan bahsedebilmenin mümkün olmadığı ifade edildi. Raporda, ''Türkiye'de istisna örnekler vermek mümkün ise de bu örnekler, hukuk devleti kavramı ile bağdaşmaz olaylardır'' denildi. 
     aporda, devletin bu alımlardan, 1998 ve 1999 yıllarındaki toplam zararının 68 milyar 599 milyon 931 bin lira olduğu belirtilerek, gerek Cumhurbaşkanlığı'nda çalışan sanıkların gerekse firma sahiplerinin menfaat temini açısından bilerek ve maksatlı biçimde ortak hareket ettikleri görüşüne yer verildi. 
     



</TEXT>
</DOC>
