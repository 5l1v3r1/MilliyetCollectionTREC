<DOC>
<DOCNO> 47473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yasam/yas04.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet Kadında kısa saç olmaz 
</HEADLINE>
<TEXT>

Kadınların ancak 'erkeklere benzememek' kaydıyla saç kestirebileceğini belirten Diyanet, "Koca izni olmadan saç boyatılamaz" dedi 
     İSTANBUL Milliyet 

     Diyanet İşleri Başkanlığı Din İşleri Yüksek Kurulu, kadınların saçlarını, erkeklere benzememek kaydıyla kestirebileceğini, boyatmadan önce de mutlaka kocasından izin alması gerektiğini belirtti. 
     Kurulun "Kadınların saç yaptırması ve kısaltması caiz midir " sorusuna verdiği yanıt, Diyanet'in kadınlarda kısa saça karşı olduğunu ortaya koydu. Türkiye Diyanet Vakfı Yayınları tarafından yayımlanan Günümüz Meselelerine Fetvalar’ isimli kitapta kadınların saçlarını kısa kestirmesinin doğru olmadığı yer aldı. 
     
     Süslenme haram olabilir’ 
     Kadınların uzayan saçlarını erkeklere benzememek kaydıyla kestirebileceğine yer verilen kitapta, kadınların bunu tesettüre riayet etmek kaydıyla, yine kadın kuaförlere yaptırabilecekleri ifade edildi. 
     Kitapta, kadın ve erkeklerin evde birbirlerine daha cazip görünebilmek için süslenebileceği, başkalarının dikkatini çekmek için süslenmelerinin ise uygun olmadığı belirtilerek, "Bu süslenme kötü niyet ve davranışlarına göre haram da olabilir" denildi. 
     Bir başka fetvada da, "Kadın, kocasının izniyle, saçını istediği renge boyayabilir veya boyatabilir" görüşü dile getirildi. 
     



 YAŞAM 

















</TEXT>
</DOC>
