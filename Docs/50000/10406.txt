<DOC>
<DOCNO> 10406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/ekonomi/eko03.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa okullu’ oluyor 
</HEADLINE>
<TEXT>

Halka açılıp İMKB’nin ilk okulu’ olma planları yapan Özel Büyük Kolej, halka arz gelirini turizm alanında değerlendirecek 
     EBRU SUNGUR 

     Özel Büyük Kolej, halka açılarak İMKB’nin ilk eğitim şirketi olma yolunda hazırlıklar yapıyor. Özel Büyük Kolej Yönetim Kurulu Başkanı Rumi Doğay, şirketin 1.6 trilyon lira olan sermayesini 2 trilyon liraya çıkartarak artırılan kısmı halka arz edeceklerini söyledi. Böylece şirketin yüzde 22.9’unun halka açılacağını belirten Doğay, konsorsiyum liderliğini Gedik Yatırım’ın üstleneceğini kaydetti. Doğay, "Halka arzın yapılabilmesi ve şirket değerinin tam olarak ortaya çıkabilmesi için piyasanın uygun olduğu bir zamanı bekliyoruz" dedi. 
     Doğay, Özel Büyük Kolej’i halka açmaya nasıl karar verdiklerini anlatırken de şunları söyledi 
     "Bütün dünyada şirketler halka açılıyor ve halka açılan şirketin saygınlığı tartışılmaz hale geliyor. Ayrıca bu yolla isteyen velilerimizin de okula ortak olabileceklerini düşündük." 
     2000 yılını 2.9 trilyon lira ciro ve 288.4 milyar lira k rla kapattıklarını bildiren Doğay, "Bu yıl sonu itibarıyla ise ciro beklentimiz 8.7 milyon dolar, k r hedefimiz ise 1.5 milyon dolar" diye konuştu. 
     
Arz geliri turizme gidecek      Özel Büyük Kolej’in turizm alanında da yatırımları olduğunu anlatan Doğay, Türkiye’de su parkı anlamında en kapsamlı yatırımlardan biri olan Aqua Fantasy’yi geçen haziranda hizmete açtıklarını belirtti. Doğay, İzmir’in Selçuk ile Kuşadası ilçeleri arasında yer alan Aqua Fantasy’nin yakınında bir de tatil köyü yatırımı yürüttüklerini bildirdi. Tamamlanacak olan yatırımın maliyetinin 7 - 8 milyon dolar civarında olduğunu, halka arzdan elde edilecek gelirin de bu amaçla değerlendirileceğini söyleyen Doğay, şu bilgileri verdi 
     "Turizm yatırımlarımız 400 yataklı beş yıldızlı takil köyü ve günlük 3 bin kişiye hizmet verecek kapasitede olan Aqua Fantasy’den oluşuyor. Tesisler Hazine Milli Emlak Genel Müdürlüğü’nden kiralanmış, İzmir Pamucak mevkiindeki 93 bin 700 metrekarelik arazide inşa ediliyor. Tüm oyun alanları ABD’den ithal edilmiş olan Aqua Fantasy’nin yüzde 90’ı tamamlandı ve hizmete girdi. Tatil köyünün ise henüz yüzde 10’u inşa edildi." 
     
15 yıllık eğitim kuruluşu      Özel Büyük Kolej, 1986’da Ankara’da kuruldu. 14 bin metrekare kapalı, 4 bin metrekare de açık alana sahip bulunan Özel Büyük Kolej, okul öncesi, ilköğretim ve lise eğitimi veriyor. 2 bin öğrenci kapasiteli okulda 1830 öğrenci eğitim ve öğrenim görüyor. 60 derslikli okuldaki 160 öğretmenin sekizi yabancı. İngilizce ağırlıklı eğitim verilen okulda yarı olimpik kapalı yüzme havuzu, 600 kişilik çok amaçlı spor salonu, bilgisayar laboratuvarları ve küçük yaş grubu kapalı trafik eğitim pisti de bulunuyor. 
     
Dünya borsaları Türkçe siteden de izlenebilecek      Yatırımcıların, artık uluslarası piyasalardaki gelişmeleri, internet üzerinden Türkçe olarak izleyebilecekleri internet sitesi www.stock-world.com.tr adresinde hizmete girdi. Stock - World’dan yapılan açıklamaya göre, Stock - World Media AG tarafından hazırlanan sitenin, uluslararası piyasalar konusunda ilk Türkçe borsa internet sitesi olduğu belirtildi. Stock - World Media AG’nin Almanya’nın en büyük borsa internet sitelerinden biri olarak kabul edilen www.stock-world.de portalını da yönettiği kaydedilen açıklamada, Türk yatırımcıların, www.stock-world.com.tr sitesi üzerinden Nasdaq, Neuermarkt, Dax, Dow Jones gibi endeks ve piyasaları izleyebileceği vurgulandı. 
     1998 Micropal ödülü kazanan teknoloji ve internet hisse senetleri uzmanı Alfred Maydorn’un da Stock - World’da uzman olarak çalıştığı, sitede yabancı uzman borsacıların değerlendirmelerinin de Türkçe olarak yer aldığı kaydedildi. ANKA 
     


 EKONOMİ 




















</TEXT>
</DOC>
