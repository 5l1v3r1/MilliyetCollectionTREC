<DOC>
<DOCNO> 26078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sondun19.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Arnavut militanlardan Üsküp'e saldırı tehdidi 
</HEADLINE>
<TEXT>

     Makedonya'daki Arnavut militanlar, yarın sabaha kadar bombardımanın sona ermemesi halinde, başkent Üsküp'e saldıracaklarını öne sürdüler. 
     Fransız Haber Ajansı'nı AFP cep telefonuyla arayan Hoca adlı Arnavut militanların komutanı, Başbakan Lupço Georgievski'yi ültimatom olarak adlandırdığı tehdidinde, ordunun ülkenin kuzeyindeki köylere yönelik bombardımanının sona ermemesi halinde, Üsküp'e saldırı düzenleneceklerini söyledi. 
     Hoca, ''Georgievski'ye Arnavutların evlerini yerle bir etmeyi durdurması için yarın sabaha kadar zaman tanıyoruz. Aksi halde Üsküp'e saldırmaya başlayacağız. Saldırılarımız özellikle havaalanı, rafineriler, hükümete ait binalar ve polis karakollarına yönelik olacak. 120 milimetrelik havan toplarıyla havaalanının hedef alabiliriz, elimizde çok yok, ama var olanlar da kafi'' diye konuştu. Makedon İçişleri Bakanlığı tarafından yapılan açıklamada, dün gece Arnavut militanların Kalkandelen'in etrafındaki Sipkovica ve Gajre köylerine ve Kalkandelen-Popova Sapka yolunda bazı saldırılar düzenledikleri, ancak Makedon ordusunun bu saldırılara karşılık verdiği belirtilmişti. Savunma Bakanlığı sözcüsü ise, Hava Kuvvetleri'ne ait helikopterlerin zaman zaman Şar Dağı üstünde taktik uçuşlar yaptıklarını söylemişti. 







</TEXT>
</DOC>
