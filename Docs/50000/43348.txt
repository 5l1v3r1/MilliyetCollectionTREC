<DOC>
<DOCNO> 43348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/spor/spo03.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu gürledi 
</HEADLINE>
<TEXT>

Galatasaray’ın Rumen hocası, takımı tamir edeceklerini söyledi. Futbolcularını ilk kez suçlayan teknik patron, tek tek yapılan hataları ve beceriksizlikleri anlattı 
     ERHAN TELLİ 

     Derbi önlemi 
     PSV Eindhoven karşısında alınan yenilgiye sinirlenen Lucescu, ilk kez futbolcularını, yaptıkları bireysel hatalar ve beceriksizlikler nedeniyle suçladı. 90 dakika bitiminde soyunma odalarında oyucularına öfkeli bir konuşma yapan Rumen hoca, "Fenerbahçe maçı öncesi herkes kendine çeki düzen versin" ifadesini kullandı. Cim - Bom’un teknik patronu arıza yapan takımı da tamir edeceklerini sözlerine ekledi. 
     
     "Avlandınız" 
     LUCESCU, PSV’nin hızını kesemedikleri için etkisiz kaldıklarını da ifade etti. Rumen hoca, oyuncularına "Sizi hızlarıyla açıkça avladılar. Aranızda, h l bu durum karşısında ne yapacağını bilemeyenler var. Bu kadar basit hatalarla, rakibe fırsat vermemeliydiniz" dedi. Bülent Akın’ın el - kol hareketlerinin yanlış anlaşıldığını belirten Lucescu, "Bundan sonra kimse böyle davranmayacak. Asla izin vermem" diye konuştu. 
     
KİMLERE ÇATTI      PEREZ 
     İshal olmuştu "Senin gibi adam ağzına hakim olamayıp, o kadar yer, içer mi Bu nasıl profesyonellik 
     
     ÜMİT KARAN 
     "İnsan kafasını kaldırıp, bir bakmaz mı Bir oyuncu 10 kez ofsayta düşer mi 
     
     HASAN ŞAŞ 
     "Her zaman söylüyorum, dikine git diye. Sen tam tersini yapıyorsun. Topun etrafında dönüp duruyor, oyunu yavaşlatıyorsun" 
     
     HAKAN ÜNSAL 
     "Biraz daha çalışman gerekiyor. Ağır kalıyorsun. Bundan böyle antrenmanlardaki tempon daha da artacak." 
     
     MONDRAGON 
     "Oyunu çok daha iyi kurmalısın. Ayrıca hava toplarında yeteri kadar dikkatli değilsin." 
     
Yenilgi iyi oldu Mehmet Cansun, Avrupa’da galip gelip, ligde Fenerbahçe’ye kaybettiklerini hatırlattı, "Bu mağlubiyet iyi geldi" diye konuştu 
     GALATASARAY, PSV mağlubiyetini unutup, gözünü Fenerbahçe ile oynayacağı derbi mücadelesine çevirdi. Başkan Mehmet Cansun, alınan sonucun Fenerbahçe maçını etkileyip etkilemeyeceği şeklindeki sorulara ilginç yanıtlar verdi ve "Bilhassa daha iyi oldu. Biz Avrupa maçlarını kazanıp Fenerbahçe ile oynuyorduk. Bu kez kaybettik. Belki de şimdi daha iyi oldu" diye konuştu. 
     KULÜBE maddi destek sağlamak için düşünülen "Telefon Hattı" kampanyasının tanıtımı dün Florya’daki barbekü partisiyle gerçekleştirildi. Turkcell ile ortaklaşa gerçekleştirilen organizasyonda sabit hattı bulunanlar, "0.532.7571905" numarasını arayıp, 5, 10 ve 15 milyon liralık yardımda bulunabilecekler. Hattı olmayanlar ise gazete bayilerinden destek hattı alabilecek. 
     
HOLLANDA BASINI      EINDHOVENSE DAGBLAD 
     Gülmeyi öğrendi’ 
     "PSV Eindhoven mutlak alması gerektiği maçı kazandı ve nihayet gülmeyi yeniden öğrendi. Galatasaray karşısında takım gerçek kimliğini ve gerçek karakterini ortaya koyup, iyi futbol oynayarak Şampiyonlar Ligi’ndeki tur şansını devam ettirdi. 
     
     ALGEMEN DAGBLAD 
     PSV kendine geldi’ 
     "PSV, Galatasaray karşısında çok zorlandı, ancak maçın sonunda büyük bir sevinç vardı. Çünkü kötü gidişe son verilmiş ve aynı zamanda zorlu bir rakip karşısında 3 puan alınmıştı." 
     
     DE TELEGRAAF 
     Bozgunu unuttu’ 
     "Cezası nedeniyle Arnhem’de oynadığı maçta PSV, Galatasaray’ı 3 - 1 yenerek Nantes bozgununu unutturdu. Güçlü rakibi karşısında daha derli toplu oynayan PSV, istediğini aldı, ikinci tur kapısını açık bıraktı". 
     
İTALYA BASINI      La Gazzetta Dello Sport 
     G.Saray özürlü’ 
     "Galatasaray, PSV Eindhoven yenilgisiyle deplasmanda iyi olmadığını kanıtladı. Alınan sonuç yıkıcı oldu. Rommedahl, sol kanadı koridor gibi kullandı. Galatasaray, ikinci yarıda etkili şekilde gol için çalıştı. Ancak forveti, rakip kaleciyi korkutmayı dahi başaramadı". 
     
Emre’ye dört dikiş      GALATASARAY, PSV maçı sonrasında dün özel uçakla İstanbul’a döndü. Sarı - Kırmızılı ekip, ayağının tozuyla Fenerbahçe derbisinin hazırlıklarına başladı. Öte yandan PSV maçında rakibi ile girdiği ikili mücadele sonrası sağ kaşı yarılan Emre’ye dört dikiş atıldığı bildirildi. Genç futbolcunun tedavisine İstanbul’da devam edilecek. 
     
Zoff’un yerine Zaccheroni      SARI - Kırmızılı ekibin Şampiyonlar Ligi D Grubu’ndaki rakiplerinden İtalyan Lazio, Nantes karşısında sahasında aldığı 3 - 1’lik yenilginin ardından Teknik Direktör Dino Zoff ile yollarını ayırma kararı aldı. Zoff’un yerine Milan’ın eski hocası Alberto Zaccheroni göreve getirildi. Zaccheroni ilk maçında Terim’e karşı görev yapacak 
     



 SPOR 




























</TEXT>
</DOC>
