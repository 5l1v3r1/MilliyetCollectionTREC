<DOC>
<DOCNO> 44128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/ekonomi/eko06.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
10.4 milyar dolar sermaye kaçtı 
</HEADLINE>
<TEXT>

Cari ödemeler fazla vermesine karşın kısa vadeli sermaye kaçışının sürmesi bilançoyu olumsuz etkiledi 
     EKONOMİ SERVİSİ 

     Merkez Bankası, geçen yıl ilk yedi ayda 5.9 milyar dolar açık veren cari işlemler dengesi temmuzda 269 milyon dolar, yılın ilk yedi ayında 881 milyon dolar fazla verdiğini duyurdu. Ancak yılın ilk yedi ayındaki sermaye kaçışı durdurulamadı. 
     Merkez Bankası’nın açıkladığı ödemeler bilançosuna göre, ithalat ile ihracat arasındaki makas olumlu yönde kapanmasına rağmen sermaye kaçışı sürüyor. İhracat temmuzda 2.6, ilk yedi ayda 19.6 milyar dolar olurken ithalat temmuzda 3.3 milyar, ilk yedi ayda 23 milyar dolar oldu. Turizm gelirlerinin de artmaya devam ederek 1.9 milyar dolarla yılın en yüksek seviyelerine çıkarken, sermaye hareketleri temmuzda 880 milyon dolar, ocak - temmuz arasında da 10.4 milyar dolar eksi bakiye verdi. 
     Sermaye hareketlerinin eksi çıkmasına neden olan en önemli faktör 7.1 milyar dolar olan kısa vadeli sermaye hareketleri oldu. 
     



 EKONOMİ 






















</TEXT>
</DOC>
