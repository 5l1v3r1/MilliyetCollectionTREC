<DOC>
<DOCNO> 25986 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/ekonomi/eko11.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar mayısta sattı 
</HEADLINE>
<TEXT>

     Yeni ekonomik programın açıklanmasından sonra nisanda alıma geçen yabancı yatırımcılar mayısta yeniden satışa geçti. Yabancıların mayıstaki net satışları 52.6 milyon dolar oldu. İMKB'de mayısta 729 milyon dolarlık alış yapan yabancılar, 781.6 milyon dolarlık satış yaptılar. Geçen yılı net 3 milyar 140 milyon dolarlık satışla kapatan yabancı yatırımcılar, bu yılın ocak ayında net 254.1 milyon dolarlık alış yapmışlardı. Krizin patlak verdiği şubat ayında 25.4 milyon dolarla satıcı pozisyonuna geçen yabancılar, krizin etkilerinin sürdüğü mart ayında da 88.1 milyon dolarlık satış işlemi gerçekleştirmişlerdi. Nisan da ise 232.9 milyon dolarlık alım yapmışlardı. İlk beş aydakı 3 milyar 445.9 milyon dolarlık alış, 3 milyar 125 milyon dolar satış yapan yabancıların, net alımları 320.9 milyon dolar olarak gerçekleşti. 
     
En çok işlem yapılan hisseler Milyon Şirket Alış Satış Fark Yapı Kredi 104.6 101.0 3.6 Garanti B. 89.3 97.4 -8.1 İş Bankası C 68.7 59.3 9.4 Erdemir 38.0 33.5 4.5 Akbank 35.3 34.0 1.3 Doğan Hold. 31.6 34.9 -3.3 Koç Hold. 28.5 37.7 -9.2 Sabancı Hold. 33.6 32.0 1.6 Vestel 25.5 38.0 -12.5 Anadolu Efes 31.9 29.7 2.2      
     



 EKONOMİ 



















</TEXT>
</DOC>
