<DOC>
<DOCNO> 6760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/dunya/dun02.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan basını soruyor 
</HEADLINE>
<TEXT>
Nereden çıktı bu soykırım 
Rum soykırımı’ kararnamesi Yunan basını tarafından topa tutuluyor. Hükümet sözcüsü Reppas da soruları yanıtlarken soykırım’ sözcüğünü ağzına almadı 
     TAKİ BERBERAKİS Atina 

     Yunan hükümetinin, Fransa’nın Ermeni soykırımı ile ilgili kararının yarattığı ortamı fırsat sayarak, 14 Eylül’ü "Rumların Anadolu’da Türkler tarafından soykırıma uğratılmasını anma günü" olarak ilan etme kararı Yunan basınında da şok etkisi yarattı. Bazı Yunan gazeteleri, girişime "Nereden geldi aklımıza bu soykırım " şeklinde tepki gösterdi. 
     Yunanistan’ın etkili gazetelerinden "Eksousia", konu ile ilgili dünkü yorumunda hükümetin bu kararı ile Türk - Yunan ilişkilerindeki havanın bozulacağını yazdı. Gazete, Atina’nın bu ani kararının iki taraf arasındaki yakınlaşmayı tehdit ettiğini savundu. 
     Yazıda, birilerinin düğmeye bastığı ima edilerek "Soykırım kelimesini kimler hatırladı Bunu o zaman mevcut olmayan Türk devletinin yaptığını kimler hatırladı Niye şimdi hatırladılar " denildi. 
     
Ordumuz yenildi’      Eksousia’daki yazıda, "Soykırım kelimesi şimdiye kadar Yunan diplomasisi tarafından Türkiye için hiç kullanılmadı. Bu zaman dönemecinde kullanılması soru işaretleri yaratıyor" yorumu yapıldı. 
     Yazıda, Yunan tarafının "Anadolu bozgunu" şöyle anlatıldı 
     "O zaman bir savaş olduğu aklımızdan çıkmamalı. Yunan ordusu Anadolu’ya çıkarma yaptı. Bunun bir yanlış olduğu kabul edilmiş durumda. Yunan ordusu yenildi. Küçük Asya bozgununu, çok yönlü, bir çok verisi olan uluslararası bir olay olarak dikkate almalıyız". 
     
Yorgo bilmiyordu’      "Ta Nea" gazetesi ise konu ile ilgili haberinde Dışişleri Bakanı Yorgo Papandreu’nun "Rum Soykırımını Anma Günü" ile ilgili kararnameden habersiz olduğunu ileri sürdü. Yunan Dışişleri’ne yakın kaynakları ile bilinen gazete, olayın Türkiye’yi "sinirlendirdiğini" belirtti. 
     


 DÜNYA 













</TEXT>
</DOC>
