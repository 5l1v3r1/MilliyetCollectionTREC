<DOC>
<DOCNO> 37969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur16.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Marmaris'teki orman yangını kontrol altında.. 
</HEADLINE>
<TEXT>

     Marmaris-Datça karayolunun 25. kilometresi yakınlarında, İnbükü mevkiinde dün çıkan orman yangınının, tamamen kontrol altına alındığı bildirildi. 
     Marmaris Orman İşletme Müdürlüğü yetkililerinden alınan bilgiye göre, sabah saatlerinde kuzey ve deniz yönü hariç kısmen kontrol altında tutulan yangın, daha sonra yoğun çabalar sonucu 130 hektarlık alanda tamamen kontrol altına alındı. Yangın söndürme çalışmalarına Muğla Orman Bölge Müdürlüğü'nden 4, Antalya Orman Bölge Müdürlüğü'nden 2 yangın helikopteri, 300 orman işçisi, 60 kişilik askeri birlik, çevre belediyelerin itfaiyeleri ve yurttaşların katıldığı kaydedildi. Yangını söndürme ve soğutma çalışmalarının devam ettiğini belirten yetkililer, yangının çıkış nedeninin belirlenmesi için başlatılan soruşturmanın sürdüğünü ifade ettiler. ''Emel Sayın Koyu'' olarak da bilinen bölgede, 1996 yılında da orman yangını çıkmış ve 5 bin hektarın üzerinde çam ormanı tahrip olmuştu. 







</TEXT>
</DOC>
