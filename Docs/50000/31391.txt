<DOC>
<DOCNO> 31391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko02.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF hemen dedi... 
</HEADLINE>
<TEXT>

BDDK, devlete yeni yük gelmemesi için zor durumdaki bankaların birleşmesi ve sermaye artışı için üç dört hafta süre istedi. Ancak, IMF Vakit kaybedilmeden bunlara el konulsun’ dedi 
     EKONOMİ SERVİSİ 

     Bankacılık Düzenleme ve Denetleme Kurulu BDDK Başkanı Engin Akçakoca, beş bankaya el konulma kararında IMF’nin katı tutumunun’ etkili olduğunu söyledi. 
     CNN Türk’ün sorularını yanıtlayan Akçakoca, bankaların iyileştirilmesi, sermaye artışı veya yeni ortaklıklar sağlaması için çaba sarf ettiklerini, bu konuda Dünya Bankası ile de görüştüklerini, ancak IMF’nin bu çabaları uygun görmediğini belirtti. 
     Bankaları Fon’a almadan rehabilite etme eğiliminde olduklarını ve bunun için üç dört hafta daha fırsat tanınmasını istediklerini belirten Akçakoca, şöyle konuştu "Dünya Bankası’yla mutabakat sağladık, ama IMF tarafı daha katı davrandı. Ben gene de düşünüyorum ki öyle bir fırsat tanısaydık daha ucuz bir çözüm yolu bulunabilirdi. Garantisi yok, ama denenmeliydi.’’ 
     
     Sermaye takibi 
     Akçakoca, bundan sonra bankacılık sektöründe birleşme, devralma, yabancı ortaklıkların çok süratlenmesini beklediğini bildirdi. Özkaynak sıkıntısı yaşayan özel sektör bankaları için taahhütler aldıklarının hatırlatılması üzerine, Akçakoca, şunları söyledi 
     "Mutabakata da vardık. 31 Aralık tarihine kadar sermaye yeterlilik rasyolarının asgari yüzde 8’de oluşması için bu planların günü gününe uygulanması gerektiği hususunda da fikir birliğindeyiz, takip edeceğiz." 
     Bu zorunluluğa uymayanlar hakkında tedbir geleceğini belirten Akçakoca, şöyle devam etti "En hafifinden, yönetim kurullarında Fon temsil edilebilir. Veya da - dile getirmek bile istemiyorum - Fon’a devrolunur. Ama böyle geniş bir spektrum söz konusu.’’ 
     
     İki banka satışı tamam 
     Akçakoca, Demirbank ile Sümerbank’ın satışının hızlandığının anımsatılarak, "Yakında sonuçlanıyor mu " sorusunu yanıtlarken de "Gelecek hafta sonunda ikisi de biter’’ dedi. Akçakoca, tüm yapılanlardan sonra IMF şartlarının yerine gelmiş olacağına işaret edersek, IMF’nin de taahhüt ettiği krediyi serbest bırakması gerektiğini vurguladı. 
     
3.5 katrilyonluk yük      Akçakoca, beş bankaya el konulmasının Tasarruf Mevduatı Sigorta Fonu’nun yükünü 3 - 3.5 katrilyon lira artıracağını belirterek, şöyle konuştu "Yaklaşık 1 katrilyon liralık zarar söz konusu. Mevduat için gerekecek likiditenin de 2 - 2.5 katrilyon lira civarında oluşmasını bekliyoruz. Son rakamlar devir bilançosuyla birlikte çıkacak, ama, böyle bekliyoruz. Donuk aktifler var. Onların da teker teker ayıklanması gerekecek. Yani her şey dahil 3 - 3.5 katrilyon diyebiliriz.’’ 
     Akçakoca, Hazine’den bir yardım alınmasının söz konusu olup olmadığının sorulması üzerine de, ilk planda kendi Fon kaynaklarıyla bu işi götürmeye çalışacaklarını bildirdi. Akçakoca, "Diğer bankalarımızdan kaydırmaya çalışacağız. Şu anda Hazine’ye fazla bir yük vermemek işin ince noktalarından biri. Çok açmazda kalırsa sistem, o zaman yardım isteriz. Onlar da yardımı esirgemeyeceklerini söylediler’’ diye konuştu. 
     
Birleşin, ortak bulun’ uyarısı      Akçakoca, beş bankanın Fon’a alınmasıyla ilgili olarak, "Hem mevcut bankalara mesaj hem de ilave pazar payı" diye konuştu. 
     Birleşme, devralma ve yabancı ortaklıkların hızlanmasını beklediğini kaydeden Akçakoca, "Ben bizzat bu işin içerisindeyim. Bizzat taraflarla konuşarak teşvik ediyorum’’ dedi. Akçakoca, sektörün artık stabil hale geldiğinin söylenip söylenemeyeceğine ilişkin olarak da şöyle dedi "Bu, Doktor, bana garanti veriyor musun, ben kanser olmayacağım değil mi artık ’ veya Bundan sonra kanser olmam değil mi ’ demeye benziyor. Kendini bilmeden faiz riski alırsan, döviz pozisyon riski alırsan, likidite riskine girersen, pazar riski alırsan, kredi riski alırsan bu sorunlarla her zaman karşı karşıya kalabilirsin. Bu iş özkaynak ve büyüklük gerektiriyor. Bundan sonra birleşmenin, yurtdışından yabancı ortak almanın önemi bir kat daha artıyor. Bu işe çok samimi olarak bakmalılar. 31 Aralık itibariyle bizim yurtdışı finansal piyasalara vermiş olduğumuz yüzde 8 asgari sermaye yeterliliği taahhüdünü de tutturabilmeliyiz.’’ 
     



 EKONOMİ 



























</TEXT>
</DOC>
