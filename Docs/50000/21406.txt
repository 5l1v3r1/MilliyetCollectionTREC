<DOC>
<DOCNO> 21406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo17.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ümit "Neye üzüleceğimi bile şaşırdım" 
</HEADLINE>
<TEXT>

     Galatasaraylı futbolcu Ümit Davala, takım olarak hiç beklemedikleri bir durum içine girdiklerini belirterek, ''Şu an nasıl bir üzüntü içinde olduğumu anlatamam. Ama neye üzüleceğimi bile şaşırdım'' dedi. 
     Sarı-kırmızılı futbolcu, kendisine ait www.umitdavala.com internet sitesinde yaptığı açıklamada, Fenerbahçe mağlubiyeti sonrası rakipleri ile aynı puanda olmalarına karşın, kendilerinin herşeyi kaybetmiş gibigösterildiğini, bunun da Ankaragücü maçı öncesi üzerlerinde büyük bir baskı yarattığını kaydetti. 
     Ümit'in açıklamasında, kendileri için hayati önem taşıyan Ankaragücü karşısında istedikleri golü bir türlü bulamadıkları ve sürpriz şekilde yedikleri golle de telaşlandıkları dile getirilerek, ''Bunlar yetmezmiş gibi, maçın hakemi de taktir haklarını anlaşılmaz bir biçimde rakibimiz yönünde kullandı. Ayrıca oyunun başı sayılabilecek bir dönemde, Okan'ın bence haksız sayılabilecek bir pozisyonla atılmasıyla iyice zorlanmaya başladık. Doksan dakika sonunda da başımız önde kaldı'' denildi. 
     Taraftara çağrı 
     Galatasaray taraftarının, 14 yıl şampiyonluk beklediği dönemlerde dahi aşırı hareketlere başvurmadığını ifade eden ve pazar akşamı yaşanan olayların tıpkı kendilerinde de olduğu gibi durum psikolojisinden kaynaklandığını belirten Ümit, açıklamasında şu görüşlerine yer verdi 
     ''Bizi eleştiren taraftarımıza seslenmek istiyorum. Biz değilmiydik yıllardır başarıdan başarıya koşan, sizin başınızı bir an olsun önünüze eğmemeniz için terinin son damlasına kadar sahada mücadele eden Biz değilmiydik 4 yıl üst üste şampiyon olan, defalarca Türkiye Kupası'nı alan Yine biz değilmiydik rakibimizin rekorlarını kıran ve onları geçen Ve en son olarak da Türkiye'de hiç kimsenin, hatta Avrupa'da bir çok takımın başaramadığını başarıp UEFA Kupası'nı, ardından da Süper Kupa'yı müzesine götüren Lütfen bunları gözardı etmeyin. Taraftar nankördür diyorlar. Ben buna inanmak istemiyorum. 
     Galatasaray taraftarı yeri geldi şampiyonluk için 14 yıl bekledi. Şimdi birkaç maç kaybedildi, şampiyonluk tehlikeye girdi diye nankörlük etmez. Bence pazar akşamı yaşadıklarımız, tıpkı bizimki gibi durum psikolojisinden kaynaklandı.'' 
     Okan ve Emre'ye destek 
     Ümit Davala, İtalya'nın FC İnter kulübüyle ön sözleşme yapan ve artık Galatasaray'da işleri bitti şeklinde eleştirilere maruz kalan Okan ve Emre'ye destek vererek, ''İki arkadaşım da böyle bir karaktere sahip değillerdir. Bu şekilde düşünenleri şiddetle kınıyorum'' dedi. 
     Sarı-kırmızılı futbolcu, Emre ile Okan'n Galatasaray'ın alt yapısından yetiştiklerine ve gözlerini bu kulüpte açtıklarına dikkat çekerek, yaşanan bütün başarılarda en büyük katkıları sağladıklarını belirtti. 
     Florya Metin Oktay Tesisleri çıkışında bir Fenerbahçeli taraftara yumruk atan Fatih'le ilgili olarak, kaba kuvvetin hiç bir haklı gerekçesi olmayacağını belirten Ümit, son derece ağır bir yük ve yüksek stres altında bulunan genç futbolcuya destek olnuması gerektiğini kaydetti. 
     
     






</TEXT>
</DOC>
