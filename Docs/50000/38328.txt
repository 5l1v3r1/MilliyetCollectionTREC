<DOC>
<DOCNO> 38328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/guncel/gun06.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk kaybolmalarına karşı ne yapılır 
</HEADLINE>
<TEXT>

Ekonomik krizin ardından, maddi sorunlar nedeniyle evden kaçma ve kaçırılma oranınında patlama olduğu belirtildi. Yakınlarını Kaybetmiş Aileler Derneği YAKAD , ailelere kayıplar için yardımcı oluyor. 
     NESLİHAN CUYAR İstanbul 

     Kimi evlenme vaadiyle, kimi maddi sorunlardan bunaldığından evden kaçıyor. 
     Haftada ortalama beş kayıp başvurusunun yapıldığı, Yakınlarını Kaybetmiş Aileler Derneği YAKAD , ailelere çocukları kaybolmadan önce ve kaybolduğunu hissettikleri ilk andan itibaren yapılması gerekenler hakkında önerilerde bulunuyor. 
     
     15 - 25 yaş arasına dikkat 
     YAKAD Başkanı Zafer Özbilici, ekonomik krizin ardından maddi sorunlar nedeniyle evden kaçma ve kaçırılma oranınında patlama olduğunu belirtirken, kayıplardan yüzde 35’inin 15 - 25 yaş arasında olduğunu kaydetti. 
     Özbilici, ailelere daima çocuklarının en son çekilmiş fotoğraflarını bulundurmalarını tavsiye ederken, yapılması gerekenleri şöyle sıraladı 
     Parmak izlerine sahip olun. 
     Arkadaşlarını ve ailelerini iyi tanıyın. Onların adres ve telefon bilgilerini içren bir defteriniz olsun. 
     Çocuğunuzun okula gittiği, döndüğü saati, güzergahı bilin. 
     Çocuğunuza özel bir kimlik kartı yaratın ve onu taşıması için mutlaka ikna edin. Sizinle irtibat kurulacak bilgileri de buna yazabilirsiniz. 
     DNA’sını belirleyecek bir şeyi saç teli, kan vb. saklayıp, aldığınız tarihi not edin. 
     "Bunlar benim çocuğumun başına gelmez" diye asla mazaret yaratmayın. 
     Bugün yapabileceğiniz işler için, yarına kadar beklemeyin. 
     Yardım istemek için utanmayın, bu her ailenin başına gelebilir. 
     Çocuğunuzun en son ne giydiğini bilin. 
     Bölgesel hizmet gruplarına başvurun. 
     



 GÜNCEL 





karşı ne yapılır 








</TEXT>
</DOC>
