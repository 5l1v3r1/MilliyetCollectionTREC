<DOC>
<DOCNO> 29266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sondun03.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Madrid'de banka şubesi önünde patlama 13 yaralı 
</HEADLINE>
<TEXT>

     İspanya'nın başkenti Madrid'de meydana gelen patlamada, 13 kişinin yaralandığı bildirildi. 
     Madrid Belediye Başkanı Başyardımcısı Mercedes de la Merced tarafından yapılan açıklamada, başkentteki banka şubesinin önünde meydana gelen patlamaya içine bomba konulmuş paketin yol açtığı, patlamada biri general 13 kişinin yaralandığı belirtildi. Açıklamada, yaralanan general Justo Oreja Pedraza'nın hayati tehlikesi bulunmadığı, generalin patlama meydana geldiği sırada olay yerinden geçmekte olduğu kaydedildi. Polis, banka şubesinde ve civardaki binalarda hasara neden olan bombalı saldırının, İspanya'nın kuzeyindeki Bask bölgesinin bağımsızlığı için mücadele eden ayrılıkçı ETA örgütü tarafından düzenlenmiş olması ihtimali üzerinde duruyor. 






</TEXT>
</DOC>
