<DOC>
<DOCNO> 11215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sontur10.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Türk-İş, Hak-İş ve DİSK Genel Başkanları ile yarın buluşacak 
</HEADLINE>
<TEXT>

     Ekonomiden sorumlu Devlet Bakanı Kemal Derviş'in, yarın, Türk-İş, Hak-İş ve DİSK genel başkanlarıyla görüşeceği öğrenildi. 
     Emek Platformu Başkanlar Kurulu toplantısı sırasında bir süre dışarıya çıkan Hak-İş Genel Başkanı Salim Uslu, gazetecilere yaptığı açıklamada, Devlet Bakanı Kemal Derviş'in yarın saat 15.30'da konfederasyon genel merkezine bir ziyarette bulunacağını bildirdi. 
     Edinilen bilgiye göre, Devlet Bakanı Derviş, Türk-İş Genel Başkanı Bayram Meral'i de yarın saat 15.00'te ziyaret ederek, bir görüşme yapacak. 
     Devlet Bakanı Derviş'in, DİSK Genel Başkanı Süleyman Çelebi'yle de yarın saat 10.00'da Genel-İş Sendikası genel merkezinde görüşeceği öğrenildi. 




</TEXT>
</DOC>
