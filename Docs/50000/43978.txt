<DOC>
<DOCNO> 43978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/yasam/yas05.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika test etti, onayladı 
</HEADLINE>
<TEXT>

Türk doktor Kutluk Oktay’ın kola yumurta nakliyle ilgili uygulamaları, Amerikan Tıp Birliği Dergisi tarafından kısırlığa çare olarak gösterildi 
     CORNELL Üniversitesi’nde çalışan Dr. Kutluk Oktay’ın "kola yumurta nakli" uygulaması, Amerikan Tıp birliği Dergisi JAMA tarafından kısırlığa çare olabilecek bir buluş olarak gösterildi. Oktay’ın uygulaması, dergide tüm ayrıntılarıyla anlatıldı. Oktay, uyguladıkları tekniğin ABD’de doğurganlık devresinde kansere yakalanan 40-50 bin arasında kadına umut olabileceğini açıkladı. 
     GENELLİKLE 30 yaş civarında kansere yakalanan kadınların, kemoterapi veya radyasyon tedavisinden önce yumurtalık dokuları alınarak donduruluyor. Bu yumurtalar, kanser tedavisi biten hastanın kolunda deri altına yerleştirilerek çoğalması sağlanıyor. Bu teknikle bir yıldan fazla bir süre fonksiyonunu devam ettiren yumurtaların suni döllenmede kullanılabileceği belirtiliyor. 
     



 YAŞAM 



















</TEXT>
</DOC>
