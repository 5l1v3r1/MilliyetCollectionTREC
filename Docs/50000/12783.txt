<DOC>
<DOCNO> 12783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/ekonomi/eko03.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sonunda AB de destek verdi 
</HEADLINE>
<TEXT>

19 Şubat’daki krizin ardından sessiz kalan AB, dün Türkiye’ye destek açıklaması yaptı 
     HARUN GÜREK Ankara 

     Şubat krizinin ardından dalgalı kura girilmesinin ardından Türkiye’ye arka arkaya destek veren IMF ile Dünya Bankası’nı G-7’ler de izlemiş ve bu yönde bir mesaj yayımlamıştı. 
     Krizin çıktığı 19 Şubat’tan beri sessiz kalan Avrupa Birliği’nden AB ise dün destek mesajı geldi. Türkiye’nin ekonomik reform çabalarının kuvvetle desteklendiği bildirildi. AB Dönem Başkanlığı’nı yürüten İsveç tarafından yapılan açıklamada "AB, güçlü ve inandırıcı bir ekonomik programın IMF’nin yakın işbirliğiyle yakın bir gelecekte sonuçlandırılmasını bekliyor" denildi. 
     AB maliye bakanlarının bugün Stockholm’daki öğle yemeği sırasında Türkiye’yi görüştükleri belirtildi. Açıklamada bakanların, Türkiye’nin ekonomik reform çabalarına güçlü bir desteği ifade ettikleri ve IMF’yle çerçevede anlaşmasıdan cesaret aldıkları vurgulandı. Türk hükümetinin ivedi bir biçimde bankacılık sektörü sorunlarını çözme kararlılığını olumlu karşıladıkları da belirtilen açıklamada şöyle denildi "Programın başarısı, tavizsiz uygulanmasına ve özel sektör dahil, uluslararası topluluğun desteğinin sürmesine bağlıdır." 
     
     Krizin hesabı verildi 
     Türk ekonomisi, Ulusal Program UP ile AB gözetim ve disiplini altına giriyor. UP’de kasım krizinin nedeni de resmen açıklandı ve şöyle dendi 
     "Kasımda piyasalardaki dalgalanmanın temel nedenlerinden birisi bankalar arasındaki risk algılama farklılıkları nedeniyle sistemde gereken likidite ihtiyacının karşılanamaması olmuştur." 
     Artan nakit para ihtiyacının giderilemeyişinde, bankaların mevsimsel olarak açık pozisyonlarını kapatmak için dövize yönelmelerinin de rol oynadığı belirtilen raporda, 19 Şubat’ta yaşanan gelişmelerin de programın sürdürülebilirliğine ilişkin kuşkuları artırdığı kaydedildi. 
     


 EKONOMİ 
















</TEXT>
</DOC>
