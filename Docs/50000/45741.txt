<DOC>
<DOCNO> 45741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun36.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban harekata direnme kararı aldı 
</HEADLINE>
<TEXT>

     Taliban yönetimi, ABD ve İngiltere'nin başlattığı askeri harekata direnmeye karar verdiğini bildirdi. 
     Afgan İslami Basın Ajansı'nın haberine göre, Taliban yönetimi sözcüsü Molla Emirhan Muttaki, yönetimin dün başlatılan harekatla ilgili bugün başkent Kabil'deki olağanüstü toplantısından sonra yaptığı açıklamada, Taliban'ın uluslararası terörist Usame Bin Ladin ile ilgili siyasetinde bir değişiklik olmadığını bildirdi. 
     Sözcü, Taliban yönetiminin, harekata karşılık çeşitli mevzilerini güçlendirmeye karar verdiğini açıkladı. 
     Taliban sözcüsü, Sovyetler Birliği'nin Afganistan işgaline atfen, ''Ruslara direndiğimiz gibi Amerikalılara karşı da direneceğiz'' dedi. 
     Sözcü Muttaki, ''Taliban yönetiminin toplantıda askeri ve siyasi stratejiyi görüştüğünü ve askeri alanda önemli kararlar aldığını'' söyledi. 
     ''Askeri üslerini güçlendirmelerine rağmen, yönetimin aldığı kararlar arasında başka mevzilere asker konuşlandırılması ve direniş taktiklerinin bulunduğunu'' belirten sözcü, ''Her zaman görüşmelere inanıyoruz'' dedi. 
     






</TEXT>
</DOC>
