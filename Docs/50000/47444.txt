<DOC>
<DOCNO> 47444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/siyaset/siy02.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz’a göre Sezer’in siyasi hesapları var .. 
</HEADLINE>
<TEXT>

ANAP lideri, böyle bir dönemde ülkeyi referanduma götürmeye kimsenin hakkı olmadığını söyledi. Yılmaz, "Oyun yine yüce Meclis tarafından mutlaka bozulmalı" dedi 
     ANKARA Milliyet 

     ANAP Genel Başkanı Mesut Yılmaz, kamuoyunun, Cumhurbaşkanı Ahmet Necdet Sezer’in Anayasa’nın 86. maddesini referanduma götürme kararının ardında başka siyasi amaçlar aramasının kaçınılmaz olduğunu söyledi. Yılmaz, "Demokrasimizin selameti, devletimizin dengelerini korumak bakımından, bu oyunun yine yüce Meclis tarafından mutlaka bozulması gerek" dedi. 
     Yılmaz, dünkü grup toplantısında, savaş rüzg rlarının estiği, ekonomiye neşter atıldığı bir dönemde, ülkeyi milletvekili maaşları gibi bir konu için referanduma götürmeye kimsenin hakkı bulunmadığını kaydederek şöyle konuştu "Bugün sırada çözüm bekleyen çok acil sorunlarımız var. Eğer bu ülkede illa referandum yapılacaksa, AB’ye evet mi, hayır mı ’ konusunda, Hak ve özgürlüklerin genişletilmesine evet mi, hayır mı ’ konusunda referandum yapılmalıdır. Referandum, milletvekili maaşlarının maliyetiyle kıyaslanmayacak bir kamu harcaması doğuracaktır. Ekonomik krizdeki Türkiye’ye böyle bir yük yüklemeye kimsenin hakkı yok. Sonuçta halkla Meclis’i karşı karşıya getirmek, sivil siyaseti boğmak isteyenlere gün doğacak." 
     Sezer’in kararının hukuki sakıncalar da doğuracağını ifade eden Yılmaz, "Yürürlüğe sokulması istenen maddeler arasında, halkoylamasının paketin tümü üzerinde yapılmasını öngören madde de yer alıyor. Bu isteme uyulması Anayasa suçu oluşturacaktır. Başbakanlık, Cumhurbaşkanı’nın bu talebine uyarsa, yalnız Meclis’in iradesine değil, ayrıca Anayasa hükmü haline gelen bu hükme de aykırı işlem yapmış olacaktır" dedi. 
     



 SİYASET 















</TEXT>
</DOC>
