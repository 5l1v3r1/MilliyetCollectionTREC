<DOC>
<DOCNO> 31265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yasam/yas02.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm sezonu’ açıldı 
</HEADLINE>
<TEXT>

Bugüne kadar yüzlerce can alan Şile’nin azgın dalgaları, kıyıları yine ölümle dövüyor.. Ama Şile sahilleri ve insan yutan dalgaları, haftasonları yine de insan akınına uğruyor 
     GÜLAY FIRAT İstanbul 

     Şile'de deniz sezonunun açılmasından bu yana şimdiden 12 kişinin boğularak can vermesi, İstanbullular'ın akın akın buraya gelmesine engel olmuyor. 
     Özellikle haftasonları adım atmanın bile zorlaştığı Şile'deki hareketlenme, cumartesi gecesi başlıyor. Araba ve minibüslere doluşan aileler, soluğu bu şirin beldede alıyor. Ancak mutlu başlayan gün, ilerleyen zamanda, bilinçsiz davranışlarla kabusa dönüşebiliyor. 
     
     Yüzmeye gittiler ve... 
     İki hafta önce haftasonu tatili için Şile'ye gelerek denize giren Hasan Bayraktar 19 , Atakan Demircan 14 kıyıdan uzaklaşınca dalgaların kurbanı oldu. Aynı gün Eşek Adası mevkiinde de Mustafa Coşkun, Mihriban Büke 15 , Özden Yalın 23 , Mahmut Akyel 17 ve Recep Sincanlı 53 ile Ağaçlı Köyü civarında denize giren Fikriye Balıkçı 11 adlı vatandaşlar boğularak hayatını kaybetti. Geçen haftasonu da, yine Eşek Adası mevkiinde denize giren Seda Dursun 14 , babası Durali Dursun 42 ve komşuları Turan Karakuşoğlu da 43 denizin kurbanı oldu. 
     
     Uyarılar dinlenmiyor 
     Şile Cankurtaran ekip şefi Mustafa Sarı, boğulmaların, belediyenin denetimi dışındaki mevkiilerde denize girilmesinden kaynaklandığını belirtiyor. 
     Plajlarda 20 cankurtaran ekibiyle 08.30 - 20.00 arası hizmet verdiklerini belirten Sarı, bir zodyak, botla da denizde sürekli kontrol yaptıklarını anlatıyor. 2 ambulansın sürekli hazır tutulduğunu belirten Sarı, facia yaşanmaması için şu önerilerde bulunuyor 
     "Cankurtaranlar neredeyse dakika başı halkı, emniyet bariyerlerini geçmemesi konusunda uyarıyor. Ama kimse bu uyarıları dikkate almıyor. Pazar günü 13 kişiyi boğulmaktan kurtardık. Yüzme bilmeyen de denize giriyor. Özellikle İstanbul’un varoşlarından gelen vatandaşlar sık sık boğulma tehlikesi geçiriyor." 
     



 YAŞAM 




















</TEXT>
</DOC>
