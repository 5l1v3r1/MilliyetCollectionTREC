<DOC>
<DOCNO> 2190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur06.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal "Ersümer istifa etsin" 
</HEADLINE>
<TEXT>

     CHP Genel Başkanı Deniz Baykal, Enerji ve Tabii Kaynaklar Bakanı Cumhur Ersümer'in, derhal istifa etmesi gerektiğini savunarak, ''Atadığı adamlar suçlanıyor, kendisi yerinde duruyor. Böyle birşey olamaz'' dedi. 
     Baykal, Yenimahalle Belediyesi Tiyatro Salonu'nda, belediyelerin sorunlarının ele alındığı ''CHP'li Belediye Başkanları Toplantısı''na katıldı. 
     Baykal, toplantı başlamadan önce gazetecilerin çeşitli konulardaki sorularını yanıtladı. 
     CHP'nin Kürtçe TV ve Kürtçe eğitim konularındaki yaklaşımının sorulması üzerine Baykal, AB'ye katılım için hazırlanan ulusal programın bir an önce ilan edilmesini beklediklerini söyledi. Baykal, ''Bildiğim kadarıyla teknik düzeyde yapılan çalışmalar tamamlandı. Siyasi kararın alınmasını gerektiren birkaç konu var. O konularla ilgili hükümetin tavrını görmek istiyoruz. Bizim bu konudaki tavrımız açıktır. Biz devlet bu işlere karışmamalı diyoruz'' şeklinde konuştu. 
     'Devletin görevinin millete hizmet etmek olduğunu'' vurgulayan Baykal, şunları kaydetti 
     'Türkiye Cumhuriyeti'nin resmi dili Türkçe'dir. O nedenle devletin bir başka dili geliştirme çalışmalarına katkıda bulunmasını doğru saymıyoruz. Ama demokratik bir anlayış çerçevesinde herkes kendi dilini konuşabilir, yazabilir, yayın yapabilir, radyo ve televizyon yayını yapabilir. Bunların nasıl yapılacağı da o ülkedeki düzen tarafından şekillendirilir. Gelecekte bu doğrultuda bir gelişmenin olmasını uygun görüyoruz. Hükümetin nasıl bir yaklaşım içinde olacağını da merakla bekliyoruz.'' 
     'Askerlerin bu konudaki tepkisini haklı buluyor musunuz '' sorusunu, Baykal, şöyle yanıtladı 
     'Evet. Asker, 14 yıldır çok ağır bir mücadelenin içinden geçiyor.Bu mücadeleyi başarıyla sonuçlandırmıştır. Bu çok önemli bir olaydır. Bu mücadelenin içinden geçmiş olan insanların bugün karşı karşı bulunduğumuz sorunlarla ilgili değerlendirmelerini ilgiyle, duyarlılıkla anlamak lazımdır. Yani, bunu kamuoyu önünde tartışma platformuna çekmek kadar yanlış birşey olamaz. Maalesef sayın Başbakan Yardımcısı bu konuyu bir tartışma, çekişme platformuna aktarmıştır. 
     Bu, konunun çözülmesine yardımcı olmamıştır. Eğer gerçekten Türkiye'nin Avrupa Birliği'ne girmesini istiyor idiyse, yapması gereken şey, Türkiye'nin önemli devlet kurumları arasında bu konuda ortaya çıkabilecek olan farklı anlayışları, farklı düşünceleri aşma doğrultusunda iyi niyetli, yapıcı bir gayretin içine girmekti. Böyle bir yaklaşım sergilememiştir. Tam tersine suçlayıcı, karalayıcı, teşhir edici bir üslup içine girmiştir ve ortalığı gerginleştirmiştir.Bu, Başbakan Yardımcısı'nın hatasıdır ve maalesef bu konu gereksiz şekilde militarize edilmek istenmektedir. Bunu çok sakıncalı buluyorum. Buna kesinlikle yol açmadan Türkiye bu konuyu konuşabilir, kendi şartlarını değerlendirebilir.'' 
     Değerlendirme yaparken Silahlı Kuvvetler'in bu konudaki yaklaşımının duyarlılıkla ve anlayışla ele alınması gerektiğini vurgulayan Baykal, bunu yapacak organlar bulunduğunu söyledi. Baykal, şöyle devam etti 
     'Bu çerçevede, ikinci büyük yanlış da Sayın Başbakan'ın yanlışıdır. O da bu konuyu kamuoyu önünde MİT Müsteşarı'nı konuşturarak, bir siyasi tartışma konusu haline getirmiştir. Bunun üzerine başka devlet kurumları da tavır takınmışlardır. Bu konu anlamsız şekilde siyasi çekişme konusu haline dönüştürülmüştür, yanlış olmuştur. Türkiye, bu konuyu Silahlı Kuvvetler'in duyarlılıklarını karşılayarak çözmelidir'' 
     'Enerji Bakanı Cumhur Ersümer istifa etmeli mi '' sorusu üzerine Baykal, ''Şu ana kadar durmuş olması kabahat'' dedi. 
     'Bakan'ın atadığı Müsteşar Yardımcısı, TEAŞ Genel Müdürü suçlanırken, kendisinin yerinde durmasını anlamanın mümkün olmadığını'' vurgulayan Baykal, şunları söyledi 
     'Daha ne bekleniyor Orada ihale ayarlamışlar. Birisi tutmuş, öbürü tecavüz etmiş. Bütün bunlar ortada. Bunlardan Bakan'ın haberi yok muydu Başbakan Yardımcısı'nın haberi yok muydu Türkiye'de kıyamet kopuyor. Ne hakla duruyorlar Ar damarı çatlamış bunların. Soruşturmanın selameti için bir an önce görevinden ayrılması gerekir. Bu gelişmelere sebep olan siyasi kararları onlar aldığı için ayrılması gerekir. Derhal istifa etmesi lazım ve gerisinin de gelmesi lazım. Türkiye'de bunca yolsuzluğun siyasi bağlantısını görme hakkını taşıyoruz. 'Bu kadar yolsuzluk, hiçbir siyasetçinin aktif katkısı olmadan yaşandı' diye kabul etmemizi kimse bizden beklemesin. Bu siyasetin katkısıyla şekillenmiştir. Bir an önce gereği yapılmalıdır. Bakan'ın kendi atadığı adamlar suçlanıyor, kendisi yerinde duruyor. Böyle birşey olamaz.'' 




</TEXT>
</DOC>
