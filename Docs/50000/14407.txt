<DOC>
<DOCNO> 14407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/soneko07.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracı kuruluşlar ilk başkanını seçti 
</HEADLINE>
<TEXT>

     Türkiye Sermaye Piyasası Aracı Kuruluşlar Birliği, ilk başkanını seçti. 
     Türkiye İş Bankası Genel Müdür Yardımcısı ve İş Yatırım Menkul Değerler Yönetim Kurulu Başkanı Yusuf Ziya Toprak, Birlik Başkanlığı'na getirildi. 
     Birliğin 26 Mart'ta yapılan ilk Genel Kurulu'nda seçilen Yönetim Kurulu'nun dün yapılan görev dağılımında, Yönetim Başkan Vekilliği'ni de Gedik Yatırım Menkul Değerler Yönetim Kurulu Başkanı Erhan Topaç üstlendi. 
     Türkiye Sermaye Piyasası Aracı Kuruluşlar Birliği Yönetim Kurulu'nun üyeleri ise Mehmet Ali Alkan, Ekrem Nevzat Öztangut, Korhan Kurdoğlu, Tezcan Yaramancı ve Ceyhan Bektaş'dan oluşuyor. 
     Denetleme Kurulu'nda Ömer Kemal Gürer, Alp Tekince ve Sitare Gürer görev yapacak. Disiplin Kurulu üyeliklerine de Kaan Cesur, Atilla Köksal ve İlhami Suaydın getirildi. Türkiye Sermaye Piyasası Aracı Kuruluşlar Birliği'nin ilk Başkanı olan Yusuf Ziya Toprak, sermaye piyasasının ve aracılık faaliyetlerinin geliştirilmesi, üyelerinin dayanışma ve sermaye piyasasının gerektirdiği özen ve disiplin içerisinde çalışmasının sağlanması, haksız rekabetin önlenmesi ve mesleki konularda üyelerin aydınlatılması amaçlarıyla kurulan Birlik'in bu hedeflerine ulaşmak üzere süratle örgütlenmesini tamamlayarak çalışmalarına başlayacağını bildirdi. 




</TEXT>
</DOC>
