<DOC>
<DOCNO> 5870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/spor/spo05a.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy’de hep o şarkı "Söyle en büyük kim " 
</HEADLINE>
<TEXT>
HESAP GECESİ 
İkisi de hazır... İkisi de finali istiyor. Fenerbahçe formda ve sahasında oynamanın rahatlığında. Galatasaray fark edilen gücüne, deneyimine güveniyor 
     TÜRKİYE Kupası yarı finalinde bugün Fenerbahçe ile Galatasaray mücadele edecek. Ligde de şampiyonluk için yarışan iki ekibin mücadelesi Şükrü Saraçoğlu Stadı’nda 20.30’da başlayacak. Metin Tokat’ın yöneteceği karşılaşmada normal süre berabere biterse uzatmaya gidilecek. Sonuç yine değişmezse, galibi penaltılar belirleyecek. Fenerbahçe’de Andersson ve Serkan, Galatasaray’da Hagi ve Hakan Ünsal forma giyemeyecek. Maç Kanal D ve Cine 5’ten naklen yayınlanacak. 
     
Tarihçe      340. randevu 
     FENERBAHÇE ile Galatasaray, bugün 340. kez karşı karşıya gelecekler. 17 Ocak 1909’da, şimdiki Fenerbahçe Şükrü Saraçoğlu Stadı’nın bulunduğu "Papaz’ın Çayırı" diye adlandırılan yerde yapılan ve Galatasaray’ın 2 - 0 kazandığı özel maçla başlayan 92 yıllık rekabette, Fenerbahçe’nin üstünlüğü göze çarpıyor. Sarı - Lacivertliler, 339 maçtan 124’ünü kazanırken, Cim - Bom 109 kez galip geldi. 106 maçta eşitlik bozulmadı. Fenerbahçe’nin 468 golüne, Galatasaray 434 golle yanıt verdi. 
     
Beş yıl sonra      FENERBAHÇE ile Galatasaray, beş yıl aradan sonra kupada karşı karşıya gelecekler. İki ekip en son 1995 - 96’daki kupa finalinde mücadele etmiş ve gülen taraf uzatma dakikaları sonunda Galatasaray olmuştu. Sarı - Kırmızılı takım, kupa maçlarında 11 - 3 önde bulunuyor. 
     
Kadıköy’de farklı      FENERBAHÇE ile Galatasaray, bugün Kadıköy’de 71. kez mücadele edecekler. Ezeli rakipler Kadıköy’de şimdiye dek 70 kez kozlarını paylaşırken, Fenerbahçe 29, Galatasaray 19 galibiyet aldı. Taraflar 22 maçtan da beraberlikle ayrıldı. Sarı - Lacivertliler’in 124 golüne karşılık Cim - Bom 102 gol attı. 
     
Süren galip      GALATASARAY, Başkan Faruk Süren döneminde Fenerbahçe ile 18 kez karşılaştı. 16 Mart 1996’da göreve gelen Süren, ezeli rakiplerine karşı 7 galibiyet, 5 yenilgi, 6 beraberlik aldı. Aziz Yıldırımlı Fenerbahçe ise Galatasaray ile 8 oynadı ve 1 galibiyet, 3 yenilgi ve 4 beraberliğe ulaştı. 
     
2000 bilet      FENERBAHÇE, stat inşaatına rağmen Galatasaray’a 2000 bin bilet verdi. Sarı - Kırmızılılar’ın, iki bin biletlik ekstra bilet isteği ise Fenerbahçe tarafından geri çevrildi. Sarı - Lacivertliler, Galatasaray’a ancak 500 bilet daha verebileceklerini vurguladılar. 
     
İlginç notlar      92 yıllık ezeli rekabette ilk golü Galatasaraylı Emin Bülent Serdaroğlu attı. 17 Ocak 1909’da Papaz’ın Çayırı olarak adlandırılan yerde yapılan ilk maçı 2 - 0 kazanan Galatasaray, ezeli rakibinden ilk 7 maçta gol bile yemedi. 
     FENERBAHÇE, Galatasaray karşısında ilk golünü ve galibiyetini 8. randevuda elde etti. 4 Ocak 1914’te Union Club sahasında yapılan İstanbul Ligi maçını 4 - 2 kazanan Fenerbahçe’nin ilk golünü Hasan Kamil Sporel attı. 
     GALATASARAY, ezeli rakibi karşısında en farklı skorlu galibiyetini 12 Şubat 1911’de 7 - 0’lık sonuçla aldı. Fenerbahçe ise ezeli rakibi Galatasaray karşısında şimdiye dek en farklı galibiyetini, 23 Şubat 1936 ve 12 Aralık 1976’da 6 - 1’lik skorlarla elde etti. 
     EZELİ rekabette en fazla golü 42 maçta toplam 27 golle Zeki Rıza Sporel attı. Turgay Şeren, Galatasaray kalesini 55 kez koruyarak, ezeli rerabette en çok forma giyen oyuncu oldu. 
     
Kupa mesaisi Tarih Stat Sonuç FBGS 01.12.1956 İnönü 2 - 3 07.06.1958 İnönü 3 - 2 14.06.1958 İnönü 1 - 2 29.06.1963 İnönü 1 - 2 30.06.1963 İnönü 1 - 2 27.06.1965 İnönü 0 - 0 01.09.1965 İnönü 0 - 1 04.06.1966 İnönü 0 - 0 2.06.1968 İnönü 1 - 3 06.06.1969 İnönü 1 - 2 20.03.1974 İnönü 0 - 0 17.04.1974 İnönü 3 - 0 07.04.1982 İnönü 0 - 2 14.04.1982 İnönü 2 - 2 06.02.1985 Fenerbahçe 1 - 2 28.02.1985 İnönü 0 - 1 22.03.1989 Fenerbahçe 2 - 2 03.05.1989 Ali Sami Yen 4 - 3 08.02.1995 Fenerbahçe 1 - 1 22.02.1995 Ali Sami Yen 1 - 1 Penaltılar sonucu 7-8 11.04.1996 Ali Sami Yen 0 - 1 24.04.1996 Fenerbahçe 1 - 1 Uzatma      
     


 SPOR 

























</TEXT>
</DOC>
