<DOC>
<DOCNO> 28642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/magazin/mag03.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşegül Tecimer’in ayağı kesilecek mi 
</HEADLINE>
<TEXT>

Bir ayağı damar tıkanıklığı yüzünden kangren olan sosyetenin ünlü ismi Ayşegül Tecimer’in uygulanan tedaviye cevap vermediği belirtildi 
     YAŞAR ÇAKMAK 

     Tarihi eser kaçakçılığından yargılanırken yurtdışına kaçan sosyetenin ünlü ismi Ayşegül Nadir Tecimer, şimdi de ciddi bir sağlık sorunuyla adından söz ettiriyor. 
     Daha önce, sağ bacağında damar tıkanıklığına bağlı kangren meydana gelen Tecimer’in, geçtiğimiz aylarda durumunun iyiye gittiği bilgileri gelmişti. Ancak yakınları, Tecimer’in ayağındaki kangrenin, yapılan tedaviye yanıt vermediğini ve ilerlediğini söylüyor. Yakınları, hastalığın bu seyirde devam etmesi durumunda Ayşegül Tecimer’in bacağının kesileceğini bile dile getiriyorlar. 
     
     En büyük desteği eski eşi 
     Amerika’da yaşayan, çocukları ve yakın dostlarının yanından ayrılmadığı Tecimer’e en büyük desteği verenlerden biri de, eski eşi Asil Nadir. Nadir, eski eşinin sağlığı için her türlü maddi ve manevi destekte bulunuyor. 
     Öte yandan ablasının yanına giden Ceylan Tecimer ise Ayşegül Tecimer’in sağlık durumunda endişe edilecek bir şey olmadığını iddia etti ve "Bacağının kesilmesi söz konusu değil" dedi. 
     



 MAGAZİN 












</TEXT>
</DOC>
