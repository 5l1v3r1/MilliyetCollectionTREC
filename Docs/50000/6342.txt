<DOC>
<DOCNO> 6342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/dunya/dun01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kohl paçayı kurtarıyor 
</HEADLINE>
<TEXT>

Savcılığın, eski şansölyeye yaptığı 300 bin markı öde, bağış skandalı davasından kurtul’ teklifi Almanya’yı karıştırdı 
     MEHMET AKTAN Berlin 

     Hıristiyan Demokrat Birliği CDU partisine para bağışı skandalı nedeniyle eski Başbakan Helmut Kohl hakkında soruşturma yapan Bonn Savcılığı’nın 300 bin mark para cezası karşılığı dava açmaktan vazgeçileceğini açıklaması, Almanya’da diğer siyasi partiler ve halk tarafından tepkiyle karşılandı. 
     Gazetelerde, "Kohl para cezasıyla kurtulsa bile halkın vicdanında temiz çıkmayacağı" ve "bu olayın hukuk anlayışına bir darbe olduğu" yorumları yapıldı. Bonn Eyalet Mahkemesi’nin savcının bu teklifine onay vermesi bekleniyor. 
     Bu arada para bağışı yapanlara eski hükümet tarafından bir takım menfaatler sağlanıp sağlanmadığını araştıran Federal Meclis’teki "Bağışları Araştırma Komisyonu"nun, Kohl’ü tekrar ifade vermeye çağırabileceği ve Kohl’ün bu komisyon önünde artık "susma hakkını" kullanamayacağı da ileri sürüldü. Yorumlarda, Kohl’ün yasalardaki bazı boşluklar nedeniyle para cezasıyla ucuz kurtulmasına rağmen, halkın gözünde bu davanın bitmediği dile getirildi. 
     


 DÜNYA 













</TEXT>
</DOC>
