<DOC>
<DOCNO> 43894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yasam/yas06.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya’da cenazeler karıştı 
</HEADLINE>
<TEXT>
Dalgınlığın böylesi 
Oğulları babalarını karıştırdı. Biri toprağa verildi, diğeri defnedilirken dalgınlık’ fark edildi 
     SSK Konya Hastanesi’nde yaşanan dalgınlık’ sonucu cenazeler karıştı. Ortopedi Servisi’nde protez tedavisi gören Durmuş Yürekli, pazar günü yaşamını yitirdi. Aynı gece Beyin Cerrahi Servisi’nde yatan felçli hasta Hasan Hüseyin Karapınar da öldü. 
     Hastaneye sabah gelen Yürekli’nin oğlu Ali Yürekli, "Babam bu" diyerek morgdaki Karapınar’ı teşhis edip Meram ilçesi Hasanköy Mahallesi’ndeki evlerine getirdi. Yürekli zannedilen Karapınar’ın cenazesi, önceki gün toprağa verildi. 
     Önceki gece Karapınar’ın cesedini almaya hastaneye gelen oğul Mustafa Karapınar da, teşhis için babasının yüzüne bakmadan, Durmuş Yürekli’nin cenazesini alarak Karaman’a götürdü. Karışıklık, aile fertlerinin ölen Karapınar’ın cenazesine son bir kez bakmak istemeleri ve yüzünü açmaları sonucu ortaya çıktı. 
     
     Mezar açıldı 
     Şaşkına dönen Karapınar ailesi, durumu SSK Konya Hastanesi’ne bildirdi. Aynı gün iki cenazenin alındığını tespit eden yetkililer, karışıklığı Yürekli ailesine aktardı. Konya’ya gelen Karapınar ailesi, Yürekli ailesiyle savcılık izniyle mezarı açtırdı. İki aile fertleri Karapınar’a ait cesedi, incelediler ve sonunda cenazeleri doğru teşhis ettiler. 
     



 YAŞAM 



















</TEXT>
</DOC>
