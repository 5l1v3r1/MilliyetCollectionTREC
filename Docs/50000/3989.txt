<DOC>
<DOCNO> 3989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/siyaset/siy06.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te kahkahalı oturum 
</HEADLINE>
<TEXT>
Mirzaoğlu’na yüzme dersi 
     GÜNSELİ ÖNAL Ankara 

     9. Cumhurbaşkanı Süleyman Demirel ve Başbakan Bülent Ecevit’e yönelttiği eleştirilerle gündeme gelen DYP Tunceli Milletvekili Kamer Genç, bu kez de denizcilikten sorumlu Devlet Bakanı Ramazan Mirzaoğlu ile uğraşmaya başladı. Genç, denizcilikle ilgili tasarının görüşmelerinde Kırşehirli Mirzaoğlu’na yüklendi. Mirzaoğlu’nun denizcilikten sorumlu bakan olduktan sonra "Kırşehir’de yüzme bilenler çok az. Bakan hep Kırşehirlileri işe alıyor" haberleri çıktığını anımsatan Genç, şunları söyledi 
     "Ben Kırşehirlilerin işe alınmasına karşı değilim. Hiç olmazsa yüzme öğreteyim ki, bu hemşerilerini al. Sayın bakan, yoksa size iftira mı atıyorlar " 
     Genç, Bakan’ın kendisini dinlemeyip yanındakilerle konuştuğunu görünce, "Sayın Bakan dinleyin. Bir soru sorunca mı başkalarıyla sohbet ediyorsunuz " diye tepki gösterdi ve bakanı oturumu yöneten Başkanvekili Erseven’e şikayet etti. 
     Arseven, "Dinliyor efendim, bakanın bir kulağı sizde" deyince Genç, "Madem bir kulağı bende, ben ne dedim şimdi Kulağı bendeyse ben en son ne söyledim, söylesin bakalım" diye çıkışınca DSP, MHP ve ANAP sıralarından kahkalar yükseldi. Mirzaoğlu, Genç’e "sorularına yazılı yanıt vereceğini" deyince MHP ve ANAP sıralarından bu kez alkış geldi. 
     


 SİYASET 














</TEXT>
</DOC>
