<DOC>
<DOCNO> 5773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sondun04.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail seçimlerinde Şaron önde gidiyor 
</HEADLINE>
<TEXT>

     İsrailliler, ağır aksak da olsa yürüyen barış görüşmelerini sürdürmek isteyen İşçi Partisi lideri Ehud Barak ile "Silahlar susmadan asla görüşme yok. Zaten İsrail'in var olan konumundan da bir milim geri adım atmak yok" diyen sağcı Likud lideri Ariel Şaron arasında bir seçim yapmak ve dolayısıyla Ortadoğu'da barışın geleceğini belirlemek üzere dün sandık başına gitti. Açılan sandıklardan gelen ilk sonuçlar Şaron'u önde gösterirken, Araplar da "Şaron ile ne yapacağız" diye kara kara düşünmeye başladı. 
     Filistin Enformasyon Bakanı Yaser Abu Rabbo, seçimleri Şaron'un kazanmasının, barış süreci için tehlikeli olacağını söylerken, Suriye basını Likud liderinin yönettiği bir İsrail ile "barıştan söz etmenin zaman kaybı olacağını" savundu. 




</TEXT>
</DOC>
