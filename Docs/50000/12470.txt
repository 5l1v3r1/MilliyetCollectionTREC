<DOC>
<DOCNO> 12470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/siyaset/siy05.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer Hükümete yardıma hazırım 
</HEADLINE>
<TEXT>

Çankaya, Ulusal Program için "çok iyi bir adım" değerlendirmesinde bulundu 
     SERPİL ÇEVİKCAN Ankara 

     Cumhurbaşkanı Ahmet Necdet Sezer, Avrupa Birliği’ne AB tam üyelik sürecinde Türkiye’nin taahhütlerini içeren Ulusal Program UP için "Hükümet için çok iyi bir adım, yardıma hazırım" dedi. 
     UP, kamuoyuna yapılan açıklamanın ardından AB Genel Sekreteri Büyükelçi Volkan Vural tarafından Cumhurbaşkanı Sezer ve TBMM Başkanı Ömer İzgi’ye sunuldu. 
     Sezer, kendisine önceki akşam sunulan programın tamamlanmasını olumlu bir adım ve önemli bir aşama olarak nitelendirerek Vural’a, "Programın arkasındayım. Uygulama konusunda bana düşen bir şey olursa yardımcı olmaya hazırım. Benim devreye girmemi gerektiren konuları bana iletin" dedi. 
     Sezer, bu aşamada uygulamanın önemli olduğunu belirterek, "Herkes, Avrupa da, Türkiye de uygulamaya bakacaktır. Önemli olan vaatlerin nasıl hayata geçirileceği" diye konuştu. 
     


 SİYASET 













</TEXT>
</DOC>
