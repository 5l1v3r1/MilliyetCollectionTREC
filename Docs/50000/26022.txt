<DOC>
<DOCNO> 26022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/spo01.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL'DA İŞLEM TAMAM 
</HEADLINE>
<TEXT>

İç transferde Tayfur, Fevzi ve Sertan sözleşme imzaladı. Ali Eren’in ise yaptığı açıklamalardan dolayı 1 trilyon liraya satış listesine koyulması kararlaştırıldı 
     KARTAL YİĞİT 

     Boş muvakele 
     BEŞİKTAŞ, iç transferde Tayfur, Fevzi ve Sertan’la yeniden sözleşme imzaladı. Yönetim, dün kendi isteğiyle boş mukaveleye imza atan kaptan Tayfur’a jest yaptı ve bir yıl için 400 milyar yerine 500 milyar vermeyi kararlaştırdı. Yine boş sözleşme imzalayan Fevzi’ye 300, Sertan’a da 250 milyar lira ödeneceği açıklandı. Asbaşkan Yıldırım Demirören, "Nouma için PSG ile h l anlaşamadık. Nouma, 29 Haziran’daki çalışmalara gelecek" dedi. 
     
     Ali Eren’e ret 
     YÖNETİCİLER, kendileriyle görüşmek isteyen Ali Eren’i ise geri çevirdiler. Yaptığı açıklamalar nedeniyle tepki gösterdikleri Ali Eren’i 1 trilyon liraya satışa koymayı kararlaştıran yöneticiler, "İstediğin yere gidebilirsin" dediler. Yöneticiler, Baya’da sorun olmadığını, Veit konusunun da kısa sürede çözümleneceğini belirttiler ve Schalke’ye gideceğini söyleyen Ahmet Dursun sorunun da tatlıya bağlanacağını söylediler. 
     
     Arif’ten yeşil ışık 
     BEŞİKTAŞ’ta Ayhan ile takası gündeme gelen Galatasaraylı Arif’in bu transfere sıcak baktığı bildirildi. Teknik direktör Lucescu da onay verirse, tecrübeli futbolcu Beşiktaş’a verilecek. Takas gerçekleşirse, Gaziantepsporlu Fatih’in transferi konusunda da anlaşma sağlanırsa, Samsunspor’un golcüsü İlhan’dan vazgeçilecek. Bu arada yönetim, yarın Gaziantep’te hem toplantı yapacak, hem de Başkan Celal Doğan’dan Fatih, Ramazan ve Mehmet Polat’ı resmen isteyecek. 
     



 SPOR 
























</TEXT>
</DOC>
