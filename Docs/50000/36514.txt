<DOC>
<DOCNO> 36514 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/spor/spo02.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener'in kupa günü 
</HEADLINE>
<TEXT>

Geçtiğimiz yılı şampiyonlukla noktalayan Sarı - Lacivertli takım, 2000 - 2001 sezonunun kupasını, bugün oynayacağı Samsunspor maçı öncesi federasyon yetkililerinden alacak 
     YUSUF KOBAL 

     FENERBAHÇE, 2000 - 2001 yılının şampiyonluk kupasına bugün kavuşuyor. Geçtiğimiz sezonu Samsun deplasmanında noktalayan Sarı - Lacivertliler, yeni sezona da Samsunspor karşılaşması ile girecek. Fenerbahçeli futbolcular geçen yılın şampiyonluk kupasını bugünkü karşılaşmadan önce federasyon yetkililerinden alacak ve taraftarı için bir kez daha tur atacak. 
     
     Seriye devam 
     ŞÜKRÜ Saracoğlu Stadı’nda geçen yıl oynadığı tüm karşılaşmaları kazanma başarısı gösteren Sarı - Lacivertli takım, şampiyon unvanı ile çıkacağı bu maçta da seriyi devam ettirmek için mücadele verecek. Fenerbahçeli oyuncular yeni sezonda da rakiplerine evlerinde geçit vermeyeceklerini ve tüm maçlardan galip ayrılarak kırılması güç bir rekora koşacaklarını söylediler. 
     
Artık ligi düşünün’      TEKNİK Direktör Mustafa Denizli dün futbolcuları ile yaptığı toplantıda Glasgow maçının geride kaldığını söyledi, "Bizim için Avrupa kadar, Türkiye ligi de büyük önem taşıyor. Üçüncü yıldızı takmak istiyorsak bu cepheye de iyi konsantre olmanız şart" dedi. Denizli, artık tüm takımların kendilerini Şükrü Saracoğlu’nda yenmek için büyük gayret göstereceğini kaydetti, "Dikkatli davranın. Üzerimizdeki yük geçen yıldan daha ağır" uyarısını yaptı. 
     
Ogün temkinli      SARI - Lacivertli takımın kaptanı, Glasgow Rangers ile 0-0 berabere kalarak önemli bir avantaj yakalamalarına rağmen rövanş maçında dikkatli olmaları gerektiğini söyledi. Tecrübeli futbolcu, "Herkes sonuçtan memnun. Tur kapısının aralandığı görüşü hakim. Ama ben kendi adıma kaçan bir galibiyet olduğuna inanıyor ve üzülüyorum. Rehavete kapılmadan ikinci maçta turu getirecek sonucu almalıyız" dedi. 
     
Samsun maçına değişik kadro      FENERBAHÇE, Samsunspor maçının son çalışmasını dün akşam yaparak kampa girdi. Teknik Direktör Denizli’nin Rangers maçındaki kadrodan farklı bir takımı sahaya süreceği belirtildi. Andersson ile Serhat’ın forvette görev alması beklenirken, tecrübeli hocanın yeni transfer Hakan Bayraktar ile Oktay’a da maç içinde şans verebileceği öğrenildi. Bu arada Fenerbahçe yine 1907 logolu malzemelerle sahaya çıkacak. Asbaşkan Murat Özaydınlı, "Fenerbahçe taraftarları yasal olmayan ürünler konusunda bize yardımcı olsunlar" dedi. Fenerbahçeli taraftarlar örnek bir davranış sergileyerek, Glasgow Rangers taraftarları için karşılama töreni düzenleyecek. 
     
Fenerbahçe Samsunspor      GEÇEN sezon şampiyonluk ipini göğüsleyen Fenerbahçe, ligdeki ilk sınavında Şükrü Saracoğlu Stadı’nda Samsunspor’u ağırlayacak. Saat 19.00’de başlayacak maçı Erol Ersoy yönetecek. İki takımda da eksik futbolcu bulunmuyor. 
     
F.Bahçe üstün      FENERBAHÇE ile Samsunspor bugün Birinci Süper Lig’de 49. kez karşı karşıya gelecek. İki takım arasında geride kalan 48 maçta, Fenerbahçe 29, Samsunspor ise 11 kez galip geldi, 8 karşılaşmada ise taraflar birbirlerine üstünlük sağlayamadı. Sarı - Lacivertliler toplam 84 gol atarken, kalesinde 57 gol gördü. Fenerbahçe, 18 Mayıs 1986’dan bu yana sahasında rakibine yenilmiyor. 
     
Diğer maçlar      İzmir Alsancak Stadı 
     17.00 Göztepe - Bursaspor Ali Uluyol 
     Ankara 19 Mayıs Stadı 
     19.00 G.Birliği - Diyarbakır Metin Seval 
     Rize Atatürk Stadı 
     19.00 Ç.Rize - Kocaelispor Ünsal Çimen 
     



 SPOR 


























</TEXT>
</DOC>
