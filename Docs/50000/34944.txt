<DOC>
<DOCNO> 34944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sontur01.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Parkta otururken üzerlerine otomobil düştü... İki kişi öldü.... 
</HEADLINE>
<TEXT>

     Beykoz'da yoldan çıkan ve takla atarak parka düşen bir otomobil, 2 kişinin ölümüne neden oldu. 
     Anadolu Hisarı Göksu Caddesi'nden TEM Otoyolu istikametine giden Tolga Ergün Peker'in 20 kullandığı 34 EP 228 plakalı otomobil, sürücünün kontrolünü kaybetmesi sonucu yoldan çıkarak takla atmaya başladı. 
     Vatandaşların park olarak kullandığı ağaçlık alana savrulan otomobil, burada oturan Aşur Aslan 40 ve Hasan Özkan'a 20 çarptı. İnşaatlarda boyacılık yaptıkları öğrenilen Aslan ve Özkan olay yerinde öldü. 
     Olaydan sonra sürücü Peker, polis ekiplerince gözaltına alındı. 
     Bu sırada parka gelen Aslan ve Özkan'ın yakınları ile bazı vatandaşlar, nöbetçi savcı inceleme yapmadan cesetlerin kaldırıldığı gerekçesiyle polislerle tartıştılar. 
     Kazaya neden olan otomobili tekmeleyen ve taşkınlık yapan vatandaşlar, olay yerine çağrılan ilçe ekipleri ve çevik kuvvet polislerince olay yerinden uzaklaştırıldı. 
     Kazayla ilgili soruşturmanın sürdürüldüğü bildirildi. 







</TEXT>
</DOC>
