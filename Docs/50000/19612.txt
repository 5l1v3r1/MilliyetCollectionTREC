<DOC>
<DOCNO> 19612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/ekonomi/aeko.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamlar sabrı taşırdı 
</HEADLINE>
<TEXT>

Benzin, tüpgaz ve otogaz fiyatları yine artırıldı. Son 72 günde benzin fiyatları 64, tüpgaz fiyatları 92, otogaz fiyatları da 97 zamlandı 
     EKONOMİ SERVİSİ 

     Benzin fiyatları önceki gece yüzde 5.21 - 6.7 oranlarında artırıldı. Dün de halk arasında tüpgaz olarak bilinen, likit petrol gazının LPG fiyatlarına yüzde 2.9 ile 3.4, otogaz fiyatına da yüzde 4.5 ile 4.7 düzeylerinde zam geldi. 
     Zamla benzinin pompa fiyatları 1 milyon lirayı geçerken, dalgalı kur sistemine geçildiği 21 Şubat tarihinden bu yana yapılan artış yüzde 65.4 düzeyine ulaştı. 
     Dün yapılan zamlarla da son 72 günde tüpgaz fiyatları yüzde 92.6, otogaz litre fiyatı da yüzde 97.7 artmış oldu. 
     
72 günde 7 zam      Benzin fiyatlarına 28 Şubat’ta yüzde 10, 4 Mart’ta yüzde 1,3, 14 Mart’ta yüzde 2,7, 23 Mart’ta yüzde 2,1, 4 Nisan’da yüzde 21, 13 Nisan’da yüzde 11 ve bugünden geçerli olmak üzere yüzde 5.3 ile yüzde 5.4 arasında zam yapıldı. 
     Tüpgaza yapılan zamla da 12 kilogramlık mutfak tüpü, Ankara’da 12 milyon 190 bin liraya, İstanbul’da 12 milyon 310 bin lira ve İzmir’de de 12 milyon 150 bin liraya yükseldi. 
     Otogaz fiyatları da yüzde 4.5 ile yüzde 4.7 arasında değişen oranlarda artırıldı. Buna göre, otogazın litre fiyatı İstanbul’da 585.100, Ankara’da 592.700 lira, İzmir’de 583.600 liraya çıktı. 
     
Tüpgazda 92’ye ulaştı      Yeni kur sistemi içinde tüpgaz fiyatları son 72 günde yüzde 92 düzeyinde arttı. Tüpgaza, 1 Mart’ta yüzde 12.9 - 13.4, 14 Mart’ta yüzde 14 - 14.4, 23 Mart’ta yüzde 4.1 - 4.9, 4 Nisan’da yüzde 16.3 - 19.5, 13 Nisan’da yüzde 15.1 - 16.3 ve dünden geçerli olmak üzere de yüzde 2.9 - 3.4 arasında zam geldi. 
     
Özel okullarda zam ay sonunda      Geçen yıl hükümetin enflasyon düşürme hedefine rağmen ücretlerine yüzde 70’ler düzeyinde zam yapan özel okullar, gelecek öğretim yılı için de ücretlerini yüzde 50 oranında artıracak. 
     Öğrenim ücretlerini mayıs sonunda kesinleştirecek olan özel okullar, ücretlerine DİE’nin nisan ayı yıllık enflasyon rakamlarına göre zam yapabilecekler. 
     Buna göre, ücretler Ankara’da yüzde 50.4, İstanbul’da yüzde 49.5 ve İzmir’de de 47.4’e kadar artırılabilecek. 
     
Benzinci sıfır’ derdindeMERT İLKUTLUĞ İzmir DHA 
     Akaryakıt fiyatlarına arka arkaya yapılan zamlardan sonra benzin fiyatlarının 1 milyon lirayı aşması, benzin istasyonu sahiplerini zor durumda bıraktı. Gösterge tablolarının teknolojisi enflasyona yetişemedi. Fiyat gösterge panoları altı haneli olan istasyonlar, 1 milyonla yedi haneye çıkan fiyatlar karşısında çareyi sıfır’ atmakta, ya da k ğıda yazılı sıfır’ ekleyerek çözmeye çalışıyorlar. 
     



 EKONOMİ 




















</TEXT>
</DOC>
