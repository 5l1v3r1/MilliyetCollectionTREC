<DOC>
<DOCNO> 9881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/son/sontur08.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş katrilyona alışamadı 
</HEADLINE>
<TEXT>

     Devlet Bakanı Kemal Derviş, istikrarın araç olduğunu bildirerek, ''esas amaç çalışan halkın refah düzeyini yukarıya doğru çıkartmak, gelir dağılımını düzeltmek, büyümeyi sağlamaktır'' dedi. 
     Kemal Derviş, kaldığı Ankara Hilton Oteli'nde Hazine Müsteşar Vekili Ferhat Emil'e yaptığı görüşmenin ardından basın mensuplarının sorularını yanıtladı. 
     Sorular üzerine Derviş, katrilyonlara alışamadığını da söyleyerek, ''valla alışamadım, çok zor. İnşallah günün birinde bu sıfırları atarız, kurturuluruz bu katrilyon düzeyinden'' dedi. 
     İstikrar araç olduğunu bildiren Derviş, şunları söyledi 
     ''Bence asıl hedef, hükümetin de hedefidir, Sayın Başbakan'ın da hedefidir, çalışan halkın refah düzeyini yukarıya doğru çıkartmak, gelir dağılımını düzeltmek, büyümeyi sağlamak... İstikrar bunun için araçtır. İstikrar olmadan, yüksek enflasyon sürdükçe bunu sağlamak çok zor. Esas amaç gelir dağılımını düzeltmek, sosyal adaleti sağlamak, hızlı bir büyüme süreci içinde Türkiye'yi refaha ulaştırmaktır.'' Bir gazeteci, bakanlığa Uluslararası Para Fonu IMF Birinci Başkan Yardımcısı Stanley Fischer'in Başbakan Bülent Ecevit'e önerisiyle oturup oturmadığını sorusu üzerine Derviş, ''Sayın Başbakan kendi kararlarını kendisi verir'' dedi. 
     Bir gazetecinin Bankacılık Düzenleme ve Denetleme Kurulu'nun BDDK sorumluluk alanına girmesi konusunda sorduğu bir soruyu da, ''herhangi bir yasa değişikliği öngörülmüyor, fakat takdir edersiniz ki işin ayrıntılarını şu anda bilemeyeceğim'' şeklinde yanıtladı. 
     




</TEXT>
</DOC>
