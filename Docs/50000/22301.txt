<DOC>
<DOCNO> 22301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/ekonomi/eko02.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Şansa da vergi numarası 
</HEADLINE>
<TEXT>

Milli Piyango, Sayısal Loto, at yarışı gibi tüm şans oyunlarının ikramiyeleri için de vergi kimlik numarası istenecek 
     Maliye Bakanlığı, bankacılık ve diğer finans kesimindeki işlemlerin yanı sıra şans oyunlarından para kazananları ve emlak ve arsası olanları da vergi numarasıyla izlemeye alacak. 
     Alınan bilgiye göre, halen gayrimenkul ile taşıt alım - satımlarında kullanılmakta olan vergi numarasının yaygınlaştırılmasına dönük çalışmalar sürüyor. 
     Vergi numarasının 1 Eylül 2001’den itibaren her türlü bankacılık işlemi ile borsada kullanımına ilişkin tebliğin hazırlanmasının ardından, şans oyunları ve emlak sahipleri için de yeni bir tebliğ hazırlığına girişildi. Yeni düzenleme çerçevesinde vergi numarası, Milli Piyango’nun piyango bileti, Sayısal Loto, Kazı Kazan, Labirent ve haziranda devreye sokacağı Şans Topu ile Spor Toto Genel Müdürlüğü’nün Spor Toto, Skor Toto ve Süper Gol, Türkiye Jokey Kulübü’nün de at yarışlarından ikramiye kazananlar için devreye sokulacak. 
     Halen bayilerin ödediği küçük ikramiyelerin dışında kalan ve ilgili kuruluşların ödediği tutarlarda ikramiyeye hak kazananlar, bu ikramiyelerini alabilmek için vergi numarasını ibraz etmek zorunda olacak. 
     
     Vek lette numara 
     Şans oyunlarından para kazananlar, banka kanalıyla bu parayı tahsil etse dahi, vek letle birlikte vergi numarasını da gönderecek. Maliye Bakanlığı yetkilileri, şans oyunlarında da büyük paraların döndüğünü, yeni düzenleme ile bu kişilerin takibinin öngörüldüğünü, aynı şekilde yeniden devreye girecek olan ’nereden buldun’’ açısından da uygulamanın önem taşıdığını belirtiyor. 
     2002 yılının mart - nisan - mayıs aylarında arsa, arazi ve emlak için genel beyanda bulunacak olan vatandaşlardan da vergi numarası istenecek. Bu kişilerin dolduracakları beyannamelere vergi numaraları da yazılacak. 
     



 EKONOMİ 
















</TEXT>
</DOC>
