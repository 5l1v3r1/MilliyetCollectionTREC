<DOC>
<DOCNO> 5977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur22.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Nakşi Şeyhi'nin Süleymaniye Camii'ne gömülmesi için imzalar tamam 
</HEADLINE>
<TEXT>

     Başbakan Bülent Ecevit, Esat Coşan ile damadının Süleymaniye Camii bahçesine gömülmesi için hazırlanan kararnamede imzaların tamamlandığını bildirdi. 
     Ecevit, TBMM'ye gelişinde gazetecilerin konuya ilişkin soruları üzerine, konuyla ilgili Bakanlar Kurulu Kararı'nın tüm bakanlar tarafından imzalandığını ifade etti. 
     Bakanlar Kurulu kararları, Cumhurbaşkanı tarafından imzalanmasının ardından Resmi Gazete'de yayınlarak yürürlüğe giriyor. 
     Başbakan Bülent Ecevit, imzaya açılan kararnameyi değerlendirirken, ''Daha önce alınmış kararlar var. Bu da o doğrultuda bir karar'' dedi. 
     Ecevit, Başbakanlık Merkez Binası'ndan ayrılırken gazetecilerin Coşan hakkında hazırlanan kararnameyle ilgili soruları üzerine, ''Daha önce alınmış kararlar var. Bu da o doğrultuda bir karar'' yanıtını verdi. 
     Devlet Bakanı Faruk Bal da gazetecilerin aynı yöndeki sorularını yanıtlarken, daha önce buna benzer kişilerin vefatı halinde, bu tür Bakanlar Kurulu kararı alınmak suretiyle belirli yerlere gömülmesine ilişkin bir usul olduğunu, o usul dahilinde bu kararnamenin hazırlandığı söyledi. 
     Bir gazetecinin ''Tarikat şeyhleri için mi '' sorusuna da Bal, ''O şekilde değerlendirmemek lazım. Kamuoyunda dikkati çeken kişi olarak değerlendirmek lazım'' karşılığını verdi. Bal, kararnameyi kendisinin de imzaladığını kaydetti. 




</TEXT>
</DOC>
