<DOC>
<DOCNO> 20658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/akyol.html </URL>
<DATE> 2001/05/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Sendikal popülizm 
</HEADLINE>
<TEXT>

     SENDİKALAR hükümeti uyarırken "Sokağa çıkarız " diyorlar. İyi niyetinden, sorumlu bir sendika lideri olduğundan emin bulunduğum Bayram Meral de diyor ki 
     - Bizi sokağa çıkmaya mecbur ederseniz, bu konuda çok tecrübeliyiz. Bizi sokağa çıkaran hükümetler bir daha geri gelemedi 
     Meral, sendikaların eski eylemlerini hatırlatıyor olmalı 
     "Çankaya şişmanı, işçi düşmanı " 
     Özal, Zonguldak grevinde işletme zarar halindeyken istenen yüzde 200 ücret zammına karşı çıktığı için, böyle protesto edilmişti. 
     Sonra her hükümete karşı "Söke söke alırız" sloganıyla eylemler yapıldı. 
     Bayram Meral, DYP - SHP koalisyonu için "Bunlar Özal'ı da arattılar" dedi 
     Meydanlarda "Başbakan'a diz çöktüreceğiz" diye konuşan sendika liderleri bunu başardılar da doğrusu... Başbakanlar "rantiyeciler"e yüzde 200 faizle borçlanıp, yüzde yüz zam verdiler 
     
     
     
     ELİMDE Doç. Dr. Erdinç Yazıcı'nın "Türk İşçi Hareketi" adlı kitabı var. 1996'da yazmış. Özel sektörle yürütülen toplu sözleşmelerde anlaşma sağlandığını, ama kamu kesiminde bunun mümkün olmadığını belirtiyor. 
     Sebep, sendikaların özel sektörde "verimlilik" gibi ekonomik rasyonel ölçülere göre pazarlık yapması, kamu sektöründe ise "devlet versin" diye kitle eylemleriyle "siyasi" mücadeleye girmesidir. 
     Hükümet adına görüşmeleri yürüten Devlet Bakanı Mehmet Keçeciler'den 2000 yılı toplu sözleşmelerinde belirlenen ücret rakamlarını istedim. Sendikaların da onayladığı bu rakamlar şöyle 
     "Ortalama memur maaşı 218 milyon lira iken... Ağır işçiliğin söz konusu olduğu özel sektöre ait MESS işyerlerinde toplu sözleşme ile belirnlenen ortalama çıplak ücret 352 milyon liradır. Kamu kesiminde ise 563 milyon lira " 
     Neden bu kadar farklı. Çünkü, özel kesimde verimlilik gibi ekonomik ölçülere göre, kamu kesiminde ise, siyasi yollarla "söke söke alma" biçiminde toplu sözleşme yapılıyor da ondan... 
     Ve bütçede aşırı borç, yüksek faiz vs... 
     
     
     
     ŞİMDİ tekrar Dr. Erdinç'in 1996'daki kitabına dönelim. Erdinç'e göre, bu "söke söke alma" alışkanlığı 
     "Türk - İş'i yeni açmazlarla karşı karşıya bırakmıştır. Bu gelişmeler bir anlamda Türk - İş bakımından zamana karşı kaybedişin de başlangıcı olmuştur... Türk - İş tepki hareketi olma özelliğini teklif hareketi olmaya dönüştürememiştir... Sendikalar bu alışkanlıkla istemezükçü, statükocu bir güç haline dönüşmüştür..." Sf. 155, 161 - 170 
     Sadece Türk - İş değil... Ekonomik ve sosyal gelişme, işyeri verimliği gibi konularda hiçbir makro ve mikro model önermeyen, sadece "ücret sendikacılığı" yapan tüm konfederasyonlarımız böyle... Siyasi popülizmin sendikal versiyonu yani... 
     Onun için ücretli kesim gittikçe kayba uğramaktadır. Ekonomik rasyonalisazyonla pastayı büyütmeyince, "söke söke alacak" kaynak kalmamakta, krizler çıkmaktadır. 
     Çok güçlü komünist partileri tarafından desteklenmiş çok güçlü sendikaların grevlerle "söke söke alabildiği" Latin Avrupa ülkelerinde gelir dağılımı neden Kuzey Avrupa ve Japonya'dan daha bozuktur, diye düşünmeliyiz. 
     Artık milletçe "ekonomik düşünmeye" alışmalıyız. Asıl çağdaşlaşma budur. 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
