<DOC>
<DOCNO> 9566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sonspo09.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
b center 
</HEADLINE>
<TEXT>

     Beşiktaş Kulübü Asbaşkanı Yıldırım Demirören, sağlık durumu nedeniyle Almanya'ya kontrole gidecek olan teknik direktör Nevio Scala ile sözleşmelerinin sürdüğünü ve yeni bir teknik adam arayışında olmadıklarını söyledi. 
     Yıldırım Demirören, basında isimleri yer alan teknik adamlarla görüşmediklerini, böyle bir görüşmenin kendi anlayışlarına da aykırı olduğunu belirterek, ''Bizim teknik direktörümüz Scala'dır. Kendisi yalnızca ufak bir sağlık sorunu yaşıyor ve kontrolden geçmek zorunda. Bu nedenle de biz yeni bir teknik direktör arayışına girmedik'' diye konuştu. Demirören, Scala'nın sağlık durumunda ciddi bir sorunun çıkmasını umut etmediklerini kaydederek, ''Ancak böyle bir durum da olursa, sezon sonuna dek antrenörümüz Ziya Doğan takımı çalıştırır'' dedi. 




</TEXT>
</DOC>
