<DOC>
<DOCNO> 9438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/guncel/agun.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM Bu yasak özgürlük ihlali değil 
</HEADLINE>
<TEXT>
Avrupa’dan türbana ret 
İsviçreli kadın öğretmen türbanla ders verme isteği reddedilince Avrupa İnsan Hakları Mahkemesi'ne başvurdu. MAHKEME YASAĞI HAKLI BULDU 
     GÜVEN ÖZALP Brüksel 

     Avrupa İnsan Hakları Mahkemesi AİHM , başörtüsüyle sınıfta ders vermesi yasaklanan bir bayan öğretmenin yaptığı itiraz başvurusunu incelemeye değer bulmadı. 
     İsviçre'nin Cenevre kentindeki bir anaokulunda çalışan öğretmen, derslere başörtüsüyle girmesinin engellenmesi nedeniyle AİHM'ye başvurdu. Ancak davanın esasına geçilmeden yapılan incelemede AİHM, başvuruyu reddetti. 
     
Federal Mahkeme yasakladı      İsviçreli kadın öğretmen başörtüsüyle ders vermekte direnince Eğitim Bakanlığı yetkilileri, işine son verileceği uyarısında bulundu. Bu aşamadan sonra konu Federal Mahkeme'ye geldi. Mahkeme, başörtüsü yasağını onayladı. 
     Son çareyi AİHM'ye gitmekte bulan öğretmen, kabul edilebilirlik prosedürünü bile geçemedi. AİHM, uygulamanın, din özgürlüğünü ihlal eden ya da ayrımcılığa neden olan bir unsur içermediğine karar verdi. 
     AİHM, öğretmenin ders verdiği 4 - 8 yaş arası çocukların, etkiye açık olduklarına da dikkat çekti. 
     


 GÜNCEL 





















</TEXT>
</DOC>
