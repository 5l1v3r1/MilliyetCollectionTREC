<DOC>
<DOCNO> 45214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yazar/tamer.html </URL>
<DATE> 2001/10/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Gazeteciye dokun, milletvekiline do - kun - ma 
</HEADLINE>
<TEXT>

     Cem Ceminay'ın, dün Posta'daki köşe yazısından küçük bir alıntı 
     "Denize düşen yılana sarılır misali, son çare olarak ortaya atılan Süleyman Demirel formülüne, başlarına ağustos güneşi geçmiş olsa bile, bazı Egeli sanayici ve işadamlarının sıcak bakmaları, umudumuzu iyice yitirdiğimizin kanıtıdır." 
     Aman Cem Ceminay, dikkatli ol Yazında belirttiğin üzere "2 kutu Viagra içip karşına Angelina Jolie'yi bile alsan, Demirel seni heyecanlandıramaz" belki, ama benden sana tavsiye Sakın Demirel'li yazılarında atasözü kullanma. Hele yılan - mılan asla 
     Ben 2 yıl önceki büyük depremin hemen ertesinde ve aile fotoğrafının ilk kez yayımlandığı günlerde yazdığım bir yazıda Balık baştan kokar diyecek oldum. Demirel'in açtığı her biri 5'er milyarlık tazminat davaları yetmiyormuş gibi, hakkımda kamu davası da açıldı ve 16 ay hapis cezasına paraya çevrilemeyen cinsten çarptırıldım. Bir ceza davasından daha hüküm giyersem doğru içeri 2 ceza birbirine eklenecek. 
     Yargıtay da cezamı onadı. Türkiye'de tüm hukuk yolları tıkandığı için, geçen ay Avrupa İnsan Hakları Mahkemesi'ne başvurdum. Anlayacağın balık baştan kokar atasözümüz, şimdi de Lahey'de değerlendirilecek. 
     Atalarımız teşbihte hata olmaz deseler de, milletvekillerine dokunmayıp gazetecilere en alasından dokunmakta olan hukuk düzenimiz sayesinde hakimlerimiz öyle mütalaalar yürütebilirler ki, şaşar kalırsın. 
     Sözü nereye getireceğim belli. Anayasa değişiklik paketinde, milletvekili dokunulmazlığından son anda yine yan çizildi maalesef. Maaş zammı, kıyak emeklilik ve dokunulmazlık maddelerinin Çankaya Köşkü'nden geri döneceğini umuyorum ve Cumhurbaşkanımız Ahmet Necdet Sezer iyi ki var diyorum. 
     
Milletvekillerimiz zammı hak etmişlerdi Kıyak emeklilik zaten Anayasa değişiklik paketinde vardı. Maaşlara 800 milyon liralık zam, son anda eklendi 
     Yüzkarası 
     Sözüm Meclis'ten içeri, aşağıda adlarını saydığım milletvekillerinden dışarı 
     Çünkü DSP'li milletvekilleri Uluç Gürkan, Rıdvan Budak, Emin Karaa, Ramis Savaş, Ahmet Arkan, Erol Al, Tarık Cengiz, Cengiz Güleç, Bayram Fırat Dayanıklı, Ali Arabacı, Ertuğrul Kumcuoğlu, Tamer Kanber ve Sadık Kırbaş, önceki gün TBMM'de bir son dakika önergesiyle milletvekili maaşlarında 800 milyon lira artış getirecek oylamaya katılmayıp salonu terk ettiler. 
     Oylamaya katılmamak, ret oyundan daha değerli. Çünkü oylama gizli. Nitekim ret oyu veren 30 milletvekilinin kimler olduğunu hiçbir zaman kesinkes öğrenemeyeceğiz. 
     Milletin vekilleri, Türkiye'nin gerçeklerinden bu kadar mı kopuklar 
     Ekonominin dibe vurduğu, yüz binlerce kişinin işsiz kaldığı, işlerini koruyabilenlerin maaşlarında indirim yapıldığı şu dönemde, oy verip başımıza getirdiğimiz milletvekillerinin büyük çoğunluğu hala kendi ceplerini düşünüyorlar. Bu uğurda son dakika golleri atabiliyorlar. Koalisyon liderleri Bülent Ecevit, Devlet Bahçeli ve Mesut Yılmaz'ın yüksek onaylarıyla tabii... 
     Kıyak emeklilik Anayasa değişiklik paketinde zaten mevcuttu. Son dakika golüyle eklenen, milletvekili maaşlarının, Genelkurmay Başkanı'nın aylığına endekslenmesi oldu. 
     416 oyla kabul edilen önergenin kabul edilmesiyle şu anda farklarla birlikte 3 milyar liraya yaklaşan milletvekili aylığı, yaklaşık 800 milyon lira artacak. 
     Milletvekili maaşları daha önce, en yüksek devlet memuru sıfatıyla başbakanlık müşteşarının maaşına endeksliydi. Yeni uygulamada Genelkurmay Başkanı'nın maaşından yüzde 50 fazla olacak. 
     
     







Kıyak fedailer 


İşte bu olmadı 


Meclis'te ilke ve ahlak üzerine... 


Eski dostlar 


İki farklı Türkiye 


Ekonomistler ne diyor 


İran da yeni çizgide 


Müslüman ülkeler neden gelişemedi 


Model tartışmaları ’ 


Ya devlet başa, ya kuzgun leşe 


Bedava adam çalıştırılır mı .. 


Halktan kopuk Meclis 


Gazeteciye dokun, milletvekiline do - kun - ma 


Artık onların da travması var 


Bilişimde her 10 çalışanın 4’ü işsiz 


</TEXT>
</DOC>
