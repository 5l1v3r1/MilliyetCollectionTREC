<DOC>
<DOCNO> 7141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/spor/bana.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     REVİVO-Fenerbahçe 
     Formayı öyle bir yakaladı ki... Bir daha da bırakmayacak gibi. Bir zamanlar İspanya’da tribünleri ayağa kaldırıyormuş. Şimdi de bunu burada yapıyor. Revivo coştu bir kere... Duracağa da benzemiyor. 
     
     SAFFET-Çaykur Rize 
     İstanbulspor’da yıldızdı. Galatasaray ve Kocaelispor’da söndü. Kimbilir, belki de beklediği ortamı bulamamıştı. Ama Rize’de adeta yeniden doğdu Saffet... Beşiktaş savunmasını paramparça etti. 
     
     HAMZA-Siirt Jetpa 
     Küme düşmesine kesin gözüyle bakılan Siirt Jetpaspor’u ayağa kaldıran, yeniden umutlandıran ve de coşturan takımın kaptanı... İkinci baharını yaşıyor. Adana’da da futboluyla alkışlandı. 
     
     ÜMİT OZAN-Çaykur Rize 
     Çaykur Rizespor orta alanını mükemmel yönetti. Saffet ve Tetteh’e öyle toplar verdi ki Beşiktaş savunmasının başını döndürdü. Maçın son dakikalarında da güzel futboluna yakışan bir de gol attı. 
     
     HAFTANIN KARMASI 
     ZDRAVKOV İstanbulspor 
     FARUK Kocaelispor 
     SELİM Yimpaş Yozgatspor 
     MİRKOVİÇ Fenerbahçe 
     HAMZA Siirt Jetpaspor 
     ÜMİT OZAN Çaykur Rizespor 
     REVİVO Fenerbahçe 
     HASAN ŞAŞ Galatasaray 
     SAFFET Çaykur Rizespor 
     OKTAY Trabzonspor 
     TETTEH Çaykur Rizespor 
     
     Haftanın Takımı 
     Çaykur Rize 
     Beşiktaş gibi bir deve 5 gol atmak. 4 farklı kazanmak... İşte bunu yaptı Pecze ve talebeleri. Muhteşem bir skoru imzaladılar. Haftanın takımı olmaya hak kazanırken, tarihteki yerlerini de aldılar. 
     
     Haftanın Hakemi 
     Cem Tosyalı Ankaragücü - İstanbulspor 
     Dört dörtlük bir maç yönetti. Kartlarını zamanında kullandı, otoriteyi hiç kaybetmedi. 90 dakikayı ders alınacak bir yönetim şekliyle bitirdi. 
     


 SPOR 





























</TEXT>
</DOC>
