<DOC>
<DOCNO> 41242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/yaksoy.html </URL>
<DATE> 2001/09/09/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Dünya’nın sonu 
</HEADLINE>
<TEXT>

     Kişinin ve toplumun ruhsal davranışlarının dengesi politik, ekonomik ve sportif değişikliklerle büyük dalgalanmalar göstermemelidir. Yani bir seferinde zafer sarhoşu olmamak, bir diğerinde ise Dünya’nın sonu gelmemelidir. 
     Her emosyonel, hissi ve ruhsal davranışın bir ortası bulunmalıdır. Bu böyle olmuyorsa kişi ve toplum sanıldığı kadar, sağlıklı bir ortamda bulunmuyor demektir. Bu durum, birçok gerginliklerin, ümitsizliklerin ve kırgınlıkların orjini olabilir. 
     Mesela bir milli maçtan evvel günlerce tamtamlarla zafer sarhoşu yapılıyorsunuz. Tabii ki sonra oturup, televizyonlarda bu zaferin şahidi olmak istiyorsunuz. İşler kötüye gidiyor. Ve sanki Dünya’nın sonu geliyor. Teknik direktöre, oyunculara yüklenen yüklenene... Vur gitsin. Bunlar mı o kahramanlar, yere baksınlar, haram olsun yedikleri ekmek... 
     Derken güneş doğuyor. Ve ibre milli takıma dönüyor. Bu aynı zamanda kahramanların da dönüşü oluyor. Onları koyacak yer bulamıyorsunuz. Bir saat önce onlara söylenen kişiler biz değil miydik 
     Sormak gerekir, acaba neden yenmekle yenilmek arasındaki çizgiyi dengeleyemiyoruz. Herhalde bunu toplum bilimcilere sormak lazım... 
     



 SPOR 
































</TEXT>
</DOC>
