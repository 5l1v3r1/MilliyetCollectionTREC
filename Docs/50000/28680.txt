<DOC>
<DOCNO> 28680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yazar/akyol.html </URL>
<DATE> 2001/06/25/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Militan demokrasi 
</HEADLINE>
<TEXT>

     YARGITAY emekli Başsavcısı Vural Savaş'ı hatırlatıyor bu kavram... Aslında bizdeki derin "devletçi hukuk" geleneğine de uygun bir terim... 
     Dr. Yusuf Şevki Hakyemez'in bu konudaki doktora tezi, kitap olarak yayımlandı "Militan Demokrasi ve 1982 Anayasası". İsteme adresi Seçkin Yayınları, Sağlık No 19 B, 06410, Sıhhiye, Ankara. 
     "Militan Demokrasi" nazizm, faşizm, komünizm gibi akımlara karşı, bazı hukukçuların "devletin ve demokrasinin kendini koruması" diye formüle ettiği bir görüş. Sf. 23 vd. 
     "Liberal demokrasi"de de elbette devlet ve demokrasi kendini korur. Ama bunun ölçüleri vardır Şiddet yanlısı partiler kapatılır mesela... "Militan demokrasi" ise kolayca anti demokrasiye kayabilir 
     "Devletin temel hak ve hürriyetlerin bekçisi olarak çoğulcu demokratik düzeni koruması için militan demokrasiyi kullanması ne kadar doğruysa, bunun ötesine geçerek siyasal iktidarı elinde tutan egemen güçlerin mevcut toplumsal ve siyasal düzeni korumak için kullanması da o kadar yanlıştır." Sf. 34 
     Mesela, McCarthy'cilik de bir "militan demokrasi" idi Sf. 87 - 88 
     
     1982 Anayasası'nın öngördüğü hürriyetler rejimi "aşırı sınırlandırıcı" niteliktedir. Mahkeme liberal içtihatlarla bunu genişletme konusunda "çekingen" davranmaktadır Sf. 252 
     "Anayasa Mahkemesi kararlarında, insan haklarından ziyade devletin ön planda tutulması ve devletin kendini koruma ve güçlendirme hakkını sürekli vurgulaması Mahkeme'yi gerçek işlevinden uzaklaştırmakta, bununla birlikte özgürlükleri Anayasa'nın öngördüğü doğrultuda tutmaktadır... 
     Bu nedenle, kimi durumlarda bazı sosyolojik olgu biçiminde olan ifadeler bile yasaklanabilmektedir. Bu süreçte Anayasa Mahkemesi toplumsal gerçeklerden uzak bir biçimde Anayasa ve Siyasi Partiler Kanunu doğrultusunda yaptığı katı pozitivist yorumlarla birçok parti kapatma kararı verebilmektedir." Sf. 253 
     Hatta parti kapatmayı zorlaştıran yasa maddelerini iptal etmektedir 
     
     ANAYASAMIZ daha 'Başlangıç' bölümünden yola çıkarak, sürekli "soyut tehlike" doktrini ile, hürriyetlerin daraltılmasını yani "militan demokrasi"yi benimsemiştir. Sf. 196 vd. 
     Anayasa Mahkememiz ise liberal yorumlarla bunu genişletme konusunda "çekingen" davranmakta, "özgürlükçü değerlendirmelerin gerisinde" kalmaktadır. Sf. 148 
     Hatta laikliğin değişik şekillerini savunmayı bile yasaklamaktadır. Sf. 235 vd. 
     Devlet yasaklayınca sorun çözülür sanıyoruz. 
     "Bu konudaki temel yanlış toplumsal ve siyasal yaşamda karşılaşılan her sorunu pozitif hukuk mantığıyla çözmeye çalışmaktan kaynaklanmaktadır. Oysa hukuksal önlemler yanında toplumdaki temel sorunlara çözüm niteliğinde köklü reformlar gerçekleştirilmelidir." Sf. 264 
     Varsın "militan demokrasi" olsun O zaman sakıncalarına katlanırsınız 
     "Siyasal çoğulculuk zedelenir, katılım zayıflar, siyaset zaafa uğrar... 
     Depolitizasyon, halkın rejime ve ülke sorunlarına ilgisizleşmesine yol açar... 
     Yasak düşünceler yer altına itilir, şiddet yaygınlaşır..." Bkz. Sf. 125 - 133 
     
     







Militan demokrasi 


İnönü de oynardı tenisini 


ABD'nin iran çaresizliği 


Yanlış yorumlar halkı yanıltıyor 


İstanbul 5. Vergi Mahkemesi 


Kim takar Aşık Paşa'yı 


Boşluk 


İş işten geçti 


Yeni "milli irade" Borsa 


Global resesyon tehdidi... 


Bankaları kapatan Akışık değil hükümet 


</TEXT>
</DOC>
