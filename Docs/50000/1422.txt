<DOC>
<DOCNO> 1422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/guncel/gun01.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Eline mikrofon alıp şarkı söyleyen başbakan eşi olmaz 
</HEADLINE>
<TEXT>
Semra Hanım'ı Özal'a şikayet ettim 
ANAP Manisa Milletvekili Pakdemirli, aynı şikayetleri Semra Hanım'ın kendisine de iletmiş. Mevhibe İnönü'yü örnek göstermiş, ancak aldığı yanıt "Beni böyle kabul etsinler" olmuş 
     SALİHA ÇOLAK Ankara 

     Özal’lı yıllarda, çiftin alışılmışın dışındaki çizgisinin medyaya malzeme olduğu günlerde, Semra Özal’ın tavırlarının partide sıkıntı yarattığı ve partinin önde gelen isimleriyle tartışmaya neden olduğu ortaya çıktı. 
     Özal ailesine yakınlığıyla bilinen ANAP Manisa Milletvekili Ekrem Pakdemirli’nin, "Papatya" hareketiyle ön plana çıkan, renkli kişiliği ve faaliyetleriyle her gün gazetelerde boy gösteren Semra Özal’ı, başbakanlığı döneminde eşi Turgut Özal’a, "Eline mikrofon alıp şarkı söyleyen Başbakan eşi olmaz" diye şikayet ettiği bildirildi. 
     Pakdemirli, Semra Hanım’ın bu görüntüsünün parti teşkilatlarının tepkisine neden olduğunu söylerken, Özal’ın bu şikayetler karşısında gözleri dolarak, "Eşine söz geçiremeyen tek erkek ben değilim" dediği öne sürüldü. 
     
"İmaj" uyarısının perde arkası      Pakdemirli, Semra Özal’ın renkli kıyafetleri, sözleri ve etkinlikleriyle her gün gazetelerde ön plana çıkmasından rahatsız olan ANAP teşkilatının tepkilerini doğrudan Turgut Özal’a aktarmasına rağmen sonuç alamadı. 
     Semra Özal, eşinin Cumhurbaşkanı seçilmesiyle bu renkli yaşam biçimini Çankaya Köşkü’ne de taşıdı. Ekrem Pakdemirli, Semra Hanım’ın imajı konusundaki rahatsızlıklarını ve Özal ailesiyle ve Semra Hanım’ı kendisiyle de konuştu. 
     
50 yaşına gelmiş biri değişemezdi      O zamana kadar başbakan eşleri ön plana çıkmazdı. Bülend Ulusu’nun eşinin adını kimse bilmez. İnönü yıllarca siyasette kaldı, Mevhibe Hanım gazetelere hiç çıkmazdı. Biz de Turgut Bey’e, Semra Hanım’ın eline mikrofon alıp şarkı söylemesinin bir başbakan eşine yakışmadığını anlattık. Teşkilatların bu görüntülerden rahatsız olduğunu bildirdik. Semra Hanım’a da konuyu açtık. Mevhibe Hanım örneğini verdik. Türkiye’de siyasetçi eşi ön plana çıkmıyor. Halk bu görüntüye alışmamış. Yadırganıyor’ dedik. Semra Hanım ise Ben başka bir insanım, onlardan farklıyım. Bu yaşımdan sonra değişemem. Beni böyle kabul etsinler’ dedi. Aslında haklıydı. 50 yaşına gelmiş birinin değişmesi kolay değildir. 
     


 GÜNCEL 

















</TEXT>
</DOC>
