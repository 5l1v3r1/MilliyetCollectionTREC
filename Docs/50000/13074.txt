<DOC>
<DOCNO> 13074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/magazin/mag01.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevgilim geldi evimi boşaltın 
</HEADLINE>
<TEXT>

Beyaz, kiracısını Fulya’daki evinden çıkarmanın yolunu buldu. Çağla Şıkel’le birlikte olan şovmen, "sevgilimle burada oturacağım çıkın" dedi 
     VOLKAN TANER 

     SAHNELERİN ünlü şovmeni Beyazıt Öztürk, kısa süreli ilişkilerine noktayı koyduğunu açıkladı. Kısa bir süre önce flört etmeye başladığı manken Çağla Şikel ile çok mutlu olduğunu her fırsatta dile getiren sempatik sanatçı ne kadar ciddi olduğunu kanıtlamak için ilk önemli adımı attı. Beyaz evlenmek istediği Çağla ile birlikte yaşamak için kiradaki evini boşalttırdı. 
     
     ÖZTÜRK önce İstanbul’un Fulya semtindeki dubleks dairesinde kiracı olan manken Pelin Giyim’i evden çıkardı. Sonra da evin tadilatı için çalışmalara başladı. Ünlü şovmen bu konuda şunları söyledi "Çağla’yı çok seviyorum. İdealimdeki kadını buldum galiba, evlenmeyi bile düşünüyorum. Fulya’daki dairemde sevgilimle birlikte oturacağım." 
     


 MAGAZİN 













</TEXT>
</DOC>
