<DOC>
<DOCNO> 13382 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/siy06.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıhanlıoğlu alkol almadı 
</HEADLINE>
<TEXT>

     İSTANBUL Milliyet 

     TBMM’de çıkan kavgada aldığı darbeler sonrası geçirdiği kalp krizi sonucu ölen DYP Şanlıurfa Milletvekili Mehmet Fevzi Şıhanlıoğlu’nun, ilk otopsisinde kanında rastlanan alkolün, açık kalp masajı sırasında kullanılan solüsyondan kaynaklandığı açıklandı. 
     İstanbul Adli Tıp Kurumu Başkanlığı’nın yaptığı otopsiyle ilgili dün yapılan açıklamada, Şıhanlıoğlu’nun Adli Tıp Kurumu Ankara Grup Başkanlığı’nda yapılan otopsisinde, cinsi belirlenemeyen alkol tespit edildiği, ancak ileri tetkik için İstanbul Adli Tıp Kurumu Kimyasal Tahliller İhtisas Dairesi Başkanlığı’na materyal yollandığı belirtildi. Yapılan açıklamada, şöyle denildi 
     "Tespit edilen metanol, alkollü içeceklerde bulunmayan bir maddedir. Kişinin hayata döndürülmesi için açık kalp masajı sırasında, dezenfeksiyon ve sterilizasyon amacıyla kullanılan solüsyonun bileşimindeki metanol ve etanolün tahlil edilen materyale bulaşmasından kaynaklandığı araştırmalardan anlaşılmıştır." 
     


 SİYASET 





















</TEXT>
</DOC>
