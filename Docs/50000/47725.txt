<DOC>
<DOCNO> 47725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/soneko19.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük patronlar Aydın Doğan'ın evsahipliğinde toplandı 
</HEADLINE>
<TEXT>

     Türk özel sektör önde gelen temsilcilerinin oluşturduğu İş Çevresi Grubu, Doğan Holding Yönetim Kurulu Başkanı Aydın Doğan'ın ev sahipliğinde İstanbul'da toplandı. 
     Altunizade'deki Doğan Holding binasında gerçekleştirilen toplantıya, Rahmi Koç, Sakıp Sabancı, Mehmet Emin Karamehmet, Tuncay Özilhan, Ferit Şahenk, Bülent Eczacıbaşı, Hüsamettin Kavi, Tuğrul Kudatgobilik, Refik Baydur, Ömer Sabancı, Ali Sabancı ve Mehmet Ali Yalçındağ'ın katıldıkları bildirildi. 
     Toplantıdan erken ayrılan TİSK Başkanı Refik Baydur, gazetecilerin sorularını yanıtlarken, gündemlerinde ülkenin öncelikli sorunlarının bulunduğunu, bunların başında da ekonominin geldiğini söyledi. 
     Baydur, ''Değişen yasalardaki görüş ve düşüncelerimiz var. Ama bütününü topladığımız zaman, iyi niyetle ve açık kalplilikle yalnız işveren için değil, Türkiye için gerekli olanları düşünen bir gündem var'' dedi. 
     Sadece bütçeyi görüşmediklerini belirten Baydur, bir basın mensubunun ''Toplantıdan ne sonuçlar çıkar '' şeklindeki sorusu üzerine de şunları söyledi 
     ''Bana göre iki önemli sonuç çıkabilir. Bunlardan biri, Türkiye'deki yatırım ve istihdamın gelmekte olduğu tehlikeli yerin tesbit edilmesi çıkabilir. İkincisi de üzerinde durulan ve çalışılan yasalarda herkesin keyfi davranışları yerine Türkiye'nin geleceğine sahip olma eğilimi çıkabilir.'' Baydur, ''İçerideki hava iyimser mi '' sorusuna ise, ''Hepimizin hedefi evvela iyimser olmaktır. Türkiye, Türk insanı böyle bir dünya içinde kötümser olma lüksüne sahip değil'' karşılığını verdi. 
     
     Bütçeye Oralg ibi bakıyoruz 
     İş çevrelerinin bütçeye nasıl baktığı yönündeki bir soru üzerine de TİSK Başkanı Baydur, bütçeye Maliye Bakanı Sümer Oral gibi baktıklarını ifade ederek, ''Bizim de içimize sinmiyor ama Bakan, içine sinmediği bütçeyi hiç getirmeseydi daha iyiydi'' dedi. 
     Toplantıda seçim sistemi konusunun görüşülmediğini belirten Baydur, ''Bir erken seçim gündeminiz de mi '' şeklindeki soru üzerine, kendi gündeminde bulunmadığını söyledi. 
     Refik Baydur, ''Türkiye'nin mayası ve hamuru bundan ibaret olduğuna göre, 30 kere seçime gittik, neyi getireceğiz Meclis'e Ben şuna inanıyorum, çok güçlü bir gençlik yetişiyor arkamızda. Bu gençlere verilecek olanaklar, Türkiye'nin geleceğini tespit edecek'' diye konuştu. 
     Kendilerini ''İş Çevresi Grubu'' olarak tanımlayan işadamları, daha önce de Mehmet Emin Karamehmet, Rahmi Koç, Bülent Eczacıbaşı, Ersin Özince ve Sakıp Sabancı'nın ev sahipliğinde biraraya gelmişti. 
     






</TEXT>
</DOC>
