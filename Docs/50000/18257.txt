<DOC>
<DOCNO> 18257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/dunya/tur.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Sakın uzayda yalnız dolaşma 
CENK BAŞLAMIŞ - MOSKOVA 
     Tarihin ilk "uzay turisti" olabilmek için 20 milyon dolarlık fatura ödeyen ABD'li Dennis Tito'nun Uluslararası Uzay İstasyonu'nda ISS tek başına dolaşması yasaklandı. 
     Tito'yla Rus kozmonotlar Talat Musabayev ve Yuri Baturin'i taşıyan Soyuz TM - 32 aracı yarın Baykonur üssünden fırlatılacak. Soyuz pazartesi günü ISS'ye kenetlendiğinde, 60 yaşındaki Tito uzaya turist olarak giden ilk insan unvanına kavuşacak. 
     Tito'nun yolculuğu, Rusya Uzay Ajansı ile Amerikan Uzay ve Havacılık Dairesi NASA arasında uzun süren bir çekişmeye yol açtı. NASA, uzayda profesyonel olmayan bir kişinin bulunmasına uzun süre karşı çıktı, ancak Tito ile 20 milyon dolar karşılığı anlaşan Rusların inadını kıramadı. Sonunda, Tito'nun uyması gereken kurallar belirlendi ve yolculuk kesinleşti. NASA'nın koydurduğu kurallara göre, Tito istasyonda yanında bir uzay adamı olmadan dolaşamayacak. ISS'nin ABD'lilere ait bölümünden uzak durması da istenen Tito, bir tehlikeye karşı Rus uzay aracına hemen binebileceği bir yerde uyuyacak. 
     



 DÜNYA 










</TEXT>
</DOC>
