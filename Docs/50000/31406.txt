<DOC>
<DOCNO> 31406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko14.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir New York iki Türkiye ediyor 
</HEADLINE>
<TEXT>

     New York’un gayri safi milli hasılasının GSMH Türkiye’nin iki katından fazla olduğu ortaya çıkarken, eyalet, dünyanın en büyük 30 ekonomisi arasında 14’üncü sırada yer aldı. 
     ABD Belediye Başkanları Konferansı adlı kuruluş tarafından hazırlanan bir raporda yer alan verilere göre, pek çok ABD eyaletinin gayri safi hasılaları, bağımsız devletlerden daha fazla. Rapora göre, halen dünyanın en büyük ekonomisine sahip ülke ABD. ABD’nin gayrı safi hasılası 9 trilyon 963 milyar dolar. Türkiye ise 218 milyar dolarlık gayri safi milli hasıla 2000 itibarıyla ile 30 ülke arasında 26’ncı sırada yer almıştı 2001 yılı için Türkiye’nin GSMH’sinin 170 milyar dolar düzeyinde gerçekleşmesi bekleniyor . New York kentinin ekonomik hasılası ise 438 milyar dolar. Amerikan eyaletlerinden Los Angeles, Chicago ve Boston da ekonomik açıdan Türkiye’den daha büyük. 
     



 EKONOMİ 



























</TEXT>
</DOC>
