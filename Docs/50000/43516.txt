<DOC>
<DOCNO> 43516 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/guncel/gun04.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan suçluyu buldu... 
</HEADLINE>
<TEXT>
Ladin değil, ABD’li tarikat yaptı’ 
ABD’deki saldırıların ardından Afganistan’a operasyon düzenlemenin çok yanlış olacağını söyleyen Erbakan’a göre bu işin arkasında Yeniden Hıristiyanlık tarikatı var 
     İSTANBUL Milliyet 

     Kapatılan Refah Partisi’nin Genel Başkanı Necmettin Erbakan, Yeniden Hıristiyanlık Tarikatı’nın dünya savaşı çıkarmaya çalışabileceği iddiasında bulundu. Erbakan, ABD’deki saldırıların ardından Afganistan’a operasyon düzenlemenin de "çok yanlış" olacağını iddia etti. 
     Cuma namazını Kartal Merkez Camii’nde kılan Erbakan, namazdan sonra Kartal Belediye Başkanı Mehmet Sekmen ile Kartal Belediyesi’ne geldi. Belediye Başkanı Sekmen’den çalışmalarıyla ilgili bilgi alan Erbakan, daha sonra gazetecilerin sorularını cevaplandırdı. 
     Usame bin Ladin’in başbakanlığı döneminde Türkiye girip çıktığı yolundaki soruları yanıtsız bırakan Erbakan, "Afganistan’a yapılacak olası bir operasyonla" ilgili olarak şunları söyledi 
     
     Delil yok 
     "Bu tabii çok yanlış bir şey olur. Bilindiği gibi ortada ne delil var, ne bir şey var. Böyle nazari olarak bir şeyin orta yere atılmış olması da tabii yanlıştır. Bana Amerika’dan bir kitap gelecek. Bu kitap Amerika’daki bir tarikatın Yeniden Hıristiyanlık Tarikatı nasıl doğduğunu gösteren bir kitap. Bu tarikat 100 yıl evvel kurulmuş, çok büyük mali imk nlara sahip. Birçok Amerikan siyasisini etkilemiş bir tarikattır. Bu tarikatın kendi kabullerine göre, sözde 2001’den 2007’ye kadar büyük bir dünya harbi çıkacak. Bu dünya harbinde sadece 140 bin kişi kurtulacak.’ Bu bir tarikatın tamamen kendi dogmatik kabullerinden ibaret bir şeydir. Birtakım siyasilerin şimdi bu kabil dogmatik inanışlara uyarak, aklı, mantığı gerçekleri bir yana bırakıp, Bizim tarikatımız böyle bir harp çıkacağını söyledi, öyleyse bu harbi çıkartalım’ diyecek olurlarsa, bu çok yanlış bir davranış olur." 
     Erbakan, "Ortak operasyon İslam dünyasını ikiye bölebilir mi " sorusuna da, "Haksız bir operasyon yapılmaması gerekir. İslam dünyasının insan haklarının yanında tek vücut olması gerekir" yanıtını verdi. 
     



 GÜNCEL 





















</TEXT>
</DOC>
