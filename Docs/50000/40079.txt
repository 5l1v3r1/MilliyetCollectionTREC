<DOC>
<DOCNO> 40079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/spor/spo02.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bu yıl da şampiyon oluruz" 
</HEADLINE>
<TEXT>

Fenerbahçe’nin orta sahadaki lokomotifi Johnson, sezonu yine ilk sırada bitireceklerini söyledi, "Avrupa’da da iyi işler yaparız" dedi 
     YALÇIN TÜRK 

     SARI - Lacivertli takımın vazgeçilmez ismi Johnson takımdaki arkadaşlığın mükemmel olduğunu söyledi, "İnanılmaz bir havaya sahibiz. Başarı için gerekli inanç ve kenetlenme var. Ciddi sakatlıklar olmazsa bu yıl da şampiyon oluruz" dedi. Ganalı futbolcu Avrupa’da da iyi işler yapacaklarını kaydetti, "İkinci tura kesinlikle kalırız. Ardından hedef çeyrek final" diye konuştu. 
     SÜREKLİ formda olmasını profesyonelce yaşamasına bağlayan Johnson, "Özel bir program uygulamıyorum. Uyumayı ve dinlenmeyi çok seviyorum. Yaptığım iş antrenmandan eve, evden antrenmana gitmek" dedi. Bir boğaya benzetilmesinin hoşuna gittiğini kaydeden yıldız oyuncu, "Sahada durmak benim işim değil. Çünkü kaybetmek gücüme gidiyor" ifadelerini kullandı. 
     
F.Bahçe - Skoda      SARI - Lacivertli takım bugün Yunanistan’ın Skoda Xianti takımı ile karşılaşacak. Şükrü Saracoğlu stadında saat 19.00 başlayacak olan maçı taraftarlar ücretsiz olarak izleyebilecekler. Denizli bu maçta Oktay, Hakan Ceyhun’un performansına bakacak. Rapajiç ise bugün İstanbul’a dönecek. 
     



 SPOR 


























</TEXT>
</DOC>
