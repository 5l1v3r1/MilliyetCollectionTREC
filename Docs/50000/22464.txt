<DOC>
<DOCNO> 22464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/ekonomi/eko05.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’i tişört yapıp satın’ 
</HEADLINE>
<TEXT>

Pazarlama dahisi McMahon kriz döneminde yaratıcı olmak gerektiğini anlatarak, Bakan Derviş resimli tişörtler günlük hayata mizah katabilir’ dedi 
     SEÇKİN ÜREY 

     Satış ve pazarlama alanında dünyanın üç önemli uzmanı arasında gösterilen Timothy McMahon, zor zamanlarda yaratıcılığı anlatırken, Devlet Bakanı Kemal Derviş’in resminin tişörtlere basılabileceği örneğini verdi. 
     Yürekli Danışmanlığın düzenlediği Satış ve Marka Konferansı’nda konuşan McMahon, krizin aynı zamanda fırsat zamanı olduğunu söyledi. Apple Computer, Hoechst - Roussel, New England Telephone Company ve Emirates Chemicals gibi uluslararası firmalara danışmanlık hizmeti veren McMahon, kriz dönemlerinde yaratıcı olunması gerektiğini anlattı. 
     
     Para eğlencede’ 
     Bakan Derviş’in resmini tişörte basıp satmanın desteklenecek bir fikir olduğunu belirten McMahon "Zor zamanlar atılımcı fikirlerin ortaya çıktığı en iyi zamanlar olmuştur. Çünkü pazar yeni fikirler arar" diye konuştu. 
     Kriz zamanlarında eğlence harcamalarının arttığını belirten McMahon, "Pazarlama tarihinde en çok satan fikirler hiç satmaz denilen fikirler olmuştur. Kemal Derviş gibi popüler bir insanın resmini bir tişörte basıp satmak, onu alan insanların günlük yaşamlarına mizah katabilir" dedi. 
     
     Karikatürlü sunum 
     Zor ekonomik durumlarda satıcının ilk alternatifinin ürün fiyatını düşürmek olduğunu belirten McMahon, şöyle devam etti "Herkes aynı sorunları yaşıyor. Buradaki fark şudur Nasıl kendi ürünümü satabilirim demek yerine onların işlerinde başarılı olmalarını nasıl sağlayabilirim ve böylelikle benim ürünlerimi daha fazla alabilirler ’ demektir." 
     Konferansta ayrıca, Tefal, Volvo ve Mereck Sharp Dohme firmalarının pazarlama ve satış müdürlerinin iş tecrübelerini paylaştıkları interaktif seans yapıldı. Sunumlarda Leman Dergisi karikatüristi Selçuk Erdem’in karikatürlerinin kullanılması dikkat çekti. 
     



 EKONOMİ 





















</TEXT>
</DOC>
