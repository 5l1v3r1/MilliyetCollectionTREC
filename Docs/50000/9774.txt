<DOC>
<DOCNO> 9774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/ekonomi/aeko.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
1.4 katrilyonluk borç oyunu 
</HEADLINE>
<TEXT>

Topal ailesinin 1.5 milyar dolarlık vergi borcu bilirkişi heyetine havale edildi. Heyet verginin haksız olduğuna karar verirse, imam nikahlı eşinden sonra Ömer Lütfi Topal da affedilmiş olacak 
     NEDİM ŞENER 

     İmam nikahlı eşi Birsu Hilal Altıntaş, af yasası ile 725 yıllık hapis cezasından kurtulurken, Ömer Lütfi Topal’ın da devlete olan 1.5 1.4 katrilyon lira milyar dolar tutarındaki vergi borcuna itiraz geldi. 
     1996 yılında Sarıyer’daki evinin önünde öldürülen kumarhaneler kralı Ömer Lütfi Topal’ın avukatları, mahkemeden bilirkişi atanarak, 1993 ve 1996 yıllarını kapsayan 1.5 milyar dolar tutarındaki vergi borçlarınının ödenmesini engellemeye yönelik bir karar aldı. 
     Daha önce Topal’ın 1993 yılına ilişkin olarak ödeyeceği 300 milyon dolarlık vergi için ailesinin yaptığı itiraz İstanbul 3’üncü Vergi Mahkemesi tarafından reddedilirken, şimdi 5’inci Vergi Mahkemesi, incelemenin yeniden yapılması için bilirkişi atama kararı verdi. 
     Hesap Uzmanları Kurulu tarafından hazırlanan 10 bin sayfadan oluşan rapora dayanarak 1993 yılı gelirlerine ilişkin 300 milyon dolar vergi ödeyen Topal ailesinin İstanbul 5’inci Vergi Mahkemesi’ne yaptığı başvurunun kabul edilmesi üzerine Topal’ın hesapları bilirkişi heyeti tarafından yeniden incelenecek. 
     Vergi Mahkemesi tarafından atanan bilirkişi heyetinin binlerce sayfa rapor ve belgeyi yeniden gözden geçirdikten sonra, Topal’ın ailesinin ödemesi gereken 1.5 milyar dolarlık verginin haksız olduğuna karar vermesi durumunda, imam nikahlı eşinden sonra kumarhaneler kralı’ da affedilmiş olacak. 
     
     Maliye’den itiraz 
     Topal’dan toplam 1.5 milyar dolar vergi alacağı olan Maliye ise karara karşı sert tavır aldı. Maliye yetkilileri, hakimlerin daha önce hazırlanmış dosyalar üzerinden karar verebileceğini ve bilirkişi atanmasının doğru olmadığını ifade etti. 
     Topal’ın 1993 yılına ilişkin Danıştay tarafından da onaylanmış vergi ödeme kararı bulunduğu bildirilirken, 5’inci Vergi Mahkemesi’nin bilirkişi atama kararı almaması gerekitği savunuldu. 
     Maliye tarafından 5’inci Vergi Mahkemisi’ne yapılan yazılı itirazda da bilirkişilerden oyun makinelerinin teknik kapasiteleri ile hasılat tutarlarının belirlenmesinin istenmesinin doğru olmadığı belirtildi. Teknik özellikleri belirlenmiş makinelerinden elde edilecek azami hasılat tutarının ortaya çıkartılmasının mahkemenin görevi olduğu ve basit bir matematik işlemi gerektirdiği ifade edildi. 
     Maliye, daha önce çalışanların verdiği ve Topal ailesinin baskısı nedeniyle noter kanalıyla değiştirildiği iddia edilen ifadelerin arasındaki farkın delil niteliği taşıyıp taşımadığının araştırılmasına da itiraz ederek, noterlerin aldıkları bu ifadelerin Noterlik Kanunu’na aykırı olduğunu ve suç oluşturduğunu belirtti. 
     
Kumar makinelerinde inceleme yapılacak      İstanbul 5’inci Vergi Mahkemesi 23 Ocak 2001 tarihinde aldığı kararla, 1993 ve 1996 yıllarına ilişkin olarak aylık bazda tüm belge, defter ve dokümanların incelenmesini, hasılatın belirlenmesi için kumar makinelerinin kapasitelerinin de tespit edilmesini istedi.Kararda, vergi kaçakçılığının ortaya çıkmasını sağlayan Topal’ın personeli tarafından verilen ve daha sonra noter aracılığıyla değiştirildiği belirlenen ifadelerin arasındaki farkların delil niteliği taşıyıp taşımadığının da belirlenmesi gerektiği kaydedildi. Mahkeme, banka hesapları kredi kartı işlemleri ile para hareketlerinin incelenerek bilirkişi görüşlerinin bildirilmesi gerektiğini de belirtti. 
     


 EKONOMİ 


















</TEXT>
</DOC>
