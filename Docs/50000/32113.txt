<DOC>
<DOCNO> 32113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/siyaset/siy06.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Müsteşar ihracat için kulaç atacak 
</HEADLINE>
<TEXT>

     EYLEM TÜRK 

     Eski milli yüzücü ve Dış Ticaret Müsteşarı Kürşat Tüzmen, bugün Boğaz’ı yüzerek geçecek. Milli Olimpiyat Komitesi’nin düzenlediği yarışmalarda, komitenin özel çağrılısı olarak, "1" numaralı başlıkla yüzecek olan Tüzmen, 1989’dan bu yana uluslararası nitelikte düzenlenen yarışlarda bu yıl 300 kadar yüzücüyle yarışacak. 
     "Dalgalı denizdeki başarımızla, ihracatı da dalgalı kurda nasıl iyi yüzdürebileceğimizi göstereceğiz" diyen Tüzmen, Kanlıca’dan Kuruçeşme’ye kadar kulaç sallayacak. 
     Geçen yıl birincilik aldığı yarışlarda Rus ve Bulgar rakiplerinin kendisini zorladığını anlatan Tüzmen, şöyle diyor 
     "İşin güzel tarafı, Boğazlar gibi dünya ticaretinin önemli trafiğini yaşayan bir yerde, yani bir anlamda dünya ticaret sularında yüzeceğim. İki saat telefon bağlanmayacak ve ben, diğer yüzücülerle iki saat Boğaz’ı tehlikeli araç trafiğine kapatmış olacağız. Ankara’da bürokrat olarak işlerle boğuşmak yerine zorlu yüzücülerle boğuşacağız." 
     Tüzmen, 40 - 50 yaş kategorisinde, 1989, 1998, 1999 ve 2000’de ilk üçe girmişti. 
     



 SİYASET 
















</TEXT>
</DOC>
