<DOC>
<DOCNO> 48978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sonspo12.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da sakatlar kervanına Perez de katıldı... 
</HEADLINE>
<TEXT>

     Galatasaray, Trabzonspor ile yarın yapacağı zorlu lig maçı için kampa girdi. 
     Florya Metin Oktay Tesisleri'nde toplanan sarı-kırmızılı futbolcular, Trabzonspor maçının hazırlıklarını akşam yapacağı basına kapalı çalışmayla tamamlayacak. 
     Sakat futbolcuların çokluğu nedeniyle oldukça sıkıntılı bir dönem geçiren sarı-kırmızılılarda, Sergen'in çekilen MR'ı sonucu, sakatlığının fazla önemli olmadığı belirlendi. 
     Sakatlıkları nedeniyle Mondragon, Vedat, Hakan, Bülent Korkmaz ve Capone'nin forma giyme şansının bulunmadığı Galatasaray'da, Perez'in durumunun ise maç öncesinde netlik kazanacağı, ancak teknik heyetin PSV Eindhoven ile yapılacak Avrupa Şampiyonlar Ligi maçı öncesi bu futbolcuyu riske atmak istemediği öğrenildi. 
     Galatasaray'ın, Trabzonspor maçına, Kerem, Bülent Akın, Fleurquin, Emre, Victoria, Arif, Suat Sergen , Hasan, Ergün, Ümit Karan, Serkan muhtemel 11'iyle çıkması bekleniyor. 
     Ali Sami Yen Stadı'nda saat 19.00'da başlayacak ve Digitürk Lig TV'den naklen yayınlanacak maçı hakem Mutlu Çelik yönetecek. 
     






</TEXT>
</DOC>
