<DOC>
<DOCNO> 28478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/ekonomi/eko05.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Motor temizleyen benzin gümüş istasyonlarda 
</HEADLINE>
<TEXT>

Petrol Ofisi’nin satışına başlayacağı Pro - Tech süper benzin, motordaki yağı ve atık maddeleri temizliyor 
     ÖNER ŞAN Antalya DHA 

     Özelleştirme sonrası yeniden yapılanma projesini başlatan Petrol Ofisi’nin Gümüş Proje’ adı verilen istasyon yenileme çalışmalarının Antalya’daki ilk halkaları hizmete açıldı. Baştan sona yenilenen Antalya merkez, Alanya ve Manavgat’taki üç istasyon, törenle hizmete açıldı. 
     Petrol Ofisi Genel Müdürü Ertuğrul Tuncer, Türkiye genelinde 400 istasyonu kapsayan Gümüş Proje’nin ilk bölümünde temmuz sonununa kadar 200 istasyonun yenileneceğini söyledi. Tuncer, "Biz sadece istasyonlarımızın görüntüsünü değiştirmiyoruz. Personel kalitesini de yükseltiyoruz. İstasyonlarda görev yapan personel eğitiliyor" dedi. 
     Petrol Ofisi’nin yeni ürünü Pro - Tech’le ilgili bilgi de veren Tuncer, pazartesi günü piyasaya sürülecek olan bu ürünün çevreci benzin olduğunu söyledi. Genel Müdür Tuncer, "Pro - tech, içinde deterjan katkısı bulunan kurşunsuz süper benzin. Deterjan katkısı, motordaki yağı ve atık maddeleri temizleyerek, verimin artmasını ve motor ömrünün uzamasını sağlıyor’’ dedi. 
     



 EKONOMİ 






















</TEXT>
</DOC>
