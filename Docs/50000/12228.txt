<DOC>
<DOCNO> 12228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/soneko10.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz inişe geçti... 
</HEADLINE>
<TEXT>

     Hazine'nin 98 günlük ihalesi öncesi döviz fiyatlarında gerileme kaydedildi. 
     Kapalıçarşı'da güne 990 bin liradan başlayan dolar 980 bin liraya, 460 bin liradan başlayan mark ise 456 bin liraya düştü. Ayaklı Borsa'da ise dolar 970 bin liradan, mark 447 bin liradan el değiştiriyor. 
     Kapalıçarşı'da dolar 967-970 bin liradan alınıp, 980 bin liradan, mark alınıştan 7-12 bin lira farkla 452-456 bin liradan satılıyor. Kapalıçarşı'daki bazı döviz büfelerinde dolar ve markın alış ve satış fiyatları şöyle 
     ''Hat Döviz'de dolar 967.5 bin lira alış, 980 bin lira satış, mark 445 bin lira alış, 455 bin lira satış, Gazi Döviz'de dolar 968 bin lira alış, 980 bin lira satış, mark 447 bin lira alış 452 bin lira satış, Güven Döviz'de dolar 968 bin lira alış, 982 bin lira satış, mark 444 bin lira alış 456 bin lira satış, Savaş Döviz'de dolar 970 bin lira alış, 978 bin lira satış, mark da 447 bin lira alış, 453 bin lira satış.'' 
     Ayaklı Borsa'da dolar 970 bin lira seviyelerinden alıcı bulurken, mark ise 447 bin liradan işlem görüyor. 




</TEXT>
</DOC>
