<DOC>
<DOCNO> 35471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur21.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis korumasında baz istasyonu inşaatı 
</HEADLINE>
<TEXT>

     Samsun'da, mahalle halkının kurulmasına tepki gösterdiği baz istasyonunu inşaatında çalışmalar, polis koruması altında devam ediyor. 
     Samsun'un Zeytinlik Mahallesi Barış Bulvarı'nda, Aria GSM şirketi tarafından yapımına başlanan baz istasyonunun inşaatı, mahalle halkının tepkisine neden oldu. İstasyonun temelini kazan işçilerin çalışması, bir grup vatandaş tarafından engellenmek istendi. 
     Şirket yetkililerinin şikayeti üzerine olay yerine gelen polis, vatandaşlara dağılmaları için uyarıda bulundu. Ancak, uyarının dikkaket alınmaması üzerine, takviye kuvvet geldi ve grubu dağıttı. 
     Çalışmalar, polis koruması ile devam ederken, baz istasyonu inaşatı müteahhiti Hasan Dere, ''Yaptığımız iş yasaldır. Kimse yasalardan da üstün değildir. Biz işimizi yapıyoruz'' dedi. 
     Mahalle Muhtarı Yaşar Şevki Akoğlu ise yasal yollara başvurarak, baz istasyonunun yapımına engel olacaklarını söyledi. 







</TEXT>
</DOC>
