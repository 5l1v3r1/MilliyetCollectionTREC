<DOC>
<DOCNO> 22670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/ekonomi/eko04.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz kurbanları haziranda Boston’da buluşacak... 
</HEADLINE>
<TEXT>

Merkez Bankası eski başkanı, Hazine eski müsteşarı ve IMF Türkiye Masası eski şefi Türkiye’nin krize nasıl girdiğini anlatacak 
     HARUN GÜREK Ankara 

     Milli Güvenlik Kurulu’nda 19 Şubat tarihinde yaşanan gerginliğin ardından patlak veren kriz, yurtdışında masaya yatırılıyor. 
     Krizin sorumluluğunu kabul ederek, gereğini yapan tek bir siyasi bile çıkmazken istifalarını veren iki üst düzey bürokrat ile iki yabancı bürokrat Amerika’da düzenlenen panelle uluslararası ekonomi çevrelerine krizi anlatacak. Panel, Amerika’nın Boston kentinde haziran ayı sonunda yapılacak. Paneli düzenleyen kişi, Merkez Bankası’nın eski danışmanlarından Prof. Dani Rodrik. Harward Üniversitesi’nin uluslararası üne sahip ekonomistlerinden olan Rodrik, krizle birlikte çöken enflasyonla mücadele programının uygulamasında Merkez Bankası’na yol göstermek için geçen yıl bankanın danışmanlığını yapmıştı. 
     
     Biz nerede hata yaptık ’ 
     Panelin konuşmacıları ise Hazine eski Müsteşarı Selçuk Demiralp, Merkez Bankası eski Başkanı Gazi Erçel ile IMF Türkiye Masası Şefliğinden henüz ayrılan Carlo Cottarelli. 
     Demiralp, Erçel ve krizden sonra yeni programda da görev almasına karşın Türkiye sorumluluğunu Finlandiyalı Juha Kahkohen’e devreden Cottarelli, krize gidişin nedenlerini, nerede hata yapıldığını, niye peş peşe iki krizin çıktığını anlatacaklar. 
     



 EKONOMİ 






















</TEXT>
</DOC>
