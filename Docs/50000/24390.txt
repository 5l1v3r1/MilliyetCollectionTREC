<DOC>
<DOCNO> 24390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/guncel/gun06.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker gözaltında 
</HEADLINE>
<TEXT>

Yeraltı dünyasının tanınmış isimlerinden Sedat Peker ve adamları, çete oluşturdukları gerekcesiyle İstanbul Organize Suçlar Şubesi ekipleri tarafından gözaltına alındı. 
     NİHAT ALTINTAŞ İstanbul 

     Yeraltı dünyasının tanınmış isimlerinden Sedat Peker ve adamları, çete oluşturdukları gerekcesiyle İstanbul Organize Suçlar Şubesi ekipleri tarafından gözaltına alındı. Kadıköy’de evinde üç Rus kadınla birlikte olduğu sırada gözaltına alınan Peker’in sorgusuna DGM Savcısı Ahmet Kelebek’de katıldı. 
     Çıkar amaçlı suç örgütü oluşturduğu iddia edilen ve yaklaşık bir yıldır telefonları dinlenen Peker’i yakın takibe alan polis, İstanbul ve Datça’da iki ayrı operasyon yaptı. 
     Kadıköy’de yapılan operasyonda Sedat Peker, kardeşi Atilla Peker, yakın adamı Mecnur Odyakmaz’ın da aralarında bulunduğu 12 kişiyi gözaltına alındı. Datça’da da dört kişi yakalandı. Çete kapsamında sorgusu devam eden Peker ve adamlarını için dört günlük ek süre alındı. Peker’in evinde ve iş yerinde ele geçirilen çok sayıda video bandı ve belgeye incelenmek üzere el konuldu. DGM Savcısının kontrolünde bir yıldır Peker ve adamlarını takip eden polisin, bir yıldır zanlıların telefonlarını takibe aldığı öğrenildi. 4422 Sayılı Yasa çerçevesinde yapılan dinlemeler sonucunda, Peker’in Kadıköy çevresindeki otellerden haraç aldığı belirlendi. 
     



 GÜNCEL 

















</TEXT>
</DOC>
