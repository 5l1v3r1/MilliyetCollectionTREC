<DOC>
<DOCNO> 21036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sontur02.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkücü İsmail Türüt'ü sahnede ayağından vurdular 
</HEADLINE>
<TEXT>

     Türkücü İsmail Türüt, tavernada programı sırasında, silahla ayağından yaralandı. 
     Tarabya'da bulunan ''Sevillanas'' adlı tavernada sahneye çıkan İsmail Türüt, saat 01.30 sıralarında tavernaya gelen kimlikleri belirsiz 2 kişiden birinin tek el ateş etmesi sonucu, ayağından yaralandı. Olay sonrası İstinye Devlet Hastanesi'ne kaldırılarak tedavi edilen Türüt, yakınları tarafından basın mensuplarına gösterilmeden hastaneden götürüldü. Saldırganların, 34 AK 3559 plakalı araçla olay yerinden kaçtıkları belirlendi. Yapılan araştırmada, aracın Şehabettin Taylan adına kayıtlı olduğu tesbit edildi. Polis, aracın çalıntı olabileceği ihtimali üzerinde duruyor. Bu arada, şarkıcı Sinan Özen, hastaneye gelerek Türüt'ü ziyaret etti. Özen, kapıda bekleyen gazetecilere herhangi bir açıklama yapmadan hastaneden ayrıldı. Olayla ilgili çok yönlü araştırma başlatıldı. 







</TEXT>
</DOC>
