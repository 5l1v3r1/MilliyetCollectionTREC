<DOC>
<DOCNO> 24830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sonspo10.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı Ümit "Galatasaray'ın başarısı sürecek" 
</HEADLINE>
<TEXT>

     Galatasaraylı futbolcu Ümit Davala, yönetim kurulunun aldığı kongre kararıyla yönetimde kan değişikliğinin yaşanacağını tahmin ettiğini belirterek, "Ancak, Galatasaray’da başarı için açılan kapı, hiçbir şekilde kapanmayacaktır" dedi. 
     Ümit Davala, "www.umitdavala.com" isimli resmi internet sitesinde yaptığı açıklamada, kulübün başına kim gelirse gelsin Galatasaray’ın başarılarının süreceğini belirterek, "Nitekim kongre kararına rağmen şu anki yöneticilerimiz transferleri yapmaya başladılar bile. Bu da Galatasaraylılık ruhunun nasıl büyük bir duygu olduğunu ve yöneticilerin belki de seneye yönetiminde olmayacak olmasına rağmen, nasıl bir sorumluluk içinde olduğunu gösteriyor" diye konuştu. 
     "Tüm taraftarlarımız gönüllerini ferah tutsun" diyen Ümit, şunları söyledi "Son yıllarda yaşadığımız rüya başarılar, 1 yıl aradan sonra yine sürecektir. Tıpkı nadasa bırakılan tarla, ertesi sene verimini nasıl 2 kat artırıyorsa, biz de 1 yıl aradan sonra daha önce olduğu gibi tüm kupaları müzemize götürmeye ve başarıya alıştırdığımız taraftarlarımızın yüzünü güldürmeye devam edeceğiz." 
     







</TEXT>
</DOC>
