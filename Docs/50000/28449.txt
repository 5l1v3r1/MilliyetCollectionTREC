<DOC>
<DOCNO> 28449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sontur03.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de takla atan otomobil alev alev yandı 
</HEADLINE>
<TEXT>

     Kadıköy'de meydana gelen trafik kazasında otomobil alev alarak yanarken olayda araç sürücüsü yaralandı. 
     E-5 Karayolu üzerinden Kadıköy yönüne gitmekte olan Osman Tolunay'ın kullandığı 34 ZP 8501 plakalı otomobil, Üsküdar Sapağı'na geldiği sırada, aşırı hız ve dikkatsizlik sonucu kontrolden çıkarak takla atmaya başladı. 
     Otomobil daha sonra yol kenarındaki yeşillik alana girerek durabilirken araç bir anda alev alarak yanmaya başladı. 
     Bu sırada otomobilinden fırlayan sürücü Tolunay olay yerine gelen bir ambulansla Haydarpaşa Numune Hastanesi'ne kaldırılırken yanan otomobil, itfaiye ekiplerinin çalışmaları sonucu söndürüldü. Hastane yetkilileri Tolunay'ın sağlık durumunun iyi olduğunu kaydettiler. 
     
     
     







</TEXT>
</DOC>
