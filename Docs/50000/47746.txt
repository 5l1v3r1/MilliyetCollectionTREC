<DOC>
<DOCNO> 47746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sonspo20.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Venus Williams, terör korkusunu yendi... 
</HEADLINE>
<TEXT>

     ABD'li bayan tenisçi Venus Williams, terör korkusunu yenerek, gelecek hafta Avusturya'da başlayacak Uluslararası Linz Turnuvası'na katılacağını açıkladı. 
     11 Eylül'de New York ve Washington'daki saldırılardan sonra 
     ABD'den ayrılmayan ve bu ayın başında Rusya'nın başkenti Moskova'da yapılan Uluslararası Kremlin Kupası'ndan çekilen Venus Williams, organizatörlere bir ''e-mail'' göndererek, 565 bin dolar ödüllü turnuvaya katılacağını bildirdi. 
     Turnuvanın organizatörlerinden Peter Michael Reichel, haberi aldıktan sonra rahatladıklarını belirterek, ''Dünyada hala süren kargaşa, herşeyi zorlaştırıyor. Ama bu e-mail'dan sonra Venus Williams'ın Linz'e geleceğine emin oldum'' dedi. 
     Bayanlarda dünyanın 4 numaralı tenisçisi olan Venus Williams, Avusturya'ya annesiyle birlikte gelecek. 
     Turnuvada, Rus Elena Dementieva, Yugoslav Jelena Dokiç ve Belçikalı Justine Henin gibi dünyanın önde gelen bayan tenisçileri de mücadele edecek. 
     






</TEXT>
</DOC>
