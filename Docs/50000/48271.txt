<DOC>
<DOCNO> 48271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/dunya/dun02.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD YENİ BİR SİLAH DENİYOR RÜŞVET 
</HEADLINE>
<TEXT>
Değiştir safını kap cipi, villayı 
CIA ajanları ve SAS komandoları büyük paralarla dolaşıyor. Saf değiştirecek Taliban komutanlarına 21 milyar dolar verilecek... 
     NEVSAL ELEVLİ Londra 

     ABD'nin Afganistan'daki terör üslerini yok etmek ve Usame bin Ladin'i ele geçirmek amacıyla düzenlediği operasyonda yüksek teknoloji ürünü silahların yanı sıra yüklü miktarda rüşvetin kullanılması planlanıyor. Müttefik güçler özellikle Usame bin Ladin'in 20 seçkin korumasından birini para karşılığı işbirliğine ikna etmeye çalışacak. Ayrıca Taliban askerleri silahlarını bırakıp cephe değiştirmeye çağırılacak. 
     İngiliz Daily Star gazetesi konuyla ilgili haberinde CIA ajanları ve SAS komandolarının bu amaçla yanlarında yüklü miktarda parayla bölgeye gönderildiğini belirtti. 
     
     Savaş bütçesinin yüzde 10’u 
     Ruslar'ın aynı yöntemi kullandığını vurgulayan gazete bölgede savaşan bir Rus generalin "Afganları yenmek zordur, satın almak daha kolaydır" sözlerine yer verdi. Haberde, saf değiştiren her komutana hediye olarak Afganistan'da bir yüzme havuzlu villa ve Toyota arazi aracı vermenin ABD'ye 21 milyar dolara mal olacağını, bunun da ABD'nin savaş bütçesinin sadece yüzde 10'unu bulacağı hatırlatılarak, "en etkili ikna yolu rüşvet" denildi. 
     



 DÜNYA 















</TEXT>
</DOC>
