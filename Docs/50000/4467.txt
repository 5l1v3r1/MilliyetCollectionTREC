<DOC>
<DOCNO> 4467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yazar/pulur.html </URL>
<DATE> 2001/01/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hayali sorular gerçek cevaplar 
</HEADLINE>
<TEXT>

     DAVOS'a giden Mesut Yılmaz, bir öğle yemeğinde konuşacakmış ya da konuştu... 
     Konuşmanın başlığı "Türkiye için bir sonraki adım"mış... 
     Ola ki konuşmadan sonra kendisine bazı sorular da sorulmuş olabilir... 
     Nasıl sorular 
     Elbette demokrasi üzerine, düşünce özgürlüğü üzerine, Türkiye'nin bütünlüğü, bölünmezliği üzerine... 
     Biliyorsunuz, son demokrasi kahramanımız da Mesut Yılmaz'dır... 
     Geçen gün, televizyonların yorumcu spikerlerinden biri, onunla ilgili bir habere başlarken "Son günlerde demokrasiye bağlılığını gösteren Mesut Yılmaz" diye lafa girdi, bugünlerde pompalanan bu Mesut Yılmaz'ın başı, demokrasiyi savunduğu için dertte 
     
     EVET gelelim Davos'a... 
     Mesela kendisine "Düşünce özgürlüğünün sınırı var mıdır " diye sorulabilir. 
     O da cevabını verir 
     "Bugün içinde bulunduğumuz şartlarda düşünce hürriyetinin sınırı, Türkiye Cumhuriyeti'nin sınırları içinde olmalıdır." 
     
     BİR başkası "bölücülük" üzerine bir soruyla çıkar karşısına 
     "Bölücülük, Türkiye için bir tehdit midir " 
     Mesut Yılmaz, adamın ağzının payını verir 
     "İçinizden bir taneniz bile kalkıp, Türkiye için bölücülüğün bir tehdit olmadığını söyleyebilir misiniz Türkiye'nin ciddi bir tehlike ile karşı karşıya bulunmadığını söyleyebilir misiniz " 
     
     OLA ki, Davos'taki Türklerden biri, fevkalade "Avrupasever" biri, Mesut Yılmaz'ın bu tavrını eleştirecek bir soruyla "Batı, Türkiye'nin bölünmesini niçin istesin ki " desin... 
     Mesut Yılmaz sinirlenir 
     "Siz kendi hesaplarınızla ülkenin menfaatlerini birbirine karıştırıyorsunuz Batı'ya şirin görünme sevdasını kapıldınız. Bakın bu sevdadan vazgeçin, yani siz, Batı'nın, aman Türkiye bölünmesin, diye bir derdi mi olduğunu sanıyorsunuz " 
     
     YA biri kalkıp, Batı'nın hürriyet anlayışı ile Türkiye'deki anlayışı ve uygulamayı karşılaştıracak bir soru sorarsa... 
     Mesut Yılmaz, adama öyle bir girişir ki, adam eşekten düşmüşe döner 
     "Ben size, bugün bizi kınayan Batılı ülkelerin kendi bütünlükleri söz konusu olduğu zaman, hürriyetlere getirdikleri kısıtlamalara yüzlerce örnek verebilirim. 
     Kaldı ki, Avrupa İnsan Hakları Sözleşmesi'nin 10. maddesi ülke bütünlüğü söz konusu olduğu zaman düşünce hürriyetinin sınırlanabileceğini kabul etmiştir." 
     
     DİYECERSİNİZ ki 
     "Mesut Yılmaz'a bu sorular soruldu mu " 
     Hayır, bunlar "hayali" sorular... 
     Ya Mesut Yılmaz'ın cevapları 
     İşte onlar gerçek meraklısı Meclis'e gider, 1994 yılının Aralık ayının 12. gününün tutanaklarına bakar... 
     
     





'Tehcir' 


Diyarbakırspor 


Annesine benziyor 


Soykırım II 


Poker gibi yarışma 


ABD'nin tartıştığı adam 


Jenosid 


Ben de havaalanı isterim 


Hayali sorular gerçek cevaplar 


Gates'ten Davos'ta AIDS'e 100 milyon dolar 


İki örnek olay 


Küresel uçurum lafla kapanmıyor 


Beş bankanın birleşmesi "tedrici tasfiye"dir 


</TEXT>
</DOC>
