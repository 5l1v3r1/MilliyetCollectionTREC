<DOC>
<DOCNO> 11073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/ekonomi/aeko.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, jet lag’i yendi 
</HEADLINE>
<TEXT>

ABD’den Türkiye’ye 13 saatlik uçuşla gelen Derviş üç saatlik uykuyla yetindi 
     EKONOMİ SERVİSİ 

     Devlet Bakanı Kemal Derviş, yoğun çalışma temposunda uykuya hemen hemen hiç vakit ayırmadı. Önceki gün Washington ile Ankara arasında uçakla 10 bin kilometre yol kat eden Derviş, Paris ve İstanbul’da aktarma yaptı. Derviş, Washington ile Türkiye arasındaki yedi saatlik farktan ve uzun uçuş mesafesinden kaynaklanması gereken yorgunluk olan jet lag’i aştı. Ankara’da üç saat uyudu. Dünü liderler ve bürokratlarla programın ayrıntılarını hazırlayarak geçirdi. 
     
     Washington, Pazar TSİ 
     Kemal Derviş, United Airlines’ın Washington - Paris uçağına bindi. Business Class’la uçan Derviş, koltukları yatak olabildiği için United Airlines’ı seçti. Ancak uyumadı. Yattığı yerde Türk ekonomisiyle ilgili çalışmalar yaptı. 
     
     Paris TSİ 
     Akşam üzeri saat 16.00’da Paris’e vardı. CİP salonuna geçti. 17 00’de İstanbul uçağına binmesi gerekiyordu, ancak uçak bir saat rötar yaptı. 18 00’da uçağı kalkan Derviş, yolda hiç uyumadı. Notlarını okudu. Elindeki dosyaları inceledi. İnişe bir saat kala basın toplantısında okuyacağı üç sayfalık metni yazdı. 
     
     İstanbul 
     İstanbul’a indi ve VİP salonuna geçti. Basın toplantısı düzenledi. 21 50 uçağı ile Ankara’ya gitti. 
     
     Ankara 
     Ankara’ya gelen Derviş, hemen kaldığı Hilton Oteli’ne geçti. Kendisi yokken biriken evrakı resepsiyondan aldı. Odasına çıkan Derviş, uyuyacağını söylemesine rağmen evrakı incelemeye başladı. Oda servisinden çay getirmelerini istedi. 
     
     Pazartesi 
     Kemal Derviş, çalışmalarını tamamladı ve resepsiyona kendisine telefon bağlanmaması talimatını vererek uyudu. 
     

</TEXT>
</DOC>
