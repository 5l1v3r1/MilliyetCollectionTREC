<DOC>
<DOCNO> 2473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur07.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler zirvesi başladı 
</HEADLINE>
<TEXT>

     Koalisyonu oluşturan partilerin genel başkanları, Türkiye'nin AB'ye tam üyeliği konusunda hazırlanan ''Ulusal Program'' UP taslağını değerlendirmek üzere bugün öğleden sonra biraraya gelecekler. 
     Zirvede UP'ye son şeklinin verilmesi durumunda, 30 bölümden ve yaklaşık 1200 sayfadan oluşan metin, Bakanlar Kurulu'na gidecek, çeviri çalışmalarının tamamlanmasından sonra ise, AB Komisyonu'na sunulmaya hazır hale gelmiş olacak. Kopenhag kriterlerinden tarım politikasına kadar her alanda Türkiye'nin AB müktesebatına uyumuna yönelik taahhütlerini içeren UP, bir anlamda Türkiye-AB ilişkilerinin ana hatlarını da çiziyor. 
     Türkiye'nin, ilkinin ardından her yıl AB Komisyonu'na UP sunması gerektiğinin altını çizen diplomatik kaynaklar, Ocak ayının sonlarına doğru AB Komisyonu'na sunulması planlanan programın hazırlanmasında, AB Genel Sekreterliği kurulmadan önce DPT tarafından başlatılan çalışmaların esas alındığını belirttiler. 
     



</TEXT>
</DOC>
