<DOC>
<DOCNO> 47026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sontur01.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kumar borcu yüzünden cinayet... 
</HEADLINE>
<TEXT>

     İzmir'in Naldöken semtinde kumar borcu yüzünden çıkan tartışma sonucu, bir kişi bıçaklanarak öldürüldü. 
     Alınan bilgiye göre Halil Göçgen ile Ercan Gelişir adlı kişiler, Naldöken 7054 sokak ile 7020 sokağın kesiştiği yerde, kumar borcu yüzünden tartışmaya başladılar. Tartışmanın kavgaya dönüşmesi üzerine Ercan Gelişir, Halil Göçgen'i bıçakla yaralayarak olay yerinden kaçtı. 
     Bornova Devlet Hastanesi'ne kaldırılan Halil Göçgen 24 tüm müdahalelere karşın kurtarılamadı. 
     Hastane önünde Halil Göçgen'in yakınları ile Ercan Gelişir'in 21 
     yakınlarının birbirlerine sözlü sataşması üzerine çevik kuvvet ekipleri önlem aldı. Öte yandan, olay yerinden kaçan Ercan Gelişir, kısa sürede yakalanarak gözaltına alındı. Cinayetle ilgili soruşturmanın sürdürüldüğü bildirildi. 
     






</TEXT>
</DOC>
