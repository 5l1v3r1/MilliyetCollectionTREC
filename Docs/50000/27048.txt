<DOC>
<DOCNO> 27048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/son/soneko22.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine borç takasına gelen tekliflere olumlu bakıyor 
</HEADLINE>
<TEXT>

     Hazine'nin iç borç takas ihalesiyle ilgili olarak şu ana kadar gelen teklifleri olumlu bulduğu öğrenildi. 
     İç borç takasıyla ilgili kesin miktar henüz belli olmazken, Hazine'nin planladığı teklif miktarının aşıldığı belirtiliyor. Teklif miktarının 9 milyar dolara 10.4 katrilyon lira ulaşabileceği söyleniyor. Hazine, takas ihalesinde alt limiti 3 katrilyon lira açıklamıştı. 
     Hazine Müsteşarlığı, dün akşam takas ihalesinde değişikliğe gitmişti. Müsteşarlık, yarın yapılacak iç borç takas ihalesinde 5 yıllık senedin fiyat hesaplama yöntemini değiştirirken, 3 yıl vadeli dövize endeksli senetlerde rekabetçi olmayan teklifler için 87 bin 200 lirayla minimum getiri oranı garanti etmişti. Hazine, 5 yıllık senedin fiyatının 3 yıllık dövize endeksli senet için ihalede oluşacak getiriye bağlı olarak hesaplanmasına karar vermişti. Takas ihalesinde teklif verme süresi saat 16.00'da sona erecek. Bu arada, Hazine'nin bundan sonra bu yıl içinde yeniden bir borç takası yapmayı planlamadığı kaydediliyor. 






</TEXT>
</DOC>
