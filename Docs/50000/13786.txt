<DOC>
<DOCNO> 13786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sondun13.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kosovalı Arnavutlar'dan bombardımana protesto 
</HEADLINE>
<TEXT>

     Kosova'daki Krivenik köyünde 3 kişinin öldüğü bombardımandan Makedonya yönetimini sorumlu tutan Kosovalı Arnavutlar, Makedonya sınırı yakınındaki bir kasabada protesto gösterisi yaptı. 
     Makedonya'nın başkenti Üsküp'ün yaklaşık 20 kilometre kuzeyindeki General Yankoviç sınır kasabasında toplanan 1000 kadar Arnavut, buradan Krivenik köyüne yürüdü. Krivenik köyündeki ölümler nedeniyle Makedonya'yı kınayan pankartlar taşıyan göstericiler, Makedonya'daki Arnavut militanların örgütü Ulusal Kurtuluş Ordusu Uştria Çilirimtare Kombetare UÇK ve Kosova'da Sırp güvenlik güçlerine karşı mücadele veren eski Kosova Kurtuluş Ordusu Uştria Çilirimtare Kosovos UÇK lehine sloganlar attı ve ''UÇK, UÇK'' diye bağırdılar. Krivenik köyüne dün düzenlenen bombardımanda Türk gazeteci Kerem Lawton ve bir Kosovalı Arnavut ölmüştü. Kosova'da yayımlanan gazetelere göre, bir Arnavut da kaldırıldığı hastanede ölmüş, böylece bombardımanda ölü sayısı üç olmuştu. 




</TEXT>
</DOC>
