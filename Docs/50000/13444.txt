<DOC>
<DOCNO> 13444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sondun12.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yerleşimciler Filistinlilerin ev ve araçlarını ateşe verdi 
</HEADLINE>
<TEXT>

     Batı Şeria'nın EL Halil kentinde, Yahudi yerleşimcilerin Filistinlilerin bazı araç ve evlerini ateşe verdikleri bildirildi. 
     Filistinli görgü tanıkları, yerleşimcilerin bu eyleminden sonra kent merkezinden ve ateşe verilen evlerden dumanlar yükseldiğini söylediler. 
     Yerleşimcilerin belediyeye ait bazı kamyonları da yaktıkları bildirilirken, El Halil'in güneyindeki Dura köyünde çıkan çatışmada kalbinden vurulan 11 yaşındaki Filistinli bir çocuk, hastaneye kaldırıldı. Filistinli keskin nişancılar önceki gün El Halil'de bir Yahudi yerleşimcinin 10 aylık kız çocuğunu vurarak öldürmüştü. Yaklaşık 120 bin Filistinli ile 400 kadar Yahudi yerleşimcinin yaşadığı El Halil kenti sık sık şiddetli çatışmalara sahne oluyor. 




</TEXT>
</DOC>
