<DOC>
<DOCNO> 10401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/dunya/dun02.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu’da meçhuller’ dönemi 
</HEADLINE>
<TEXT>

     DIŞ HABERLER SERVİSİ 

     İsrail’de, Ehud Barak önderliğindeki koalisyonun bozulmasının ardından yapılan seçimlerde en fazla oyu toplayan Likud lideri, emekli general Ariel Şaron, ülke tarihinin en geniş hükümetini kurdu ve dün Knesset’te Meclis and içerek göreve başladı. 
     Şaron’un 7 partiyi bir araya getirerek kurduğu 26 bakanlı Ulusal Birlik Koalisyonu 170 üyeli parlamentoda 73 sandalyeye sahip. Şaron, seçim kampanyası sırasında, selefi Ehud Barak’ın başbakanlığı döneminde Filistinlilerle yaptığı anlaşmaların hiçbirini tanımayacağını açıklamıştı. 
     
Sırada umutsuzluk var      "Şahin" olarak tanınan yeni başbakanın hükümetini değerlendiren Haaretz gazetesi dünkü sayısında "Şaron’un işbaşına gelmesiyle İsrail için barış ve güvenlik konusunda tam bir umutsuzluk dönemi başlıyor" dedi. Hükümet programının "tümüyle meçhuller belgesi" olduğunu iddia eden Haaretz, "Yeni başbakanın işbaşı yaparken, ülkeye barışı getirmek için hiçbir vaadde bulunmadığını" da öne sürdü. 
     Koalisyon, Filistinliler’in Batı Şeria ve Gazze’den atılmalarını isteyen aşırı milliyetçilerle merkez sol İşçi Partisi’nin karışımından oluşuyor. Şaron, yeni kabinesini oluştururken, İsrail tarihinde ilk olarak, Filistinli bir Arab’ı da "sandalyesiz bakan" olarak atadı. 
     


 DÜNYA 











</TEXT>
</DOC>
