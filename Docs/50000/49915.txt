<DOC>
<DOCNO> 49915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/spor/bana.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     MAJDAN GÖZTEPE 
     Polonyalı, futbolun ateşten gömleği olan kaleci kazağını inanılmaz bir güvenle giyiyor. Yan toplardaki dikkati, cepheden gelen şutlardaki refleksi ile kısa sürede kendini gösterdi. Rizespor karşısında yaptığı kurtarışla bir puanın kazanılmasında baş rolü oynadı. 
     
     HASAN ŞAŞ G.SARAY 
     İşte komple bir futbolcu. Galatasaray’ın orta sahasında savunma ve hücum fonksiyonlarını en dengeli biçimde gerçekleştirdi. Çabukluğu, müthiş oyun zekası ve fırsatçılığı ile büyüdü. Verdiği paslar ve kazandığı ikili mücadelelerle yine parladı. 
     
     ABDULLAH F.BAHÇE 
     Sol kanatta uzun bir aradan sonra kendisinden beklenen oyunu sergiledi. İkili mücadelelerden kaçmadı, fiziğini ve tekniğini olumlu kullandı. Savunma ve hücum dengesini bozmadan oynadı. Frikikten attığı iki mükemmel gol ayakta alkışlandı. 
     
     AYEW KOCAELİ 
     Sahada pusuya yatmış aslan gibi. Ne zaman, nereden çıkacağı belli olmuyor. Yumuşak stili, markajdan ustaca kaçması, arkadaşlarıyla yardımlaşması en önemli özellikleri. Diyarbakırspor’a attığı iki golle hem maçın yıldızı oldu, hem de klasını kanıtladı. 
     
     HAFTANIN KARMASI 

</TEXT>
</DOC>
