<DOC>
<DOCNO> 17806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/yazar/theper.html </URL>
<DATE> 2001/04/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Boşanmış eşe miras yok 
</HEADLINE>
<TEXT>

     Nişanlı bir bayanım, değerli gayrimenkullerim var. Boşanma halinde eşime mirastan pay düşer mi Evlilik içinde ölümüm halinde eşime, anne ve babama, kardeşlerime düşecek miras payı nedir Ü. A. - İstanbul 
     Bugün nişanlısınız, şayet evlenmeden nişanlı iken ölecek olursanız tabii benim tavsiyem kendinize iyi bakın bu yaşta da ölümü düşünmeyin nişanlınızın mirasta payı yok. 
     Evlilik birliği içinde iken ölürseniz tavsiyemi tekrar ediyorum bu kadar erken ölümü düşünmeyin şayet çocuğunuz olmuşsa, eşiniz mirasın dörtte birini alır, gerisi çocuğunuza kalır. Şayet çocuğunuz olmamış ise eşiniz mirasın yarısını alır, gerisi ana - babanıza kalır. Bu halde ana - babanız hayatta olduğu sürece kardeşlere bir şey kalmaz. Şayet ana - babadan biri sizden önce ölmüş olursa o zaman onun payı kardeşinize kalır. İkisi de ölmüşse ikisinin de payı kardeşlere kalır. 
     Şayet eşinizden boşandıktan sonra ölürseniz bir tavsiye daha henüz nişanlıyken boşanmayı düşünmeyin boşanmış eşe miras kalmaz. Bu halde çocuk oldu ise, tüm miras çocuğunuza kalır. Çocuk olmadı ise, yine yukarıdaki sıra ile ana - babanıza veya bunlardan biri veya ikisi de yoksa kardeşlerinize kalır. 
     Olay karışık, zira hayatın insana neler hazırlayacağını bilemezsiniz, ben en yalın hali ile size yanıt verdim. Kimin önce öleceği, kimin sonraya kalacağı belli mi Onun için bu işler önceden programlamaya gelmiyor, iyisi mi olayları hayatın olağan akışına bırakın. Mutlu olmaya bakın, hayatınızın en güzel günlerini boşanmayı veya ölümü düşünerek geçirmeyin, seneler sonra ister istemez bunlar düşünülüyor, ne kadar ertelerseniz o kadar kar. 
     
     







En büyük değişim 


Balık Alman'ın... 


Siyaset ve ekonomi 


Hayır Güngör Mengi haksızlık ediyorsunuz 


Şişko, hantal devletten kurtulmak... 


İyiliği anlamak... 


Avrupa "Ya sev, ya terk et" diyor 


Ulusal egemenlik 


Bu son olsun... 


"Günaydın beyler " 


Bakan Türkiye'yi yaraladınız Terörist Çok özür diliyoruz 


Seçim ittifakı 


Ben de Derviş gibi 10 çocuk kurtardım 


Boşanmış eşe miras yok 


Dramın anatomisi 


Bankalara "yıkıcı" değil, "yapıcı" kanun 


</TEXT>
</DOC>
