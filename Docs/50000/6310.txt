<DOC>
<DOCNO> 6310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/sonspo08.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi 
</HEADLINE>
<TEXT>

     Galatasaray, Birinci Futbol Ligi'nin 20. haftasında yarın kendi evinde yapacağı Bursaspor maçı öncesinde, Florya Metin Oktay Tesisleri'nde kampa girdi. 
     Türkiye Kupası yarı finalinde Fenerbahçe'ye penaltı atışları sonucu elenerek kupaya veda eden Galatasaray, ligde konuk edeceği Bursaspor karşısında mutlak galibiyeti hedefliyor. 
     Sarı-kırmızılılarda, sakatlıkları bulunan futbolculardan Okan, Suat ve Popescu'nun, Bursaspor maçında oynayabilecek durumda oldukları kulüp doktoru Serhan Kurtulmuş tarafından açıklanırken, sol diz iç yan bağlarında zedelenme olan Hagi'nin bu karşılaşmada da forma giyemeyeceği belirtildi. Galatasaray, bu akşam basına kapalı olarak gerçekleştirileceği antrenmanla çalışmalarını tamamlayacak. Ali Sami Yen Stadı'nda saat 19.00'da başlayacak ve hakem Sadık İlhan'ın yöneteceği maça sarı-kırmızılıların, Taffarel, Fatih, Bülent Korkmaz, Popescu, Hakan, Okan, Emre Belözoğlu, Ümit, Suat, Hasan, Jardel muhtemel 11'iyle çıkması bekleniyor. 




</TEXT>
</DOC>
