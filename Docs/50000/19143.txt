<DOC>
<DOCNO> 19143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/tamer.html </URL>
<DATE> 2001/05/02/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Berlin Filarmoni'yi Aya İrini'de dinlemek 
</HEADLINE>
<TEXT>

     Berlin Filarmoni Orkestrası'nın üyeleri, Aya İrini'nin büyüleyici ortamında sahnedeki yerlerini almışlar... Orkestranın sponsoru DaimlerChrysler'in CEO'su Jürgen E. Schrempp, konser başlamadan önce kısa bir konuşma yapıyor ve özetle diyor ki 
     "Berlin Filarmoni ile Londra ve Paris'ten Prag'a her yıl bir Avrupa başkentinde düzenlediğimiz konserler dizisinin yeni 10 yılını İstanbul'da başlatmamızın özel bir önemi var. Bence bu adım, bu 3 bin yıllık kentte yeni başlangıçları sembolize etmektedir. Birazdan dinleyeceğimiz güzel müzikte olduğu gibi Doğu ile Batı'nın kesiştiği yerde uyumlu ve dengeli bir bütünleşme zamanı... Avrupa, bizim gibi küresel şirketler de dahil bütün unsurlarıyla Türkiye'ye gereken desteği vermelidir." 
     Ve Schrempp de ilk sıradaki koltuğuna oturuyor. Konser başlıyor... 
     Evet, klasik müziğin efsanevi orkestralarından Berlin Filarmoni'yi de nihayet İstanbul'da dinleyebildik. New York Filarmoni bile geçtiğimiz yıllarda İstanbul Sanat ve Kültür Vakfı'nın düzenlediği Klasik Müzik Festivali çerçevesinde okyanusu aşarak Türkiye'ye gelmişti de Berlin Filarmoni her nedense gelmemişti. 
     Önceki gece Aya İrini'yi görmeliydiniz. 19.00'da başlayacak konser için kapılar tam 18.00'de açılmış ve yoğun ilgiyi önceden tahmin eden davetliler, Alman disiplini içinde bir saat öncesinden yerlerini alıvermişlerdi. Ben de kendimi düne kadar Alman disiplinlilerin en alasından sanırdım Ne var ki 18.15'te Aya İrini'ye ulaştığım halde ancak balkonda yer bulabildim ve Siemens Türkiye'nin yöneticileri Arnold Hornfeld ve Zafer İncecik'le oturdum. 
     Haydn'ın sol majör senfonisini ve Mozart'ın re majör flüt konçertosunu dinledikten sonra verilen arada bahçede kokteyl vardı. Ancak Yavuz Canevi ve eşinden Hamit Belli'ye ilk bölümü merdivenlerde oturarak izlemek zorunda kalan yoğun bir kalabalık, bir sandalye bulma umuduyla üst katlara akın edince, çoğunluk "yerimi kaptırıp da ya Berli"z'ü dinleyemezsem" diye yerinden kıpırdamamayı tercih etti. 
     Aynı konser dün öğle saatlerinde Aya İrini'de tekrarlandı ve tüm dünyaya İstanbul'dan canlı yayınlandı. 
     
"DSP, Pişkinsüt'ü kahraman yaptı"      DSP Aydın milletvekili Sema Pişkinsüt, dün de okurlarımızın gündeminden inmedi. Devlet Bakanı Kemal Derviş'in paraları garantilemesi de, doların sakinleyip bir miktar daha düşmesi de vız geldi bazı okurlara... 
     Çoğunluk, DSP'ye oy verdiğine pişmandı. "Pekiyi gelecek seçimlerde oy verecek parti bulabilecek misiniz " diye o an için hiç beklemedikleri soruyu sorduğumda ise biraz duraksadıktan sonra "Biz de sandık başına gitmeyerek protesto ederiz" diyorlardı. 
     Bu arada "DSP Kurultayı'nda Aydın milletvekili Sema Pişkinsüt'ü iyi ki konuşturmadılar" diye sevinen okurlarımız da var. Bu görüşte olanlara göre "DSP kendi bindiği dalı kesmiş durumda. Seçilemeyeceği zaten baştan belli olan Pişkinsüt, kürsüye çıkıp da konuşmasını yapabilseydi, gazetelerde ancak küçük bir haber olarak yer alabilirdi. Şimdiyse gündem oluşturdu." 
     Pişkinsüt çok yürekli, sabırlı, ölçülü, doğru - düzgün bir politikacı. Kahraman olmak için başkalarına ihtiyacı yok. Ancak demokrasiye tüm kapılarını kapatan parti yönetimlerinin bu olaydan çıkartacakları dersler çok. 
     
Rektörün yakınması      Eskişehir Anadolu Üniversitesi Rektörü Prof. Engin Ataç dün telefonla arayıp dert yandı 
     "Üniversitemizin bayan hentbol takımı, pazar günü Eskişehir Porsuk Spor Salonu'nda yapılan final maçını da kazanarak Türkiye Süper Ligi şampiyonu oldu. Futbolda 1. lig neyse, hentbolda da süper lig aynı şey. Ne var ki belli başlı gazetelerimizde tek bir satır bile yer almadı. Holdinglerimizden birinin adını taşıyan bir takım olsa gayet geniş yer alırdı. 
     Oysa dünyada sporun gelişmesinde üniversitelerin önemli katkısı vardır. Mesela Amerika'da üniversite takımları ligi vardır. Bugün pek çok ünlü sporcu, o üniversite takımlarında parlamıştır." 
     2008 Olimpiyat Oyunları'na aday bir kentin sakini olarak Prof. Ataç'a kulak verelim. Yarının üniversiteli gençleri, neden 2008'in madalyalı şampiyonları olmasın 
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
