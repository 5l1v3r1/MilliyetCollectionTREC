<DOC>
<DOCNO> 47968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/guncel/gun08.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedikoduyu kim daha çok yapıyor 
</HEADLINE>
<TEXT>

ÇAPRAZ ATEŞ 
     PERVİN METİN 

     Londra Üniversitesi’nden psikolog Prof. Petra Boynton’un yaptığı araştırma sonucunda kadınların erkeklerden daha çok dedikodu yaptığını söylemesi yıllardır devam eden "Kadın mı daha çok dedikodu yapar yoksa erkek mi " tartışmasını yeniden alevlendirdi. Boynton’a göre bunun nedeni kadınların 10’dan az konuyla yetinmeyip bu konuda erkeğe göre daha başarılı olması. Peki bizim psikologlarımız ya da kadın savunucularımız bu konuyu nasıl değerlendiriyor. İşte cevabı... 
     
     Doç. Dr. Armağan Samancı Psikiyatr 
Kadınlar daha çok      Kadınların daha çok dedikodu yaptığı doğru. Bunun nedeni konuşma yetilerinin daha gelişmiş olmasıdır. Kadının avantajı duygularını yoğun yaşaması, ifadesi. Duygu ve konuşma gelişmişlikleri bir araya geldiğinde daha çok konuşabiliyorlar. Erkekler ise dezavantajlı. Kadınlar duygusal, erkekler politik konular da dedikodu yapar. Erkekler de duygusal olarak birşeyleri paylaşsalardı kadınlar daha mutlu olurdu. Onlar da dedikoducu olsaydı evlilikler daha mutlu olurdu. Çünkü dedikodu paylaşımdır. 
     
     Prof. Dr. Kerem Doksat Psikolog 
Erkek çabuk yoruluyor      Kadınlar daha çok başkaları hakkında konuşur. Aslında genel olarak çok konuşurlar zaten. Beyinsel organizasyonun rolü var tabii. Bir erkek telefonda sadece 3 - 5 dakika konuşurken kadınlarınki ise rahatlıkla 45 dakikayı bulur. Kadınların konuşacak daha çok konusu var. Erkeklerin sohbetleri genelde iş, politika etrafında dönerken kadınlar birbirleri hakkında da konuşur. Ayrıca onların daha çok vakitleri var. Erkek gün boyu yorulduğu için eve geldiğinde konuşmuyor. 
     
     Nevin Cerav Pazartesi Dergisi 
Tüm insanlar yapıyor      Erkekler daha çok dedikodu yapıyor’ diye araştırmalar da çıkmıştı. Bunlar önemli şeyler değil. Dedikodu denen şeye tüm insanlar başvuruyor. İnsanları rencide etmiyorsa sakıncası da yok. Kadınlarla ilgili böyle bir saptama yapmak çok yanlış. Kadınlara yüklenen yanlış inanışlardan biri sadece. Erkeklerin kafalarındaki kadın imajından kaynaklanıyor. Biz bunu reddiyoruz. Kadınlar daha ayrıntılı ve kaliteli düşünür. Duygularını da bütünleyebiliyorlar. Birbirlerine dertlerini anlatınca adına dedikodu deniyor. 
     
     Prof. Dr. Necla Arat İ.Ü. 
Dedikoduya vakit yok      Erkekler sürekli kadınların üzerine olumsuz yaftalar yapıştırmaktan çok hoşlanır. Araştırmayı yapan da bir erkek sonuçta. İş dünyasından erkeklerin dedikodu yaptığını da biliyoruz. Onlar kadınlara göre dış dünyayla daha çok bağlantılı olduklarından konuşacak konuları da çok fazla. Kadınların sırtlarında dünya kadar ağırlık var. Bu nedenle dedikodu yapacak vakitleri de yok zaten. İki cinsin de dedikoduya eğilimini biliyoruz. Erkekler bazı özellikleri kadınlara ait gösteriyor. 
     



 GÜNCEL 
























</TEXT>
</DOC>
