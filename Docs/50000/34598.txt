<DOC>
<DOCNO> 34598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sontur06.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Karakoyunlu'dan Fıscher'e övgü... 
</HEADLINE>
<TEXT>

     Devlet Bakanı Yılmaz Karakoyunlu, IMF Başkan Yardımcısı Stanley Fischer'in sıradan bir IMF Başkan Yardımcısı olmadığını belirterek, ''Fischer dünya çapında bir iktisatçıdır. Özellikle parasal kaynak, krizlerin yönetimi konusunda fevkalade tecrübeye sahip bir yöneticidir'' dedi. 
     KKTC Çevre ve Turizm Bakanı Serdar Denktaş, Devlet Bakanı Karakoyunlu'yu makamında ziyaret etti. 
     Bir gazetecinin ''Fischer, çok olumlu mesajlarla Türkiye'den ayrıldı. Hükümet pek çok iyi şey yaptı da, bunları gereği gibi anlatamadı mı Sadece moral yetmez, piyasalarda güvenin oluşması için siyasi stresin olmadığının da görülmesi lazım deniliyor. Dövizde ve faizde belirgin bir iyileşme sizce ne zaman olur '' sorusuna Karakoyunlu, şöyle karşılık verdi 
     ''Eylül ayı içerisinde bu söylediğiniz düzelmeleri çok net biçimde göreceksiniz. Fischer, sıradan bir IMF başkan yardımcısı değildir. Stanley Fischer, dünya çapında bir iktisatçıdır. Özellikle parasal kaynak, krizlerin yönetimi konusunda fevkalade tecrübeye sahip bir yöneticidir. Nitekim meseleleri değerlendirirken, bugüne kadar bu konularda çok şiddetli itirazı olan arkadaşlar da kendisiyle yapmış olduğu görüşmelerin sonunda fevkalade olumlu izlenimler içerisinde ayrıldıklarını ifade ediyorlar. Bunlar, işin gerçek tarafıdır, samimi tarafıdır. Ben de böyle mütalaaların söylenmesinden, yazılmasından ve konuşulmasından çok mutlu oldum ve işin gerçeğini ortaya koyan bir görüşme olmuştur. O bakımdan Türk ekonomisi açısından fevkalade önemli bir gidişatın ifadesidir.'' 
     
     
     
     
     






</TEXT>
</DOC>
