<DOC>
<DOCNO> 40373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/spor/spo02.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli yenildi 
</HEADLINE>
<TEXT>

     MUSTAFA Denizli, şimdiye kadar her önemli maçtan önce oynamayı alışkanlık haline getirdiği ve kazandığını söylediği sanal maçlarda ilk kez yenildi. Denizli, "Bayer Leverkusen ile kafamda sanal maçlar yaptım, fark yedim" dedi. Sarı - Lacivertli takımın hocası, "Avrupa’da Galatasaray ile rekabete gireceğiz. Büyük işler yapacağız" diye konuştu. 
     OYUN sisteminde herhangi bir değişikliğe gitmeyeceğini belirten Denizli, "Orta saha için kötü diyorlar. O zaman bizi neden yenemiyorlar Bana göre ligde şampiyonluk barajı 80 puandır. İstanbulspor maçında üç puan kaybettik. Hedefimiz sezon sonuna kadar 16 - 20 puan kayıpla hedefimize ulaşmaktır. Bunu da gerçekleştireceğimize inanıyorum" dedi. 
     
Hakan’a tam notGenç oyuncu, Skoda karşısında oynadığı futbolla göz doldurdu 
     YUSUF KOBAL 

     FENERBAHÇE’nin güçlükle transfer ettiği Hakan Bayraktar, Yunan takımı Skoda’ya karşı ortaya koyduğu futbolla yüreklere su serpti. Bugüne kadar kendisini gösteremeyen Hakan, Fenerbahçe’nin orta sahasında önemli bir görev üstlenip Teknik Direktör Mustafa Denizli’yi de rahatlattı. 
     MAÇTAN sonra takım yenilmesine karşın Hakan’ı performansından dolayı kutlayan Denizli, Şampiyonlar Ligi maçlarında bu oyuncudan yararlanabilmek amacıyla kendisine özel bir program da verdi. Yöneticiler de transferinde yaşadıkları zorlukları hatırlayarak Hakan’ın verimini mutlulukla karşıladı. 
     
Rapajiç’ten top başı      ANKARAGÜCÜ maçında gözüne aldığı darbe sonucu bir süredir çalışmalara katılamayan Rapajiç, bugün tekrar idmanlara başlayacak. Hırvat doktorların "Türkiye’de yeterli müdahale yapılamamış" raporu üzerine Rapajiç bir kez daha doktor kontrolünden geçirilecek. Hırvat yıldız iyileştiği taktirde Kocaelispor’a karşı forma giyebilecek. 
     



 SPOR 






















</TEXT>
</DOC>
