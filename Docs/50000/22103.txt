<DOC>
<DOCNO> 22103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/asik.html </URL>
<DATE> 2001/05/19/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ata'nın ruhuyla 
</HEADLINE>
<TEXT>

     Arkadaşımız Fahrettin Fidan, Samsun'a çıkışının 82. yıldönümünde Ata' nın ruhuyla konuştu. 
     - Önce ne içersiniz diye sorayım Atam. 
     - Şöyle bol köpüklü bir orta kahve iyi gider be çocuk. 
     - Şeyy size neskafe ya da capuçino ikram etsem 
     - Anlamadım, nedir bunlar, senin kahven yok mudur 
     - Kahve maalesef Atam. Türk kahvesi çoktan tarihe kavuştu... 
     - Demek öyle. Sen bana bir sigara ver bakalım o zaman. 
     - Derhal Atam. Marlboro Parliament Dunhill Normal Light Hangisi olsun 
     - Bizim kendi sigaralarımız yok mudur ki çocuk 
     - Biz çağ atlarken kendi sigaralarımız da tıpkı kahve gibi ortalıktan kaybolmuş ya da içilir olmaktan çıkmıştır. 
     - O zaman sen bana bir bardak su ver. 
     - Hemen veriyorum. DanoneSa Evian Hangisini tercih edersiniz 
     - DanoneSA Evian Bizim o güzelim sularımızın suyu mu çıkmıştır be çocuk 
     - Valla bizim sularımızın değil de memleketin suyu çıkmıştır Atam. Dolayısıyla içtiğimiz sular bile yabancıdır artık. 
     - Ben size ne diyeyim be çocuk, ne diyeyim Bu durumda sizi ben bile kurtaramam, bilesiniz. 
     - Zaten bizim de kurtulmaya pek niyetimiz yok Atam.. İpleri Amerika'ya bağladık. Manda olup sırtüstü yattık. Keyfimize bakıyoruz... 
     - Aferin çocuk... Bundan sonra beni hatırlamanıza da gerek yok artık. Aferin... 
     
Soruşturulmayacak mı      Birbiri peşinden düşerek 38 vatan evladının ve 3 ispanyol havacının ölümüne yol açan CASA uçaklarının alımındaki pislik, dedikodu, rüşvet söylentileri vakti zamanında soruşturulmadı. Ama hala vakit geçmiş değil. Bu şaibeli alıma karışmış isimlerin çoğu hayatta. Hiç değilse insanlarımıza para uğruna işlenen bu tür kaza süslü cinayetlerin soruşturmasız ve cezasız kalmayacağını, gün gelip hesabının sorulacağını anlatsak... Yoksa bir kez daha "temiz toplum", "yolsuzluklar soruşturuluyor" gibi sözlerin birer masal anlatmış olacağız. 
     
CASA’lı anılar..      Ankara’da reklamcılık yapan adı bizde saklı okurumuz 1987 yılında Etimesgut’ta düzenlenen İDEA 87 silah fuarını gezerken tanık olduğu olayı aktarıyor 
     - O sıralarda Türkiye nakliye uçağı alacaktı. Fuara İsponyol CASA uçağı da getirilmişti. Bu uçak fuara gelen kimi yurttaşları da alarak havada kısa bir deneme uçuşu yaptı ve döndü. İnişi tamamlerken uçak pistte yan yattı. Bu olay ertesi günkü gazetelerde yer aldı. Bir süre sonra CASA uçaklarının satın alındığını duyunca beynimden vurulmuşa dönmüştüm... 
     
Yine CASA olayı      Yine uçak kazası ve düşen uçak yine CASA... Dün, emekli pilot albay dostumuzdan bu uçakların satın alınma öyküsünün bir bölümünü aktarmıştık. Gelin, bugün de aynı öykünün bir diğer yönünü aktaralım...O tarihlerde SHP Edirne milletvekili olan Erdal Kalkan' a soruyoruz. 
     -Siz, 1990 yılında, dönemin Milli Savunma Bakanı'na bu alımla ilgili bir soru önergesi vererek bazı sorular yöneltmiştiniz... 
     - Evet, bir gün Hava Kuvvetleri'nden bir grup subay bana geldi. Satın alınmak istenen bu uçakların yeterli donanıma sahip olmadığını, kullanımının riskli olduğunu, test uçuşunda bir sürü usülsüzlükler yapıldığını ve ihale sürecinde büyük rüşvetler döndüğünü anlattılar. 
     - Sonra 
     - Yaptığım ilk araştırmada öğrendim ki, köy yoluna hatta tarlaya bile inebilir denilen bu uçağın Eskişehir'deki test uçuşunda, sırf kusurları görünmesin diye pist, birileri tarafından bir gece önce grayderle düzelttirilmiş. Olayın üzerine gittiğim görülünce bir taraftan yeni yeni ihbarlar diğer taraftan da tehditler gelmeye başladı. Tam bu sıralarda çok ilginç bir olay yaşadık. 
     - Neydi o 
     - Partili arkadaşım Tevfik Koçak' ın bu CASA olayıyla ilgili Meclis Başkanlığı'na verdiği soru önergesi, yine kendi milletvekilimiz tarafından imzası taklit edilerek geri çekildi. O zaman anladım ki, bu iş sandığımdan da büyük... 
     - Daha sonra ne oldu peki 
     - Bütün bu olaylar, gazeteci Nezih Tavlaş tarafından sürekli haber yapılıp, hatta kitaplaştırılınca dönemin Savunma Bakanı Safa Giray, uçakların satın alınma işini askıya aldı. Ama arkasından onun koltuğuna oturan Hüsnü Doğan döneminde, Körfez Savaşı da bahane edilerek iş bitirildi, uçaklar alındı. 
     
     Gel bakalımCASA firmasi Genel Müdürü Türkiye'ye geliyormuş. Erkekse CASA uçağına binip de gelsin Akif Kökçe 
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
