<DOC>
<DOCNO> 22026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/dunya/dun02.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumrukçu bakan eski boksörmüş 
</HEADLINE>
<TEXT>

     NEVSAL ELEVLİ Londra 

     İngiltere Başbakan Yardımcısı John Prescott’un seçim kampanyası için gittiği Kuzey Galler bölgesinde kendisine yumurta atan bir protestocuyu yumruklaması, sakin giden İngiliz seçim kampanyasına da renk kattı. TV kanalları, 63 yaşındaki Prescott’un yumruğunun haklılığını sorgularken, Başbakan yardımcısının amatör boksör olduğu da ortaya çıktı. 
     Independent gazetesinin haberine göre 50’li yıllarda henüz bir çocukken katıldığı tatil kampında kızlara hava atmak için bir boks maçı yapan Prescott, ilgisini önlerde oturan beğendiği kıza verince yediği bir yumrukla yeri öptü. 
     Bu olaydan çok utanan Prescott azmederek boks dersleri almaya başladı. Prescott’u ünlü Liverpoollu boksör Dom Volante eğitti. 1958’de gemilerde tayfalık yapan Prescott’un boks eğitimini "White Star" isimli gemide çalışırken Volante’den aldığı öğrenildi. 
     



 DÜNYA 












</TEXT>
</DOC>
