<DOC>
<DOCNO> 32153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yazar/pulur.html </URL>
<DATE> 2001/07/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Rus salatası burçak tarlası 
</HEADLINE>
<TEXT>

     ZAMAN zaman, yaşadığımız bir dönemi anlatırken "Bin yılın Rus salatasına, Amerikan salatası" denildiği günler deriz. 
     Bu, o dönemin simgesidir. 
     "Rus demek, komünist demektir, komünist demek Rus demektir" korkusu, Pasaj'daki garson Yorgo'yu "Çek bir Amerikan " diye bağırtmıştır. 
     Elbette "Bundan böyle Rus salatasına Amerikan salatası denilecektir" diye yazılı bir buyruk yoktur ama, estirilen baskı havası bunu yapmıştır. 
     
     "TÜLAY" 1960'lı yılların ortalarında Fransa'da, Türkçe şarkılar söyleyerek, konserler veren, Türkçe plak dolduran bir sanatçıdır. 
     Tülay, Fransa'ya gitmeden önce de, Türkiye'de önemli şarkıcıydı. 
     Erdem Buri'nin yönlendirmesiyle, türküleri, melodik ve ritmik yapılarını bozmadan, yapılan düzenlemelerle, Batı çalgıları eşliğinde söyleyerek bir çığır açtı. 
     "Burçak Tarlası" onun en ünlü türkülerinden biriydi ve "ağa zulmü"nü anlatıyordu. 
     Bu türkü, bazılarını da çok kızdırıyordu. 
     Tülay'dan bu türkünün plak hakkını alan bir yapımcı, hem de arkadaşı ondan rica etti 
     "Ne olur, bakın şu deyyusun kaç tarlası var, deme de, bakın şu adamın kaç tarlası var, de... İllahi zaptiye ömrün tükene, deme de ilahi kaynana ömrün tükene, de..." 
     Tülay, plağa öyle okudu ama, sahnede ise üstüne basa basa "Bakın şu deyyusun kaç tarlası var " dediğinin biz şahidiyizdir. 
     Tülay, bu anısına şöyle bir not düşer 
     "Benim alın yazım da bu galiba Amerikan şarkılarını bırakır kendi dilimde söylerim, hakarete uğrarım." x 
     
     TÜLAY, benzer bir müdahaleyi Ali İzzet'in türküsünü okurken gördü, türkü şöyleydi 
     "Bir Allahı tanıyalım Ayrı, gayrı bu din nedir Senlik, benliği nidelim Bu kavga, döğüş, kin nedir " 
     Türküyü okuduğu üçüncü gün çalıştığı yerin patronu geldi 
     "Tülay Hanım, bu türküyü programdan çıkarsan " 
     Tülay türküyü programdan çıkarmadı ama, o'nu işten çıkardılar. 
     
     TÜLAY, Fransa'da şöhretin zirvesinde, plaklar, kasetler, tanıtım kampanyaları... 
     Ama her şeyin bir bedeli var, otuz yıllık "German" soyadından oldu 
     Niye 
     Çünkü "German" sözcüğü Almanları çağrıştırıyor, Almanlar da, Fransa'da hiç sevilmez 
     Adı da değiştirilir... 
     Fransızlar "Tülay"ı okuyamazlar, söyleyemezler, onun için adını da Fransızcalaştırırlar "Toulai" 
     Bizde, bin yıllık "beşik"i "be chiq" diye yazanlara sunulur. 
     Ve bir örnek daha. 
     Tülay'ın Fransa'da çıkardığı plakların birinde "Bir Toprak Parçası" adlı Güney Afrika şarkısı vardır, şarkı çok tutulmuştur, lakin radyolarda çalınmaz. 
     Niye 
     Çünkü o tarihlerde, Fransa'da, Brötanya olayları vardır, hassas bir konudur, kısacası şarkı, Fransa'yı bölücü nitelikte bulunmuştur. 
     
     ACABA o tarihlerde "AİHM" yok muydu 
     Türkiye'de böyle bir gerekçeyle, bir şarkı radyolarda çalınmasın da, bakın neler olur, görürsünüz... 
     ------------- 
     X Düşmemiş Bir Uçağın Karakutusu - Çınar Yayınları 
     
     







Ay'a Mesaj 


Yenilikçiler ve normalleşme 


O çırpınma niyeydi 


Siyasette trapez 


Bir dost 


TÜSİAD'ın coğrafya kitabı 


Kaptanı Derya Gani Efendi’nin Hisarönü seferi... 


Rus salatası burçak tarlası 


Küresel tercih Pekin 


Demirel'den ayet ve hadisli siyaset 


Fırsatı kaçıran hükümete güven yok 


Hasköy Tersanesi müze oldu 


Genç Osman’ azınlık sorununu görmüş 


</TEXT>
</DOC>
