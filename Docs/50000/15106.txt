<DOC>
<DOCNO> 15106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/tamer.html </URL>
<DATE> 2001/04/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dolarlı sözleşmeler TL'ye çevriliyor 
</HEADLINE>
<TEXT>

     Ülkemizin parası Türk Lirası'dır. Yaşamakta olduğumuz derin ekonomik krizin sonunda sanırım ve umarım çoğumuz dolar konuşmayı bırakıp TL konuşur hale geleceğiz. Hatta döviz kurlarında hafta ortasında doruğa ulaşan çılgınlığın, hala bulutlarda dolaşanları birer ikişer hizaya getirmek açısından hayırlı olduğunu bile düşünüyorum. Çünkü sadece borçlunun değil, alacaklının da "ya paramı alamazsam" diye gözü korktu. Geçmişte dövizle yapılan borç - alacak ve kira sözleşmeleri, bugün pazarlık usulü Türk lirasında sabitleniyor. 
     Örneğin tanınmış bir avukat, kira zengini İzmirli müşterilerinin dövizle yapılmış kira sözleşmelerini Türk Lirası'na çevirmekten başını kaşıyamadığını dile getiriyor. "Doları kimisi 800 bin liradan, kimisi 850 - 900 bin liradan 6 ay sabitleyerek birbiriyle helalleştiler" diyor. Hatta bu arada avukatımız, kendisinin 1 saatlik danışma ücretini de TL'ye çevirerek sabitlemiş bile. 
     
Dekoratör de, kat sahibi de TL'ye      Küçük bir halkla ilişkiler şirketinin sahibi, ofisinin bulunduğu apartmanın sahibiyle doların 1 milyon 300 bin liraya fırladığı gün masa başına oturmuş. 8 ay önce taşındığı yeni mekanının 1500 dolar olan kirasını daha ne kadar fırlayacağı belli olmayan bir dolar kuruyla ödemesinin mümkün olmadığını belirttikten sonra, "Eski ofisim halen kiraya verilmiş değil. Bir anlaşmaya varamazsak, yeniden oraya tanışabilirim" demiş ve derhal aylık kira 1 milyar liradan sabitlenmiş. Hem de kontrat yaz sonunda sona erdiği halde yıl sonuna kadar... 
     Ünlü bir dekoratör, kaba inşaatın bitiminden alıp perdelerine kadar seçerek anahtar teslimi çalıştığı lüks apartman dairelerinin sahiplerinin hücumuna uğramış. Halen dolar üzerinden satılan taşınabilir ve taşınamaz eşyalar hariç kendi ücretini 1 dolar eşittir 800 bin lira üzerinden fikslemiş ve işi bitireceği tarihe kadar bu kur geçerli olacakmış. İş 2 yıl da sürebiliyor. 
     Baksanıza İstanbul 9. Asliye Ticaret Mahkemesi de, Garanti Bankası'ndan 4 ay önce 300 bin dolar konut kredisi alan Korcan Engindeniz'in geri ödemelerini TL ile yapması yönünde ara karar almış. Dava devam ediyor 
     
Aslında hayat normale dönüyor      Evet, geçmişteki sanal cennetin sürmesinin mümkün olmadığını artık idrak etmeye başlıyoruz. Ulusça yüzde 40 - 50 yoksullaşmanın şimdilik da katkısıyla Türkiye'de hayat aslında normale dönüyor. Bir kesim için hovardalık ötesi yaşam son buluyor. Yorganların epey dışına çıkarılan ayaklar yavaş yavaş içeri çekilmeye başlanıyor. 
     Bilişim Vakfı'nın GAP gezisine katılan arkadaşlarımız yazdılar da öğrendim. Mardin'de bir evin kirası 1400 Mark'mış. Gerçi Mardin çok özel tarihi bir kent. Ama demek artık Anadolu'nun göbeğinde bile kira sözleşmeleri dolar - mark üzerinden yapılıyor. Ya Beymen'in Akmerkez'deki mağazasının aylık kirasının 400 bin dolar olmasına ne demeli Bir mağaza ayda ne kazanmalı ki 400 bin dolar kira verebilsin Hele dolar 1 milyon 300 bin liraya vurmuşsa... 
     
Türkiye'nin parası TL'dir      Türkiye'nin parası TL'dir. Dolarlı sözleşmeler şimdilik 6 - 7 ay, bilemediniz yıl sonuna kadar TL'ye çevriliyor. Umudumuz kamu bankaları operasyonunun başarıya ulaşması, siyasilerin kamu kaynaklarından ellerini çekmeleri ve enflasyonun bu kez gerçekten tek haneli rakamlara inebilmesi. Dolayısıyla da sözleşmelerin bir daha dolarla yenilenmemesi. 
     Bu umudun anahtarı aslında bizlerde, hepimizde. Yurttaş olarak bizler olmasak, Türkiye olabilir mi Sizlere demiyorum ki dolar ve mark tasarruflarınızı TL'ye çevirin. Zaten desem de bu ortamda çevirmezsiniz. Ama döviz taahhütlerinizi derhal TL'ye çevirin ve bundan böyle de hayatınızı TL ile yaşayın. Ben bugüne kadar dövizle ne borç aldım, ne borç verdim, ne döviz kredisi aldım, ne ev kiraladım. İncilerim de dökülmedi. Ben yapmazsam, sen yapmazsa, o yapmazsa kim yapacak 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
