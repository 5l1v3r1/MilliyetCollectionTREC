<DOC>
<DOCNO> 2504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/guncel/gun06.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tiyatroda tespit yapıldı 
</HEADLINE>
<TEXT>

     Bursa Devlet Tiyatrosu Müdürü Emin Gümüşyaka'nın Umurbey'deki yazlığı ile Heykel'deki Bursa Devlet Tiyatrosu'nda dün tespit yapıldı. Gözaltındaki 13 kişiden marangozhane ve satın alma şubesinde görevli dört kişi, tiyatro binasına getirildi. Burada yolsuzluğa konu olan 16 oda ile diğer birimlerdeki onarım çalışmalarını ve kullanılan malzemeler yerinde tespit edilirken, görevlilere alınan malzemelerin nerede kullanıldığı soruldu. Tiyatroda dört saat süren tespit çalışmasından sonra sanıklar yeniden Bursa Emniyet Müdürlüğü binasına götürüldü. Bursa Devlet Tiyatrosu'na, bazı yönetici ve görevlilerin gözaltında olması edeniyle Devlet Tiyatroları Genel Müdürlüğü'nden personel gönderilmesi istendi. Halen Bursa Emniyet Müdürlüğü'nde sorgulanan Devlet Tiyatroları Genel Müdürü Rahmi Dilligil ise, kurumda usulsüzlük yapmak, 'Kubi' adlı yatına yaptığı harcamayı Devlet Tiyatroları'na ödetmek, kuruma alınan eşyayı Ankara'daki evinde ve Gemlik'teki yazlığında kullanmakla suçlanıyor. 
     


 GÜNCEL 




















</TEXT>
</DOC>
