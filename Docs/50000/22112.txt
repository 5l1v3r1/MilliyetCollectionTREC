<DOC>
<DOCNO> 22112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/okur.html </URL>
<DATE> 2001/05/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Borsada yeni pazar 
</HEADLINE>
<TEXT>

     Sermaye Piyasası Kurulu, Rekabet Kurulu derken önce Bankacılık Denetleme ve Düzenleme Üst Kurulu, Enerji Üst Kurulu, Telekomünikasyon Üst Kurulu yaşamımıza giriverdi. 
     Arkası geliyor... Kurullu mu Kurulsuz mu Doğrusu ne Tartışılıyor. 
     Bu noktada Ali İhsan Karacan'ın Dünya gazetesinde yazdığı "BDDK'nın Özerkliği mi Geçmiş Olsun" yazısından bir bölümü sizlere aktarmak zorundayız. 
     "İngiltere'de mali sistemin düzenlenmesi ve denetiminin yeniden örgütlenerek Financial Services Authority FSA adı altında özerk bir kurumun kurulmasının ardından atanan Kurul Başkanı Horward Davies, 4 Kasım 1998'de bir konuşmada sistemde yapılan reformun iki nedenden dolayı tehlikede olduğunu söylüyor. 
     
BDDK ve şeffaflık      Tehlikelerden ilki, reorganizasyon ve yenileme dönemindeki başarısızlıklardan doğacak riskten kaynaklanacak. Başkan, bu durumda sorumlunun kendisi olacağını söylüyor. İkinci tehlike ise sistemin dizaynından kaynaklanabilecek. Bu risk daha da tehlikeli. Çünkü maliyetleri artıracak, rekabeti bozacak, her şeyden önemlisi işgücü kaybına neden olacak." 
     Çarpıcı değil mi 
     Acaba BDDK Başkanı da böyle bir şeffaflığa hazır mı 
     Madem ki kurullarla yaşanacaktı, o halde "önce sistem dizaynı, sonra tartışma, arkasından da kararlı bir biçimde uygulama aşaması" gelmeliydi. Doğrusu "Bankacılık ve Mali Piyasalar Üst Kurulu" kurulmasıydı. Kulaklara kilit vuruldu. 
     Sonra 7 süper adam, 6 yıllık süreyle atandı. Şartlar ağırdı. Görev süresi biten kurul üyesi "üç yıl" boyunca bu sektörde görev yapamayacaktı. İşe bakın siz, 1.5 yılda iş bitti. 
     Kurulun özerkliği de elden gitti. Galiba eski Kurul Başkanı Zekeriya Temizel, "perşembenin gelişi çarşambadan belli" sözünü hatırlayıp görevinden apar topar bu yüzden istifa etti 
     Özerk kurul oluşturmanın temel amacı "uzmanlığa sahip kurumlar" oluşturmak değil mi 
     Uzmanların başarısı tartışılmaz mı 
     Şimdi soruyoruz 
     "13 Banka konusunda bugüne kadar hangi başarıya imza atıldı " 
     İşte çözüm için görüş bile almayı düşünmedikleri bir konu. Esbank, Yaşarbank ve Demirbank hissezedeleri olayı. Sistem riski diyerek işi kapatmak kolaycılık... 
     Hani, nerede uzmanlık 
     Yoksa bu kurumlar siyasetin ve bürokrasinin yeni bahar dalları mı 
     Görünen o, yeni saadet zinciri mi 
     Bizim derdimiz, bu noktada unutulan "mali piyasalar ayağı." Sermaye piyasası. 
     25 şirketin işlem sırası kapalı. Krizler, sistem riskini bütün çıplaklığıyla ortaya çıkardı. 
     Bu noktada Sermaye Piyasası Kurulu'nun çabasıyla İstanbul Menkul Kıymetler Borsası "yeni bir pazar" oluşturmaya çalışıyor. Pek gönüllü olmadığı için işi yavaştan alıyor Ancak işlem sırası kapanmış şirket hisselerini ellerinde tutan yatırımcıyı düşünsenize bir kere... 
     Örnek mi İhlas Finans, Nergis Holding. Sabah Yayıncılık vs. 
     
Yasada değişiklik şart      İhlas Finans'la ilgili olarak SPK'nın incelemesi sürerken, Tasfiye Kurulu'ndan ses seda çıkmıyor. Detaylı bilgileri de biz bekliyoruz. 
     İşte İMKB işlem sırası kapatılmış şirketlerle ilgili yeni bir pazar açarsa, bu şirketler burada işlem görmeye başlayacak. Yalnız küçük bir nokta, hisselerine el konulmuş bankazedeler bu kapsamın dışında kalacak. "Sermaye Piyasası Kurulu" konuyu tartışıyor. Bir görüş, "Sermaye Piyasası Kanunu'nda yapılacak bir değişiklikle borsa mağdurları "yatırımcıyı koruma fonu" kapsamına alınsın... 
     Fakat karşı görüşte olanlar var. Diyorlar ki 
     "Sorun, BDDK'nın. Çözümü de orası bulmalı. Biz, sorunu bu yolla çözmeye kalkışırsak sistem ileride bundan zarar görür." 
     
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
