<DOC>
<DOCNO> 42113 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/yazar/guclu.html </URL>
<DATE> 2001/09/14/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sorunu eğitim 
</HEADLINE>
<TEXT>

     İzmir 20 yıl öncesine kadar Türkiye’nin en güzel kentlerinden biriydi. Halen de öyle. Ama öylesine yeni sorunlarla karşılaşmış ki, bazı konularda özellikle de eğitimde, Türkiye’nin en geri kalmış bölgelerinden daha da geri durumda... 
     Nitekim yerel yöneticiler de durumu saklamıyor Öyle okullarımız var ki, Batman’ın, Şırnak’ın okullarından daha kötü durumda... 
     Yeni yapılan bir araştırmaya göre şu anda İzmir’de okuma yazma bilmeyen tam 221 bin kişi var. Bunların 169 bini kadın... 
     Sınıf mevcutları bazı bölgelerde 70’in üzerinde. Okuma yazma çağında okula gidemeyen de binlerce çocuk var... 
     
Türkiye’nin aydınlık yüzü      Peki Türkiye’nin aydınlık yüzü İzmir nasıl bu hale geldi Sorunun cevabını Vali Alaadin Yüksel verdi İstanbul gibi Türkiye’nin en fazla göç alan illerinden biri de İzmir. Göç, sorunları da beraberinde getirdi. Diğer sorunlar bir yana, tüm yerel ve ulusal ödenekleri kullanmamıza rağmen okul açığımızı kapatamadık... 
     İzmir anakent ve yerel belediyeler de Vali Yüksel’in başlattığı eğitim seferberliğine gönülden katılmışlar. Yüzlerce okulu tepeden tırnağa sil baştan yenilemişler. Katkılarımız artarak sürecek diyorlar. 
     Başkan Piriştina ve arkadaşları ilk ve orta dereceli okullar konusunda gösterdikleri hassasiyeti nedense üniversitelerden esirgemişler Rektörlerle birlikte öğrenci ve veliler de belediyenin duyarsızlığı ve hizmetlerinin eksikliğinden şikayetçi oldular. Öğrenciler, Ege Üniversitesi’nin kaldırılan öğrenci otobüslerinin yeniden konulmasını istiyorlar. Yurt konusu da çoğu kent dışından gelen üniversiteli gençlerin öncelikli sorunlarında biri. İzmirli hayırseverlerin üniversiteye karşı ilgisizliği de dikkat çekiciydi. Özgörkeyler’in dışında hiçbiri bir tek çivi çakmamış... 
     
Yüzde yüz haklılar      Fen edebiyat fakültelilerle, meslek liseliler İzmir’de de ağlamaklı gözlerle sorun yumağı halindeydiler. Yüzde yüz haklı oldukları bir konuda dertlerini anlatacak makam bulamamanın kırgınlığı içerisindeydiler... 
     Üniversiteye giriş sistemi ve fırsat eşitliği sağlayacağız diye getirilen ama tam aksi bir durum yaratan ortaöğretim başarı puanı uygulaması da en çok iletilen sorunlardan biri oldu... 
     Liseden 10, 15 yıl önce mezun olanlar ise ÖSS barajını aşmanın çok zor olduğunu ve Açıköğretim’e sınavsız girmek istediklerini dile getirdiler. Türkçemize sahip çıkalım kampanyası başlatan bir grup ise TV’leri bu konuda daha dikkatli olmaya çağırdılar. Okullardaki servis ve yemek ücretlerinin aşırı yüksekliği de yaygın şikayet konusuydu... 
     
Eski güzel günlere dönmek      İzmir’in sorunları bitecek gibi değil. Ama bu kez gurur duydukları bir vali ve belediye başkanları var. Tarihi Kordonboyu mükemmel olmuş. Gelecek yıl da körfezde yüzebileceğimizi söylediler. İzmirliler hep sabrettiler, umarız kısa sürede semeresini alıp o eski güzel günlere geri dönerler. 
     
     







TV'de felaket haberleri 


Savcı Beyden 


İzmir'in farkı 


Halk jürisi 


Sorunu eğitim 


Usame bin Ladin dün borsadaydı 


Fırsatlar, sıkıntılar... 


Terörü bayrak direkleri lanetledi 


Hesap Uzmanları Kurulu’nu bastılar 


Görünmeyen düşmanla savaş 


Işıklı Kadınlar Şehri İZMİR 


Koyun can derdinde kasap mal derdinde 


</TEXT>
</DOC>
