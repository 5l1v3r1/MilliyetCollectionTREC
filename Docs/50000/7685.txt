<DOC>
<DOCNO> 7685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/yazar/cankat.html </URL>
<DATE> 2001/02/18/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İki arada bir derede 
</HEADLINE>
<TEXT>

     Her erkeğin içinde, gizli kalmış bir kadın vardır. Bunu ben söylemiyorum, psikologlar söylüyor. Kadınların her konuda öne çıkmasıyla birlikte, galiba, erkeklerin içindeki bu kadın da sesini yükseltmeye başladı. Dünkü gazetelere bakıyorum 
     Milliyet "Tarkan’ın tazelediği imajı, camiada beğenilmesine beğenildi, ancak onu çok kadınsı bulan genç kızlar hayal kırıklığına uğradı". Eski imajı daha erkeksiymiş, bu sefer kadınsı olmuş, diyorlar. 
     Sabah "David Copperfield’in rakibi sihirbaz Jonathan David Bass, şovunda, içinden kadın çıkartacak". Anlaşılan, kendisi kaybolacak da ortaya bir kadın çıkacak. 
     Milliyet Kadirizmin yeni müritleri. Kadir İnanır’ın a, bakın mill maçomuzun kadın kılığına girdiğini az kaldı unutuyordum Komser Şekspir için elbise giymesinden sonra, bir grup erkek daha benzer kılıkta görüldü. Resim olarak, yırtmaçlı etek ve dekolte elbise giymiş erkekler... 
     
     Bizim okullu kızlarla sohbet ediyorduk. Onlar "İster inan, ister inanma, dünya üçüncü bir cinse doğru gidiyor. Göreceksin, genetik manipülasyon filan derken, üçüncü bir cins yaratıp, iki arada bir derede kalanları ferahlatacaklar" diyedursun, ben h l , bunun "erkeğin içindeki kadının dizginleri ele geçirmesi" olduğunu düşünüyorum. 
     Not Yine Hürriyet’te bir haber. Genç kızların en beğendiği erkek sanatçılar Tarkan ve Ricky Martin Genç kızlar da tuhaflaşıyor demek ki , annelerininse Cihan Ünal ve Rutkay Aziz’miş Neyse ki büyüyünce düzeliyorlar. 
     
MAÇ YAZMAK KİM SEN KİM      Tecrübeli ağabeylerim "Berrin Hanım kızım, sana mı kaldı bu maçla ilgili yorum yapmak. Bak, o civarda gezinen tecrübeli bir yazara hiç rastlıyor musun " dediler, dinletemediler, "Ben de futbol yorumu yapacağım, hem de bu maçı" diye tutturdum. 
     Hürriyet’in "Gaffar için ünlüler maçı" haberinden bahsediyorum. Şehit Emniyet Müdürü Gaffar Okan’ın anısına bir "ünlüler maçı" yapılacakmış. Kadroya bakın, neden kendimi tutamadığımı anlarsınız. 
     Hakem Zülfü Livaneli antrenörler M. Ali Birand, Uğur Dündar ve Reha Muhtar ben olsam spiker yapardım futbolcular Mehmet Yılmaz, Ertuğrul Özkök, İsmet Berkan, Tuncay Özkan, Fatih Altaylı, Selahattin Duman... 
     Bu maçı hangi babayiğit yazacak doğrusu merak ediyorum. Gel de "Uğur Dündar, berbat bir gününde olan Özkök’ü oyundan almalıydı" "Mehmet Yılmaz’a yapılan penaltı değildi, kendini yere attığı için hatta ona kart gösterilmeliydi" diye yaz da görelim boyunun ölçüsünü 
     Burada, ailemizin futbol yıldızından "reca" ediyorum. Kafileye lütfen beni de dahil etsin. Aksi halde, kadın gördüğümü yazarım dedi diye götürülmedi türünden eleştirileri göğüslemek zorunda kalacaktır. 
     Not Hakem Zülfü Livaneli’nin "Takımlardan birinde Fatih Altaylı da var. Malum sert bir futbolcudur. Verdiğim bir kararı beğenmez filan... Sahada beni beşinci bir hakem korusun" talebi, duydum ki reddedilmiş. 
     
Macide, Atatürk’ün kucağında      Macide Tanır’ın anılarını okuyorum Tiyatronun Cadısı, Bilgi Yayınevi . Türk tiyatrosunun çok önemli oyuncularından biri. 
     Kitabı sayesinde, insan Macide Hanım’la kaç gündür baş başayız. Çok sevimli bir bölümü size aktarmak istedim. "Sevgili D hi" diye söz ediyor Atatürk’ten, böyle kendine özgü çıkıntılıkları da var. 
     Pendik’te bir ilkokul öğrencisi olduğu yıllar. Gelin bir kere de birlikte okuyalım. 
     "Sevgili D hi, Ankara’dan İstanbul’a özel trenle gelirdi. İki-üç ay evvelden bilinen bir gelişinde söylemem için bana birkaç cümle ezberletmişlerdi. Gün geldi çattı. Bir elimde Pendik bahçelerinden toplanmış meyve sepeti, öbür elimde çiçekler. Tek atkılı siyah rugan iskarpinlerimi, başımdaki beyaz kurdeleyi hatırlıyorum. Demek ki öğrettikleri gibi ... eteklerimi tutup selam veremedim. Söze başladım. Gözlerine bakınca kafamdan her şey silindi, külotum ıslandı, beni kollarımdan kaldırdığında yavaş yavaş bacaklarımdan akmaya başladı. Alnımdan öptü, Bana çok güzel şeyler söyleyeceğini biliyorum, benim kızım olur musun ’ dedi". 
     Küçük Macide’yi Ankara’ya götürmek isteyen Atatürk babasının üzgün halini görmese, daha o günden Ankaralı olacakmış. 
     
Sınırlı sorumlu iktidar      Salı günü, Emniyet Müdürlüğü’nde görevli bir Daire Müdürü’nden bahsettim. Hani, Bilkent’te 130 bin dolarlık bir daire alan görevliden. Bu müdür hakkında inceleme başlatıldı. İddiaların asılsız çıkacağını ümit ederek, bekliyorum. 
     Ama asıl beklediğim, sıranın bu yolsuzluklar içinde zeytinyağ gibi üste çıkan siyas lere de gelmesiydi. Polis içerde, bakan dışarda. Müsteşar tutuklu, bakan Meclis’te... 
     Bizim Daire Müdürü konusunda da aynı şey bu Emniyet görevlisi hakkında, daha önce de cidd iddialar vardı. O zaman, bir Güney ilinde görevliydi ve adı bazı "inşaat usulsüzlüklerine" karışmıştı. Dönemin İçişleri Bakanı Murat Başeskioğlu’nun onu görevden almasına ramak kalmıştı. Derken İçişleri Bakanlığı’na Kutlu Aktaş geldi. Aktaş, bir Doğu vilayetinde birlikte görev yaptığı bu polisi korudu. Görevden alınmak bir yana, hakkındaki iddialara rağmen o, çok önemli bir Daire’nin başına getirildi. 
     Kooperatif oluyor, sınırlı sorumlu iktidar da olur mu 
     
     





Küçük ilanlar 


Ecevit'in Bush kuşkusu 


İki arada bir derede 


Saddam'ın istihbaratçısı 


Ankara'ya çıkarma 


Ecevit'ten hocalara müjde 


CHP'nin gündemi hep kendisi 


Bir "kolaylaştırıcı" rol daha... 


Gala sahillerinde bekliyorum 


Kendinize gelin beyler .. 


Kadına tecavüz 


Ecevit ve Bush 


Her damın kamburu 


Sezen Aksu meselesi 


CHP üzerinde oyunlar 


Fatih'e "Hıristiyan ol" çağrısı 


</TEXT>
</DOC>
