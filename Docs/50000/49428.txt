<DOC>
<DOCNO> 49428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sonspo01.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum ''5 gol attık ama yenemedik...'' 
</HEADLINE>
<TEXT>

     Birinci Süper Futbol Ligi'nde Denizlispor ile 3-3 berabere kalan Beşiktaş'ta gözler kaleci Fevzi'ye çevrildi. 
     Beşiktaş camiası Fevzi'yi ve yediği hatalı golleri konuşuyor. Teknik Direktör Daum Fevzi'ye yüklenirken, yönetim Fevzi'ye sahip çıktı. 
     Daum, maçtan sonra düzenlediği basın toplantısında Fevzi ile ilgili soruları şöyle yanıtladı 
     "Basında Bir numaralı kaleci burda diye başlık atanlar bunun yorumunu yapsın" 5 gol atmalarına rağmen 3 puana ulaşamadıklarını kaydeden Daum, sözlerini şöyle tamamladı 
     ''Görevimin başındayım ve en iyi şekilde yapmaya çalışıyorum. 
     Türkiye'de gerçekçi olmak hayal, çok değişik değerlendirmeler yapılıyor. Ben de yorum yaparak buna ortak olmak istemiyorum.'' 
     
     Yönetim sahip çıktı 

     Beşiktaş Kulübü Basın Sözcüsü Mete Düren, Denizlispor karşısında aldıkları 3-3'lük beraberliğin ardından suçlu olarak Fevzi'nin gösterilmesini doğru bulmadığını söyledi. 
     ''Alınan bir beraberlikte sadece bir futbolcuya yüklenilmemesi lazım, maçı takım kazanır, takım kaybeder'' diyen Düren, bir oyuncunun, tek başına kaybedilen puanlarda suçlu ilan edilemiyeceğini ifade etti. 
     Mete Düren, bir oyuncunun maç içindeki hatasının skoru sadece o anlık etkileyebileceğini kaydederek, sözlerini şöyle sürdürdü 
     ''Ancak, takım arkadaşları bu hatayı telafi edecek golleri bulur ve galip gelirsiniz. Dünkü maçta da Beşiktaş insanüstü bir gayretle böyle bir başarıyı yakaladı. Şanssız bir golü kalemizde görerek galip geleceğimiz maçı son anda berabere bitirerek, üstün çabanın karşılığını alamadık.'' 
     






</TEXT>
</DOC>
