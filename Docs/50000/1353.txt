<DOC>
<DOCNO> 1353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/tamer.html </URL>
<DATE> 2001/01/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
19 Ocak'ta 5 veda 
</HEADLINE>
<TEXT>

     İstanbul Kültür ve Sanat Vakfı Genel Müdürü Melih Fereli'nin 14 yaşındaki oğlu Altay, "Baba biliyor musun, sen Bill Clinton ve Vural Savaş'la aynı gün görevi bırakıyorsun" demiş. 
     19 Ocak, Fereli'ler için önemli bir tarih olduğundan, aynı tarihte görevi bırakıp yeni bir ufka doğru yol alacaklarla ilgili televizyon ve gazete haberleri de, oğul Fereli'nin herhalde özellikle dikkatini çekmiş. 
     Altay'ın listesine ben de 2 ilave yapayım 
     Bülent Eczacıbaşı 19 Ocak'ta TÜSİAD Yüksek İstişare Konseyi Başkanlığı'nı, Erkut Yücaoğlu da TÜSİAD Yönetim Kurulu Başkanlığı'nı bırakıyor. 
     Yücaoğlu ve Eczacıbaşı, askerlik görevlerini tamamlamanın gönül rahatlığı içinde, asıl işlerine daha çok zaman ayırabilecekler. 
     Cumhuriyet Başsavcısı Vural Savaş, hemen ertesi gün Kanal 6'daki Ceviz Kabuğu programında önemli ifşaatlarda bulunacak. 
     ABD Başkanı Bill Clinton, Hollywood'a gitme, TV'de program yapma ya da anılarını yazma tekliflerini değerlendirmeden önce, tüm "şıkları görmek" istiyor. 
     Fereli konusunda ise içime kurt düştü. İngilizce ve Almanca'yı bülbül gibi konuşan, Fransızca ve Kore'ce bilen, bilmediği dilleri ise mükemmel taklit edebilen Fereli, yakında kısa dönemli yoğun bir Fransızca kursuna başlıyormuş. Bunu duyunca aklıma Galatasaray'dayken İtalyanca dersleri alan Fatih Terim geldi. Yoksa Fereli'yi de Fransa'ya mı transfer ediyoruz Mesela George Pompidou Sanat Merkezi'nin ya da Eurimages'ın başına... 
     Yanlış anlaşılmasın, herhangi bir yerden duymuşluğum falan yok. Sadece Fereli'nin İstanbul Festivali'nin başına gelmeden önce İngiltere'de yaşadığını anımsayarak mesela dedim 
     
"Asil emekli" ile vekil emeklinin farkı      Malatya - SSK'dan emekli 72 yaşındaki Rıza Boran geçen yıl açık kalp ameliyatı oldu. 6 ayda bir muayene için İstanbul'a gelmesi gerekiyor. Doktorlar Rıza Bey'in sağlık karnesine "Refakatçiyle uçakla yolculuk etmesi uygundur" diye yazmışlar. Malumunuz Malatya - İstanbul arası otobüsle en az 18 - 19 saat kış günü 22 - 23 saat . 
     Rıza Bey, geçenlerde kontrole gelmeden önce 112 milyon lira tutan uçak masraflarını almak için Emekli Sandığı'na başvurdu. Ancak yetkililer uçak meselesine takılmışlar ve doktorların hangi sebeple bu şartı koyduğunu gösteren ikinci bir rapor istemişler. 
     Okurumuz da cevap vermiş "Kardeşim ben devlete 40 yıl hizmet ettim. Bir gün olsun rapor almadım. Profesörler böyle uygun görmüş, daha ne raporu " 
     Ama anlatamıyor. Evraklar Ankara'ya gidiyor. 15 - 20 defa telefon görüşmesi yapılıyor. Git - gel derken parayı alması tam 20 gün sürüyor. 
     Rıza Bey'in asıl içine sindiremediği, devletin çifte standartı. "Aynı devlet, topu topu 3 yıl milletvekilliği yaptı diye binlerce kişinin trilyonlarca lira tutan hastane masrafını, diş tedavileri dahil sorgusuz - sualsiz karşılıyor. Bizlere gelince bin dereden su getiriliyor. Bu durum, Anayasa'nın eşitlik ilkesine de aykırı" diyor. 
     TBMM İdare Amirliği görevine getirilen ANAP milletvekili Enis Sülün açıkladı Meclis geçen yıl eski milletvekilleri ve yakınları için 1.6 trilyon liralık sağlık harcaması yapmış. TBMM'nin anlaşmalı olduğu Bayındır Tıp gibi özel sağlık kurumlarının, geçmişte faturaları şişirdikleri de bu arada hepimizin malumu. 
     
Tacizci hacker'ı haklamak kolay değil      Hacker'ları haklamak kolay değil, ancak bilgisayarınıza saldıran aboneyi tespit ettirebilirseniz, cezalandırıldığını da bilmek istersiniz herhalde. 
     Balıkesir Üniversitesi öğretim üyelerinden Yrd. Doç. Ali Oral, Superonline abonesi. Geçenlerde yine bir Superonline abonesi tarafından bilgisayarına 6 kez saldırıda bulunulmuş. Oral, saldırı saatini, IP numarasını ve saldırıda hangi portların kullanıldığını Superonline'a ihbar etmiş ve bu kişinin cezalandırılmasını istemiş. 
     Superonline yetkilileri ise yaptırım olarak en fazla aboneliğini iptal edebileceklerini, ama bunun pek de caydırıcı olmayacağı yanıtını vermişler. Ve Yargı'ya başvurmasını tavsiye etmişler. 
     Bu türden tacizcilerin derdi, özel hayata sızmak. O kişiye gelen e - posta mesajlarını okumak, tehdit etmek vs. Kişi evliyse eşine yönelik cinsel taciz de bunun içinde. Anlayacağınız "motivasyon kültürümüz" internette de hayli yol almakta. 
     Aslına bakarsanız konu internet servis sağlayıcılarını aşıyor. Tacizcinin aboneliğinin iptal edilmesi, bugün Türkiye'deki pek çok internet erişim şirketince benimsenen bir uygulama. Ancak yeni bir adres edinmek mesele değil ki... 
     Sektörün hukuki sorumluluğunun hala tanımsız olduğuna dikkat çeken Superonline yetkilileri, "Taciz işlemini 2 kere tekrar edenin aboneliğini iptal ediyoruz. Ancak kimlik bilgilerini vermemiz için kesinlikle Emniyet, Savcılık gibi resmi makamlardan talimat gelmesi lazım" diyorlar. 
     Anlayacağınız telefon sapıklarına karşı ne yapıyorsanız, internet tacizcilerine de aynı yöntemi izlemekten başka şansınız yok. 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
