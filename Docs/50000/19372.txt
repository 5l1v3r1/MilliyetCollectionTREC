<DOC>
<DOCNO> 19372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/soneko09.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
OECD raporu "Acil olarak bankacılık sektörü yeniden yapılandırılmalı" 
</HEADLINE>
<TEXT>

     Merkezi Paris’te bulunan OECD tarafından bugün yayınlanan bir raporda, Türkiye’de ekonomi alanında en acil işin bankacılık sektörünün yeniden yapılandırılması olduğu belirtildi. Raporda, ekonominin istikrarın, reform girişimlerinin tesisine bağlı olduğu vurgulandı. 
     OECD’nin belirli aralılıklarla üye ülkelerin ekonomik durumlarıyla ilgili yayınladığı ön hazırlık raporunun Türkiye bölümünde, özellikle kamu bankalarının özelliştirilmesi ve sermayeleri, batık bankaların elden çıkartılması ve satılması konularında köklü reformlar yapılması gerektiği ifade edildi. 
     Yüksek borçların düşürülmesi için harcamaların kısılması gerektiğine dikkati çekilen raporda, toplumun geniş kitlelerine ilişkin adil ücret politikası uygulanmasının da önemine dikkat çekildi. 
     Banka sistemindeki sorunların, Kasım ayında Türkiye’nin krize girmesine yol açtığı kaydedilen raporda, yapısal reform sürecinde güvenin tesis edilememesi ile birlikte Şubat ayında ikinci kirizi ortaya çıktığı hatırlatıldı. OECD raporunda, uygulanacak para politikasının yapısal reformlarla desteklenmesi gerektiğine dikkati çekildi. 
     Türkiye’de 2000 yılında uygulamaya konulan enflasyonla mücadele programı çerçevesinde memur, köylü ve düşük gelir gruplarının hedeflenen enflasyon oranında ücret artışı aldıklarına dikkat çekilen raporda, para kurununu dalgalanmaya bırakılmasından sonra hükümet yetkililerinin, toplumun tüm kesimleri için gelir dağılımının iyileştirilmesi niyetinde olduklarını açıkladıkları hatırlatıldı. 
     Ancak, bunun içinde bulunulan ekonomik koşullar ve mali kredibilitenin yokluğunda, geniş ölçüdeki bir devalüasyon sonucu gerçek ücretlerin de düşmüş olması nedeniyle çok zor olduğu görüşüne yer verildi. Raporda, gelir dağılımında adaletin sağlanmasının esas olduğu, oluşturulacak yeni stratejinin arkasındaki sosyal uyumun sağlanmasının vazgeçilmez bir unsur olduğu vurgulandı. OECD raporunda ayrıca, krizin aşılması için kamu harcamalarının düşürülmesine ve özelleştirmenin geciktirilmemesinin önemine de işaret edildi. 
     







</TEXT>
</DOC>
