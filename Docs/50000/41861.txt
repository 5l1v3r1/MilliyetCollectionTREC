<DOC>
<DOCNO> 41861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/guncel/gun04.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İkiz kuleleri uçak değil yangın çökertti 
</HEADLINE>
<TEXT>

Gökdelen mühendisleri açıkladı "Kuleler uçak darbesiyle zayıfladı ama yıkılmadı. Çöküşü binaların çelik gövdesini eriten yangın başlattı 
     DIŞ HABERLER SERVİSİ 

     New York’ta gerçekleştirilen inanılmaz saldırıdan önce yıkılabileceğine kimsenin inanmadığı Dünya Ticaret Merkezi’nin ikiz kulelerinin, dev uçakların çarpmasının ardından çıkan yangın sonucu çöktüğü ortaya çıktı. 
     Tufts Üniversitesi Mühendislik Fakültesi öğretim üyesi Prof. Mesut Sanayei, "Günümüzde inşa edilen hiçbir bina, bu tür bir saldırı ve yangına dayanamaz" yorumunu yaptı. 
     
     Çelik eridi 
     İkiz kulelere yönelik saldırıyı videodan defalarca izleyen gökdelen mühendisleri, kulelerin, uçakların çarpması sonucu zayıfladığını, ancak yıkılmadığını çökmenin, uçakların depolarındaki yakıtın başlattığı yangının binaların çelik gövdesini eritmesi sonucu meydana geldiğini söyledi. 
     Sanayei, yangın sonucu katları tutan çelik kolonların birbirinden ayrıldığını, çok ağır olan üstteki birkaç katın, alttaki katın üstüne düşmesi sonucu tüm katların iskambil k ğıdı gibi peş peşe birinci kata kadar çöktüğünü kaydetti. 
     
     Hiçbir bina dayanamazdı’ 
     Merkezin inşaat yöneticiliğini de yapmış olan Colorado Üniversitesi profesörlerinden Hyman Brown, uçaklardan sızan 24 bin galon yakıtın, binanın çelik taşıma kolonlarını erittiğini doğruladı. Binaların uçak çarpmasına bile dayanıklı şekilde inşa edildiğine dikkat çeken Brown, "Dünyada hiçbir binanın böyle bir yangına dayanacak biçimde inşa edilmesi mümkün değil" diye konuştu. 
     
     Merdivenler etkisiz kaldı 
     Binaların, bir yangın halinde bir saat içinde tahliye edilmesine imk n verecek yangın merdiveni sistemine de sahip olduğu, ancak uçakların binaların köşelerine çarpması sonucu, bu merdivenlerin üst katlarda bulunanlar tarafından kullanılmasına olanak kalmadığı da dile getirildi. 
     
Kartlardaki New York tarih oldu      YASEMİN ÇONGAR 

     Amerikalılar, dün başka bir ülkeye uyandılar. Şimdiye dek sadece Hollywood filmlerinde ve macera romanlarında tatmaya alıştıkları felaket fantezisi, gerçek olmuştu. New York ve Washington’a diz çöktüren korkunç görüntülerin, bir k bustan ibaret olmadığını anlamak için televizyonları yeniden açmak, gazetelere bakmak yeterliydi. 
     
     Mihenk taşları’ yok artık 
     Dünyanın belki de en ihtişamlı, en hareketli, en sıcakkanlı şehirlerinden biri olan New York dün başka bir şehirdi. Manhattan’ın güney ucunda yükselen ve özellikle şehrin Soho gibi, Greenwich Village, Tribeca gibi alt mahallelerinde yaşamayı ve dolaşmayı sevenler için bir tür "mihenk taşı" olan İkiz Kuleler artık yoktu. Geceleri kentin güneyi ile kuzeyini ayırt etmek için, 110’ar katlı bu iki gökdelenin yerini tespit etmek artık yeterli olmayacaktı. Yerlerinde artık sadece bel boyu bir enkaz ve gri bir duman bulutu vardı. Silüet değişmiş, en popüler New York kartpostalları bir gün içinde "tarihi" nitelik kazanmıştı. 
     
     Tekneler ceset taşır... 
     Tekneler Hudson Nehri’nin üzerinden Manhattan ile New Jersey arasında ceset taşırken, New York limanına iki uçak gemisi birden demirlerken, enkaz altından inlemeler gelmeye devam ederken Manhattan’ın Manhattan olmasına imk n var mıydı Dünyanın tiyatro, müzikal, komedi merkezi Broadway’in neon ışıkları sönmüştü. NBC televizyonunun, her gün yüzlerce kişinin canlı bir sabah programını izlemesine imk n veren stüdyo camlarında kara bir perde örtülüydü. 
     İnsanların gözbebeklerinde dolar işaretleriyle dolaşmaya alıştığı Wall Street’te sadece itfaiye, polis ve sağlık ekipleri geziyordu. Onların gözbebeklerinde sadece acı vardı. 
     
Azrail çığlıkları dinlemedi      Sabahın erken saatlerinde işe gitmek için evlerinden ayrıldıklarında dünyanın en büyük terörist saldırılarından birinin figüranları, kurbanları olacaklarını bilmiyorlardı... Eşlerine, çocuklarına, anne, babalarına, en yakınlarına, en sevdiklerine son bir veda edemediler... Son bir güzel söz söyleyemeden bu dünyadan gittiler. Ancak gitmemek’ için sonucunu bile bile amansızca mücadele ettiler. Pencereleri açılmayan’ Dünya Ticaret Merkezi’nin üst katları saldırıyla yarıldı’... Ve içeri dolan oksijenle yangın daha da alevlendi, duman her yeri sardı... Göz göre göre boğularak ya da yanarak istemeyenler ise çaresiz pencerelerdeydi... Bazıları ise Azrail’i bekleyemeyerek kendisi atladı... 
     Ama sonuç aynıydı Ölüm... 
     



 GÜNCEL 























</TEXT>
</DOC>
