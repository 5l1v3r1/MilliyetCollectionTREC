<DOC>
<DOCNO> 28253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/soneko01.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
OPEC petrol üretimini artırmakta isteksiz... 
</HEADLINE>
<TEXT>

     Petrol İhraç Eden Ülkeler Örgütü OPEC Genel Sekreteri ve Venezüella Petrol Bakanı Ali Rodriguez, Irak'ın petrol ihracını durdurmasına rağmen fiyatların düşmeye devam etmesinden dolayı kartelin üretim artışına gitmeyi düşünmediğini söyledi. 
     Rodriguez, OPEC Petrol Bakanlarının gelecek ay Viyana'da yapacağı toplantıda üretim artışı kararı çıkma ihtimalinin düşük olduğunu belirtti. 
     Venezüella Petrol Bakanı Rodriguez, ''Eğer toplantının yapılacağı 3 Temmuz'a kadar durum bugünkü gibi devam ederse ve özellikle Irak ihracata yeniden başlarsa bir üretim artışı olmaz'' dedi. 
     Rodriguez, bununla birlikte OPEC olarak gelişmeleri son dakikaya kadar dikkatle izleyeceklerini ve Irak petrolünün yeniden piyasalara sürülüp sürülmeyeceğine göre üretimde artış yapıp yapmayaya karar vereceklerini ifade etti. 






</TEXT>
</DOC>
