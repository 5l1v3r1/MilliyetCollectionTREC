<DOC>
<DOCNO> 48544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/okur.html </URL>
<DATE> 2001/10/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Piyasayı görmek, piyasaya bakmak... 
</HEADLINE>
<TEXT>

     Türkiye’de mali sistemin çarpık geliştiğini bilmeyen var mı Dünyanın en gelişmiş ekonomisi ABD’de, en zengin ve güçlü şirketler de orada Sanayiin beyni ABD’de anlayacağınız... Sorumuz şu 
     Hangi sanayi şirketinin bankası var 
     Orada kurallar belli Kimler bankacı olabilir, kimler bu hakkı nasıl kullanabilir, her şey yerli yerinde. Avrupa’da da kurallar ortada. Banka patronları, dev sigorta şirketleri... Çarpıklığa bakın siz, bizde herkes banka sahibi, holding sahibi, şirket sahibi... Olacak iş değil ama bugüne kadar oldu gitti. Oysa bundan sonrası önemli 
     
Güçlü sistem      Devlet Bakanı Kemal Derviş, yeni dönemin daha güçlü bir finans sistemini yaratacağını söylüyor. Haksız değil. Ancak, kritik bir durum var ortada, hasar tespit raporu çıkarken herkesin aynı zamanda aynı sorumluluğu da üstlenmesi. Yatırımcı ile kullanıcı arasındaki zinciri çalıştıramayan bir sistemin dişlileri yerine otururken çok fazla can yanacağını biliyoruz. Dün yazdığımız bankalara "uzun vadeli sermaye" adı altında sağlanacak "kredi konusu" tartışılmalı diye düşünüyoruz. Madem ki, sistem kan kaybediyor, çözüm önerilerinin dikkate alınması gerekiyor. Çünkü üreticilerin yaratması, üretmesi için başka yol görünmüyor. 
     Koçbank Yönetim Kurulu Başkanı Burhan Karaçam, yıllardır bankacılık yapıyor, acaba bu önerisine Hazine kulak vermiş olabilir mi Umut etmekle gerçek durum arasındaki farkı bilmediğimizi sanmayın olur mu Bu sistemde Hazine, uzun vadeli kredi verdiği bankanın ortaklarından taahhüt alabilir. Bu krediyi özkaynak gibi düşünülebilir, parasının batmaması için faiz garantisini öncelikle madde olarak gündeme koyar. Bu kredi iç borcun çevrilmesi için kaynak yaratabilir. Şimdi tartışılan "aktif yönetim" şirketi, "varlık yönetim" şirketi bakalım, dertlere ne kadar deva olacak, göreceğiz. 
     
Endekse bakmak yetmez...      Ve mali sistemin farklı bir ayağı borsaya dönelim Endeks iki gündür yükseliyor. Yatırımcılar, ne olabilir diye soruyorlar. Gelişmelere tersinden bakalım mı Her büyük oyuncunun farklı bir senaryo ile güne başladığı bu piyasada, küçük yatırımcılar için beklenti, "ek kredi konusu ve referandum meselesinin netleşmesi" olarak karşımıza çıkıyor. 
     Arada bir fark var. Oyuncular kısa süreli hareketi seçer, yatırımcılar doğru fiyat analiziyle hisseye yatırım yapar. Böylece ortada dolaşan para birilerinin cebinden çıkıp birilerinin cebine gider. Kural bu... 
     Yatırımcılar, bir buçuk yıldır büyük zararda. Tek dertleri zararlarını nasıl karşılayabilecekleri. Maliyet düşürüyorlar, bekliyorlar, olmuyor. Oysa çözüm yolu belli. "Kurumsal yatırımcı" dediğimiz yatırım fonları, yatırım ortaklıkları, bireysel emeklilik portföy yönetim şirketleri devreye girecek. Alım yapacak. Endeks belli seviyelerde satmayı başarabilecek. 4 dolardan 40 cente inip arada bu kadar çok dalgalanmayacak. Keza 60 centlerde dolaşan endeksle umutların dalgalandığını görüyor ve üzülüyoruz. İMKB, 11 Eylül öncesine geçiş için hazırlığını yaptı, gerçek piyasa olma sınavını ise kurumsal yatırımcıyla verecek. Bakmakla görmek arasındaki fark bu işte. 
     
     







Demirel neden böyle yapıyor, anlamıyorum 


Durumun özeti 


Türkiye'de Afgan zirvesi 


11 Eylül sonrasının Tayyip Erdoğan'ı... 


Çıtayı yükseltmek 


Batman Petrol Üniversitesi 


Londra Washington yaklaşımıyla İstanbul çözümü 1 


Gelibolu Kabil parantezinde savaş 


Hem Doğu, hem Batı 


Erdoğan parasal kaynaklarını açıklamalı 


Piyasayı görmek, piyasaya bakmak... 


İGDAŞ vatandaşın parasını geri ver 


"Tamamen duygusal" bir vak'a 


Öğrencisine güvenmeyen üniversite KTÜ 


Savaş yazısı Vicdan aklama istasyonu 


"Yaklaşım" devlet kesesinden hovardalık oldu 


</TEXT>
</DOC>
