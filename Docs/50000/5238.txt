<DOC>
<DOCNO> 5238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko14.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Endüstri bölgesine Gökalp vetosu 
</HEADLINE>
<TEXT>

     Yabancı yatırımları teşvik etmek amacıyla bürokratik işlemleri önemli ölçüde azaltmak üzere kurulması düşünülen endüstri bölgelerine ilişkin yasa taslağına tarım sektörü temsilcileri karşı çıkıyor. 
     Alınan bilgiye göre, yılbaşında Bakanlar Kurulu'nda imzaya açılan taslak, Tarım ve Köyişleri Bakanı Hüsnü Yusuf Gökalp, kendilerinin ve sektörün görüşü alınmadığı için imzalamadı. 
     Bakan Gökalp'in, özellikle, yasa ile tarım arazilerinin korunmasının mümkün olmayacağından endişe ettiği belirtiliyor. Bakanlık yetkilileri, hazırlanan taslağa göre, yabancı sermayenin istemesi halinde, birinci sınıf tarım toprağı olup olmadığına bakılmaksızın, her arazi endüstri bölgesi ilan edilebilecek. Bu yatırımlarda ÇED rapor da aranmayacak. 
     Gökalp'in yanı sıra, TMMOB Ziraat Mühendisleri Odası ZMO da Endüstri Bölgeleri Yasa Taslağı'na karşı çıktı. ZMO Başkanı Prof. Dr. Gürol Ergin, taslağın yasalaşması halinde, tarihe en ağır kapitülasyon olarak geçeceğini öne sürdü. 
     Taslağa, DTM Serbest Bölgeler Genel Müdürlüğü'nün de olumsuz görüş bildirdiği öğrenildi. 
     


 EKONOMİ 


















</TEXT>
</DOC>
