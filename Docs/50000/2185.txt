<DOC>
<DOCNO> 2185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur01.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursa'da radyoaktif madde hırsızlığı 
</HEADLINE>
<TEXT>

     Bursa Organize Sanayi Bölgesi'nden OSB , radyoaktif madde içeren paratoner malzemesi çalındı. 
     Bursa Emniyet Müdürlüğü'nden yapılan yazılı açıklamada, OSB Müdürlüğü yetkililerince OSB Karakolu'na sabah yapılan başvuruda, depolarda 50 kilogram bakır malzemesi çalındığının bildirildiği kaydedildi. 
     Açıklamada, OSB Müdürlüğü vardiya amirinin akşam saatlerinde çalınan malzemenin, radyoaktif madde içeren, binalara yıldırım düşmesini önlemek için konulan ''paratoner'' malzemesi olduğunu ve tehlike yaratabileceğini söylediği belirtildi. Açıklamada şöyle denildi 
     'Bildirim üzerine tehlikenin boyutu hakkında Atom Enerjisi Kurumu Küçükçekmece Şubesi görevlilerinden Sağlık Fiziği Uzmanı Erdal Osmanlıoğlu ile yapılan telefon görüşmesinde, radyoaktif malzemenin 4 veya 6 tablet olarak yuvarlak bir muhafaza içinde olabileceği bildirilmiştir. Bu bölümün çekiç darbesine maruz kaldığında ya da parçalandığında 5 metre alan içinde temas eden kişilerde tehlike yaratabileceği ifade edilmiştir.'' 
     Merkez ve ilçelerde hurda işi yapan kişi ve yerlerin uyarıldığına dikkat çekilen açıklamada, tüm karakolların ve hırsızlık bürosunun ''bilinen'' şahıslara karşı araştırmalarını yoğunlaştırdıkları ifade edildi. Açıklamada, ''Bu malzemeyle parçalanma işi olmasa bile 5 metreden daha yakın mesafede bir hafta aynı ortamda kalınırsa, kanserojen etki yapabileceği bildirilmiştir. Malzemeyi gören ve bilen şahısların Emniyet Müdürlüğü ile irtibata geçmeleri gerekmektedir'' denildi. 




</TEXT>
</DOC>
