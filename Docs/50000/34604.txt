<DOC>
<DOCNO> 34604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sontur12.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fırıncıların rekabetinde bıçak ve satırlar konuştu... 
</HEADLINE>
<TEXT>

     İzmir'in Güzelyalı Semti'nde, aynı mahallede iki simit fırını işleten ve akraba olan iki aile arasında çıkan satırlı bıçaklı kavgada, 1 kişi öldü, 5 kişi yaralandı. 
     Alınan bilgiye göre, 35 Sokak'taki Kral Simit Fırını sahipleri Ahmet 25 ve Cemal 29 Kızılkaya, aralarında rekabetten kaynaklanan husumet bulunan Gezerge ailesinin 22 Sokak'taki Şimşek Simit Fırını'nı bastı. 
     Çıkan satırlı-bıçaklı kavgada, Ahmet Kızılkaya, aldığı satır ve bıçak darbeleriyle olay yerinde öldü Cemal Kızılkaya, Kemal Gezerge 56 , Mehmet Gezerge 29 , Ramazan Gezerge 30 ve E.G. 16 çeşitli yerlerinden yaralandı. 
     Ağır yaralı olan Cemal Gezerge, Dokuz Eylül Üniversitesi Tıp Fakültesi Hastanesi'nde, baba Kemal ile oğulları Mehmet, Ramazan ve E.Gezerge, Atatürk Eğitim ve Araştırma Hastanesi'nde tedavi altına alındı. Ramazan ve Mehmet Gezerge'nin hayati tehlikesinin bulunduğu öğrenildi. 
     Emniyet yetkilileri, Ağrı nüfusuna kayıtlı Kızılkaya ve Gezerge aileleri arasında aynı mahallede simit fırını işletmeleri nedeniyle husumet bulunduğunu belirterek, ailelerin 20 gün önce de kavga ettiklerini belirttiler. 







</TEXT>
</DOC>
