<DOC>
<DOCNO> 44817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/spor/spo08.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbolda yeni dönem 
</HEADLINE>
<TEXT>

     CEMAL ERSEN 

     DEVRİM niteliği taşıyan yeni transfer talimatı, Futbol Federasyonu tarafından ülkemiz koşullarına göre düzenlendi. Hüllenin önlenmesinden, transfer sezonunun 6 haftaya indirilmesine, uluslararası transfer sertifikasının 7 gün içinde federasyona gönderilmesinden, futbolcunun bir sezonda tek transfer yapmasına değin pek çok değişikliği kapsayan talimat, gelecek sezon yürürlüğe girecek. Uluslararası transferde ise 1 Eylül’den itibaren uygulamaya girmiş sayılacak. 
     FEDERASYON tarafından belirlenen temel ilkeler şöyle Sözleşmeler bir ve beş yıla tekabül eden asgari ve azami süreleri içermelidir. Türkiye’de transfer dönemi 1 Haziran - 15 Temmuz ve 1 Ocak - 31 Ocak arası olacak. 18 yaş altı futbolcuların, uluslararası transferine oyuncunun ailesinin taşınması halinde izin verilir. Yetiştirme tazminatı 12 - 14 yaş arasında kulüplerine yüzde beşer, 14 - 23 yaş arasında kulüplerine yüzde onar olarak ödenir. 
     



 SPOR 


























</TEXT>
</DOC>
