<DOC>
<DOCNO> 1973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/siyaset/siy04.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuz Işık ilkesini ters yüz’ ettiler 
</HEADLINE>
<TEXT>

     ANKARA Milliyet 

     Şartla salıverme yasası görüşmelerinde Başbakan Ecevit’i "vatan hainlerini affetmekle" suçlaması üzerine, MHP Disiplin Kurulu kararıyla partiden ihraç edilen İçel Milletvekili Ali Güngör, "garabet" olarak nitelediği ihracın "ısmarlama" olduğunu öne sürdü. 
     Hukuk çerçevesinde hakkını arayacağını kaydeden Güngör, milletvekillerinin Meclis’teki sözlerinden sorumlu tutulamayacaklarını belirtti. 
     Parti Tüzüğü’nün, grup kararı olmayan durumlarda milletvekillerini konuşma ve oylarında serbest bıraktığını kaydeden Güngör, Disiplin Kurulu’ndaki savunmasının partilerde hukuk anlayışı bakımından tarihe geçeceğini savundu. 
     
Pişman- kırgın değilim      Güngör, "Bu anlayış hukuk tanımazlıktır. Bu alışkanlık, dokuz ışıktaki hürriyetçilik ve şahsiyetçilik ilkesini ters yüz etmektir. İnanıyorum ki, MHP’liler ve ülkücüler bu anlayış ve alışkanlığa partilerini teslim etmeyecektir" diye konuştu. 
     Güngör, Ecevit ile ilgili sözlerinden pişmanlık duymadığını belirtti. Devlet Bahçeli’ye ve MHP’ye kırgın olup olmadığının sorulması üzerine de Göngör, "Kırgın olmam hiçbir zaman söz konusu olamaz. Bugünlere onlarla beraber geldim. Onlara inanıyor ve güveniyorum" dedi. 
     
MHP kampa girdiEZELHAN ÜSTÜNKAYA Kızılcahamam 
     MHP, Genel Başkan Bahçeli’yle birlikte Kızılcahamam’daki Patalya Termal Otel’de "tam kadro kampa girdi." Hafta sonunu Kızılcahamam’da geçirecek milletvekilleri, yanlarında eşlerini de getirdiler. Bahçeli’nin talimatıyla gazeteciler otelin bahçesine dahi alınmadılar. Gazeteciler, otopark girişi önünde görüntü almaya çalışırken, bahçede kurt köpekleriyle gezen güvenlik görevlileri dikkat çekti. 
     


 SİYASET 
























</TEXT>
</DOC>
