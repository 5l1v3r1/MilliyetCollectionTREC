<DOC>
<DOCNO> 30936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/guncel/gun14.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Bölge cezaevleri yapılacak 
     ADALET Bakanı Hikmet Sami Türk, Türkiye'nin birçok yerinde 5- 10 mahk mun kaldığı küçük cezaevleri bulunduğunu, bunların kaldırılarak yerine bölge cezaevleri yapmayı planladıklarını belirtti. 
     
     Antalya’da sıcak can aldı 
     ANTALYA'da 40 dereceye yaklaşan sıcaklar ve 20 ile 70 derece arasında değişen nem oranı, can almaya başladı. Sanayi Sitesi'nde çaycılık yapan Celal Sapmaz, sıcaktan kalp krizi geçirdi ve cami avlusunda öldü. 
     
     Polis telsizinde radyasyon 
     TEKİRDAĞ Çevre İl Müdürlüğü’nün polis telsizinde yaptığı radyasyon ölçümünde çıkan sonuç şaşırttı. Telsizin mandalına ilk basmada 380.44 volt mt radyasyon çıktı. Bunun sınırın çok üzerinde olduğu belirtildi. 
     
     Ağrı’ya dev Türk bayrağı 
     AĞRI Dağı'nın 2 bin 500 metre yüksekliğindeki Korhan Kalesi'nde 40 metre uzunluğundaki direğe 54 metrekarelik Türk Bayrağı çekildi. Vali Mustafa Tamer, "Bayrak Ermenistan ve Nahçıvan ile İran'ın bir bölümünde görülecek" dedi. 
     
     Şile’de üç kişi boğuldu 
     DÜN Eşekadası mevkiinde denize giren Seda Dursun, dalgaların arasında kaldı. Baba Durali, kızı için denize atladı, o da dalgalara kapıldı. Arkadaşı Turan Karakuşoğlu da kendisini denize attı. Baba, kız ve arkadaşı gözden kayboldu. 
     



 GÜNCEL 


















</TEXT>
</DOC>
