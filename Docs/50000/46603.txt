<DOC>
<DOCNO> 46603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/guncel/gun03.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’a otoyol müjdesi 
</HEADLINE>
<TEXT>
Gişeler taşınıyor 
Tatil günlerinde kilometrelerce kuyruk oluşmasına neden olan, vatandaşları çileden çıkaran otoyol gişelerinin şehir dışına çıkarılması için çalışmalar sürüyor 
     İSTANBUL Milliyet 

     İstanbul Ekonomik Sosyal ve Kültürel İşbirliği Konseyi İstanbul Konseyi , otoyollardaki gişelerin şehir dışına taşınması çalışmalarını hızlandırdı. 
     İSKİ Genel Müdürlüğü Konferans Salonu'nda gerçekleştirilen ikinci dönemin ikinci toplantısında, Dönem Başkanı ve İSKİ Genel Müdürü Veysel Eroğlu, önceki toplantıda görüşülen konularla sunulan teklifleri anlattı. Eroğlu, çevreyolu gişelerinin şehir merkezlerinden uzak noktalara taşınması ve bu yolların şehir içi trafiğine açılması yönünde önceki toplantıda ele alınan teklifin gerçekleştirilmesi için ilgili birimlere başvurulduğunu söyledi. Teklifin hayata geçirilmesi halinde şehir içi trafiğinde önemli ölçüde rahatlama olacağını, zaman ve yakıttan büyük ölçüde tasarruf sağlanacağını belirten Eroğlu, gişelerin taşınmasının, Karayolları idaresinden bir götürüsünün de olmayacağını savundu. 
     
     Çile bitecek 
     Bu teklifin Karayolları'nca kabul edilmesi halinde İstanbul'dan Bahçeşehir'e gidiş - gelişlerde otoyol ücreti ödenmeyecek ve buralarda oluşan araç kuyrukları da bitecek. 
     



 GÜNCEL 



















</TEXT>
</DOC>
