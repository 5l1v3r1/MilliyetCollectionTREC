<DOC>
<DOCNO> 47387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/sonspo21.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hapoel, Chelsea'ye güvence verdi... 
</HEADLINE>
<TEXT>

     İsrail'in Hapol Tel Aviv Kulübü yöneticileri, FC Chelsea'nin her zaman olduğu gibi güvenliğinin sağlanacağını açıkladı. 
     Maçın yapılacağı Hapoel'in stadının güvenliğinden sorumlu Nir Parcelina, terör korkusuyla 6 oyuncusundan yoksun olarak İsrail'e giden FC Chelsea'nin ülkeye vardığı andan ayrılacağı ana dek korunacağını bildirdi. 
     Parcelina, İngiliz takımına, havaalanına, otele ve stada geliş ve gidişlerinde polis eskortu verildiğini açıkladı. 
     Parcelina, İngiliz kulübüne 1000 bilet ayırdıklarını, ancak 124 taraftarın geldiğini öğrendiklerini bildirdi. 
     Geçen hafta Tel Aviv'e giden FC Chelsea'nin genel direktörü Colin Hutchinson da alınan güvenlik önlemlerinden memnun kaldığını söyledi. 
     İngiliz takımı, giysilerinden Arap sponsor firmasının ''Fly Emirates'' yazılı logosunu çıkartan İsrail'in El Al Havayolu şirketiyle Tel Aviv'e gitti. 
     Hapoel Tel Aviv ile FC Chelsea, yarın UEFA Kupası 2. tur ilk maçı için Tel Aviv'de karşı karşıya gelecek. 
     






</TEXT>
</DOC>
