<DOC>
<DOCNO> 46881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/ekonomi/eko04.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisat için teklif süresi bugün doluyor 
</HEADLINE>
<TEXT>

İtalyan bankası UniCredito’nun Fon’da olan İktisat Bankası için bugün teklifini vermesi gerekiyor 
     EKONOMİ SERVİSİ 

     Tasarruf Mevduatı Sigorta Fonu TMSF bünyesindeki İktisat Bankası için UniCredito Italiano’ya tanınan teklif verme süresi bugün doluyor. Fon, 20 Eylül’de bankanın hisselerinin satışı için başvuruda bulunanlardan gerekli koşulları taşıyan UniCredito Italiano’nun teklif verme süresini 15 Ekim tarihine kadar uzatmıştı. 
     UniCredito Italiano’nun İktisat Bankası’nda 21 Eylül tarihine kadar inceleme yapması ve teklifini 24 Eylül mesai bitimine kadar Fon’a vermesi gerekiyordu. TMSF Yönetim Kurulu, 3 Ağustos tarihinde yönetim ve hisseleri Fon’da bulunan İktisat Bankası için satış sürecinin başlatılmasını kararlaştırmıştı. 
     Bankacılık Düzenleme ve Denetleme Kurumu BBDK tarafından 17 Ağustos’ta yapılan açıklamada, başvuran yatırımcıların değerlendirilmesi sonucunda İtalya’da bankacılık faaliyetlerini sürdüren UniCredito Italiano ile gizlilik anlaşması yapılarak İktisat Bankası’nda gerekli inceleme yapma ve teklifini hazırlaması için gerekli iznin verildiğini bildirilmişti. BDDK, 15 Mart 2001’de İktisat Bankası’nın TMSF’ye devredilmesine karar vermişti. 
     



 EKONOMİ 



















</TEXT>
</DOC>
