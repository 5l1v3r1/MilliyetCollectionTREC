<DOC>
<DOCNO> 29163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sontur14.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahsun Kırmızıgül'ün başı karşılıksız çekten belada... 
</HEADLINE>
<TEXT>

     Şarkıcı Mahsun Kırmızıgül ile şirketinin yöneticilerinden Şule Bekiroğlu hakkında ticari ilişkide bulunduğu bir firmaya verilen 14 bin 770 dolar tutarındaki çekin karşılıksız çıktığı gerekçesiyle 1 ile 5'er yıl arasında hapis cezası istemiyle dava açıldı. 
     İstanbul Cumhuriyet Başsavcılığı'nca hazırlanan iddianamede, Per Reklam Hizmetleri Film Yapım Sanayi Ticaret A.Ş. sorumluları olan Mahsun Kırmızıgül ile Şule Bekiroğlu'nun, ticari ilişki içinde bulundukları Nickelodeon Intermedia Dış Ticaret Ltd'ye, 5 Eylül 2000 keşide tarihli 14 bin 770 dolar tutarlı bir çek verdikleri anlatıldı. 
     Emlak Bankası Kadıköy Şubesi'ne ait olan çekin karşılıksız çıktığı belirtilen iddianamede, müşteki tarafın İstanbul 11. İcra Müdürlüğü'nden icra takibi başlattığı ancak alacağını tahsil edemediği bildirildi. 
     İddianamede, Kırmızıgül ile Bekiroğlu'nun ''Karşılıksız çek vermek'' suçundan 1 yıl ile 5'er yıl arasında hapis cezasına çarptırılması istendi. 
     Kırmızıgül ve Bekiroğlu'nun, İstanbul Asliye Ceza mahkemelerinden birinde önümüzde günlerde yargılanmasına başlanacak. 
     Bu arada, Mahsun Kırmızıgül hakkında ''Vergi Usul Kanunu'na muhalefet etmek'' suçundan Şişli 1. Asliye Ceza Mahkemesi'nde açılan ve sanığın Beşiktaş Vergi Dairesi mükellefi olması nedeniyle ''Yetkisizlik kararı'' verilerek İstanbul Adalet Sarayı'na gönderilen dava dosyası, 6. Asliye Ceza Mahkemesi'ne ulaştı. Şişli Cumhuriyet Başsavcılığı'nca hazırlanan iddianamede, Mahsun Kırmızıgül'ün 1994 yılına ait 5 adet serbest meslek makbuzunu ibraz etmeyerek, ''Vergi Usul Kanunu'na muhalefet etmek'' suçunu işlediği kaydediliyor. 
     İddianamede sanığın ilgili kanunun 359. maddesine göre 6 ay ile 3 yıl arasında hapis cezasına çarptırılması isteniyor. 
     b A HREF "http www.milliyet.com.tr tavsiye webmail.asp" TARGET " blank"IMG SRC " sabitimg 03 gazete genel haberigondergri.gif" BORDER 0 ALIGN "RIGHT" A IMG SRC " sabitimg 03 gazete genel netscape-gri.gif" BORDER 0 HSPACE 0 VSPACE 5 WIDTH 320 HEIGHT 4 TD TR TRTD BGCOLOR "White" 
</TEXT>
</DOC>
