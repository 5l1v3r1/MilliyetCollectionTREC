<DOC>
<DOCNO> 45894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yasam/yas06.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En önemli sorun cinsel uyumsuzluk’ 
</HEADLINE>
<TEXT>

Boşanmak duygusal anlamda olduğu kadar, hukuki anlamda da zor ve masraflı... Bu süreci en ince ayrıntısına kadar anlatan Avukat İnci İşbulur, bir noktaya dikkat çekiyor 
     Boşanma ve Yeni Yaşam - 2 
Semra Kardeşoğlu 

     Sizin tüm çabalarınıza, ailenizin, arkadaşlarınızın araya girmesine, terapistlere rağmen boşanmakta kararlısınız. Şimdi işin hukuki yanı sizi bekliyor. Tıpkı işin duygusal kısmı gibi, hukuki açıdan da eğer çiftlerin ikisi birden boşanmayı istiyorsa daha kolay... Başvurduğunuz tarihten itibaren 15 gün ile 3 ay arasında, tek celsede yollarınızı ayırmanız mümkün. Ancak, eşlerden biri boşanmaya karşı ise iş biraz zorlaşıyor. Tabii, bir de çocukların velayeti, nafaka, malların bölüşümü gibi sorunlarla da mücadele etmek durumundasınız. 
     
     Kanun erkekten yana’ 
     Medeni Kanun, özellikle mal bölüşümünde erkekten yana. 25 yıllık evlilikten sonra, üzerindeki giysileri ile kapı önünde kalan kadınların sayısı hiç de az değil. Geçtiğimiz yıl yeni Medeni Kanun tasarısı ile bu eşitsizlik giderilmeye çalışıldı. Ancak kadın hakları savunucuları, bu kanunda da açıklar bulunduğunu dile getiriyorlar. 
     
     Kolay söylenmiyor ama...’ 
     Avukat İnci İşbulur, boşanmanın hukuki süreci hakkındaki sorularımızı yanıtladı. Aynı zamanda İstanbul Barosu Kadın Hakları Uygulama Merkezi’nde de görev yapan İşbulur, merkezdeki çalışmalarından da söz etti. Bugüne dek yüzlerce boşanma davasına giren avukat İşbulur, bir noktaya dikkat çekiyor "Mahkemelerde kolay dile getirilemese de boşanan eşlerin hemen hepsinde bir cinsel uyumsuzluk sorunu var. Kocanın ters ilişki talebi ise kadınların çileden çıkmasına ve boşanma talebinde bulunmasına neden olan önemli bir etken." 
     
     Şiddet o kadar çok ki’ 
İstanbul Barosu Kadın Hakları Uygulama Merkezi’nde nasıl bir çalışma yapıyorsunuz 
     Merkez 2.5 yıl önce kuruldu. Amacımız kadınlara hukuki yardım. Telefonla ve yüz yüze danışmanlık ve avukatlık hizmeti veriyoruz. Avukatlık hizmeti vermek için maddi yetersizliğini belgelemesi gerekiyor. Merkezin çıkış noktası da elimizde çok sayıda şiddet görmüş kadın dosyası olmasıydı. 
     
Daha çok boşanma davaları için mi başvuruyorlar 
     Evet. Zaman zaman öyle kadınlar geliyor ki, kocası tarafından uğradığı şiddet sonucu kolu bacağı kırılmış, yüzü gözü morluklar içinde. Hatta bazen hastaneden bizi arayanlar da oluyor. Başvuranlar gizli kalıyor. 
     
Kocasından şiddet görüp boşanmak isteyenler ekonomik ve eğitim düzeyi düşük kadınlar mı 
     Kesinlikle hayır. Meslek sahibi, avukat, doktor kadınlar da şiddet görüyor, dövülüyor. Ancak onlar kendileri için küçültücü olan bu olayı hiçbir zaman mahkemeye yansıtmıyor. 
     
     Bize telefon edin’ 
Şu anki yasa, boşanan kadını mağdur ediyor. Yeni medeni yasa ile neler değişecek 
     Bu konuda birçok şey kamuoyunda yanlış anlaşıldı. Dava açmak için medeni yasanın çıkmasını bekleyen çok sayıda kadın var. Bugünkü yasaya göre, mallar kimin üzerinde ise, o boşanma sonunda o malı alır. Genellikle mallar erkeğin üzerine yapıldığı için kadın 25 yıllık evlilik sonrası hırkası ile kapı önünde kalır. Tasarıda, evlilikten sonra edinilmiş mallar eşit olarak paylaşılıyor. Ancak bu yasanın yürürlüğe girmesinden sonraki evlilikleri kapsıyor. İkinci kaygı, komisyondan çıkan şeklinde "zina ve hayata kast nedeniyle boşanma halinde h kim kusurlu eşin payının hakkaniyete uygun olarak azaltılmasına ya da kaldırılmasına karar verebilir" hükmü var. Bu değişiklik kadınların aleyhine kullanılabilir. 
     
Şiddet gören ve hukuki yardım almak isteyen kadınlar size başvurabilir mi 
     Tabii, İstanbul Barosu Kadın Hakları Uygulama Merkezi’nin telefonu 0212 292 77 39. Kadınlar bu telefonu 13.30-17.00 saatleri arasında arayabilir. 
     
     Ters ilişki çıldırtıyor’ 
Boşanma davaları ne kadar sürede sonuçlanıyor Nafaka ve velayette ölçü ne oluyor 
     Eğer anlaşmalı boşanma ise ilk celsede boşanma gerçekleşebiliyor. Ama taraflardan biri boşanmaya karşı ise 1 ila 2 yıl sürebiliyor. Nafaka tarafların maddi imk nlarına göre belirleniyor. Çalışan bir kadın da nafaka alabilir. Çocuk 18 yaşından küçükse mutlaka bir velisi olmak durumunda. Çok küçük çocuklar genelde anneye veriliyor. Ama ölçüt çocuğa kimin daha iyi bakacağı ve kimin yanında mutlu olacağı. Ama erkekler çoğunlukla çocuğu istemiyor. 
     
Sizin baktığınız boşanma davalarında sürece çoğunlukla sürece nasıl gelinmiş 
     Evlendiği andan itibaren erkek kadının her şeyine karışıyor. Kadın da buna karşı çıkmadan verici oluyor. Çünkü bizde kız çocukları çoğunlukla sevgi ihtiyacı ile büyüyor. Bu nedenle erkeğin bu talepleri hoşuna gidiyor. Sonra işe gitme, çocuğa bak, dadı ol’ diyor. Kadını kendi istediği şekle sokunca, adamın gözünde artık cazibesini kaybediyor. Sonra kavga, adam dışarı gidiyor. En çok gördüğüm davalar bu türdeydi. 
     
Boşanma davasını genelde kadınlar açıyor değil mi 
     Çoğu böyle. Boşanmada cinsel sorunlar aslında en önemli nedeni teşkil ediyor. Baktığım davaların hemen hepsinde cinsel uyumsuzluk sorunu vardı. Ama bunlar çok dile getirilmiyor. Yıllarca evli kalıp bakire kalan kadınlar var. Zorla cinsel ilişkiye maruz kalan kadınlar var. Ama kadınların asıl sabrını taşıran ters ilişki talebi. Bu istem nedeniyle dava açan çok sayıda kadın var. Mahkemede bunu ancak ima yoluyla anlatıyoruz. 
     
     Boşanana kadar yazdığım şiirleri kitap yaptım’ 
     Sinema ve tiyatro oyuncusu Kerem Alışık ile Sibel Turnagöl, boşanıp da dost kalan az sayıdaki çiftten... Bu dostluk ilişkisi, oğulları Sadri’nin sağlıklı bir çocuk olmasında büyük oranda etkili... Kerem Alışık, boşanma sürecini ve sonrasını anlattı.... 
Biz neden boşandık sorusunu yanıtlayabiliyor musunuz 
     Evlendiğimizde ben 24, Sibel 19 yaşındaydı. Kısa bir süre sonra Sadri dünyaya geldi. Çok iyi bir ilişkimiz vardı, çok şiddetli kavgalar olmazdı. Evlenmeden kısa bir süre öncesine kadar saat 22.00’de yatan bir gençtim. Dışarıda sosyal hayatım hiç yoktu. 20’li yaşların başında benim yaşadığımdan başka bir hayat olduğunu fark ettim. Evlendiğimde de bu hayatın içinden çıkamamıştım. Bu önemli bir etken oldu. Benim erkek arkadaşlarımla dışarıda süren hayatım. Ama ilişki düz değil, inişli çıkışlı. Biz bu çıkışlarda yokuşta tıkanıp kaldık. 
     
Kurtarmak için çaba gösterdiniz mi 
     Boşanma davasını Sibel açtı. 1.5 yıl boyunca karşı çıktım, kabul etmedim. İlişkinin bu noktaya gelmesinde benim sorumluluğumun daha fazla olduğunu bilerek çok çaba gösterdim. Tekrar deneyelim diye. Ama onu ikna edemedim. 
     
O süreci nasıl yaşadınız 
     Ceketimi alıp çıktım. 15 gün bir otelde kaldım. Sonra annemin evine yerleştim ve içime kapandım, yalnızlığa attım kendimi, ona tutundum. Ama kendimi hiç bırakmadım. Kendimi spora ve şiire verdim. O kadar şiir yazmıştım ki, süreç bittiğinde o şiirlerden bir kitap ve kaset yaptım. Boşanma dönemi, hem babamın hastalığı, hem de işlerimin kötü gitmesi ile aynı döneme denk geldi. Bu süreç tam 2 yıl sürdü. Zaten hüzne çok yakın bir yapım vardı. Istırap çekmeden mutlu olunabileceğine, dibe vurmadan yukarı çıkılabileceğine inanmıyorum. İki yıllık ıstırap sonrası gelen bir oyunculuk teklifi ile hayatımda yeni bir sayfa açtım. 
     
En zoru neydi 
     Bir süre sonra Sibel de birlikte yaşadığımız evden başka bir eve taşındı. O ev birkaç ay boş kaldı. Evin önünden geçip seyrederdim. Daha birkaç ay önce balkonlarda çiçekler vardı ve biz orada oturup karşılıklı çay içiyorduk. Şimdi perdeleri bile olmayan boş bir daire olmuştu. 
     
O dönemde hemen yeni bir ilişki arayışına girmediniz mi 
     İki yıl hiçbir ilişkim olmadı. Sağlıklı da olacağını düşünmüyordum bunun. 
     
Şimdi nasıl ilişkiniz 
     Çok iyi dostuz. Sibel benim için çok özel ve o sahip olduğu yerde hep kalacak. Sibel de benim için "Kerem’i oğlum gibi seviyorum" der. Bu dostluğumuz, Sadri’nin de olanları en az zararla atlatmasını sağladı. 
     
     Kıskanç kadın ayrılık nedeni 
     Amerika’da yapılan bir araştırmaya göre boşanmak için başvuran kadınların oranı yüzde 69, erkeklerin oranı yüzde 31. Türkiye ile benzeşen boşanma nedenleri ise şöyle sıralanıyor 
     
Kadınlar için Kıskançlık Yüzde 28 Saldırgan tutum ve anlayışsızlık Yüzde 24 Karşılıklı nefret Yüzde 18 Cinsel hayatın sona ermesi Yüzde 15      
Erkekler için Karısının kıskançlığı Yüzde 27 Eşin cinsel yönden isteksiz oluşu Yüzde 21 Çocukların eğitimi konusunda uyumsuzluk Yüzde 17 Hoşlandığı başka birine rastlama Yüzde 11      
     
Boşanmanın asgari faturası 500 milyon      Avukat ücreti 
     Anlaşmalı boşanma 300 milyon 
     Çekişmeli boşanma 500-750 milyon 
     Vekalet ücreti 8 milyon 
     Harçlar 5 milyon 
     Pul 5 milyon 
     Çekişmeli boşanmada şahit ücreti 3 milyon 
     
     Toplam ücret 

</TEXT>
</DOC>
