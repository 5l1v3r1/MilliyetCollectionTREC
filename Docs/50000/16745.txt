<DOC>
<DOCNO> 16745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/ekonomi/eko05a.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolarda düşüş kısa sürdü 
</HEADLINE>
<TEXT>

     Ekonomik programa güvenoyu veren bankaların haftanın ilk işlem günü doları 1 milyon 120 bin - 1 milyon 170 bin lira aralığına çekmesi şirketlerin dolar talebini artırınca dün kurlar tekrar yükselişe geçti. 
     Bankalararası piyasada güne 1 milyon 160 bin - 1 milyon 180 bin lira aralığından başlayan dolar, gelen taleple 1 milyon 240 bin liraya kadar yükseldi. Merkez Bankası’nın açtığı 50 milyon dolarlık döviz satış ihalesinde de doların ortalama satış kuru önceki güne göre 11 bin lira kadar artarak 1 milyon 188 bin liraya çıktı. 
     
     1 milyon 150 bin destek oldu 
     Serbest piyasada ise dolar günü 50 bin lira artışla günü 1 milyon 220 bin liradan tamamladı. Bankacılar, doları 1 milyon 150 düzeyinden almak isteyen şirketlerin, fırsatı kaçırmamak için döviz talebinin doları yukarı çeken unsur olduğunu belirttiler. Spekülasyonun azaldığını ancak bitmediğini dile getiren uzmanlar, iki gündür piyasalarda yaşananların doların 1 milyon 150 bin lirada bir destek oluşturduğunun işareti olarak gördüklerini kaydettiler. 
     
     Not indirimi borsayı düşürdü 
     Standard and Poors’un Türkiye’nin kredi notunu düşürmesi, ekonomik programın açıklanmasının ardından piyasalarda oluşan iyimser havayı bozdu. 
     Not düşüşü, doların yükselişi ve Bakan Derviş ile Tarım Bakanı Hüsnü Yusuf Gökalp’in tarım kredilerinde eski faizlerin uygulanmasına yönelik sert tartışması da piyasayı tedirgin eden gelişmeler arasında yer aldı. Önceki gün yüzde 4.91 puanlık artışla 9.300 puana yaklaşan endeks, dün k r satışlarının etkisiyle yüzde 3.42’lik düşüşle 9.057 puandan tamamladı. 
     


 EKONOMİ 

























</TEXT>
</DOC>
