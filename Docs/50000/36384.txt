<DOC>
<DOCNO> 36384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sondun17.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan ve İngiliz uçakları Irak'ın güneyinde 3 hedefi vurdu 
</HEADLINE>
<TEXT>

     Amerikan ve İngiliz uçaklarının, güdümlü füzelerle Irak'ın güneyindeki uçuşa yasak bölgede üç hedefi vurduğu bildirildi. 
     Florida'nın Tampa kentindeki Amerikan Merkezi Komutanlığı'ndan Albay Rick Thomas, bölgedeki müttefik uçaklarının, haberleşme, radar ve füze tesislerini tam isabet kabiliyetine sahip füzelerle vurduğunu söyledi. Harekatın ardından uçakların tümünün üslerine hasarsız geri döndüğünü belirten Thomas, Irak tarafında ölü ya da yaralı olup olmadığı ve Irak hedeflerine verilen zararın derecesi hakkında açıklama yapmadı. Hava harekatının, müttefik uçaklarının Şubat ayından bu yana Irak'a düzenlediği en şiddetli saldırı olduğu kaydedildi. 







</TEXT>
</DOC>
