<DOC>
<DOCNO> 44845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun02.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
New York havaalanlarını askerler koruyacak 
</HEADLINE>
<TEXT>

     New York Eyalet Valisi George Pataki, yolcuların güven duygusunu artırmak amacıyla New York'taki havaalanlarının askeri birlikler tarafından korunmasını kararlaştırdı. 
     Bu amaçla 300'den fazla ulusal muhafızı görevlendiren Vali Pataki, uygulamanın 5 Ekim Cuma günü başlayacağını açıkladı. 
     New York'ta, uluslararası seferler için kullanılan JFK Kennedy 
     ve Newark ile iç hat seferleri için kullanılan LaGuardia olmak üzere 3 büyük havaalanı var. 
     Long Island'daki küçük MacArthur havaalanına da askeri muhafızlar yerleştirileceği ifade edildi. 
     Başkan Bush'un, ulusal havaalanlarının muhafızlarca korunacağı yolundaki açıklamasının ardından 4 binden fazla ulusal muhafız bu amaçla görevlendirilmişti. Ulusal muhafızların yaklaşık 6 ay görevde kalacakları, daha sonra bunların yerini Federal Havacılık Ajansı FAA tarafından eğitilmekte olan personelin alacağı belirtildi. 
     






</TEXT>
</DOC>
