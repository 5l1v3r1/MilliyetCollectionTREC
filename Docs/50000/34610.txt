<DOC>
<DOCNO> 34610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sontur18.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Pendik'te fuhuş operasyonu... Moldavyalı kadınlar gözaltında 
</HEADLINE>
<TEXT>

     Pendik'te, Moldavya uyruklu 2 kadın fuhuş yaptıkları, bir kişi de bu kadınları pazarladığı gerekçesiyle jandarma ekiplerince yakalandı. 
     Pendik Kurtköy Jandarma ekipleri, bir ihbar üzerine Yenişehir Mahallesi Birlik Sitesi'ndeki bir daireye baskın yaptı. Baskında, Moldavya uyruklu Tatiana Paskal 20 ve Ecatarina Negru 23 ile Yılmaz Uludağ adlı bir kişi yakalandı. 
     Jandarma yetkilileri, Yılmaz Uludağ'ın sorgusunda Moldavyalı kadınlara müşteri bulduğunu, yabancı uyruklu Paskal ile Negru'nun da fuhuş yaptıklarını itiraf ettiklerini kaydettiler. 
     Moldavyalı kadınların vize sürelerinin geçen Nisan ayında dolduğunun belirlendiğini belirten yetkililer, yabancı kadınların sınırdışı edilmek üzere İstanbul Yabancılar Şube Müdürlüğü ekiplerine teslim edileceğini bildirdiler. 
     
     







</TEXT>
</DOC>
