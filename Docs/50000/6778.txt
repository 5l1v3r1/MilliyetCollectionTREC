<DOC>
<DOCNO> 6778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/guncel/agun.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR DAKİKA KARANLIK’ EYLEMİ İLK MEYVESİNİ VERDİ 
</HEADLINE>
<TEXT>
İşte çete, işte ceza 
DÖRT YIL SÜREN DAVA SONUÇLANDI İbrahim Şahin ve Korkut Eken "çete lideri" çıktı. Karar temyiz olmazsa 6'şar yıl hapis yatacaklar 
     SEMRA PELEK İstanbul 

     Bir trafik kazasıyla ortaya saçılan polis - siyaset - mafya üçgeni... Halkın temiz toplum - temiz siyaset istemi... Onlarca suçlu, yıllarca süren davalar... Ve sonunda, devletin mahkemesinin verdiği karar "Susurluk'ta çete var." 
     Susurluk davası kapsamında yargılanan Özel Harekat Dairesi eski Başkan Vekili İbrahim Şahin ve MİT eski görevlisi Korkut Eken altışar, aralarında Haluk Kırcı ve özel timci eski polislerin de bulunduğu 12 sanık da dörder yıl hapis cezasına çarptırıldı. Dört yıl ve 25 duruşma süren davayı dün karara bağlayan İstanbul 6 No'lu DGM, Şahin ve Eken'e, "Cürüm işlemek amacıyla teşekkül oluşturmak ve yönetmek"ten hapis cezası verirken ömür boyu kamu hizmetlerinden men edildi, yurtdışına çıkış yasağı konuldu. Şayet karar temyiz edilmezse Şahin ve Eken hapse grecek. 
     Mahkeme, diğer sanıklar özel timci eski polisler Ayhan Çarkın, Ayhan Akça, Oğuz Yorulmaz, Enver Ulu, Mustafa Altunok, Ercan Ersoy, Ziya Bandırmalıoğlu, DYP Milletvekili Sedat Bucak'ın şoförü Abdülgani Kızılkaya, Bahçelievler sanığı Haluk Kırcı, uyuşturucu kaçakçısı Yaşar Öz, Ömer Lütfü Topal'ın iş ortakları Sami Hoştan ve Ali Fevzi Bir'i, "Teşekkül oluşturmakötan 4'er yıl hapse çarptırdı. 
     
KORKUT EKEN İmralı'yı istiyorum      MİT eski görevlisi mahkum oluşunu şahsi gareze bağladı 
İSTANBUL Milliyet 
     MİT eski görevlisi Korkut Eken, altı yıllık ağır hapis cezasını, terör örgütü PKK Abdullah Öcalan'ın bulunduğu İmralı'da çekmek istediğini belirterek, "Zaten oradaki arkadaş hiç dağlara gelmemişti, tanışamamıştım" dedi. 
     İstanbul 6 No'lu DGM'nin kararını çok ağır bulan Eken, dört yıldır, sanık olarak bile mahkemeye gelmeyi haketmemiş bir insan olduğunu söyledi. 
     Kendisine şahsi garezi olduğunu belirttiği bir kaç kişinin iddialarıyla mahkum olduklarını iddia eden Eken şunları söyledi 
     "Dava boyunca medya baskısı, bazı bölücü sivil toplum örgütlerinin çalışmaları, hatta bazı siyasilerin etkisi altında bu çalışma yürümüştür. Devletin, kendisine uzun yıllar sadakatle hizmet etmiş insanları bu şekilde ortada bırakması, gelecek kuşaklara kötü örnek olacak." 
     
Temyizde düzelir      Eken, "Prosedürü bilmiyorum ama İmralı'da yatmak için müracaat edeceğim. Zaten oradaki arkadaş hiç dağlara falan gelmemişti. Böylece İmralı'da tanışmış oluruz. Ayrıca onu yalnız bırakmamış olurum, canı sıkılıyormuş." dedi. 
     Korkut Eken, "Temyize başvurulduğunda, inanıyorum ki bu yanlışlık düzeltilecek" diye konuştu. 
     
Şahin'in hafızası yerine geldi Apo'yu öldürmeyi düşünüyorum’      Şahin savunmasında "Köyümü örgüt basmak istedi. Çocuklarım baskıdan okula gidemiyor" diye dert yandı. 
     Bursa yakınlarında trafik kazası geçirdiği için ve "Hafızamı kaybettim" diye uzun süredir savunmasını yapamayan Şahin, dün mahkemede savunmasını verdi. İstanbul 6 No'lu DGM Başkanı Metin Çetinbaş, şahit olarak dinlenen kişilerle ilgili bilgileri tutanağa geçirirken, bu şahitlerin verdikleri ifadelerin, görgüden çok duyuma dayalı olduğunu söyledi. Zaman zaman terleyen ve korumasının getirdiği suyu içen Şahin ise, savunması alınacağı sırada, "Bayılmak üzereyim" diyerek ara verilmesini istedi. Beş dakikalık aradan sonra Şahin şöyle konuştu 
     "Fanilik duygusuna aşinayım. Dünyanın imtihan yeri olduğunu biliyorum. Mahkeme huzurunda bulunmamız da, bir kader tecellisidir. Sabırla karşılıyorum. Rahmet ve şaşmaz adalet sadece Allah'ındır." 
     Daha sonra 11 sayfalık savunmasını okuyan Şahin şunları söyledi 
     "Görevim süresince sadece yasadışı Dev - Sol örgütü operasyonlarından yargılandım. Şerefli görev yaptım. Davanın açılış sebebi, Mesut Yılmaz'ın cumhurbaşkanına verdiği bir bilgi notudur. Yılmaz, yargılama aşamasında beyanatlarla yargıya müdahale etmiştir." 
     
"Meslek hayatım yerle bir"      "Çete kurma suçunu asla işlemedim. Bu suçlamayla 30 yıllık meslek hayatım yerle bir edildi. Davayla birlikte, Tokat Reşadiye'de bulunan köyümü terör örgütü basmak istedi. Üniversitede eğitim gören kızım, solcu öğrencilerin baskısından okula gidemiyor. Polis Koleji'nde öğrenci olan oğlum ayrılmak zorunda kaldı. 15 yıldır terör örgütüyle mücadele ediyorum. Eğer düşünmek suçsa, Apo ve tüm PKK'lıları öldürmeyi, yemin ederim 15 yıldır düşünüyorum. 
     
Bucak ve Ağar'ın dokunulmazlıkları bir yıldır Meclis'te      Susurluk davası kapsamında adı geçen DYP Şanlıurfa Milletvekili Sedat Edip Bucak ve Elazığ Bağımsız Milletvekili Mehmet Ağar'ın dokunulmazlığının kaldırılması hakkındaki AnayasaAdalet Karma Komisyon raporları, bir yıldan bu yana Genel Kurul gündeminde bulunuyor. 
     Bucak, geçen hafta sonu yurtdışına çıkarken, Ağar, kararla ilgili olarak, " Okudum, benimle ilgili bir şey yok." dedi. 
     
Elkatmış Hak yerini bulmadı’SALİHA ÇOLAK Ankara 
     Susurluk skandalının ardından kurulan Araştırma Komisyonu Başkanı FP Nevşehir Milletvekili Mehmet Elkatmış "Hak yerini buldu mu " sorusuna karşılık şöyle konuştu "Hüküm giyenler Devlet adına çalıştıklarını, sonuçta da sahipsiz kaldıklarını söylüyorlar. Bu görevleri kim verdi, kimler kendinde bu yetkiyi gördü Bunlar ortaya çıkmadan olay çözülmüş sayılmaz." 
     
Başsağlığına gitmiyorlardı’      Susurluk'taki kaza, ortaya atılan iddialar, sanıkların ilişkileri ve ele geçirilen delillerin detaylı irdelendiği 42 sayfalık ana iddianamede, "Türkiye'de katliam sanığı olarak aranan silahlı eylemciyle, bu kişiyi yakalamakla görevli üst düzey bir emniyet mensubu, polis memurları ve bir milletvekilinin bir arada olmasının, ruhsatlı silahlarının yanı sıra saldırı, suikast ve gizlice cinayet işlemekte kullanılan silahlar ve mermilerin yanlarında olmasının, basit bir tatil gezisi veya başsağlığı ziyaretiyle izah edilmesi, inandırıcı görülmemiştir" tespitine yer verildi. 
     


 GÜNCEL 













</TEXT>
</DOC>
