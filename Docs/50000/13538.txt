<DOC>
<DOCNO> 13538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko13.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cottarelli pazartesi Ankara’da 
</HEADLINE>
<TEXT>

     IMF Türkiye Masası Şefi Carlo Cottarelli başkanlığındaki IMF heyetinin 2 Nisan Pazartesi günü Türkiye’ye gelerek temaslarına başlaması bekleniyor. 
     Ankara’da yaklaşık 10 gün kalması beklenen IMF heyeti, Türkiye’nin nisan sonunda vereceği yeni niyet mektubunun şekillendirilmesi için ekonomi bürokratları ile görüşmelerde bulunacak. 
     
     Derviş Almanya’da 
     Devlet Bakanı Kemal Derviş de dış kaynak turuna bugün Almanya’da devam edecek. Derviş, Almanya’nın bankacılar kenti olarak bilinen Frankfurt’ta, Deutsche Bank’ın Yönetim Kurulu Başkanı ile öğle yemeğinde bir araya gelecek. Yemeğe, diğer Alman bankaların yönetim kurulu başkanlarının da katılması bekleniyor. Derviş, aynı akşam Türkiye’ye hareket edecek. 
     
     


 EKONOMİ 

























</TEXT>
</DOC>
