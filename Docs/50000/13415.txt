<DOC>
<DOCNO> 13415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/yasam/yas08.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
El kadar yavruya acımadı 
</HEADLINE>
<TEXT>

Annesinin sokağa bıraktığı iki günlük bebek bulunduğunda tir tir titriyordu 
     TUNCAY DAĞLI Adana DHA 

     Önce ince, kısık bir ağlama sesi duyuldu Adana Ziyapaşa Mahallesi’ndeki bir apartmanın bahçesinden. Meraklı bir apartman sakini bahçeye indiğinde soğuktan tir tir titreyen minicik bir yavruyu görünce kucakladığı gibi eve getirdi ve hemen polisi aradı. 
     
     Kadın polis altını değiştirdi 
     Karakola götürülen minik yavru, 7 yıllık polis memuru bir çocuk annesi Şengül Çamlı tarafından karnı doyulup altı değiştirildikten sonra Numune Hastanesi’ne götürüldü. 
     Doktor Ayhan Kara bebeği muayene ederken bir yandan da isyan ediyordu "Vicdansızlar. Kimileri bir bebek sahibi olabilmek için milyarlar harcarken, kimileri de sokağa atıyor." Sağlık durumu iyi olan ve bebeğin Çocuk Sitesi’ne verileceği bildirildi. 
     
     


 YAŞAM 




















</TEXT>
</DOC>
