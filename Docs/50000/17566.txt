<DOC>
<DOCNO> 17566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko03.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvede sıfır zam kavgası 
</HEADLINE>
<TEXT>

Devlet Bakanı Derviş ile Türk - İş Başkanı Bayram Meral işçi zammında anlaşamadı. Meral, "Sıfır zam diyorlar. Bu iş bitti. Meydana iniyoruzödedi 
     Devlet Bakanı Kemal Derviş’in programını iptal ederek, Antalya’da Türk-İş Başkanı Bayram Meral ve toplu sözleşmelerden sorumlu Devlet Bakanı Mehmet Keçeciler ile yaptığı toplantı uyuşmazlıkla sonuçlandı. 
     Toplantıdan yüzü asık çıkan Meral, "2001’de sıfır zam diyorlar. Sadaka öneriyorlar. Bu iş burada bitti. Meydanlara iniyoruz" dedi. 
     
Eşel mobil istemeyiz’      Meral hükümetin önerisini şöyle anlattı 
     "2001’in ilk altı ayı için yüzde 18 ikinci altı ay için aylık enflasyona bağlı eşel mobil sistemiyle artış yapacaklarmış. Ama bu artışı 2002’de maaşlara kademeli olarak yansıtacaklarmış. 2002’nin başında yapacakları zammı da hiç bu artışları dikkate almadan 2001’in sonundaki ücret üzerinden uygulayacaklarmış. Bu konuda burada bitmiştir. Meydanlara iniyoruz" 
     
Keçeciler Para vermeyiz      Meral, öneriyi kabul etmediklerini ve 2001’de zam istediklerini ancak Derviş ve Keçeciler’in bu konuyu uluslararası kuruluşlarla görüşmeleri gerektiğini savunarak, "Zaten hükümette bitmiş. Bizde işçi memur sokağa çıkar hakkımızı alırız. Keçeciler ise sorular üzerine "Kamudaki işçilerin bundan önceki istikrara programlarında fedakarlık yapmadıklarını, özel sektörde ücretlerin düşürülmesine rağmen kamuda yüksek tutulduğunu söyleyerek, "Biz 2001’de zam vermiyoruz demiyoruz. Para vermiyoruz. 2001 kriz yılı bizden para istemesinler" dedi. 
     
Herkes krizde      Teksif Başkanı Halit Narin sektörde çalışan 4 milyon kişinin son krizlerle 2 milyonunun işten çıkarıldığını söyledi. Tekstil sektörüne toplam 150 milyar dolarlık yatırım yapıldığını ama bu sermayenin 100 milyarlık bölümünün battığını belirten Narin, "Yani artık işçi ve işveren bir arada, işverenin de artık işi yok. İşçi de, işveren de iş ve aş arıyor" dedi. 
     Narin "2 milyon işsiz tekstil işçisi şu anda sessiz, ama bu kitle konuşmaya başlarsa kimse onları tutamaz. Onlara yeniden iş yaratılmalı" diye konuştu. 
     
İşçi - işveren birlikte yürüyecek      Türk - İş Başkanı Bayram Meral, Derviş’e ve hükümete destek verdiklerini ama çözüm üretecek bir sonuç görmediklerini söyledi. Meral, "Açına, işsizine iş, aş vermeyen bir program ümit olmaz. Bu programın sosyal yönü yok. Üretim, yatırım yok" dedi. Meral şöyle devam etti 
     "Yıllardır yatırım bekliyoruz. Yapan yok. Şimdi dış borç ve özelleştirmeye umut bağladınız. Biz daha önceki özelleştirmeleri gördük, yıllardır sustuk, siyasetçilere yanlış yaptırdık. Sonunda siyasetçi halktan koptu, halkın siyasetçiye güveni kalmadı. Siyasetçi eskiden apartmanda vatandaşların arasında otururdu. Şimdi ise Selçuklu kalesi gibi surlarla çevrili evlerde oturuyor. Halk Meclis’e gidemiyor bize geliyor." 
     Meral, konuşmasının sonunda "Gördünüz mü, bu sefer işveren de işsiz. Bu kez işçi - işveren birlikte yürüyeceğiz" dedi. 
     


 EKONOMİ 



















</TEXT>
</DOC>
