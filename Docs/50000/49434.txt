<DOC>
<DOCNO> 49434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sonspo07.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Cimbom Avrupa Kupaları'nda İstanbul'da yenilmiyor... 
</HEADLINE>
<TEXT>

     Galatasaray, 96 yıllık tarihinde yarın Hollanda'nın PSV Eindhoven takımıyla kendi sahasında yapacağı maçla, Avrupa kupalarında 165. randevusuna çıkacak. 
     Sarı-kırmızılılar, bugüne dek Avrupa kupalarında yaptıkları 164 karşılaşmada 63 galibiyet elde ederken, 62 karşılaşmada da sahadan yenik ayrıldı. ''Aslanlar'', Avrupa kupalarında 39 maçta ise rakipleriyle yenişemedi. 
     Galatasaray, Avrupa kupalarında rakip fileleri 214 kez havalandırırken, kalesinde ise 245 gol gördü. 
     Sarı-kırmızılılar, Avrupa Şampiyonlar Ligi D Grubu'nda yaptığı 5. maçta, İtalya'nın SS Lazio takımına deplasmanda 1-0 yenilmişti. 
     
     Evinde Aslan 
     Avrupa kupalarındaki başarısını bu sezon da sürdüren Galatasaray, kendi evinde yaptığı son 17 maçında yenilmedi. 
     Evinde kral olan ''Aslanlar'', Avrupa kupalarında Ali Sami Yen Stadı'nda yaptığı son 17 maçta, 13 galibiyet ve 4 beraberlik aldı. 
     Galatasaray, Avrupa kuplarında kendi sahasındaki son 17 maçında, 31 gol atıp, 15 gol yedi. 
     
     Sen yenilgi Chelsea'den 
     Galatasaray, Ali Sami Yen Stadı'nda Avrupa kupalarında en son yenilgisini 2 sezon önce Avrupa Şampiyonlar Ligi'nde İngiltere'nin FC Chelsea takımına karşı 5-0'lık skorla aldı. 
     Sarı-kırmızılılar, bu maçın ardından Mecidiyeköy'de yaptığı son 17 Avrupa Kupası maçında sahadan boynu bükük ayrılmadı. 
     






</TEXT>
</DOC>
