<DOC>
<DOCNO> 38764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sondun03.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayland'dan ilginç turizm atağı... Cinsiyet değiştirme turları... 
</HEADLINE>
<TEXT>

     Tayland'ta turizmciler, batılı ülkelere oranla daha ucuza malolan başarılı cinsiyet değiştirme ameliyatlarını tur paket programlarına koymayı planlıyor. 
     Tayland'ın güneyindeki Phuket adasında son zamanlarda cinsiyet değiştirme ve estetik ameliyatlarına aşırı rağbet gösterildiği ve ameliyatlarda diğer ülkelere göre daha başarılı sonuçlar elde edildiği bildirildi. 
     Phuket'teki sağlık yetkilisi Jamriang Choosaengchai, ameliyatlara gösterilen ilgi nedeniyle turizm çalışanlarına, bölgede bu işi yapan kliniklerin görülmesini içeren bir tur paketi teklifi verdiklerini kaydetti. 
     Dişçilerin gezilmesini de öngören paketle ilgili ayrıntıların halen görüşüldüğünü belirten Choosaengchai, sloganlarının hazır olduğunu söyledi ''Cinsiyet değişikliği istiyorsanız, Phuket'i düşünün.'' 
     
     
     







</TEXT>
</DOC>
