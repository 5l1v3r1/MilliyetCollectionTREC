<DOC>
<DOCNO> 49148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sontur09.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Masonlar Anıtkabir'i ziyaret etti 
</HEADLINE>
<TEXT>

     Hür ve Kabul Edilmiş Masonlar Büyük Locası Derneği üyeleri, Cumhuriyet Bayramı nedeniyle Anıtkabir'i ziyaret etti. 
     Türkiye'nin farklı illerinden eş ve çocuklarıyla gelen masonlar, ''Büyük üstat'' kabul ettikleri Demir Savaşçın başkanlığında Atatürk'ün kabri önünde saygı duruşunda bulundular. 
     Atatürk'ün kabrine çelenk bırakan Savaşçın, daha sonra Anıtkabir Şeref Defteri'ni imzaladı. Savaşçın, deftere şunları kaydetti 
     ''Ulu önder Atatürk, Senin değiminle 'yurtta sulh cihanda sulh'' ilkeni tanımayanlar, tanımak istemeyenler, gaflet ve dalalet içinde, insanları kendi ihtiraslarının kendi bağnaz, batıl inançlarının, kölesi olarak kullanmakta ve insanlığa ıstırap vermektedir. Barışı, sadece kendi hegemonyaları içinde düşünmektedir. 
     İnsanlar arasında din, dil, ırk, renk farkı gözetmeksizin sevginin, barışın, kardeşliğin egemen olması, bizlerin asırlardan beri devam eden ilkesidir. Evrensel bu ilkeyi seninle paylaşmak bizler için büyük onurdur. Seni, senin istediğin şekilde tanıyor, tanıtıyor ve tanıtacağız. Bu suretle seni yaşıyor, yaşatıyor ve yaşatacağız. 
     Bu sene huzuruna daha mutlu geldik. Çünkü depremde zaiyat gören Derince ilçemizde, kardeşlerimin mütevazı katkıları ile temelinde senin ilkelerinin harcı olan Derince Cumhuriyet İlköğretim Okulu'nu eğitime açtık. Burada yetişecek irfan ordusu da seni tanıyacak ve tanıtacaktır. 
     Rahat ol. Gönülden sadakat ve sevgilerimizle Cumhuriyet Bayramın kutlu olsun.'' 
     






</TEXT>
</DOC>
