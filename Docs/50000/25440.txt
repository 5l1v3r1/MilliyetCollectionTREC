<DOC>
<DOCNO> 25440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/dunya/adun.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
100 BLAİR 
</HEADLINE>
<TEXT>

İngiltere’de bugün yapılacak olan genel seçimlerin kesin favorisi İşçi Partisi, sağcı basından bile tam destek aldı 
     LONDRA Milliyet 

     İngiltere’de bugün yapılacak olan ve Başbakan Tony Blair liderliğindeki İşçi Partisi’nin kesin favori görüldüğü genel ve yerel seçimler, galibinin aylar öncesinden belli olması nedeniyle beklenen heyecanı yaratmadı. 
     Son kamuoyu yoklamalarına göre İşçi Partisi, William Hague liderliğindeki sağcı rakibi Muhafazakar Parti’nin 10 - 20 puan önünde görünüyor. Muhafazakar eğilimli büyük gazetelerin bile Tony Blair’e destek verdiklerini açıklamaları bu seçimlerin sıradışı bir özelliği olarak kayda geçti. 
     
Basında ilk kez      Ilımlı muhafazakar çizgisiyle tanınan The Times gazetesi ile saygın ekonomi gazetesi The Financial Times’ın, İşçi Partisi’ni desteklediklerini açıklaması Muhafazakar Parti’ye ağır bir moral darbe indirdi. Özellikle The Times gazetesinin başyazısında Muhafazakar Parti’nin efsane isimlerinden eski başbakan Margaret Thatcher’a atıfta bulunarak "İşçi Partisi, Thatcherizmin birçok öğesini güçlendirmiştir ve bu parti reformcuların oylarını hak etmektedir" demesi herkesi şaşırttı. 
     Ekonomi gazetesi The Financial Times ise, Avrupa ile yapıcı ilişkiler kuran, güçlü bir ekonomi idaresi yürüten ve kamu hizmetlerini yeniden düzenleyen Blair’in, ikinci kez aynı göreve seçilmeyi hak ettiğini yazdı. 
     Muhafazakar çizgideki The Economist dergisi "Şu an desteklenmeyi hak eden tek muhafazakar politikacı Tony Blair’dir" diye yazdı. 
     
İNGİLTERE      Seçimlerde ilk sonuçların, sandıkların açılmasından en geç bir saat sonra gelmesi bekleniyor. Cuma sabahı ise kesin sonuçların alınabileceği belirtiliyor. 
     Nüfus 60 milyon 
     Kayıtlı seçmen sayısı 38 milyon 
     Milletvekili sayısı 659 
     Aday sayısı 3 bin 
     Oy verme saatleri 07 00 - 22 00 
     Beklenen katılım oranı Yüzde 60 
     



 DÜNYA 












</TEXT>
</DOC>
