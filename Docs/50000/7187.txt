<DOC>
<DOCNO> 7187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/yazar/theper.html </URL>
<DATE> 2001/02/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kapkaççılık önlenemez 
</HEADLINE>
<TEXT>

Gün geçmiyor ki, gazetelerden veya televizonlardaki haber bültenlerinden yeni bir kapkaççı hadisesiyle karşılaşmayalım. Nereden çıktı bu kapkaççılık Bu iş bu kadar basit mi Hiç cezası yok mu da bu kadar yayıldı 
S.D. - İstanbul 

     Sizin gazetelerde okuduğunuz kapkaççılık olayı, bir günde olanların yüzde biri. Bir gün içinde şehrin muhtelif semtlerinde inanılmaz sayıda kapkaççılık olayı olmaktadır. Bunların yaygınlığının tabii ki, nedenleri vardır. Nedenleri arasında ekonomik nedenler bulunduğu gibi polisiye tedbirlerin yetmemesi ve adli nedenler de bulunmaktadır. 
     Ekenomik düzendeki bozukluk ve gelir dengesizliğinin insanları suça ittiği bir gerçektir. Yine bir gazete haberine göre, bir grup, kapkaççılık sureti ile beş günde 20 milyar lira para sağlamışsa bunu yapmaya temayülü olan pek çok kişi hemen bu işe başlayacaktır. Bunun üzerine müeyyide yokluğunu da eklerseniz, bırakın kapkaççılığın önünü almayı, tam tersine teşvik edici olursunuz. Zira yakalanan bir kapkaççı tutuklanmaz. CMUK’umuza göre, tutuklama çok sınırlı haller için mümkün olup kapkaç gibi hadiseler tutuklanmak için basit olaylardır. 
     Sokaktaki adamın nazarında tutuklanmamak beraat etmeye eş değerdir. Sokaktaki adam tutuklanmadan yargılanmanın ne olduğunu, tutuklamanın bir tedbir olduğunu vs. bilmez, bilemez. Ancak onun nazarında ilk etapta, hapse girip girmemek önemlidir. Tutuklanmadığı zaman da sanki yaptığı işten dolayı suçsuz bulunmuş, olay önemsenmemiştir. Öyleyse bu iş yapılabilir değerde bir iştir. 
     Öyle ya bir işin müeyyidesi yoksa bu iş yapılır. Zaten sonradan yapılan yargılama sonunda bu kişi mahk m olsa bile adresini kaybettirmiş olacağından bulabilene aşk olsun. 
     En şanssızı bile, mahk m olduğunda, şayet olayda ölen yoksa, kendisine altı ay ceza verilecek, indirimlerle ve araya yeni bir af girmemişse çok çok 1.5 ay hapis yatacaktır. Hiç mübalağasız söyleyebilirim ki, beş günde 20 milyar TL para kazanmak için, her sene birbuçuk ay hapis yatmaya razı o kadar çok kişi var ki. 
     Netice o ki, sizin gördüğünüzün belki yüz katı daha büyük bir tehlike haline gelen kapkaççılık bugünkü şartlarla önlenemez. 
     
     





CHP 


İcazet 


Dostlara selam 


Susurluk kararının anlamı 


Aşka dönüşen böbrek acısı 


CHP'li yazı yazmanın dayanılmaz ağırlığı... 


Bir kent, iki çehre 


SSK'lı hastalanınca ne yapsın 


Sevgili ve GS 


Hatay'da kuşlar uçak düşürecek .. 


MEB'den Çankaya'ya 52 gün sonra cevap 


Çok komşu çok dert... 


İran ile yeni bir başlangıç 


"Oynanan oyunları" açıklamaktan korkmayın 


Kaçak işçiler 


Truva uyarısı 


80 milyarlık Seda Hanım’ın vergisi nerede 


Kapkaççılık önlenemez 


Deli dana 


</TEXT>
</DOC>
