<DOC>
<DOCNO> 27497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/soneko21.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'de enflasyon oranı yüzde 3.1 
</HEADLINE>
<TEXT>

     AB üyesi 15 ülkede yıllık enflasyon oranının, Mayıs ayı sonu itibarı ile yüzde 3.1 olduğu bildirildi. Bu oranın, bir yıl önce yüzde 1.7 olduğu belirtildi. 
     Ortak para birimi euro ülkelerinde ise bir yıl önce yüzde 1.9 olan enflasyon oranının, yüzde 3.4'e yükseldiği açıklandı. AB istatistik kurumu Eurostat'ın verilerine göre, euro kuşağı ülkelerde yıllık enflasyon rakamları şöyle 
     Belçika yüzde 3.1 , Almanya yüzde 3.6 , Yunanistan yüzde 3.9 , İspanya yüzde 4.2 , Fransa yüzde 2.5 , İrlanda yüzde 4.1 , İtalya ve Avusturya yüzde 2.9 , Lüksemburg yüzde 3.8 , Hollanda yüzde 5.4 , Portekiz yüzde 4.9 , Finlandiya yüzde 3.3 . Enflasyon, euro alanı dışında kalan Danimarka'da yüzde 2.8, İsveç'te yüzde 3.1, İngiltere'de yüzde 1.7 olarak belirlendi. Eurostat, aynı dönemde, yıllık enflasyon oranının ABD'de yüzde 3.6, İsviçre'de yüzde 1.8 olduğunu belirtti. AB Komisyonu, euro alanında enflasyon oranının ilk defa yüzde 3'ün üzerine çıkmasına ilişkin soruları yanıtlarken, bu oranının, ortak para biriminin piyasalara sokulacağı gelecek yıl başından itibaren düşmesinin beklendiğini duyurdu. 







</TEXT>
</DOC>
