<DOC>
<DOCNO> 6688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/yazar/eralp.html </URL>
<DATE> 2001/02/12/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Balkanlar'daki silahlar ve uranyum 
</HEADLINE>
<TEXT>

     Avrupa, NATO ve Avrupa Birliği Balkanlar'da indirgenmiş ve dönüştürülmüş uranyumlu silahlar sorununu tartışıyor. Ülkeler birbirine girmiş ithamlar arka arkaya geliyor. Bakanların koltukları sallanıyor. Kamuoyu önünde herkes birbirinden hesap soruyor. İsviçre gibi ülkeler bölgeye uzman gönderip bizzat kendisi ilmi araştırma yapıyor. 
     
Bizde      Bizde ise kısa bir açıklama yapıldı ve bölgeye ekip yollandı. Genelde bizde resmi makamlarda olsun, halkta olsun bir endişe havası sezinlenemiyor. Evvela, Balkanlar'da bulunan bizim askerlerin, bu tür silahların kullanıldığı bölgede konuşlandırılmadığı, merak edilmemesi gerektiği belirtildi. Halbuki bizim Balkanlar'da en azından AGİT görevlisi olarak çalışan vatandaşlarımız var. Alman Savunma Bakanı ise 7 Ocak günü yaptığı açıklamada, 19 Temmuz 1999 tarihinde NATO'nun uyarıda bulunmuş olduğunu açıkladı. Bir Alman gazetesi daha da ileriye gidip uyarı metnini yayımladı. Telefon edip uyarı konusunda bilgi istediğimiz kişiler ise, böyle bir uyarının bulunmadığını söylediler. Acaba NATO belgeleri veya uyarıları her üye ülkeye dağıtılmıyor mu Bir yetkili ise, Avrupalı NATO üyelerinin bir kısmının işi büyüttüğünü, amacın NATO ve Amerikan düşmanlığı olduğunu bana bildirdi. Bu Almanlar falan namussuz galiba Sizi gidi NATO düşmanları Biz yemeyiz böyle şeyleri. Herhalde böyle denmek isteniyor. 
     
Çay, ilaç ve dana      Çernobil faciasından sonra da Karadeniz'de bizim çay üretiminin etkilenebileceği şüpheleri ortaya çıktığında zamanın Bakanı Cahit Aral kameralar önünde çay içip halkı rahatlatmak istedi. Şimdiki Sağlık Bakanı ise, 50 yaşından yukarı kadınları etkilediği söylenen bazı ilaçlar konusunda "Ben içiyorum bir şey olmadı" türünden herhalde kadın - erkek eşitliğini vurgulamak için açıklama yaptı Deli dana konusunda galiba biraz daha ihtiyatlıyız. Aslında şimdiye kadar delirmediğimize göre onun da belki etkisi olmaz 
     
Doğrusu      Bence bu gibi olaylar konusunda tutarlı bir tutum takınmamızda yarar var. Diyelim ki, Türkler etkilenmez Türkler vatanveserdir diğer uluslar değil. Türkler o kadar etkilenmez ki, hükümetlerinin yaptıklarından da etkilenmiyorlar. 20'nci yüzyılda hiçbir ülkeye 20 yılı aşkın süredir nasip olmayan yüksek enflasyondan da etkilenmemiştir. 
     Haydi Kosovalılar NATO'ya minnet hisleri ile dolu ve NATO'ya toz kondurmuyorlar, uranyum tozlarına aldırmıyorlar. NATO onlar için kurtarıcı. Biz ise kurtarıcılar arasındayız. Hiç olmazsa endişe duyduğumuz izlenimi versek. 
     
     





Bilimsel düşünce 


Esnaf... 


Bir çapkın da DYP’den çıktı 


"Kimse hesap soramaz" 


Türkeş ve 40 yıllık söylentiler 


"Geçmiş" başka bir ülke mi 


Demokrasi ihracı... 


Balkanlar'daki silahlar ve uranyum 


Muhsin Bey'e mektuplar 


Ortaklık devam eder 1 


IMF’ye kızmakla neyi kurtarırız 


Karı paylaşanlar şimdi "zarar"ı sineye çekecek" 


</TEXT>
</DOC>
