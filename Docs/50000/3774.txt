<DOC>
<DOCNO> 3774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/ekonomi/eko05.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzlukla mücadelede samimi olalım 
</HEADLINE>
<TEXT>

Başbakan Yardımcısı Devlet Bahçeli, sorunların kaynağında yolsuzluklara geçit veren, zaman zaman da ortak olan siyaset ve yönetim tarzının olduğunu söyledi 
     ANKARA Milliyet 

     Başbakan Yardımcısı ve MHP lideri Devlet Bahçeli, yolsuzlukların üzerine gidilmesinin ekonomik mücadelede başarı kazanma açısından büyük önem taşıdığını vurguladı. 
     Ankara Ticarat Odası'nın ATO 1999 yılında "ençok vergi ödeyen ve döviz getiren" üyeleri onuruna düzenlenen plaket töreninde konuşan Bahçeli, kalkınma ve fedak rlığı sürekli ön planda tutan, her şeye rağmen ülkesine ve insanına güvenen sanayici ve işadamlarının her türlü övgüye ve desteğe layık olduğunu belirtti. 
     Bahçeli, Türkiye'nin bir yıldır sadece ekonomik alanda değil, hem siyasi ve hukuki sistemde yeniden yapılanmaya çalıştığını, hem de yolsuzluklarla kararlı bir şekilde mücadele ettiğini vurgulayarak, şöyle dedi "Hükümetin bu üç büyük ve sorunlu cephede mücadele vermesi takdir edilmesi ve desteklenmesi gereken bir anlayışı ortaya koymaktadır." 
     Siyasi ve idari sistemini yenileyip yolsuzluklarla başedemeyen bir Türkiye'nin ekonomik mücadelesini de kazanmasının mümkün olmadığını belirten Bahçeli, bunun için yolsuzluk meselesinin her açıdan ciddiye alınması gerektiğini söyledi. 
     
     Siyasiler de sorumlu’ 
     Sorunun kaynağında yolsuzluklara set çekmek yerine geçit veren, zaman zaman da ortak olan siyaset ve yönetim tarzının olduğunu kaydeden Bahçeli, şöyle dedi "Bu süreçte özellikle partilerin ve siyasetçilerin dikkatli, özenli ve samimi bir yaklaşımı benimseyip hayata geçirmesi çok gerekli." 
     TOBB Başkanı Fuat Miras ise yaptığı konuşmada, üretim ve sanayinin 2001 yılında ayağa kalkabilmesi için 10 milyar dolarlık bir destek paketine ihtiyacı olduğunu söyledi. Miras, plaket alan sanayicileri kutlarken, Bahçeli'ye "Bu arkadaşlara plaket yerine yeşil pasaport verin" diye seslendi. 
     


 EKONOMİ 





















</TEXT>
</DOC>
