<DOC>
<DOCNO> 38465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/sonspo14.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ın eski teknik direktörü Scala Tunus yolcusu mu 
</HEADLINE>
<TEXT>

     Beşiktaş'ın eski teknik direktörü İtalyan Nevio Scala'nın Tunus Milli Takımı'nın başına geçeceği iddia ediliyor. 
     İtalyan basınında yer alan haberlerde önümüzdeki günlerde Scala'nın Tunus'a giderek görüşmelerde bulunacağı bildirildi. Tunus Milli Takımı'nı Afrika Kupası ile Güney Kore ve Japonya'da yapılacak Dünya Kupası'na hazırlamak için Tunus Futbol Federasyonu'nun Scala'ya teklif götürdüğü belirtildi. Tunus basınında da çıkan haberde Scala'nın geleceği duyurulurken, teklifin daha önceleri Milan eski teknik direktörleri Cesare Maldini ve Alberto Zaccheroni'ye de götürüldüğü ancak bu teknik adamların teklifi kabul etmediği kaydedildi. Tunus Milli Takımı'nı geçmişte İtalyan teknik direktör Franco Scoglio'da 2 yıl süreyle çalıştırmıştı. 







</TEXT>
</DOC>
