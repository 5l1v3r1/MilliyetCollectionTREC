<DOC>
<DOCNO> 27578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko09a.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eti Holding’de özelleştirme yok 
</HEADLINE>
<TEXT>

     ELÇİN ERGÜN Ankara 

     Özelleştirmeden sorumlu Devlet eski Bakanı Yüksel Yalova’nın özelleştirilmesi için direndiği Eti Holding’in kapsam dışında kalması Bakanlar Kurulu’nda benimsendi. Eti Holding’in bağlı olduğu Devlet Bakanı Şükrü Sina Gürel, Yalova’ya Bakanlar Kurulu’nun ilke kararını hatırlatan bir mektup yazmıştı. Yalova da yanıt olarak Eti Holding’in kapsam dışında kalmasının Özelleştirme Yüksek Kurulu ÖYK kararıyla olabileceğini belirtmişti. 
     20 Haziran’a kadar alınması gereken karar öncesinde konu dün toplanan Bakanlar Kurulu’na geldi. Özelleştirmenin, "yeni patronu" Devlet Bakanı Yılmaz Karakoyunlu, Danıştay kararını hatırlatarak, bunun uygulanabilmesi için Eti Holding’özelleştirme kapsamından çıkartılarak eski halini almasını istedi. Karakoyunlu’nun teklifi kabul görerek, Eti Holding’in özelleştirme kapsamından çıkarılmasına ilişkin ÖYK kararının imzaya açılması benimsendi. 
     



 EKONOMİ 
































</TEXT>
</DOC>
