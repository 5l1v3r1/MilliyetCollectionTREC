<DOC>
<DOCNO> 22242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yazar/cemal.html </URL>
<DATE> 2001/05/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Değişim iddiasıyla 'Bu adam yapar ' havası... 
</HEADLINE>
<TEXT>

     Silvio Berlusconi... İtalya'nın en zengin adamı... Üç televizyon kanalıyla en büyük medya patronu... Ancak kendisini 'demokrasiye tehdit' diye görenlerin sesi de yüksek çıkıyor. 
     Üstelik işadamlığı sicili kara lekelerle dolu. Vergi kaçakçılığı, mafyayla ilişkiler, kara para aklamak, rüşvet gibi defoları var. 
     Üç de mahkumiyeti 
     Vergi müfettişlerine rüşvet yedirmekten, Sosyalist lider ve Başbakan Craxi'nin partisine yasalara aykırı para vermekten ve resmi evrakta tahrifattan üç kez mahkum olmuş. 
     Ayrıca, İtalya'da bütün bir siyaset sınıfını tasfiye ederek bir devri kapatan ve temiz politikada yeni bir sayfa açan Temiz Eller'in bir zamanlar en büyük hedeflerinden biri haline gelmiş. 
     Ama şimdi o İtalya Başbakanı 
     Oy sandığından çıktı. 
     Forza Italia , Türkçesiyle Haydi İtalya adını taşıyan partisiyle çok net bir seçim zaferi kazandı. 
     Nasıl oldu bu iş 
     Sıcak tartışmalar sürmekte. 
     Soruluyor 
     İtalya'nın siyasal kültürü bir tuhaf olduğu için mi böyle Berlusconi gibi biri başbakan seçildi 
     Deniyor ki 
     "Yabancı düşmanı ırkçılarla, aşırı sağcılarla, neo - faşistlerle ittifak yapan böyle bir sağcının seçim sandığından çıkması bir yerde İtalyan demokrasisindeki kültürel sığlığı göstermiyor mu .." 
     İşaret ediliyor 
     "Ama halkın oyu ille de isabetli olur diye bir kural yok ki." 
     Bugün için Berlusconi'nin seçim zaferinin temelinde nelerin yattığı konusunda ilk akla gelenler şöyle sıralanabilir 
     Değişim isteği... 
     Solun yarattığı düş kırıklığı... 
     "Bu adam yapar " havası... 
     "Bu adam yeni, eski siyaset tarzını yıkacak " görüntüsü... 
     İtalya'nın tarihi, zayıf ve istikrarsız hükümetlerle yüklü. Anayasal reforma olan ihtiyaç çok büyük. Bir başka sorun, siyasetin fazlaca karıştığı yargı düzeni. Ve hukuk devletine olan güvensizlik... 
     Öte yandan İtalyan ekonomisinin performansı son beş yıldır AB'nin en kötülerinden. 
     İşsizlik yaygın Yüzde 9,9... 
     İtalyan ekonomisi, İspanyol ekonomisinin iki katı büyüklüğünde olmasına rağmen rekabet gücü açısından dünya sıralamasında 32. sıraya düşmüş durumda. 
     Ayrıca vergiler yüksek 
     Devlet idaresi hantal. Bürokrasi ve kırtasiyeciliğin ağırlaştırıcı etkisi de ekonomiyi olumsuz etkiliyor. Bir türlü gerektiği gibi reforme edilemeyen sosyal güvenlik sistemi ve sendikal düzen de ekonomiyi yavaşlatan unsurlar arasında... 
     İtalyan seçmeni 1996'da Zeytin Dalı blokunu iktidara getirirken soldan değişim bekledi. Ancak düş kırıklığı yaşadı. İtalyan orta sınıfı da statükodan sıkılmıştı. Yeni bir şeyler istiyordu. 
     Berlusconi bunları iyi yakaladı. Seçimlere "Bana bırakın, ben İtalya'yı değiştiririm " diye girdi. "Bu adam yapar " havasını sokakta yaratmayı becerdi. 
     
Zaten zengin, çalmaz      Umberto Eco'nun deyişiyle 
     "Halkta şöyle bir hava uyandı 'Bu adam zaten yeterince zengin. Yani artık çalıp çırpmaya ihtiyacı yok. Bu zenginliğini bütün ülkeye yayacak gibi de becerikli gözüküyor.' Ayrıca Berlusconi İtalya'da geleneksel ideolojinin öldüğünü de gördü." 
     Demokrasi ve temiz politika açısından kendisine yöneltilen suçlamalara gelince... Berlusconi bunlara karşı sağın geleneksel silahını kullandı. Bu suçlamaları yapanları solculukla, komünistlikle damgaladı ve ülkeye karşı kurulan 'uluslararası komplo'dan söz etti. 
     Bu arada kaydetmekte yarar var 
     Zeytin Dalı hareketinin solcu Başbakanı, eski komünist D'Alema ise Berlusconi'yle demokrasinin tehdit altına gireceğine ilişkin değerlendirmelere katılmıyor. 
     Berlusconi'nin işbirliği yaptığı ırkçı, ayrılıkçı ve neo - faşist olarak nitelenen partilerin geçmişe göre daha makul bir çizgiye geldikleri de belirtiliyor. 
     Bir konu daha var 
     Berlusconi'nin seçilmesinde Temiz Eller'e tepkinin izleri var mıydı Örneğin, Savcı Di Pietro'nun seçimlerde başarısızlığı buna bağlanabilir miydi 
     Kampanyada Temiz Eller'in izlerine pek rastlanmadı. Pietro, seçimlere kendi başına, kendi küçük partisiyle, yani bağımsız giren iki partiden birinin lideri olarak katıldı. Herkese laf yetiştiren, tepkisel yanı ağır basan yanına işaret edenler, "İyi bir savcıydı ama iyi politikacı olamadı" diyorlar. 
     
Bizde de olabilir mi      Kısacası 
     Berlusconi hakkında çok soru var, yanıtları henüz belli olmayan. O yüzden daha sağlıklı değerlendirmeler için iktidar günlerini beklemek şart. 
     İtalyan seçimlerinin bizim için ilginç yanı şu olabilir 
     Siyaset meydanında hayal kırıklıklarının kol gezdiği, eski tarz siyasetin bıkkınlık yarattığı, yeniliğin arandığı bir ortamda, değişim sloganıyla ve ben yaparım diye ortaya çıkan, eski siyaset tarzına karşı yeniyi temsil ettiğini iddia eden bir başbakan adayının seçimi çatır çatır kazanması... 
     Bizde de olabilir mi 
     İyi pazarlar 
     
     







Ayşe balkonda 


CASA ve rapor 


Nilüfer de sayılı çapkınlardandır 


Değişim iddiasıyla 'Bu adam yapar ' havası... 


Amatörce heyecan... 


Atatürk nasıl bir gençti 


Programın karakteri 


Dünya Süt Günü 


Ateş Hattı bacayı sardı 


Kıssadan hisse 


CASA rüşveti 


Yalıkavak Marinası 


</TEXT>
</DOC>
