<DOC>
<DOCNO> 25533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/yazar/cetiner.html </URL>
<DATE> 2001/06/07/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Eşler ve çocuklar medyatik olunca 
</HEADLINE>
<TEXT>

     Siyaset öyle bir yeldeğirmenidir ki, rüzgar estikçe ağır ağır dönen taşları arasında yalnız, yumuşak, naif, acemi olanları değil taş gibi sertlerini en ustalarını bile öğütür, çuval dolusu un haline getirir Şu son 30 - 40 yıl içinde Ajda'nın şarkısında söylediği gibi "Kimler geldi, kimler geçti" öyle değil mi Evet, ne genel başkanlar, istikbali parlak görünen politikacılar ülkeyi yönetip yaşantımızı etkilemedi mi Sonra çoğu değirmenin taşları arasında eridi gitti. 
     Birbirleriyle hizmet yarışı değil, kıyasıya iktidar olma savaşı yaptılar. Muhalefetteyken sanki iktidar olmayacakmış gibi müesseseleri yıprattılar. İktidara gelince, tenkit ettikleri her şeyi kendilerine mubah gördüler 
     
     Turgut Özal'ın Türk insanının yaşamında önemli devrimler yaptığı bir gerçek. Yemyeşil futbol sahalarından, renkli TV ekranlarından tutun, vatandaşın yurtdışına çıkabilme hürriyetine, cebinde döviz taşıyabilme hürriyetine, bir yudum kahve içebilme hürriyetine kadar her şeyi o sağladı, hepsinde imzası var Ama ne oldu 2 - 3 yıl geçmeden ortaya adeta diyet gibi çocukları çıkmaz mı Medyada halk da pek ilginç buldu, paslaşmaya başladılar. Her gün ekranlarda Zeynep'i, Ahmet'i, Efe'yi görmeye başladık, onların olayları herkesi şaşkına çevirdi Maşallah çocuklar da ha bire babalarını yıpratan yeni konular buldular Turgut Özal üzülüyordu ama ne yapsın 
     Hiç unutmam bir davette müşterek yakın bir dostumuz Turgut Bey'i uyarmak istedi, dedi ki 
     - Beyefendi Zeynep'e, Efe'ye bir şeyler söyleyip onları uyarsanıza Neticede olaylar aleyhinize oluyor, sizi yaralıyor 
     Turgut Bey o sırada yanına yaklaşan kızına sevgi dolu gözlerle bakarken acı acı gülümsedi ve şöyle dedi 
     - Sen çocuklarını tutabiliyor musun, sözünü dinletebiliyor musun 
     
Derviş'in eski eşi ve oğlu      Yani siyasilerin, devlet adamlarının eşleri, çocukları her gün medyada konuşup görüntü verirlerse sonuç iyi olmuyor Hem siyasetçi için, hem de ülke için 
     Devlet Bakanı Kemal Derviş genelde halkımıza büyük umutlar getirdi. Kapsamlı, yumuşak, bilgili, ağırbaşlı konuşmaları, icraatları olumlu bir şekilde yürüyor. Kimse alınmasına ama bugün hükümetin lokomotifi Kemal Derviş. Ama onu da bekleyen birtakım tehlikeler görüyorum Tabii ekonomimiz için de. Ünlü bir gece kulübünde DJ'lik yapan müziğe yetenekli bir oğul. Amerika'da yetişmiş... ve bir de oğlunun annesi 22 yıllık eski eşi. Gazeteciler görevleri gereği onların peşlerini bırakmıyor. Soruyor, soruyorlar İlle cevap vermek, uzun uzun anlatmak mı gerek Aleyhinde değil tabii lehinde sözler söylüyorlar Derviş'in ama yine de herkes her kelimeyi başka türlü yorumlar, değerlendirir Bir de politikanın tepesine tepeden inme oturan Derviş'in siyasi rakipleri var, elbet Oralardan ne ses gelir bilinmez 
     Kemal Derviş'in başarısı ve ülkenin huzuru için aydın bir hanımefendi olan anne ile oğlu lütfen artık konuşmamalı. 
     
     







İran'a dikkat 


Niyet beyanı 


İpler neden koptu 


Edeb intiharı engelledi 


Yolsuzlukla mücadelede inandırıcı olmak... 


Eşler ve çocuklar medyatik olunca 


Nurcanım'ın zaferi 


Anlaşma henüz yok... 


Arsa satışı 


Despot kurtarıcılığı 


İstifa 


Tütün Yasası son şeklini alırken... 


Utanç verici 


Bayburt 


Fotoğrafın kareleri tamamlanıyor 


</TEXT>
</DOC>
