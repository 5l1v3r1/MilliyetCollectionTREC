<DOC>
<DOCNO> 17896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/ekonomi/eko03.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba kime kefil olduysa battı 
</HEADLINE>
<TEXT>

Süleyman Demirel’in aile fotoğrafındaki Cavit Çağlar ve Murat Demirel’den sonra Bayındır’ın sahibi Kamuran Çörtük de zora girdi. Pakistan, Çörtük’e otoyol projesinden el çektirdi 
     EKONOMİ SERVİSİ 

     KAMURAN Çörtük’e ait Bayındır Grubu’nun iştiraklerinden Bayındır İnşaat’a, Pakistan’daki İslamabad-Peşaver Otoyol Projesi’nden el çektirildi. 9’uncu Cumhurbaşkanı Süleyman Demirel’in aile fotoğrafında yer alan Cavit Çağlar ve Murat Demirel’den sonra Çörtük’ün de zora girmesi Baba kime kefil olsa zora soktu’ yorumlarına yol açtı. 
     
     40 milyon dolarlık alacak 
     PAKİSTAN Ulusal Karayolları İdaresi NHA , Bayındır İnşaat’a önceki gün gönderdiği ihtarnamede "Şantiyeye 14 gün içinde el konulacağını" bildirdi. Bayındır İnşaat ise Pakistan’da 40 milyon dolarlık hakediş alacaklarının biriktiğini bildirdi. Bayındır İnşaat, otoyol ihalesini ilk defa 1993’te 644 milyon dolara kazandı. 
     
     Demirel mektup yazmıştı 
     BENAZİR Butto Başbakan olunca ihale iptal edildi. Bayındır 140 milyon dolarlık tazminat davası açtı. Butto gidince ihale yenilendi. 1999’da askeri darbeyle gelen Pervez Müşerref döneminde yine sorun çıktı. Demirel, Devlet Bakanı Abdülhaluk Çay aracılığıyla Müşerref’e gönderdiği mektupta yardım isteğinde bulundu. 
     



 EKONOMİ 


















</TEXT>
</DOC>
