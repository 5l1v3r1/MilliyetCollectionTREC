<DOC>
<DOCNO> 34405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/civaoglu.html </URL>
<DATE> 2001/07/29/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Başka boyut 
</HEADLINE>
<TEXT>

     İstanbul'da pırıl pırıl, tarihi 144 saltanat kayığı. 
     32 metre uzunluğunda, 2,5 metre genişliğinde... 
     13 çifte kürek... Arkada yeke dümen tutan hamlacı ve kürekçiler, tarihi giysileri içinde. 
     Hani Barboros Müzesi'nde sergilenen ve padişahlara ve sultanlara hizmet veren saltanat kayıklarının eşi. 
     İstanbul'a gelen turistler için Küçüksu Kasrı'na, Beylerbeyi Sarayı'na, Dolmabahçe'ye, Topkapı'ya, Haliç'e bu saltanat kayıklarında geziler düzenlenecek. 
     Mehtap sefası yapacaklar. 
     Projenin tutarı 5 milyon dolar... Sahibi, Merik Kültür ve Sanat Vakfı... TÜTAV ise uygulayacak. 
     Geliri, vakfın kültür ve sanat hizmetlerine kaynak oluşturacak. 
     
Çok yönlü insan      Merik Vakfı'nın arkasındaki isim ilginç bir işadamı, Ali Rıza Bozkurt... 
     Sivas, Kangal'ın Manas köyünden, İTÜ'den mezun Yüksek İnşaat Mühendisi... 
     Suudi Arabistan'da Mekke tünellerini yapan firmanın sahibi... Ardından Kuveyt'te dünyanın en büyük elektrik projelerinden birini gerçekleştiriyor. 
     Proje inşaatında 5 bin kişilik "çalışanlar geçici sitesini" kuruyor. 
     Bir sabah kalktığında Saddam'ın Kuveyt'e saldıran güçlerini karşısında buluyor. 
     İşçileriyle birlikte onu alıp götürüyorlar. 
     Irak'ın çeşitli askeri tesislerinde Amerika'nın ve müttefiklerin hava saldırılarına karşı canlı kalkan olarak rehin tutuluyorlar. 
     Günde çeyrek kuru ekmek ve su... 
     Bir süre sonra Özal bastırıyor... Kurtuluyorlar. 
     Sonra, kızları seçkin üniversitelerden biri olan MIT'de okudukları için yarı yarıya Amerika'da yaşıyor. 
     Petroldan madene, inşaata kadar her konuda işler yapıyor. 
     Uzakdoğu'da etkin bir işadamı. 
     
Sürpriz      Ama... Benim asıl ilgimi çeken daha sonra yaptıkları. 
     Ali Rıza Bozkurt, 57 yaşında dünyanın en iyi üniversitelerinden biri olan Harvard'ın Kennedy School of Government'a KSG Research Fellow araştırmacı olarak giriyor. Yaşamı kütüphaneye kilitleniyor. 
     Bir dizi kitap yazıyor... Çoğu İngilizce... Birkaçını sıralayayım. 
     Bağımsız Basın Özgürlüğü... Avrupa Birliği'ne Katılmaya Direnç... Otoriter Yönetim, İslam, Avrupa Birliği ve Liberalizm Kavşağı... Anayasa ve Demokratik Ülkelerle Kıyaslama... Türkiye'de Din ve Devlet... Türkiye'deki Başkanlık, Yarı Başkanlık ve Parlamenter Sistem Tartışmaları... Türkiye'de Sivil - Asker İlişkileri... Gelişmekte Olan Demokrasilerde Partiler ve Parti Liderleri... Gelişmekte Olan Demokrasilerde ve Türkiye'de Yolsuzluk... 
     
Müzisyen Bozkurt      Manaslı Ali Rıza Bozkurt, saz çalmayı köyde amcası Veli Ağa'dan öğrenmiş. 
     Yunus hayranı... 
     Yunus'un eserlerinden 40 kadarını, kendi sazıyla pop türünde yorumlamış ve Amerika'daki genç müzisyenlerden oluşan bir koro eşliğinde plak yapmış. 
     Bu CD'nin geliri, annesi Meryem Bozkurt adına kurulan Merik Vakfı'nın. 
     Zaman zaman bu köşeden Vehbi Koç'tan Fazıl Say'a, Mehmet Öz'e, Erol Akyavaş'a, Günseli Kato'ya, Fatih Terim'e, Vamık Volkan'a, Ahmet Ertegün'e portrelerimizi yansıtırım. 
     Amaç Kolay yoldan zengin olmanın sayısız örneklerinin sergilendiği şu yıllarda, gençlere farklı ve gerçek değer örnekleri verebilmek. 
     ........ 
     Not Yıllık iznimin bir bölümünü kullanarak tatile çıkıyorum. 
     Arada yazmaya çalışacağım. İyi dileklerimle. 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
