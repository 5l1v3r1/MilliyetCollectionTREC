<DOC>
<DOCNO> 44347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/sazak.html </URL>
<DATE> 2001/09/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Nerede Anayasa coşkusu 
</HEADLINE>
<TEXT>

     TBMM, dünyada savaş rüzgarlarının estiği ortamda 37 maddelik "Anayasa değişikliği" paketinin ilk tur görüşmelerini - egemenlikle ilgili 90'ıncı madde hariç - firesiz tamamlamayı başardı. 
     Haftaya ikinci tur oylamalar yapılacak ve AB sürecinde Türkiye'ye soluk aldıracak "sivil anayasa"ya doğru önemli bir adım atılmış olacak. Batı'nın zoruyla da olsa 82 Anayasası'ndaki "demokratik makyaj" sayesinde temel hak ve özgürlükler "çıta"sı yükseliyor. 
     Normalde, Anayasa değiştiren Meclis'in bunun coşkusunu yaşaması gerekmez mi 
     Ekranlara da yansıdı, kabine sıraları dahil TBMM üyelerinin yüzü gülmüyor. Çünkü halkın asıl gündemini yakalamaktan uzak düştüklerinin farkındalar. Bu Meclis "reform yorgunu", vatandaş ise sorunlarını çözecek yönetim peşinde. Cumhuriyet tarihinin en ağır ekonomik krizine neden olan siyasi iktidar kredibilitesini tümüyle yitirdi. Hayat pahalılığı, işsizlik, umutsuzluk... Sahi Derviş nerede Yakında "Wanted" ilanlarında yüzünü görebileceğiz 
     Yönetemeyen demokrasi, çözüm üretemeyen hükümet. O nedenle AB sürecini olumlu etkileyecek Anayasa paketi de olsa "üst yapı" değişiklikleri sokaktaki insanı etkilemiyor. Kaybolan güven duygusu ve "seçeneksizlik" siyasi yapıyı erozyona uğrattı. Sistem sarsılıyor. 
     TÜSİAD'ın son açıklaması, 1979'daki "ilanları" anımsatmıyor mu Hükümete "çekilin" çağrısı yapıyor iş dünyası. Muharrem Kayhan, "11 Eylül'den sonra Türkiye biz bunlara ne mektup yazacağız diye 12 gün bekledi" derken haksız mı 
     Ankara kulislerinde 11 Eylül gecesi "olağanüstü hal ilanı" tartışılıyor ama 17 Ağustos depremindeki gibi reddediliyor. Cumhurbaşkanı Sezer'in de Anayasa 119'uncu maddenin işletilmesine karşı olduğu biliniyor. 
     Bu durumda çözüm Meclis'e kalıyor. Kriz derinleşirse ya "ulusal mutabakat" hükümeti kurulması gündeme gelecek ya da "Meclis hükümeti"yle 2001 baharında seçime gidilecek. 
     Son deklarasyona destek verdikleri bildirilen 80 milletvekilinin çıkışıyla Siyasi Partiler ve Seçim yasaları gündeme girdi. Teklifler haftaya imzaya açılıyor. 
     Gruplar için için kaynıyor. 
     TBMM Başkanı Ömer İzgi'nin Çankaya ve Başbakanlık arasındaki "mekik diplomasisi" de gözlerden kaçmıyor. Bu hareketlenmeyi, bir kriz ya da "çekilme" anında alternatif hazırlığı şeklinde yorumlayanlar var. 
     Meclis coşkusuz çünkü Türkiye keyifsiz. 
     Ne olacak .. Bu soruyu Ankara'daki dostumuz, Osman Bölükbaşı'nın sözleriyle yanıtladı 
     "Avradı süsü, zengini hovardalığı, politikacıyı kuru inadı batırırmış." 
     İnadına demokrasi olmuyor 
     Çare erken seçimdir. 
     
     







Törkiş bayram 


Büyük yangına dikkat 


Şiddet fikrini zihnime kim mi soktu .. 


Dünyanın sesi 


Çocuklarının poposunu temizleyemeyen ülke 


Avni Akyol'u özledik 


Sevdim seni bir kere... 


Kıssadan hisse gibi... 


Nerede Anayasa coşkusu 


Telekomda küçülme zamanı 


Cici Beyler’ felaketi 


1,5 milyarlık İslam'da tek laik Cumhuriyet 


Türkiye'de krizi yöneten var mı 


Mark - euro değişimi için özel tahvil çıkarılıyor 


Kral çıplak Giydirin o zaman 


</TEXT>
</DOC>
