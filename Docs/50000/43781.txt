<DOC>
<DOCNO> 43781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/spor/spo02.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Derslerini aldılar 
</HEADLINE>
<TEXT>

Başkan Aziz Yıldırım, futbolcuların son yenilgilerle gerçeği gördüğünü ve oynamadan maç kazanılmayacağını anladıklarını, Fenerbahçe’yi karıştırmaya çalışanları açıklayacağını söyledi 
     HALİL ÖZER 

     "Hayali haberler" 
     FENERBAHÇE Başkanı Aziz Yıldırım Radyo D’de yayınlanan "Bol bol futbol" isimli programda yaptığı söyleyişide, futbolcularının gerçeği gördüğünü ve derslerini aldıklarını söyledi. Küfürün kimseye faydası olmadığına değinen Yıldırım, "Sonuçta Galatasaray’a mağlup olduk. Ama bizim asıl üzüldüğümüz nokta hemen hayali haber yaratılması, örneği Mustafa Denizli’nin istifa ettiği haberi. Benim olduğum yerde böyle bir şey olmaz" açıklamasını yaptı 
     
     "Önlem alacağız" 
     BU dedikoduları yaratanların camianın içinden olduğunu ve yazarlık yaptıklarını iddia eden Yıldırım şöyle devam etti "Bunun önlemini alacağız. Gerekirse bu kişilerin isimlerini açıklayacağız. Ortalığı karıştırmaya çalışıyorlar. Bunları daha önce de yaşadık ve gördük. Fenerbahçe bugünleri aşacaktır, gerçek yerini bulacaktır. Sonuna kadar hocamızın ve futbolcuların arkasındayız. Artık kurumsallaşan bir Fenerbahçe kulübü var." 
     
Ya tamam, ya devam’      FENERBAHÇE Teknik Direktörü Lyon maçının önlerini aydınlatacak bir karşılaşma olduğunu belirterek, "Ya iddiamızı devam ettireceğiz, ya da Şampiyonlar Ligi’nde önemli bir avantaj kaybedeceğiz" dedi. Geriye bakmadıklarını belirten tecrübeli teknik adam geçen sene de böyle bir dönem yaşadıklarına dikkati çekerek, "O zaman çabuk atlattık, yine öyle olacak" diye konuştu. 
     LYON karşısına maçı kazanacak bir kadroyla çıkacaklarını ifade eden Denizli, sözlerini şöyle sürdürdü "Lyon karşısına mutlaka kazanacağımız bir kadroyla çıkacağız. Sahaya daha farklı bir 11 olabilir. Benim için bireyler asla önemli değil. Takım bütünlüğü oluşursa sorun da kalmaz. Bugüne kadar maçları adam markajıyla kaybetmedik de, şimdi kaybedince mi kötü oldu " 
     
PUAN DURUMU TAKIMLAR O G B M A Y P Barcelona 1 1 0 0 3 0 3 B.Leverkusen 1 1 0 0 1 0 3 O.Lyon 1 0 0 1 0 1 0 Fenerbahçe 1 0 0 1 0 3 0      
     
Jacques Santini Kazanmalıyız      FENERBAHÇE’NİN bugün karşılaşacağı Lyon, dün üç eksikle İstanbul’a geldi. Kart cezalısı Juninho, sakat Bak ve Andersson kadroda yer almadı. Şükrü Saracoğlu’ndaki idman sonrası basına konuşan Teknik Direktör Santini, "Taraftardan, Rapajic’ten ve Revivo’dan çekiniyorum. Kazanmak zorundayız" dedi. Başkan Aulas ise, "Kazanmaya geldik. Favorim Leverkusen. Barcelona ikinci olur. Biz, Fenerbahçe ile üçüncülük için çekişiriz" yorumunu yaptı. Bu arada Fenerbahçe, Lyon yönetimine dün akşam Feriye Restoran’da bir yemek verdi. 
     
Ogün’e test      SAKATLIĞI geçmeyen Ogün’e maç öncesinde test yapılacak. Denizli Ogün’ün önemli bir sorunu olabileceğini belirterek riske girmek istemediğini açıkladı. Son karar Ogün’e bırakılacak. 
     
Ümit Özat Kenetlendik      FUTBOLCULAR adına konuşan Ümit Özat takım olarak kenetlendiklerini ve ilk galibiyetlerini alacaklarını söyledi. Milli futbolcu, "Taraftar, teknik kadro, futbolcular ve yönetim yarın tek yürek olacaktır. Buna inanıyorum" dedi. 
     
Tam gün yasası      FENERBAHÇE’DE dünden itibaren tam gün mesai başladı. Alınan yenilgilerden sonra disiplini ön plana çıkaran Denizli bundan sonra futbolcuların sabah Samandıra’ya gelmelerini ve akşam ayrılmalarını istedi. 
     
Yıldırım’dan çağrı      BAŞKAN Aziz Yıldırım Fenerbahçe seyircisini bugünkü maça davet etti. Yıldırım, "Fenerbahçe taraftarı en ihtiyacı olduğu anda takımını yalnız bırakmaz" dedi. 
     
Fener sanal lider      FENERBAHÇE, gerek bütçeleri, gerekse elde ettiği başarılarla Dünya genelinde isim yapan firmalaşmış kulüpleri taraftar kitlesiyle açık ara geride bıraktı. International Soccer Server sitesine göre Fenerbahçe, adına açılan, resmi ve resmi olmayan toplam 52 internet sitesiyle Manchester United’ı altıya, Bayern Münih’i beşe, Ajax’ı ikiye katladı. Sarı - Lacivertliler’in ezeli rakibi Galatasaray adına ise şimdiye kadar 20 site açıldı. 
     
Barış için savaşınLigde ve Avrupa’da kötü günler yaşayan Fener, Lyon önünde moral arıyor 
     TÜRKİYE ve Şampiyonlar Ligi’nde kötü günler yaşayan Fenerbahçe bugün Lyon önünde moral galibiyeti arayacak. Şükrü Saracoğlu Stadı’nda 21.45’te başlayacak sınavı Belçikalı Bleeckere yönetecek. 
     FENERBAHÇE’DE sakat olan Ogün, Fransız Lyon’da da kart cezalısı Brezilyalı Juninho bu geceki sınavda forma giyemeyecek. Grubun diğer mücadelesinde ise B.Leverkusen, Barcelona’yı aynı saatte konuk edecek. 
     
AVRUPA KARNESİ FENERBAHÇE O G B M A Y Avrupa Kupası 93 30 13 50 96 161 Şampiyonlar Ligi 7 2 1 4 3 9 O.LYON O G B M A Y Avrupa Kupası 83 41 11 31 128 118 Şampiyonlar Ligi 12 5 2 5 16 10      
Fenerbahçe, dört kez Fransız takımlarıyla eşleşti. Dokuz maçta 3 galibiyet, 1 beraberlik, 5 yenilgi aldı. Bordeaux’ya karşı bir kez tur geçti. Trabzon, Lyon’u 91 - 92 UEFA Kupası 2. turunda 4 - 3, 4 - 1’lik skorlarla yendi. 




 SPOR 

























</TEXT>
</DOC>
