<DOC>
<DOCNO> 23318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yasam/yas03.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı'nın AKUT’u çakı gibi 
</HEADLINE>
<TEXT>

75 gönüllüden oluşan arama kurtarma timi, iki yıllık çalışmanın ürününü bir gösteriyle sergiledi 
     DİNÇER ŞEREF İstanbul 

     Philip Morris Sabancı'nın PMSA geçen yıl ocak ayında kurduğu PMSA Arama Kurtarma Timi'nin üyeleri, Rumeli Hisarı'nda gerçekleştirdikleri gösterinin ardından dün sertifikalarını aldı. 
     75 gönüllüden oluşan PMSA Arama Kurtarma Timi, bir felaket anında resmi kurum ve kuruluşların yükünü hafifletmek, bu kapsamda belirlemiş olduğu bölgelere yardım etmeyi amaçlıyor. 
     Türkiye'de en iyi personel, teçhizat ve ekipmana sahip sivil toplum örgütlerinden birisi olan tim üyeleri, geçen eylülde İstanbul İl Sivil Savunma Müdürlüğü'nce düzenlenen başlangıç eğitimlerine katılarak sertifika almaya hak kazandı. 
     Uluslararası Kurtarma Birlikleri'nin düzenlediği malzeme tanıma ve kullanma eğitimlerini tamamlayarak, IRC sertifikasına da sahip olan PMSA Kurtarma Timi, Rumeli Hisarı'nda şimdiye kadar aldıkları eğitimlerde öğrendikleri konuları içeren bir gösteri sergilediler. 
     



 YAŞAM 






















</TEXT>
</DOC>
