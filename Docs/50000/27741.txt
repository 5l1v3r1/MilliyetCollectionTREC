<DOC>
<DOCNO> 27741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sonspo16.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirspor, Fenerbahçe'den Tufan'ı istedi 
</HEADLINE>
<TEXT>

     İkinci Futbol Ligi A Kategorisi takımlarından İzmirspor, Fenerbahçe'nin 50 milyar lira bonservis bedeliyle satışa koyduğu Tufan'a talip oldu. 
     İzmirspor Kulübü Başkanı Cemal Dönmez, bugün Fenerbahçe kulüp binasına gelerek, yöneticilerle Tufan için bir görüşme yaptı. 
     Dönmez, görüşmenin ardından yaptığı açıklamada, Fenerbahçe Kulübü ile iyi ilişkileri olduğunu belirterek, ''Biz onlardan Tufan'ı istedik'' dedi. 
     Tufan ile de görüştüklerini kaydeden Dönmez, bu futbolcunun Süper Lig'den herhangi bir takımla anlaşamaması durumunda, İzmirspor'da forma giymek istediğini ifade etti. 
     Fenerbahçe'nin geçen sezon kendilerine Efe, İlkay, Fatih ve Rami gibi genç oyuncuları verdiğini hatırlatan Dönmez, bu futbolcuların yine İzmirspor'da kalmak için de görüştüklerini ve olumlu yanıt aldıklarını sözlerine ekledi. 
     Bu arada Fenerbahçe Teknik Direktörü Mustafa Denizli de kulüp binasına gelerek, yöneticilerle toplantıya girdi. 






</TEXT>
</DOC>
