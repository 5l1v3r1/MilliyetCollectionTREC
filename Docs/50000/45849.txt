<DOC>
<DOCNO> 45849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/guncel/gun03.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayali İsl m imparatorluğu 
</HEADLINE>
<TEXT>

Terörist Usame bin Ladin’in, İslam ülkelerinin liderlerini bir bir yıkarak, Orta Doğu ve Asya’da hakimiyet kurmak amacında olduğu öne sürüldü 
     DIŞ HABERLER SERVİSİ 

     İngiliz The Sunday Times gazetesinde yer alan araştırma - inceleme yazısında Suudi asıllı terörist Usame bin Ladin'in İslam imparatorluğu hayali gözler önüne serildi. 
     Sunday Times'a göre, bin Ladin Afganistan, Pakistan, İran ve Suudi Arabistan'ı içine alacak bir coğrafyada hakim olmayı planlıyor, kafasındaki İslam imparatorluğunun sınırları Türkiye'ye bile dayanıyor. 
     ABD ve İngiltere'nin üzerine saldırmasının kendisini güçlendireceğini hesaplayan Ladin savaşı uzatarak adı geçen ülkelerde halkı şu andaki mevcut rejimlere karşı kışkırtmayı planlıyor. 
     
     Müşerref’i devirecek 
     Pakistan'da General Pervez Müşerref'i yıkmayı ve böylelikle nükleer silaha kavuşmayı hesaplayan Usame bin Ladin, İran'da Hatemi'yi, Suudi Arabistan'da Kral Fahd'ı devirecek. 
     Ladin, Suudi petrolü sayesinde müthiş bir mali güce de kavuşacak. Yazıda, Ladin'in Rusya, Çin ve Orta Asya'da hatırı sayılır sayıda taraftarı bulunduğuna dikkat çekildi. 
     
Molla Ömer zırdeliymiş      Arabaya binip motor sesi çıkarıyormuş 
     DIŞ HABERLER SERVİSİ 

     Taliban lideri Molla Muhammed Ömer'in, iflah olmaz bir meczup olduğu öne sürüldü. İngiltere'de yayımlanan The Daily Telegraph gazetesinin "doğruluğu kuşkuyla karşılanan" haberine göre, Kandahar'da yaşayan ve öldürülme korkusuyla kimliğini gizli tutan bir Afgan doktor, Molla Ömer'in bazen iki üç gün boyunca arabasına kapandığını, direksiyonu çevirip motor sesi çıkardığını söyledi. Kandahar'da bir hastanede çalışan doktor, Molla Ömer'in bazen de eve kapanıp hiç dışarı çıkmadığını ve oturduğu yerde inlediğini iddia etti. Doktora göre Taliban yetkilileri Molla Ömer'in bu günlerde "istihareye yattığını" söylüyorlar. Doktor, yine bu kriz ya da resmi açıklamayla "istihareler" sırasında Molla Ömer'in takma gözünü de çıkartıp yere fırlattığını ileri sürdü. 
     



 GÜNCEL 























</TEXT>
</DOC>
