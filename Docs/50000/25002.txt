<DOC>
<DOCNO> 25002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo19.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de istifa kararının ardından sessiz bekleyiş 
</HEADLINE>
<TEXT>

     Fenerbahçe'de Başkan Aziz Yıldırım'ın görevi bırakacağını açıklamasının ardından sessiz bekleyiş sürüyor. 
     Fenerbahçe dernek ve grupları, Başkan Yıldırım'ın göreve devam etmesini isterken, aldığı karardan vazgeçmesini sağlamak için de çareler aranıyor. 
     Bu arada bir açıklama yapan 1907 Fenerbahçe Derneği, derneklerin yeni başkan adayları için faaliyete geçtikleri, bu çerçevede 1907 Fenerbahçe Derneği'nin de başkanlık için Ayhan Bermek ile görüştüğü şeklinde medyada yer alan haberlerin gerçeği yansıtmadığını bildirdi. 
     Bildiride, dernek olarak Başkan Aziz Yıldırım'ın göreve devam etmesinden yana oldukları, bunun daha önce beyan edildiği, bu nedenle de hiçkimseyle bu konuda görüşme yapılmadığı kaydedildi. 
     Öte yandan, sarı-lacivertli kulüpte iç transfer çalışmalarına önümüzdeki günlerde başlanması bekleniyor. 
     
     






</TEXT>
</DOC>
