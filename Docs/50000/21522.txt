<DOC>
<DOCNO> 21522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yazar/bila.html </URL>
<DATE> 2001/05/16/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Şalk'ın çıkışını çok yadırgadım 
</HEADLINE>
<TEXT>

"Yılmaz'ın yaptıkları siyasi ahlaka uymaz. Kılıcımı çektim, beni kaçırtamazlar" diyen Savcı Şalk, Başbakan Ecevit'in tepkisini çekti. Ecevit, "Yargı erkinin geleneksel bir üslubu vardır. Olanları bu bakımdan yadırgıyorum. Herhalde Sayın Türk de bu çıkışlardan rahatsızdır" dedi 
     ANTAKYA 

     Başbakan Bülent Ecevit, Ankara'dan Antakya'ya uçarken, gazetecilerin soruları üzerine DGM Savcısı Talat Şalk ve Devlet Bakanı Kemal Derviş'in son günlerdeki açıklamalarını değerlendirdi. 
     Başbakan Ecevit, DGM Savcısı Şalk'ın, Başbakan Yardımcısı Mesut Yılmaz'ı eleştiren sözlerinin sorulması üzerine şu değerlendirmeyi yaptı 
     
'Türk'le henüz görüşmedim'      "Yargı erkinin geleneksel bir üslubu vardır. Genellikle yargı görevlileri polemiğe, tartışmaya girmezler. O bakımdan son günlerde olup bitenleri bir hayli yadırgıyorum." 
     Ecevit, Adalet Bakanı Türk'ün harekete geçip geçmeyeceği yönündeki soruyu da şöyle yanıtladı 
     "Sayın Adalet Bakanı, ne düşünüyor bilemiyorum. Bu konuyu görüşmedik. Kendisiyle görüşeceğim. Ama herhalde o da bu tür çıkışlardan rahatsızlık duyuyordur." 
     
'Polemikten rahtasızım'      Ecevit, Hatay Valiliği'nde gazetecilerle söyleşirken de "Bu polemikten rahatsızım. Yargının geleneksel üslubunun dışına taşılmıştır. Şalk - Yılmaz arasındaki tartışma hassas ve üzücü bir olaydır" yanıtını verdi. 
     Başbakan Ecevit'e yöneltilen sorulardan biri de telefon dinleme olaylarıyla ilgiliydi. Ecevit, "Bu konuda Meclis soruşturması açılır mı " sorusuna, şu yanıtı verdi 
     "Olabilir, tabii. O telefon dinlemeleri konusunda çok hukuk dışı uygulamalar olduğu kesin. Zaten yaptırımlar var ama anlaşılan yeterli olmuyor. Mutlaka daha etkili yaptırımların gelmesi şart. İlk fırsatta bu konuda Meclis araştırması da olabilir. Yasalarda eksiklikler varsa onlar da giderilebilir." 
     
'MHP'nin işine karışmam'      Başbakan Ecevit'e, MHP lideri Bahçeli'nin partisinin Samsun'daki toplantısında kabine revizyonundan söz ettiği belirtilerek, revizyon yapılıp yapılmayacağı da soruldu. 
     Ecevit'in yanıtı şu oldu 
     "Bilemem. Her partinin kendi işi ayrıdır. Bir şey söyleyemem o konuda. Bu koalisyon konusu değil, her partinin kendi içiyle ilgili bir konudur." 
     Ecevit, 4422 sayılı Organize Suçlarla Mücadele Yasası'nın değiştirilip değiştirilmeyeceği sorusu üzerine de bu konunun gündemde olmadığını kaydetti. Başbakan Ecevit, Yargıtay Cumhuriyet Başsavcısı Sabih Kanadoğlu'nun önerileriyle ilgili soruyu yanıtlarken de, "Sayın Kanadoğlu'nun bütün savcıların bağlanacağı bir Cumhuriyet Başsavcılığı öngörüsü var. Yeni bir öneri olduğu için üzerinde çalışamadık" dedi. 
     
'Sükunetle bekleyelim'      Başbakan Ecevit, IMF'ye verilen niyet mektubunun içeriği ve bu konuda MHP'nin gösterdiği tepkilere ilişkin soruları ise "Bu konulara girmek istemiyorum. IMF'nin Türkiye'yi görüştüğü bir aşamada bu tartışmalara girmek doğru olmaz. Çünkü Türkiye'yi tartışmaya açmak istiyorlar. Şu sırada sükunetle beklememizin faydalı olacağına inanıyorum" diye yanıtladı. 
     Ecevit, bir soru üzerine, IMF görüşmeleri bittikten sonra bu konunun tartışmaya açılabileceğini ancak bunun ne kadar farklı olacağını bilemediğini kaydederek, önemli olanın reformların devam etmesi olduğunu vurguladı. 
     
Derviş hiç endişe etmesin      Ecevit, Kemal Derviş'in Financial Times'a verdiği röportajda, "yapısal reformlar olmazsa istifa ederim" sözlerine ilişkin olarak da şu değerlendirmeyi yaptı 
     "Reformların gerçekleşmemesi gibi bir olasılık görmüyorum. Son derece verimli çalışan bir Meclis var. Sayın Derviş'in endişe etmesine gerek yok. Zaten Sayın Derviş de, bu sözleri bir soruya yanıt olarak söylemiş. Yapısal reformlar sürecek" dedi. 
     
     







Yine 14 Mayıs 


Baba ve oğlu 


Şalk'ın çıkışını çok yadırgadım 


O kadar da değil 


Dertli milletvekilleri Bir dönem kapanıyor mu 


O'nsuz ve O'nunla 


Adalet Bakanlığı teşkilat yasası tamam 


Tam gün eğitim 


Daha iyi gitmesi için... 


Demokrasi herkese lazım, babaya da... 


Banka evlilikleri 


Telefon dinlemeye yeni düzen 


Kural, paspas olursa... 


Kafamızı kumdan çıkaralım 


Madalyonun 2 yüzü 


Derviş ile halkın niyeti farklı 


"Mason olsalardı ülke bu hale gelmezdi" 


</TEXT>
</DOC>
