<DOC>
<DOCNO> 48266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sontur21.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis memuru, görevi başında intihar etti 
</HEADLINE>
<TEXT>

     Emniyet Genel Müdürlüğü'nün Dikmen'deki binasında bulunan Koruma Dairesi Başkanlığı'nda görevli polis memuru, büroda intihar etti. 
     Edinilen bilgiye göre, 4 yıllık polis memuru Ergün Verim 27 , öğle saatlerinde silahını çekerek, intihar edeceğini söyledi. Bazı sorunları olduğunu belirtilen Verim'i, müdürleri ve amirleri intihardan vazgeçirmeye çalıştılar. 
     Verim'i ikna için olay yerine gelen Sağlık Dairesi Başkanlığı'nda görevli psikologların çabaları da sonuç vermedi. 
     Birkaç saat boyunca intihardan vazgeçirilmeye çalışılan Verim'in, 2 el ateş ettiği, mermilerden birinin boşa gittiği, ancak ikinci 
     merminin şakağına isabet ettiği ifade edildi. 
     Verim, olay yerinde hayatını kaybetti. 
     Olayla ilgili soruşturmanın sürdürüldüğü bildirildi. 
     






</TEXT>
</DOC>
