<DOC>
<DOCNO> 17584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/magazin/yazdud.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cat-walk krize inat rüzgar gibi 
</HEADLINE>
<TEXT>

Mayruk -Gökçaylı kavgası an meselesi, Petek yurt dışına açılıyor, Sümer Baba Levent'e renk getirdi, Berdush-Dedikodulu, farklı mekan Arnavutköy kahvesi, The Tanning Shop, Papermoon, Altan Erkekli'den tek kişilik oyun, Akbank Oda Orkestrası, Hammam'da brunch... 
     Uzun zamandan sonra Levent'de Berdush -Dedikodulu'da Ersin'i dinlemek istedim. Yolda, yılların eskimeyen dostu Sümer Tilmaç'ın, onu sevenlerin deyimiyle 'Sümer Baba'nın Levent'deki köfteci dükkanına daldım. Sevgili Sümer'i göremedim ama, dünya tatlısı kızı Hande ve damadı Olgan Gür oradaydılar. Serin olmasına rağmen bahçe katında da müşteri vardı. Lezzet ustası Mustafa Sercan Özkan, yardımcı usta Mehmet Dağ, şef garson Ali Aktaş, garson Rıfat Karakoç, Levent Özapdal, komiler Ali Sulmaz, Çağdaş Uyar, çaycı Garip Mikail... Hepsi birer Posta okuyucusu, gelişimi sevinçle karşıladılar. Yemeye niyetim yoktu ama, dayanamadım. Mönüde meyhaneli işkembe, limon terbiyeli tavuk çorbaları, taratorlu Antalya piyazı tahin, limon, sirke, tuz, sarmısak karışımıyla hazırlanmış özel soslu , yine tahin, baharat, limon, tuz, sarmısağın katılımıyla hazırlanmış özel sos eşliğinde hibeş, tam yağlı yoğurt... Tereyağ, baharat karışımı şiş ve tavuk köfte ise Sümer Baba'nın çok özel çeşidi. Kuzu, dana ızgara ve şiş köfte de diğer çeşitler. Bir porsiyon 'Sümer Baba Özel' yedim. Üstüne de yine Sümer'in cevizli, tahinli özel tatlısından götürdüm. Fiyatlar komik. Servis ve lezzet ise mükemmel. Fiyatlar 1 -3,5 milyon arasında değişiyor. Soğuk ve sıcak içecekler ise 200 bin ila 600 bin lira arasında. Benden önce Ayşegül Aldinç ve arkadaşları yemek yemişler. İbrahim Tatlıses, Yılmaz Erdoğan, Murat Soydan, Efkan Efekan, Ferdi Eğilmez, Cihan Ünal, Berhan Şimşek, 'Sümer Baba'nın gedikli müşterileri. Bu arada Sümer Tilmaç'ın Antalya'da Yenigün firmasıyla ortak narenciye çiftliği var, tüm reçeller ev yapımı ve buradan geliyor. Tıka basa doyuyorsunuz, tatlı ve içecek dahil, kişi başı ortalama 3.5 -4 milyona çıkıyorsunuz. Paket servisi için telefon numarası 0212 270 08 08. 
     
     Hafta arası, bir işim nedeniyle Anadolu yakasına geçtim. Uzun süredir uğramayı düşündüğüm Neslihan Yüzbaşıoğlu'nun 'The Tanning Shop'una girdim. Merkezi Londra'da bulunan mekanın en büyük özelliği, ayakta bronzlaşmayı sağlaması. Türkiye'de ilk kez yapılıyor. 6 dakikada renginiz değişiyor. Merkezde makyaj, cilt bakımı, manikür, pedikür gibi servisler de yapılıyor. Çok temiz ve şık bir atmosfer. İlgilenenler için telefon numarası 0216 411 60 30. Arkadaşımla yaptığımız sohbeti Ulus'daki Papermoon'da sürdürdük. Ekonomik krizden etkilenmeyen ender yerlerden biri burası. Bar da restoran da doluydu. Doğan, Fahrettin, Melisa, Erol durumdan hayli memnunlar, keyifleri yerinde. Faruk Süren, Jardel, Bayram Tutumlu, çıtır sevgilisi ile Yavuz Demir, Ali Dinçkök, Nuri Yönver, Şeref Has, Alize Dinçkök, Burak Türeci, Kadir İnanır, bir başka köşede eski dostlar Yunus Ağar ve Saffet Kuyaş duruyordu. Sırdaşım İsmail Akkaya da gelince takım tamamlandı. Yemeğin ardından Nispet'e geçtim. Rober Hatemo'yu dinledim, çok da büyük keyif aldım. Nispet Kulüpleri'nin sahibi sevgili Can Koç, o kalabalıkta bir yer yaptırdı sağolsun. Müdür Birol Çakar ve şefler pervane oldular. Nispet'in star solisti Arto da müşteri olarak oradaydı ama, maşallah her yere yetişiyordu. Efendim, 'Vizontele'yi izleyenler bilir. Bence filmin gerçek kahramanlarından biri belediye başkanı Nazım'ı canlandıran Altan Erkekli'ydi. Erkekli 'İnadına Yaşamak' adlı tek kişilik oyununu 22 -29 Nisan'da Beşiktaş Kültür Merkezi'nde sergileyecek. Bilgilerinize. Sanatsal olaylara devam edelim. Her ay Mozart yorumlarını geliştiren Akbank Oda Orkestrası, konserlerini, Cem Mansur yönetiminde ve Verda Erman'ın solistliğinde 24 Nisan'da İstanbul Teknik Üniversitesi, 25 Nisan'da Kadıköy Halk Eğitim, 26 Nisan'da da Sabancı Center'da sürdürüyor. 
     
Arnavutköy Kahvesi, sataşma mı var      Geçtiğimiz günlerde Yıldırım Mayruk'un sadece defile için yaptığı, bol transparanlı özel kreasyonu yazılı ve görsel medyada müthiş ilgi görünce bazı modacılar rahatsız oldu sanırım. Bunlardan biri de Vural Gökçaylı. Ünlü terzi Gökçaylı'nın bir gazetede "Bir payet, külot ve transparan bir tülü medyatik bir mankene giydirip sansasyon yapıyorlar. Bunun adı moda değil, teşhircilik" demesi ünlü modacı Mayruk'u pek etkilemedi. Ama ben, "Sevgili Yıldırım, Galiba Gökçaylı seni kastediyor" deyince şu cevabı verdi "Hiç sanmıyorum Şenay'cığım. Ama teşbihte hata olmaz. Bu, bende bir şeyi çağrıştırdı. Bir zamanlar Karl Lagerfeld, Pierre Cardin'in son defilesini, modelleri çalınır gerekçesi ile iptal etmesine reaksiyon olarak, 'Menopoza girmiş bir kadının doğum kontrol hapı almasına benziyor' demişti". Sanırım önümüzdeki günlerde iki modacının arası açılacak. Daha önce de yazdığım gibi Ortaköy ve Arnavutköy bu mevsimde benim favori yerlerimden biri. Yakın dostlarım Derya -Zafer Babacan ve güzel kızları Didem ile güzel bir akşamüstü, methini çok işittiğim Arnavutköy Kahvesi'nde buluştuk. Buranın sahibi, başarılı bir iş adamı olan Doğan Kalkavan. Kahveyi hobi diye açmış. Ama kısa sürede özellikle hanımların gözdesi olmuş. Baktım, kahvenin yarısında hanımlar, genç bayanlar tavla atıyor, okey oynuyorlar. Kalan bölümünde ise sevgili Kadir İnanır, Bülent Bilgiç, yönetmen Ünal Küpeli bir senaryoyu tartışıyorlar. Daha sonra masaya BJK'de menajerlik yapan, sevdiğim bir arkadaşım Sinan Ergin geldi. Kısacası Arnavutköy Kahvesi'nde yaşam çok renkli. Damak tadına müthiş önem veren ve çok titiz olan Doğan Kalkavan, mönüyü geniş tutmuş. Fiyatlar da herkesin ödeyebileceği türden. Mükemmel bir kahvaltı 4 milyon lira. Soğuk sandöviç fast -food, sıcak spesyaller, makarna ve salata çeşitleri 1 ila 3,5 milyon lira arasında değişiyor. Pasta ve sütlü tatlılar enfes. Ben o gün sadece frambuazlı ve çikolatalı cheese -cake yedim, tadı damağımda kaldı. Manzara da harika. Müdür Cumhur Özkan, şef İlbey Aslan, garsonlar Soner, Çiçek, Yavuz ve Hamit'e en kısa süre içinde brunch sözü verdim. Değişik lezzetleri tadınca sizleri de bilgilendireceğim. Sözgelimi hafta sonunda hava güzel olursa ve Kıbrıs'a gitmezsem önce Arnavutköy Kahvesi'ne, ardından da brunch için Hammam'a mutlaka uğrayacağım. 
     
Petek'in yurt dışı atılımı ve Maçka'da kedi yürüyüşü      Efendim, Petek Dinçöz podyum dünyasının güzellerinden. Petek özel yaşamını mesleğinden ayırmasını bilen ender insanlardan, bu nedenle de hep başarılı. Şimdilerde Petek'e Almanya ve Amerika'dan podyum teklifleri gelmiş. Bu konuda kendisini yönlendirecek olan kişi ise mesleğinde zirvede olan, yurt dışında da başarılı bir koreograf olarak pek çok defileye imza atan bir isim, Uğurkan Erez. Şimdilerde Erez ve Petek kafa kafaya verip hoş atılımlar düşünüyorlar. Evet, bu kez CatWalk'a gittim ve sindire sindire mekanı yaşadım. Dekorasyonuna bayıldım. Bana verdiği sözü tutmasa da dekoratör olarak Aşkım Darcan yine konuşturmuş. Bu, Aşkım'ın, eğlence sektöründe 8. mekana başarıyla imza atışı. CatWalk bir Çapa Çapa ve Şefik Öztek kuruluşu. Mankenlerin 'podyumdaki kedi yürüyüşü' anlamına gelen CatWalk'daki ekip, Fashion'dan ayrılan klasik Çapa Çapa grubu. Terastan manzara müthiş. Maçka'daki eski Safari'nin yerine açılan bu mekanda haftasonları brunch da düşünülüyor. Mutfak, Akdeniz ağırlıklı. Pizzaların tadı feci, kilo alırsınız. Salon şefi eğlence dünyasının güvenilir bir imzası Faruk Kep. DJ David ise her zaman olduğu gibi yine herkesi coşturuyor. İşletmede dev isimler Aykut, Günay, Tolga, Rose ve İzzet Çapa. Fiyat politikası aynı ayardaki mekanlara oranla ehven. Yemeğe göre, kişi başı 20 -25 milyon lira ödüyorsunuz. Rezervasyon için telefon numarası 0212 231 03 56. Efendim, bu pazar da bu kadar, kalın sağlıcakla. 
     


 MAGAZİN 












</TEXT>
</DOC>
