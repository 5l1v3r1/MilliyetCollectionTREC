<DOC>
<DOCNO> 45834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/ekonomi/eko01.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz Meclis gündeminde 
</HEADLINE>
<TEXT>

ANAP Genel Başkan Yardımcısı Akarcalı, Uzanların yasa dışı telefon dinlemesiyle ilgili soru önergesi verdi 
     HABER MERKEZİ 

     Uzan ailesinin, sahibi olduğu Telsim cep telefonu şebekesi üzerinden şantaj amaçlı yasadışı gizli dinleme yapması, yargının ardından TBMM’nin de gündemine geldi. 
     Doğan Medya Grup Başkanı Mehmet Ali Yalçındağ’ın özel telefon görüşmesi kayıtlarını, sahibi olduğu yayın organlarında yayınlayarak yasadışı dinleme suçunu itiraf eden ve dinleme şebekesi kurduğu anlaşılan Uzanlar’ın girişimi önce yargı tarafından takibe alındı. Küçükçekmece Cumhuriyet Başsavcılığı’nca başlatılan incelemenin ardından Ulaştırma Bakanlığı da, "gizlilik taahhüdüne" uymayarak haberleşme özgürlüğüne tecavüz eden Uzanlar’a karşı, GSM şebekesi lisans devri koşulları açısından harekete geçti. Bu inceleme sürerken ANAP Genel Başkan Yardımcısı ve İstanbul Milletvekili Bülent Akarcalı, Ulaştırma Bakanı Oktay Vural’ın yanıtlaması istemiyle TBMM Başkanlığı’na verdiği soru önergesinde şunları kaydetti 
     1- Kimi basın organlarınca iddia edildiği gibi, özel cep telefonu şirketlerinin konuşmaları dinleme yetkileri var mıdır 
     2- Herhangi bir şirketin, konuşmaları ya da yazılı mesajları dinleyip dinlemediğinin denetimi yapılmakta mıdır 
     3- Bu husustaki endişeleri gidermek için bakanlığınızın almayı düşündüğü tedbirler nelerdir 
     
     Telsim’den kaçış 
     Uzanlar’ın, özel hayatları hiçe sayarak yasadışı dinleme yapmasından tedirgin olan yaklaşık 1,5 milyon Telsim abonesinin başka bir şebeke kullanımı için başvuruda bulunduğu iddia edildi. Çukurova ve KEPEZ’de küçük yatırımcı ve devleti zarara sokan yasadışı işlemleri nedeniyle SPK’nın 58 suç duyurusuna hedef olan Uzanlar hakkında açılan çok sayıda dava da sürüyor. 
     



 EKONOMİ 



















</TEXT>
</DOC>
