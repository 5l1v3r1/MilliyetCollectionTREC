<DOC>
<DOCNO> 13343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/dunya/dun03.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kudüs’te bombalı gün 
</HEADLINE>
<TEXT>

     Kudüs dün bombalarla sarsıldı. ilk patlama kentin Talpiot semtinde meydana geldi. Süpermarketin önüne parkedilen bir otomobile yerleştirilen bomba üç İsrailli’nin yaralanmasına yol açtı. Sabahın erken saatleri olması nedeniyle süpermarket çevresinde fazla insan bulunmaması yaralı sayısının artmasını önledi. 
     Bu olaydan birkaç saat sonra da Fransız Tepesi adı verilen bölgede bir otobüse bombalı saldırı düzenlendi. Bu saldırıda, elindeki bombalı çantayı otobüsün içine bıraktıktan sonra inmeye çalışan ve Filistinli olduğunu sanılan bir kişi kaçmayı başaramayınca öldü. Bombalı çantanın patlaması sonucu ise beş İsrailli çeşitli yerlerinden yaralandı. 
     Görgü tanıkları saldırının olduğu yerde bir kişinin başının gövdesinden kopmuş olduğunu ve çevrenin et parçalarıyla kaplandığını belirtti. Her iki patlamanın sorumluluğunu da Filistinli İslami Cihad örgütü üstlendi. 
     
     


 DÜNYA 












</TEXT>
</DOC>
