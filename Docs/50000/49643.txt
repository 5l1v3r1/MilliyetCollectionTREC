<DOC>
<DOCNO> 49643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sonspo10.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Kuzey Avrupa Ligi'nde mücadele edecek 
</HEADLINE>
<TEXT>

     Basketbola, Kuzey Avrupa Ligi'yle birlikte yeni bir heyecan geliyor. 
     FIBA'nın organizasyonunda, Avrupa kupalarına bu sezon erken veda eden ve kupalara katılmayan takımların yer aldığı ligde, Radivoj Koraç Kupası'nda gruplara kalamayan Fenerbahçe Erkek Basketbol Takımı da mücadele edecek. 
     Organizasyon komitesi adına Robert Gergov, Basketbol Federasyonu FIBA ve Dışilişkiler Sorumlusu Emir Turam, Fenerbahçe Kulübü Yönetim Kurulu Üyesi Işık Eyigüngör, Fenerbahçe Basketbol Takımı Menajeri Remzi Dilli ve sarı-lacivertli kulübün basketbol dışilişkiler sorumlusu Mehmet Berkalp, kulüp binasında düzenledikleri basın toplantısında lig hakkında bilgiler verdiler. 
     A , B ve Güney Grubu olmak üzere 9'arlı 3 grupta gerçekleştirilecek organizasyonda Fenerbahçe, Güney Grubu'nda yer alacak. Sarı-lacivertli ekip ilk maçını bu akşam saat 17.30'da Makedonya'nın KK Fersped Rabotnicki takımıyla yapacak. 
     Fenerbahçe ayrıca İsrail'in Hapoel Epson, Makedonya'nın KK Kumanova, Bulgaristan'ın BC Lukoil Akademik Sofya takımlarıyla İstanbul'da, Yugoslavya'nın KK Vojvodina, Romanya'nın BC West-Petrom ve Bulgaristan'ın BC Levski ve PBC Yambolgas takımlarıyla deplasmanda mücadele edecek. 
     Gruplarında ilk 4 sırayı alacak takımlar bir üst tura çıkacak. 
     






</TEXT>
</DOC>
