<DOC>
<DOCNO> 41901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/spor/spo15.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Şenol gözden çıktı      BURSASPOR’da kötü gidişin faturası kaleci Şenol’a kesildi. Yeşil - Beyazlı yönetim, "Aramızda kan uyuşmazlığı var" diyerek Şenol’dan kendisine kulüp bulmasını istedi. Kendisine haksızlık yapıldığını söyleyen Şenol, "Başımın çaresine bakacağım. Artık Bursaspor defterini kapattım" diye konuştu. 
     
Göztepe’de transfer      GÖZTEPE, Erzurumsporlu Cüneyt Kocabıçak’ı renklerine bağladı. Sarı - Kırmızılı kulüp, 23 yaşındaki futbolcu için 100 bin mark bonservis bedeli ödedi. Teknik Direktör Rıza Çalımbay’ın ısrarla istediği Cüneyt’in bir yıllığına 20 milyarı peşin toplam 60 milyar lira alacağı belirtildi. 
     
Samsun puan peşinde      TRABZONSPOR maçının hazırlıklarına bir günlük iznin ardından yeniden başlayan Samsunspor’da Teknik Direktör Yücel Uyar, "Bu zor deplasmandan puanla döneceğiz" dedi. Uyar, henüz galibiyetle tanışamadıklarını hatırlattı, "Trabzonspor karşısında şeytanın bacağını kıracağız" ifadesini kullandı. 
     
Gençler galip      U 17 Genç Milli Futbol Takımı, hazırlık maçında İsrail Genç Milli Takımı’nı 1-0 yendi. Eskişehir Atatürk Stadı’nda oynanan karşılaşmada rakibine oranla daha etkili bir futbol oynayan Türkiye’ye galibiyeti getiren golü 56. dakikada Selçuk attı. 
     



 SPOR 




























</TEXT>
</DOC>
