<DOC>
<DOCNO> 23527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sondun09.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da sivillerin kaçışı sürüyor 
</HEADLINE>
<TEXT>

     Makedonya'nın kuzeyinde sivil grupların askerlerle Arnavut gerillaların çatışma alanlarından kaçışı sürüyor. 
     AFP muhabirinin bildirdiğine göre, dün ordu birliklerince bütün gün dövülen Slupcane kasabası ve civarında bugün durum sakin gözüküyor. Ancak siviller dün gece yine alevlenen çatışmaların ardından güvenli yerlere kaçmaya devam ediyorlar. 
     Slupcane kasabası, Arnavut gerillaların kalesi olarak nitelendiriliyordu. Savunma Bakanı Vlado Bukovski, bölgedeki sivillerin tahliyesi için uygun koşulları hazırlamaya çalıştıklarını belirtti. Makedon TV'si de Kumanova kentinin batısındaki Matejce köyü civarında dün gece boyunca ''şiddetli çatışmalar'' olduğunu bildirdi, ancak bilanço çıkarmadı. TV, Matejce'in güneyindeki 2 köyden en az 250 kişinin, daha önce bu yöreye hiç sıçramamış olan çatışmalar yüzünden evlerini barklarını terk ettiğini kaydetti. 







</TEXT>
</DOC>
