<DOC>
<DOCNO> 30317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sonspo13.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rekor transfer...Zidane 66 milyon dolara Real Madrid'te.. 
</HEADLINE>
<TEXT>

     İspanyol Real Madrid Kulübü, İtalya'nın Juventus takımında forma giyen Fransızların ünlü yıldızı Zinedine Zidane'yi rekor ücretle transfer etti. 
     İspanyol ''La Cope'' radyo istasyonu, Zidane'nin yaklaşık 66 milyon dolar karşılığında mor-beyazlı kulübe transfer olduğunu ve bu rakamın Figo'ya ödenenden yaklaşık 15 milyon dolar daha fazla olduğu haberini verirken, Real Madrid Kulüp Başkanı Florentino Perez'in, Juventus Genel Menajeri Luciano Moggi ile salı günü İsviçre'nin Lugano kentinde biraraya gelerek, transferin detaylarını konuşarak anlaştığını da duyurdu. 
     Bu arada İspanyol gazeteleri, Zidane'nin Madrid takımına gelmek istediğini ve bu konuda kesin kararlı olduğu yolunda yaptığı açıklamalara da dikkat çektiler. 
     Futbol dühnyasında ''Zizou'' diye de bilinen Zidane, 1998 Dünya Kupası'nın kazanan Fransa Milli Takımı'nın da yıldızıydı. Zidane, aynı yıl FIFA tarafından yılın oyuncusu da seçilmişti. 






</TEXT>
</DOC>
