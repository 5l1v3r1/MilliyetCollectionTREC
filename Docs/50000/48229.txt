<DOC>
<DOCNO> 48229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sonspo11.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum kokain davası için Almanya'ya gitti 
</HEADLINE>
<TEXT>

     Beşiktaş Teknik Direktörü Christoph Daum, uyuşturucu madde kullandığı ve satın aldığı gerekçesiyle Almanya'da Köln Savcılığı tarafından açılan davaya katılmak için Almanya'ya gitti Daum, eşi Caroline ve oğlu Jean Pual'la birlikte geldiği Atatürk Havalimanı'nda konuyla ilgili basın mensuplarına herhangi bir açıklama yapmadan İstanbul'dan ayrıldı. 
     Koblenz Eyalet Mahkemesi'nde başlayacak olan davayla ilgili olarak 26 Şubat 2002 tarihine kadar şimdilik 19 duruşma gününün öngörüldüğü açıklandı. 
     Daum, geçen yıl kokain kullandığının belirlenmesinden sonra, teknik direktörlüğünü yaptığı TSV Bayer 04 Leverkusen takımından ayrılmıştı. 
     Alman teknik adamın, yarın mahkemeye çıktıktan sonra akşam saatlerinde İstanbul'a döneceği öğrenildi. 
     Bu arada, Daum ailesine ait olan köpek nedeniyle Atatürk Havalimanı'nda kısa süreli bir sorun yaşandı. 
     Uçağa binen başka bir ailenin kedisi olduğu için, önce köpek kabine alınmak istenmezken, görüşmeler sonunda Daum'un süs köpeği kabine alınıp, kedide bagaja verilerek sorun halledildi. 
     






</TEXT>
</DOC>
