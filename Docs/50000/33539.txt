<DOC>
<DOCNO> 33539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/guncel/gun04a.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İki kızı öldürülen Nuriye Balkan’ın feryadı yürek yaktı... 
</HEADLINE>
<TEXT>
Aydın h kim karşısında 
     ÖMER ERDEM İstanbul 

     Bostancı'daki evlerinde öldürülen Ebru ve Işık Balkan kardeşlerin katil zanlısı olduğu öne sürülen Fikret Aydın ve dört kişi, ilk kez h kim karşısına çıktı. Altı saat süren duruşmada sanıklar haklarındaki suçlamaları reddetti. 
     Kadıköy 2. Ağır Ceza Mahkemesi'nde dün görülen duruşmaya, Paşakapısı Cezaevi'nde tutuklu bulunan sanıklar Aydın, Hasan Hüseyin Akdoğan, Faruk Çiftçi, Ahmet Kaplan Tan ve Tarkan Altıok geniş güvenlik önlemleri altında getirildi. Suçlamaları reddeden Aydın, "Bana eşini öldüren Mustafa Turan'ın çok tehlikeli olduğunu söylüyordu. Mustafa, Ebru'ya çok baskı yapıyordu. Olayla ilgim yok" dedi. 
     Akdoğan ise olay günü Aydın'ın yanına gelip evini bastıklarını söylediğini belirterek, "Bostancı'da bir apartmana acele gittik. Fikret olayın faillerinin içeride olabileceğini söyledi. İçeri girdiğimizde iki bayanın öldürüldüğünü gördük. Fikret feryat etmeye başladı, evi terk ettik" diye konuştu. 
     Duruşma dosya eksiklerinin tamamlanması için ertelendi. 
     



 GÜNCEL 



























</TEXT>
</DOC>
