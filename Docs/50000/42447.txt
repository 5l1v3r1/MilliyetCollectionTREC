<DOC>
<DOCNO> 42447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun12.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah ABD'deki saldırıların kurbanları için üzgün... 
</HEADLINE>
<TEXT>

     Lübnan'da faaliyet gösteren aşırı dinci Hizbullah örgütü, ABD'deki saldırıların kurbanları için üzüntüsünü bildirdi. 
     New York ve Washington'daki saldırılarla ilgili ilk kez açıklama yapan örgüt, ''Dünyanın herhangi bir bölgesinde ölen masum insanlar için üzgünüz'' denildi. ''Kana ve diğer birçok yerde siyonist katliamlara maruz kalan Lübnan halkının bu acıları tattığı'' belirtilen açıklamada, Amerikan yönetiminin BM Güvenlik Konseyi'nde Lübnan halkına yönelik bu katliamları kınamadığı, ''sevdiklerini kaybedenlerin acı ve ıstırabını hiçkimsenin Lübnanlılardan daha fazla hissedemiyeceği'' ifade edildi. İsrail savaş uçaklarının 1996 yılında Güney Lübnan'ın Kana köyüne düzenlediği saldırılarda 100'den fazla kişi ölmüştü. 







</TEXT>
</DOC>
