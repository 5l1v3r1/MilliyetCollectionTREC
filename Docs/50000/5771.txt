<DOC>
<DOCNO> 5771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sondun02.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ronald Reagan 90 yaşında 
</HEADLINE>
<TEXT>

     ABD'nin eski başkanlarından Ronald Reagan'ın eşi Nancy Reagan, bugün 90 yaşına giren eşinin, hastalığına rağmen genç bir erkek kadar sağlıklı olduğunu ve 100 yaşına kadar yaşayabileceğini söyledi. 
     CNN'de Larry King'in konuğu olan Nancy Reagan, iki hafta önce düşerek kalça kemiğini kıran eski başkanın sağlık durumunun iyi olduğunu söyledi. Eşinin, Alzheimer hastalığına rağmen genç bir erkek kadar sağlıklı olduğunu ve 100 yaşına kadar yaşayabileceğini belirten Nancy Reagan, ''Saçları çok gür ve sadece birkaç tel beyaz saçı var'' dedi. 
     Ronald Reagan'ın hastalığı nedeniyle geçmiş anıları paylaşamadıklarını belirten Nancy Reagan, ''Uzun zamandır sevdiğiniz ve evli olduğunuz bir insanla anıları paylaşamamanız çok üzücü. Bütün hayatım onun ve aşkımızın çevresinde akıyor. Hayat Ronnie ile başladı'' diye konuştu. 
     



</TEXT>
</DOC>
