<DOC>
<DOCNO> 14622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/sontur01.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray maçının sahte biletlerini basan matbaayı polis bastı 
</HEADLINE>
<TEXT>

     Topkapı'daki bir matbaaya düzenlenen operasyonda Galatasaray-Real Madrid maçı için basılan bin adet sahte bilet ele geçirildi. Olayla ilgili 2'si kadın 5 kişi gözlem altına alındı. 
     İstanbul Mali Şube ekipleri, Galatasaray ile İspanya'nın Real Madrid takımı arasında oynanan Avrupa Şampiyonlar Ligi çeyrek final ilk maçı öncesi, Ali Sami Yen Stadı çevresinde maça girmek için bekleyen bazı kişilerin elinde bulunan biletlerin sahte olduğunu belirledi. 
     Bu kişilerden alınan bilgiler doğrultusunda Topkapı'daki Matbaacılar Sitesi 1. Blok 12 numaradaki matbaaya operasyon düzenlendi. Operasyonda, matbaada Galatasaray-Real Madrid maçı için basılmış bin adet sahte bilet ele geçirilirken, 2'si kadın 5 kişi de yakalanarak gözlem altına alındı. 
     Gözlem altına alınanlardan birinin, Ali Sami Yen Stadı kapısındaki gişelerde görevli olduğu öğrenildi. Yetkililer, sahte biletlerin üzerlerindeki holograma kadar ustaca hazırlandığını, ancak diğer biletlere oranla renklerinin daha mat olmasından dolayı ayırt edilebildiğini kaydettiler. 
     
     
     



</TEXT>
</DOC>
