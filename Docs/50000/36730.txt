<DOC>
<DOCNO> 36730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/son/sondun02.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Barışa bir yudum umut... IRA silah bırakmaya mı hazırlanıyor... 
</HEADLINE>
<TEXT>

     İrlanda Cumhuriyet Ordusu'nun IRA , siyasi şartlar uygun olduğu takdirde, Kasım ayından itibaren silahsızlanmaya başlamaya hazır olduğu bildirildi. 
     The Sunday Times'in haberine göre, IRA, ''silahların kullanılamaz duruma gelmesi için üzerlerine çimento dökülmesini'' önerdi. Örgütün bu kararı kendi iç bünyesinde aldığı belirtildi. 
     Gazetenin haberinde, güvenlik servisleri yetkilileri ve cumhuriyetçi kaynaklar, ''IRA'nın silahsızlanmaya başlamasıyla, sürecin gelecek ilkbahardan önce kolayca tamamlanabileceğini'' söylediler. 
     Bu arada, Uluslararası Silahsızlanma Komisyonu Sözcüsü, böyle bir takvim konusunda bilgisi olmadığını belirtti. 
     IRA yönetimi tarafından Perşembe günü yayımlanan bir bildiride, ''silahların tamamen ve denetlenmeye açık şekilde kullanım dışı bırakılmasıyla ilgili koşulların kabul edildiği'' doğrulanmıştı. 
     
     
     







</TEXT>
</DOC>
