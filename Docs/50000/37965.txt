<DOC>
<DOCNO> 37965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur12.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye haftayı yağmurla karşılayacak 
</HEADLINE>
<TEXT>

     Türkiye, haftayı yağışlı hava ile karşılayacak. 
     Devlet Meteoroloji İşleri Genel Müdürlüğü'nden alınan bilgiye göre, yarın, Karadeniz, İç Anadolu'nun kuzey ve batısı ile İç Ege ve Marmara'nın doğusunda yağış bekleniyor. Yağışlar, sağanak ve gök gürültülü sağanak yağış şeklinde olacak. Yurdun diğer yerleri parçalı ve az bulutlu geçerken, Güneydoğu Anadolu Bölgesi'nde açık bir hava yaşanacak.21 Ağustos Salı günü Karadeniz, İç Anadolu'nun kuzey ve doğusu ile Doğu Anadolu'un kuzeyinde sağanak ve gök gürültülü sağanak yağış bekleniyor. Marmara'nın batısı, Ege, Akdeniz ve Güneydoğu Anadolu bölgeleri açık, diğer yerler ise parçalı ve az bulutlu olacak. 22 Ağustos Çarşamba günü ise Karadeniz sağanak ve gök gürültü sağanak yağışlı geçecek. Marmara'nın batısı ile İç ve Doğu Anadolu'nun kuzeyinde parçalı ve az bulutlu, diğer yerlerde ise açık bir hava bekleniyor. Hava sıcaklıkları ise mevsim normalleri civarında seyretmeye devam edecek. 







</TEXT>
</DOC>
