<DOC>
<DOCNO> 35673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/yasam/yas07.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Yalnız ruh’ göğe yükseldi 
</HEADLINE>
<TEXT>

     DIŞ HABERLER SERVİSİ 

     ABD’li maceracı milyarder işadamı Steve Fossett, balonla tek başına’ dünya turu yapan ilk insan olabilmek için Avustralya’dan dün havalandı. 
     Chicagolu 57 yaşındaki milyarder Fossett, Northam kasabasında Yalnız Ruh’ adını verdiği dev balona girerken, 100 kadar kasaba sakinine el salladı. Fossett, ilk gece her şeyin yolunda gidip gitmediğini, balonda yarık olup olmadığını, haberleşmede aksaklık olup olmayacağını ve en önemlisi ısıtma sisteminin çalışıp çalışmadığını anlayacağını söyledi. Yolculuğu boyunca zamanının büyük bölümünü kanarya sarısı kabinin içinde yaklaşık 9 bin 140 metre yükseklikte geçirecek Fossett’in hızı, sert rüzgarlar sayesinde saatte 210 kilometreye kadar çıkacak. 
     Daha önce beş kez aynı şeyi deneyip başarılı olamayan Fossett, bu kez şeytanın bacağını’ kırabilirse, dünyanın çevresini 15 günde dolaşacak. 
     



 YAŞAM 
























</TEXT>
</DOC>
