<DOC>
<DOCNO> 14734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yazar/cetiner.html </URL>
<DATE> 2001/04/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Dostum Ayhan Şahenk 
</HEADLINE>
<TEXT>

     Tam, Türk Musikisi Vakfı'nın konserinde görüp işittiklerimi, duyduğum huzuru sizlere anlatacaktım ki, dostum Ayhan Şahenk'i kaybettiğimiz haberini alınca içim sızladı, kalbim acıyla yandı... Yaklaşık bir yıldır Ayhan Şahenk rahatsızdı, ama yaşıyordu ve dostları, yakınları sağlık haberlerini alıyorlardı... Bu teselli veriyordu bizlere... 
     Hemen şunu söyleyeyim Pazar akşamı Türkiye müthiş bir müteşebbis bireyini kaybetti... O ne yılmaz, ne inatçı, ne çalışkan ama aynı derecede olumlu düşünebilen insandı... Niğde'den çık Ankara'ya, İstanbul'a gel yerleş... Küçük taahhüt işleri filan derken, dev barajlar, elektrik santralları, otobanların, Urfa tünelinin dev müteahhidi ol... 
     
Ankara Palas günleri      1950 - 60 yılları arasında meşhur Ankara Palas'ta aşağı yukarı her gün akşam buluşurduk... Bir kadeh viski veya rakı içerdik... Siyasetçi dostlarla, sanatçı dostlarla sohbet ederdik... Samet Ağaoğlu, Kasım Kührevi, Mükerrem Sarol ve bakanlar, milletvekilleri... İstanbul'dan gelen işadamları grup grup otururlardı orada... Karşıda bulunan eski Büyük Millet Meclisi binasından çıkan milletvekilleri, hükümet erkanı da Ankara Palas'a mola vermeye gelirlerdi. Ayhan Şahenk herkes ile dosttu... Konuşmalarında daima olumlu sözler söyler, en kötü olaylarda bile umutsuzluğunu kaybetmez, karşısındakilere de moral verirde... 
     Yıllar sonra, barajlar, elektrik santralları, tünellerden sonra bankacılığa el attı Ayhan Şahenk... Yapı Kredi Bankası'nın ortakları arasına girdi... Bankanın kurucusu ve özel bankacılığın duayeni Kazım Taşkent'ten sonra ortaklar arasında büyük bir iktidar mücadelesi çıkmıştı... Bu mücadelede Şahenk duruma hakim oldu ama sonunda ayrılıp Garanti Bankası'nı satın aldı... Bilindiği gibi bu bankayı istediği düzeye çıkarttı. Türkiye'de 4. banka durumuna getirdi... 
     
Cliveland'ı Türkiye'ye getirecekti      20 yıl önce Cliveland Clinik'te by pass ameliyatı geçirmişti kalbinden. Ve şimdi Cliveland doktor ekibini Türkiye'ye getirmek istiyordu... 1989 yılında ben de oraya gittim... Operasyon gereğini bildirdiler... Aynı doktor Conrad Simmpfendorfer... Bir sabah bir telefon, İstanbul'dan... 
     - Yılmazım merak etme hiç. Ölmek istesen de orada öldürmezler... 
     Nasıl haber almıştı hayret Ayhan Şahenk arıyor... Mutlu oldum tabii... Teşekkür ettim, korkmuyorum dedim... Kimin ameliyat yapacağını sordu... Bir doktor ismi verince "Hayır" dedi "Seni altın parmaklı Dr. Loop ameliyat etmeli " Ne güçlü mekanizmadır ki, ne yaptı, nasıl yaptı, Dr. Loop beni buldu... 
     Ayhan Şahenk'in insanlara, dostlara ilgisini örneklemek için bu anımı yazdım... Herkese, her şekilde yararlı olmaya çalışırdı... 
     Huzur içinde uyu dostum yetiştirdiğin güçler bıraktığın eserleri arzuladığın gibi devam ettirecek... 
     
     





Devletçilik krizi 


Affı şahane... 


İmar ve emlak paketi 


Biliyo da vermiyooo 


Ankara ayak bağı, Ankara'yla olmuyor mu .. 


Dostum Ayhan Şahenk 


Sinir - bilinç 


"Cimbom gibiyim " 


O kadar da değil... 


"İğneyle kuyu kazmak..." 


Dolar ateşine fren lazım... 


Sahnede canlı yayın 


Ecevit'e düşen 


Stagflasyon mu 


Merkez’in yanlışta ısrarı doları 2 milyona çıkarır 


</TEXT>
</DOC>
