<DOC>
<DOCNO> 32018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/uras.html </URL>
<DATE> 2001/07/14/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İş ilanına 3912 başvuru 
</HEADLINE>
<TEXT>

     İŞSİZLİKTEN söz eden çok da boyutunu anlatan yok. 
     Gerçek bir olayı anlatayım da sayın okuyucularım işin boyutu hakkında fikir sahibi olabilsinler. 
     Bir pazar günü, bir gazetenin insan kaynakları sayfasında küçük bir ilan yayımlandı. Türkiye'nin önde gelen bir şirketi, pazarlama elemanı olarak Türkiye'nin değişik yerlerinde görevlendirilmek üzere İngilizce dilini bilen, üniversite mezunu eleman arıyordu. Elemanlara verilecek ücret ilanda belirtilmiyordu. Bu ilan üzerine olan biteni merakla izledim. 
     
Hocalardan yardım istendi      İlanı veren şirketin sorumlularından aldığım bilgileri sayın okuyucularıma aktarıyorum. 
     - İlan üzerine Türkiye'nin değişik şehirlerinden 3912 başvuru geldi. Bu kadar başvuru beklenmiyordu. Başvurunun çokluğu karşısında eleman seçimi için üniversitelerde bu tür seçimler konusunda deneyimli hocalardan yardım istenildi. 
     - Başvuru formları değerlendirilerek 888 kişinin, aranan özelliklere sahip olduğu belirlendi. Ve bunlar "genel yetenek sınavı ile İngilizce yeterlilik sınavı"na davet edildi. Sınav sorularını uzman hocalar hazırladı. İşyerinin salonları müsait olmadığından sınavlar İstanbul, Ankara, Adana, İzmir, Trabzon, Samsun ve Antalya'da eğitim kurumlarının dershanelerinde yapıldı. 
     
Seçim için mülakat da yapılacak      - Sınavlara 598 kişi katıldı. Genel yetenekte, 40 temel puan esası ile 297 kişi 25 puanın üzerinde başarı gösterdi. 121 kişinin başarı puanı 30 ile 36 puan arasında. 176 kişinin 25 ile 30 puan arasında idi. İngilizce yeterlilik sınavını ise sınava giren 598 kişinin 503'ü kazandı. 
     - İşe kabul edilecek pazarlama elemanlarının sayıları sınırlı olduğundan kesin seçim yapmak için, başarı puanları sıralaması ve de mülakat sonuçlarına göre bir değerlendirme düşünülüyor. 
     
Başvuranlar kriz işsizleri      Sayın okuyucularım, ilanı veren kuruluştan öğrendiğime göre başvuru yapanların çoğu, deneyimli, 25 ile 40 yaş arasında genç kadın ve erkekler. Kriz nedeniyle işlerini kaybedenler. 
     Pazarlama elemanı gibi daha çok yeni mezun ve deneyimsiz kişilerin ilgi göstermeleri beklenen işe başvuru sayısının çokluğuna bakınız. 
     Başvuru yapanların eğitim durumları ile yeteneklerine bakınız. Hem yetenekleri üstün. Hem yabancı dil bilgileri güçlü... Ve işsizler. İş arıyorlar. 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
