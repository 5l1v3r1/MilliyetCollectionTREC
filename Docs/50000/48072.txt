<DOC>
<DOCNO> 48072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sonspo07.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaraylı taraftarlar polis çemberinde İnönü stadına getirildi 
</HEADLINE>
<TEXT>

     Beşiktaş ile Galatasaray arasında yapılacak derbi maç için İstanbul polisi geniş güvenlik önlemleri aldı. 
     Sabahın erken saatlerinden itibaren stat çevresinde güvenlik önlemleri alan güvenlik güçleri, Dolmabahçe'de adeta kuş uçurtmadı. 
     Kurulan barikatlarla stat çevresine biletsiz seyircilerin girmesi önlenirken, biletli taraftarlar da didik didik arandıktan sonra saat 14.30'dan itibaren tribünlere alınmaya başlandı. 
     Bu arada Galatasaraylı taraftarlar da stada polis çemberi içinde getirildi. İki grup taraftar Taksim yönünden, bir grup da Kabataş yönünden polis çemberi içinde eski açık tribünün önüne geldi. 
     Alınan güvenlik önlemleri nedeniyle iki takım taraftarları arasında stat çevresinde herhangi bir olay yaşanmazken, sözlü sataşmalar oldu. 
     Yaklaşık 1600 kadar sarı-kırmızılı taraftar, üzerleri arandıktan sonra kendilerine ayrılan eski açık tribündeki yerlerini aldı. 
     






</TEXT>
</DOC>
