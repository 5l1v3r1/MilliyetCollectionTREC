<DOC>
<DOCNO> 22869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/guncel/gun08.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Aile organ bağışını engelleyebilir mi 
</HEADLINE>
<TEXT>

ÇAPRAZ ATEŞ 
     BELMA AKÇURA 

     Denizli’de intihar eden Yusuf Ceyhan Kars, bıraktığı mektupta, organlarının bağışlanmasını istedi. Ancak ailesi izin vermediği için Kars’ın organları alınamadı. Sağlık Bakanlığı’nın verilerine göre Türkiye’de yılda 7 bin 500 kişi, organ nakli için beklerken, organ bağışı aile engeline takılıyor. 
     
     Dr. Nalan Bora Sağlık Bakanlığı 
Aile izni gerekli      Organ alınmasına ilişkin yasaya göre, ölen bir kişinin birinci dereceden yakınları yoksa, tıbbi zorunluluk durumlarında vasiyet ve rıza aramaksızın organ nakli yapılabilir. Adli kovuşturma ile ilgisi olmayan cesetler, aksine bir vasiyet olmadığı takdirde altı aya kadar saklanıp, araştırma kurumlarına gönderilebilir. Bağış yapmış bir kişinin de ölümünden sonra organları, ailesi rıza göstermiyorsa alınamıyor. 
     
     Prof. Dr. Celal Erbay M.Ü. 
Ölümle şahsiyet sona erer      Geride kalan mirasçılarının kanaatine saygı duymak lazım. Ölenin itibarı, hatırası geride kalan varisleri sayesinde yaşayacaktır. Geride kalanların tasarrufuna duygusuz kalmak hoş olmaz. Hukuken, ölen kişinin ölümle birlikte şahsiyeti de sona ermiştir. Şahsın kendi üzerindeki haklarının kullanımı ölümle birlikte sona erer. Hiçbir hukuk sistemi ölümle şahsiyeti sona eren kişinin mal varlığını, hatıralarını, maddi ve manevi varlığını boşta kalmış sahipsiz kabul etmez. 
     
     Füsun Sayek T.Tabibleri Birliği Başkanı 
Vasiyet yerine getirilmeli      Kişinin yaşarken söylediğine uyulması gerekir. Yaşarken vasiyet etmiştir ama organı almak için bir olanak bulunmamışsa o koşulda alınmaması kabul edilir. Ama kişinin isteği, organı alacak kişi, ortamı var ise ve bütün bunlara rağmen kişinin isteği yapılmamışsa, ailenin vicdani sorumluluğu vardır. Bütün organ bağışı kampanyaları beyan üzerine yürüyen kampanyalardır. Organ bağışı konusunda din adamlarının fetvaları var. 
     
     Prof. Dr. Mehmet Haberal Başkent Ü. Dek. 
Aile görüşü nezaketen alınır      Yasadaki 6. madde çok açık ve net. 18 yaşını doldurmuş ve mümeyyiz olan bir kişiden organ ve doku alınabilmesi için, vericinin en az iki tanık huzurunda, bilinçli ve tesirden uzak olarak önceden verilmiş imzalı tutanağın bir hekim tarafından onaylanması zorunludur. Bunun için de organ bağış kartları yapılmış. Bunun dışındaki durumlarda organ ve doku alınamaz. Ama bu durum geçerli olduğu halde aile rızası teamülen alınır. Yasal olarak alınmaya herhangi bir engel yoktur. Aileden görüş almak nezaketen gereklidir. 
     



 GÜNCEL 


















</TEXT>
</DOC>
