<DOC>
<DOCNO> 2780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sondun04.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin'in İrlanda elçisi evinde ölü bulundu 
</HEADLINE>
<TEXT>

     Filistin'in İrlanda elçisi Yusuf Allan, Dublin'deki evinde ölü bulundu. 
     Polisin, 47 yaşındaki Allan'ın ölümünü şüpheli görmediğini açıklamasına rağmen, cesedin patolog Dr. Marrie Cassidy tarafından incelendiği kaydedildi. 
     Yusuf Allan'ın cesedinin, arkadaşlarının kayıp haberini vermesi üzerine eve giden polisler tarafından bulunduğu belirtildi. İrlanda Başbakanı Bertie Ahern, elçinin ölümüyle ilgili olarak Filistin Lideri Yaser Arafat ve Allan'ın eşi Jane'e gönderdiği mesajda, İrlanda'nın politik çevrelerinde iyi tanınan ve sevilen Yusuf Allan'ın ani ölümünden duyduğu üzüntüye dile getirdi. Dışişleri Bakanı Brian Cowen ise mesajında, Filistin halkını gururla temsil eden Allan'ın İrlanda'nın dostu olduğunu belirtirken, İrlanda Cumhuriyetçi Ordusu'nun İRA siyasi kanadı Sinn Fein'in lideri Gerry Adams, Allan'ın çalışmalarını övdü ve Allan'ı sadece ailesinin değil, İrlanda'da onu yaptığı işlerle tanıyan herkesin özleyeceğini ifade etti. 




</TEXT>
</DOC>
