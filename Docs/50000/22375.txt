<DOC>
<DOCNO> 22375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sondun15.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'ya kaçak giren Türk yaralı olarak bulundu 
</HEADLINE>
<TEXT>

     İtalya'ya kaçak yollardan girmeye çalışan bir Türk'ün güney sahillerinde ağır yaralı olarak bulunduğu bildirildi. 
     İtalyan haber ajanslarının verdiği haberde, güvenlik görevlileri tarafından güneydeki Otranto kenti kıyısında bu sabah bulunan Türk'ün Lecce hastanesine götürülerek yoğun bakıma alındığı belirtildi. 
     Haberde, Arnavut ve Türklerden oluşan 4-5 kişinin Otranto kıyılarına yakın bir yerde tekneden atlayıp, yüzerek karaya çıktığı, ancak aralarından bir Türk'ün yaralı halde sahile ulaşabildiği ifade edildi. Bu gruptan Arnavutların hemen kaçtığı, diğer Türk'ün de yaralı arkadaşına yardım etmek için güvenlik görevlilerine haber verdiği belirtilirken, hastaneye kaldırılan 40 yaşlarındaki Türk'ün durumunun çok ciddi olduğu kaydedildi. İtalyan polisi ise arkadaşına yardım eden diğer Türk'ün, olayda yaralanmanın sebebini araştırmak üzere soruşturmaya alındığı ifade edildi. Polis, yaralanmanın tekneden atlandığı sırada veya kaçakları tekneyle getirenlerle çıkan bir kavga sonucunda meydana gelme olasılığı üzerinde duruyor. 






</TEXT>
</DOC>
