<DOC>
<DOCNO> 12425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sontur12.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP'den 'Nevruz'un milli bayram ilan edilmesi için yasa önerisi 
</HEADLINE>
<TEXT>

     MHP, ''Nevruz Günü''nün milli bayram olarak kutlanması için yasa önerisi hazırladı. 
     MHP Iğdır Milletvekili Abbas Bozyel ve arkadaşlarınca hazırlanarak TBMM Başkanlığı'na sunulan yasa önerisinin aynen benimsenmesi halinde, her yılın 21 Mart günü ''Nevruz Bayramı'' olarak kutlanacak. 
     Önerinin gerekçesinde, ''Ergenekon Bayramı'' olarak da kutlanan bu milli bayramın halen resmi bayram olarak kabul edilmediği belirtilerek, şöyle denildi 
     ''Temelinde sevgiyi, güzelliği, dayanışmayı, baharın gelişini, binlerce yıllık vazgeçilmez adetlerimizi, gelenek ve göreneklerimizi yaşatan Nevruz Bayramı'nın bir günlük resmi bayram olarak kutlanması milletimizi sevindirecektir. Aynı zamanda bütün Türk Cumhuriyetlerinde resmi bayram olarak kutlanan bu özel günün bizde de resmi bayram ilan edilmesi, ortak bir sevincin yaşanmasına öncülük edecektir. Dili, tarihi, dini bir olanların sevinçleri de bir olmalıdır.'' 




</TEXT>
</DOC>
