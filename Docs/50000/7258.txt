<DOC>
<DOCNO> 7258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sontur15.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın'da otobüsteki silahlı saldırıyı yolculardan biri gerçekleştirmiş 
</HEADLINE>
<TEXT>

     Aydın'da yolcu otobüsüne yapılan silahlı saldırının, otobüsün yolcularından biri tarafından gerçekleştirildiği belirlendi. 
     Marmaris'ten İzmir'e giden Aydın Turizm'e ait 34 TF 5097 plakalı otobüs, Aydın-İzmir Otoyolu kavşağına geldiği sırada, bir yolcu, silahıyla 2 kişiyi çeşitli yerlerinden yaraladı. Yetkililer, otobüsün ilk etapta silahla tarandığı şeklinde alınan ihbarın, soruşturma sonucu, olaydan sonra kaçan bir yolcu tarafından gerçekleştirildiğinin anlaşıldığını bildirdiler. 
     Olayın çok yönlü soruşturulduğunu belirten yetkililer, görgü tanıklarının verdiği ifadeler doğrultusunda Nail B, Rıfat B, Halil K, Zafer E, Güven Ö. ve Kerem K. adlı kişilerin gözaltına alınarak, sorgulanmaya başlandığını kaydettiler. Silahlı saldırı sonucu yaralanan Osman Çinerli'nin 51 , otobüsün sahibi olduğu, öteki yaralı Şükrü Bayram'ın 43 ise yolcu olduğu anlaşıldı. Olayın bir alacak anlaşmazlığı yüzünden yapılmış olabileceği dile getirildi. Aydın Devlet Hastanesi'nde tedavi altında tutulan yaralıların sağlık durumlarının iyi olduğu, olayla ilgili 1 kişinin daha arandığı öğrenildi. 




</TEXT>
</DOC>
