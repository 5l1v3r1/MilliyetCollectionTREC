<DOC>
<DOCNO> 4063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sondun13.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Komünistler Çavuşesku'ya otopsi yapılmasını istiyor 
</HEADLINE>
<TEXT>

     Romanya'da, eski Devlet Başkanı Nikolae Çavuşesku yandaşı komünistler, 1989 yılında idam edilen Devlet Başkanı'nın kemiklerinin mezardan çıkarılarak otopsiye tabi tutulmasını istediler. 
     Küçük bir parti olan İşçi Partisi'nin öncülüğünde, Ghencea mezarlığında Çavuşevsku'yu anmak için biraraya gelen komünistler adına konuşan bu partinin lideri Ioan Cristian Nicolae, bu isteklerinin, Çavuşesku'nun gerçekten Ghencea mezarlığında gömülü olup olmadığını anlamak ve idam edildiği yere götürülmeden önce kendisine işkence yapılıp yapılmadığını saptamak amacını taşıdığını kaydetti. Romanya'da, Çavuşesku ailesi ve birçok vatandaş, eski Devlet Başkanı'nın ölümü ve gömülmesiyle ilgili olarak bilinenlere şüpheyle yaklaşıyor. Nikolae Çavuşesku ve eşi Elena, 1989 yılındaki halk ayaklanması sırasında, kısa bir yargılamanın ardından 25 Aralık 1989'da idam edilmişlerdi. 




</TEXT>
</DOC>
