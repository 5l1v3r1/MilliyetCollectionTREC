<DOC>
<DOCNO> 23460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/guncel/gun07.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Flamingo Yolu’na baskın 
</HEADLINE>
<TEXT>

     İSMAİL POLAT İstanbul 

     Kamuoyunda "Flamingo Yolu" olarak adlandırılan Kartal Özel Tip Kapalı Cezaevi’nde dün sabah şok arama yapıldı. 
     Jandarma İl Alay Komutanlığı’na bağlı Halkalı Komando Taburu’nda görevli 80 jandarma ile cezaevinde görev yapan askerler tüm koğuşlara girerek yasak madde aradılar. Sabah 07.30’da karşılarında Robocop kıyafetli jandarmaları gören ünlü tutuklular, cezaevinde isyan olduğunu düşündü. Ünlülerin birbirleri ile konuşmaları jandarma tarafından engellendi. Aramalardan sonra cezaevinde Kartal Cumhuriyet Savcısı Hüseyin Boyrazoğlu tutanakları imzaladı. Aramalarda bir suç unsuruna rastlanmadı. 
     
     Kartal’daki ünlüler 
     Cezaevinin ünlü konukları arasında, eski bakan Cavit Çağlar, Etibank’ın eski sahibi Dinç Bilgin, Yurtbank’ın eski sahibi Ali Balkaner, Sümerbank’ın eski sahibi Hayyam Garipoğlu, Egebank’ın eski sahibi Murat Demirel, Esenyurt Belediyesi eski Başkanı Gürbüz Çapan, Erol Evcil, Urfi Çetinkaya bulunuyor. 
     



 GÜNCEL 



















</TEXT>
</DOC>
