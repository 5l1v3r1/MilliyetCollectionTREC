<DOC>
<DOCNO> 32091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/guncel/gun10.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayatları kurtuldu ama... 
</HEADLINE>
<TEXT>

     BÜLENT ÖZDEMİR İstanbul 

     Durumları ağırlaştığı için cezaları altı ay ertelenen ölüm orucundaki hükümlülerden üçü kadın yedi kişi, Bakırköy Ruh ve Sinir Hastalıkları Hastanesi 3. Nöroloji Servisi’nde tedavi görüyor. Wernicke Korsakoff’un eşiğinden dönen hükümlüler, görme ve duyma sorunu yaşıyor. Hastalardan Sait Oral Uyan, 79 kilodan 33 kiloya düştü. Görme, duyma, hatırlama ve yürüme zorluğu çekiyor. 
     
     27 kilo kaybetti 
     62 kilodan 35 kiloya düşen Diren Kırkoç ise, en çok isyan çıkarmakla suçlanmalarına kızıyor ve tahliyelerin çözüm olmayacağını dile getiriyor. Operasyon sonrası götürüldüğü Kartal Özel Tip Cezaevi’nde yeraltı dünyasının ünlü isimleriyle kalan Ganimet Bozlu da yaşadıklarını şöyle dile getiriyor "Diğer koğuşlarda kalan babalar cep telefonlarıyla görüşürken, bize ailelerimizin getirdiği bir kır çiçeğini bile teslim etmediler. Cezaevinde en çok insanı ve insanca yaşamayı özledim. İnsandan tecrit ölümden beter." 
     



 GÜNCEL 






















</TEXT>
</DOC>
