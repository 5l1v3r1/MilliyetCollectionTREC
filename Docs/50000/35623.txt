<DOC>
<DOCNO> 35623 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/ekonomi/ekoz1.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Laila’da eğlenmek 
</HEADLINE>
<TEXT>

Vergi Dünyası MUSTAFA ÖZYÜREK 
     İstanbul’da Laila adlı lüks eğlence yeri, sosyal ve ekonomik sorunlarımızın tartışılmasında bir simge oldu. Toplum, Laila’ya gidenler ve gitmeyenler olarak ikiye ayrıldı. Burada eğlenenler bir sosyal statü kazınıyor, gidemeyenler "gariban" sınıfına giriyor. 
     Laila müdavimleri, Kemal Derviş’in gözünde, Türkiye’de ekonomik krizin olmadığını kanıtlıyorlar. Her akşam televizyonlarda, Laila’da eğlenen güzel mankenleri seyrederek merakımızı gideriyoruz. 
     Türkiye’nin vergi sorunu da Laila üzerinden tartışılır oldu. Hasan Pulur gibi yazarlarımız vergisini ödeyenlerin Laila’da eğlenmeye hakkı olduğunu, vergisini ödemeyenlerden hesap sorulmasını önerdiler. 
     
     Nereden buldun 
     Laila’da su gibi para harcayanların bu parayı nereden buldukları sorulabilir mi Yoksa zenginin harcaması garibanın kıskançlığını çekmekle kalır mı 
     Vergi yasalarımızda kaynağı kanıtlanamayan gelirden yapılan harcamaların vergiye tabi tutulacağına dair hüküm var. Vergi Usul Kanunu’nun 30 7 maddesinde " 4008 Sayılı Kanunun 2’nci maddesiyle eklenen bent. Yürürlük 01.01.1995 Maliye Müfettişleri, Hesap Uzmanları ve gelirler kontrolörlerince yapılan incelemeler sırasında, mükellefler, her türlü harcama ve tasarruflarını vergisi ödenmiş veya vergiye tabi olmayan kazançlardan sağladıklarını kanıtlayamazlarsa harcama ve tasarrufların vergiye tabi tutulmuş veya vergiye tabi olmayan kazançlardan sağlandığı kanıtlanamayan kısmı, harcama ve tasarrufun 4369 Sayılı Kanunun 81 A2’nci maddesiyle değişen ibare. Yürürlük 01.01.1999 mevcudiyetinin tespit edildiği dönemden bir önceki dönemde elde edilmiş ve vergisi ödenmemiş kazanç olarak ilgili dönem matrahının takdirinde dikkate alınır." şeklinde düzenleme yer almaktadır. 
     
     İstenirse sorulur 
     1994 yılında bu madde Mecliste görüşülürken, gösterişli düğünlerden, kat, yat, villa alanlardan gelirlerinin kaynağının sorulacağı, harcamaların vergisi ödenmiş kaynaklardan yapıldığını ispatlayamayanlardan vergi ve ceza alınacağı resmen ifade edilmişti. Nereden buldun maddesi olarak nitelendirilen bu madde pek uygulanmadı. Zaman zaman boğazda lüks villa satın alanlar, gösterişli düğün yapanlar, yat ve otomobil alanlarla ilgili vergi incelemesi başlatıldığı haberleri basında yer alır, ancak arkası gelmez. Gerçekten Maliye Bakanlığı’nı bu maddeye göre kaç kişi ile ilgili vergi incelemesi yapıldığını, ne kadar vergi ve ceza salındığını, ne kadarının tahsil edildiğini açıklarsa iyi olacak. 
     Zaman zaman Vergi Usul Kanunu’nun 30 7 maddesini uygulamanın yeterli hukuki alt yapısının olmadığı, onun için de yeterli incelemenin yapılmadığı ileri sürülebilir. Elbette servet beyanı gibi bir müessesenin vergi sistemimizde yer almaması "nereden buldun" sorusunu sormayı güçleştiriyor. Ancak bazı zorlukların olması, T.B.M.M.önin kabul ettiği bir kanunun gereksiz olduğu sonucunu doğurmaz. 
     İstenirse Laila’da eğlenenlerden de, lüks jiplere, yatlara binenlerden de "nereden buldun sorusu sorulur. Kaynağı kanıtlanamayan harcamalardan vergi ve ceza alınır. Bu maddeye göre salınacak vergi ve cezaların yargıdan döneceğini ileri sürmek idarenin kendisini hakim ve savcı yerine koymasıdır. 
     



 EKONOMİ 


















</TEXT>
</DOC>
