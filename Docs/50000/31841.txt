<DOC>
<DOCNO> 31841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yazar/theper.html </URL>
<DATE> 2001/07/13/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Dosya kalemde muhafaza edilir 
</HEADLINE>
<TEXT>

İcra dairesinde dosyam var, aleyhime takip yapılmış. Dosyamı kendim takip etmek istedim zira avukata verebilecek param yok. Ancak icra dairesinin kapısından içeri girmek bir mesele, bu da yetmiyormuş gibi günlerdir gidip geliyorum dosyama ulaşamıyorum. Bir dosyaya ulaşmak bu kadar zor mu Dosya nasıl bulunur, nasıl işlem yapılır 
C. R. - İstanbul 

     Sorunuzun yanıtlarını paragraf paragraf ayıracağım 
     
1- Herkes kendi davasını veya icra dosyasını takipte serbesttir. Avukat tutma mecburiyeti yoktur, avukatla işbirliği ihtiyaridir. 
     
2- Herkes kendi dosyasını görme, inceleme ve işlem yapma serbestisine sahiptir. Yani mahkeme kaleminde olsun, icra dairesinde olsun dosyanız istendiğinde size verilmelidir. Mahkemelerde dosya bir ihtimal bilirkişiye gittiği için kalemde bulunmayabilir, bunun dışında daima kalemdedir, icralarda ise bazen icra tetkik merci denilen hakimliğe gidebilir bu nedenle yoktur, ancak bu halde dahi icra yetkililerinin size bu konuda bilgi verip dosyanızın bulunduğu icra tetkik merciini söylemesi lazım. Zira icralarda süreler kısadır, örneğin yedi gün içinde borca itiraz etmezseniz takip kesinleşir, yani parayı ödemek mecburiyetinde kalırsınız. 
     
3- İcraların kapısından girilmiyor bu da doğru, ekonomik çöküntü dönemlerinde takipler alabildiğine arttığından icra dairelerine çok iş düşer. 
     
4- Dosyanızı günlerdir bulamayışınızın hukuki nedenleri dışında bir gerçek olan hukuk dışı nedenler de vardır. Son aylarda görüyorum ki, toplu takip yapan kurum veya şirketler icra dosyalarını toplayıp şirketlerine veya evlerine götürüp işlemlerini buralarda yapıyorlar. Oysa dosya dairenin kapısından dışarı çıkmaz, işlem ancak dairede yapılır, dosyaları toplayıp götürmek hukuk dışıdır. Anlattığınız durum bana bunu hatırlattı, bu olaya ben de tanık oluyorum, hatta ileride daha detay verebilirim. Tavsiyem ısrar edin, dosyanızı bulsunlar, bu onların görevi. 
     
     







Yapısal değişim ve emperyalizm 


Bu da "baz" ağacı 


Devlet benim 


2 metrelik duvar 


Sivil toplum örgütleri nerede 


Arjantin’de tango, Türkiye’de çiftetelli 


Kriz nasıl çözülür 


Açıkçılar her yerde aynı 


Yurtdışındaki komisyon hesapları ve kamu bankaları 


Halk kime oy verir 


Kimyasal ölüme soruşturma 


Bir Demirel klasiği 


CRM muhalefet 


Dosya kalemde muhafaza edilir 


"Döviz fiyatı" ile yatar kalkar hale geldik 


</TEXT>
</DOC>
