<DOC>
<DOCNO> 40471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sonspo12.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Antalyaspor maçına hazırlanıyor 
</HEADLINE>
<TEXT>

     Galatasaray, hafta sonunda Antalyaspor ile yapacağı Birinci Süper Lig 4. hafta karşılaşmasının hazırlıklarını, bu sabah gerçekleştirdiği idmanla sürdürdü. 
     Florya Metin Oktay Tesisleri'nde, teknik direktör Mircea Lucescu yönetiminde yapılan idmanda sarı-kırmızılı futbolcular, kondisyon çalışmasının ardından, pas ve taktik ağırlıklı bir antrenman yaptı. Milli futbolcuların yer almadığı idmanda, sakatlıkları bulunan Hakan Ünsal ile Perez takımdan ayrı koşu yaparken, Sergen ise tesislerde tedavi oldu. Galatasaray, Antalyaspor maçı hazırlıklarını bu akşam basına kapalı yapacağı idmanla sürdürecek. Öte yandan sarı-kırmızılı ekibin yeni transferlerinden Mpenza ve Spehar'ın, bu akşam İstanbul'a gelecekleri bildirildi. 







</TEXT>
</DOC>
