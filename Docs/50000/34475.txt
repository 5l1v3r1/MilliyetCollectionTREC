<DOC>
<DOCNO> 34475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko12.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı kriz dinlemedi 
</HEADLINE>
<TEXT>

Yılın ilk yarısında yabancılar 2.3 milyar dolarlık 130 yatırıma ortak oldular 
     ANKARA Anka 

     Türkiye ekonomisinin krizden yakasını kurtaramadığı bu yılın ilk yarısında yabancılar, Türkiye’de gerçekleştirilecek toplam 2.3 milyar dolarlık yatırıma ortak oldu. Ocak - haziran döneminde yabancılarla ortaklaşa gerçekleştirilecek 130 yatırım projesi izne bağlandı. Yatırımlardaki toplam yabancı sermaye katkısı ise 477.3 milyon dolar olarak belirlendi. 
     İzne bağlanan yatırımlarda en büyük payı, toplam tutarı 1 milyar 165.1 milyon dolara ulaşan "karma" nitelikteki 25 proje aldı. Ancak bu yatırımlardaki yabancı sermaye miktarı 86 milyon dolar düzeyinde kaldı. 
     
     Japonlar ilk sırada 
     İlk yarıda, Japonlarla ortaklaşa gerçekleştirilecek toplam tutarı 285.7 milyon doları bulan dört yatırıma izin verildi. Bu yatırımlardaki Japon sermayesi miktarı 118.4 milyon dolar olarak belirlendi. 51.7 milyon dolarlık ABD sermayesi katkısıyla gerçekleştirilecek toplam 285.3 milyon dolarlık 15 yatırıma izin verilen bu dönemde, Hollandalılar toplam 206.1 milyon dolarlık 19 yatırıma 156 milyon dolarla katıldı. Bunu Almanlar ve İsrailliler izledi. 
     



 EKONOMİ 




























</TEXT>
</DOC>
