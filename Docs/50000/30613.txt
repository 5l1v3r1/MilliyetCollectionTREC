<DOC>
<DOCNO> 30613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/spor/spo03.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Perez'e tam not 
</HEADLINE>
<TEXT>

Mircea Lucescu, Fransız futbolcu için "Fatih’in boşluğunu doldurdu" dedi 
     Çok rahatladım’ 
     GALATASARAY Teknik Direktörü Lucescu, Grasshoppers ile oynadıkları hazırlık maçında ilk kez Sarı - Kırmızılı formayı giyen Perez’i beğendiğini söyledi. Rumen hoca, "Beklediğim gibi. Üstelik daha antrenman bile yapmadan maça çıktı. Buna rağmen olumlu puan aldı. Fatih’in boşluğunu doldurdu. Tam aradığımız adam. Çok rahatladım. İyi bir transfer" diye konuştu. 
     
     Memnun kaldı 
     MİRCEA Lucescu, diğer futbolculardan da memnun kaldığını belirtti ve "Yeni bir Galatasaray yaratıyoruz. Bütün sistemimiz değişecek. Oyuncularım çok profesyonel. Her sisteme uyum sağlayabiliyorlar. Bunu Grasshoppers maçında gördük. Artık daha kolektif bir futbol ortaya koyacağız. Şampiyonlar Ligi maçları başlıyor. Bu yüzden biraz erken forma girmeliyiz" dedi. 
     
Uyanık Cim-Bom Brezilyalı oyuncu Marcio’yu serbest bırakan Galatasaray, bu futbolcu Boavista ile anlaşınca 600 bin dolarlık borcunu ödemekten kurtuldu 
     HALİL ÖZER - LİESTAL 
     Bonservis isteriz’ 
     GALATASARAY, Marcio’yu serbest bırakırken, 600 bin dolar kazandı. İki yıldır Sarı - Kırmızılı kulüpte bulunan Brezilyalı golcü, Galatasaray’la olan ilişkisini bitirdi. Ancak bu oyuncuya diğer futbolculara olduğu gibi, 600 bin dolar borcu vardı. Marcio, Boavista ile anlaştı. Sonra bonservisini almak için yönetimle görüştü. Ancak yöneticiler, "Öyle kolaylıkla serbest şekilde gidemezsin. FIFA’ya başvururuz, bonservis ücreti isteriz" dediler. 
     
     Menajerler panikte 
     MARCİO’nun menajerleri bunun üzerine paniğe kapıldı. Portekiz kulübü de bonservis bedeli ödeyemeyeceğini bildirince menajerler Galatasaraylı yöneticilere, "O zaman alacakları iptal edin. Bunu bonservise sayalım" dediler. Marcio’nun FIFA’ya başvurması halinde serbest kalabileceğini düşünen yöneticiler hemen bunu kabul edip, karşılıklı sözleşmeleri fesh ettiler. Böylece Galatasaray 600 bin dolar ödemekten de kurtuldu. 
     
Bücürler Çizme’de      GALATASARAY’dan İtalya’nın İnter kulübüne transfer olan Okan ve Emre dün Milano’ya gitti. Okan, Türkiye’den ayrıldığı için az da olsa buruk olduğunu ifade ederek, "Ancak ideallerimizi gerçekleştirmek ve Türkiye’yi en iyi şekilde temsil etmek için buradayız" dedi. 
     EMRE ise "Hakan ve Okan ile birlikte Galatasaray’da yakaladığımız başarıyı, İnter’de de sürdürmek istiyoruz" ifadesini kullandı. İki futbolcu da 8 Temmuz’da İnter’in yeni transfer ettiği oyuncularla birlikte ön hazırlık kampına katılacaklar. 
     
Mondragon’un neşesi geldi      KOLOMBİYALI kaleci, vatandaşı Mendez’in gelişinden sonra bir hayli neşelendi. Kampta Ümit Milli Takımı’nda da forma giyen genç oyuncuyla sık sık bir araya gelen Mondragon, "Artık uyum sağlama dönemim daha da hızlanacak. Burada yabancılık çekmeyiz. Mendez’le birlikte en iyi şekilde Galatasaray’a faydalı olmak istiyoruz" dedi. 
     
İki karşılaşma birden      GALATASARAY, bu akşam İsviçre’nin Solothorn kasabasında düzenlenen bir turnuvaya katılacaklar. 45’er dakika sürecek maçlarda önce saat 20.30’da Hırvatistan’ın Dinamo Zagreb takımıyla karşılaşacak olan Sarı - Kırmızılılar, sonra da Solothorn önüne çıkacaklar. Bu maçlarda Ayhan, Mondragon ve Vittoria Mendez gibi isimler ilk kez forma giyecekler. 
     
Lucescu isyan etti      GRASSHOPPERS ile yapılan maçın ardından taraftarların sahaya dalması ve organizasyon yetersizlikleri Teknik Direktör Lucescu’yu çileden çıkardı. Rumen hoca bundan sonraki hazırlık maçlarında güvenlik konusunda garanti isterken, organizasyon yetkililerine de tepki gösterdi. Sarı - Kırmızılı takımın hocası, "Ben böyle bir şey görmedim. Birden herkes futbolcularımın üzerine hücum etti" dedi. 
     
Mendez bitti      SARI - Kırmızılılar dün Cenevre’de Vittoria Mendez’le sözleşme imzaladılar. Paris’te Jardel için Marsilyalı yöneticilerle görüşen Dış İlişkiler Sorumlusu Mete Razlıklı, Cenevre’ye geçti ve burada Mendez’in menajerleriyle bir araya geldi. Bir yıllık yapılan sözleşme gereği 19 yaşındaki Mendez’e 120 bin dolar ödenecek. 
     
Çifte imza      GALATASARAY, İkinci Başkanı Mehmet Cansun, Sergen ve Ender’le bugün sözleşme imzalayacaklarını söyledi. Cansun dün Harbiye’deki ofisinde görüştüğü iki futbolcunun bugün saat 12.00’de Florya’da imza atacaklarını açıkladı. Sarı-Kırmızılılar Grasshopers maçının ardından ara vermeden çalışmalarını sürdürdü. Dün sabah fitness salonunda çalışan futbolcular ardından ormanda krosa çıktılar. 
     



 SPOR 





















</TEXT>
</DOC>
