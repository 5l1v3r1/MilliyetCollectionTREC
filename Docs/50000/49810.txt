<DOC>
<DOCNO> 49810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/soneko21.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğan Holding, Doğan Hayat Sigorta hisselerini Dışbank'a devretti 
</HEADLINE>
<TEXT>

     Doğan Holding, Doğan Hayat Sigorta'daki hisselerinin tamamını, 2.1 trilyon lira bedelle iştiraklerinden Dışbank'a devretti. 
     Doğan Şirketler Grubu Holding A.Ş'den İMKB'ye gönderilen açıklamada, şirketin Doğan Hayat Sigorta'da sahibi bulunduğu sermayenin yüzde 60'lık bölümünü oluşturan 720 milyar lira nominal değerdeki hisse senetlerinin, iştiraklerinden Dışbank'a devredilmesine ilişkin işlemlerin tamamlandığı bildirildi. 
     Açıklamada, belirlenen fiyatlara göre oluşan toplam 2 trilyon 160 milyar lira peşin devir bedelinin tahsil edildiği, devirden doğan 1 trilyon 440 milyar lira iştirak hisse satış kazancının tamamının gelir tablosuna intikal ettirildiği belirtildi. 
     Devir sonrası Doğan Holding'in, Doğan Hayat Sigorta'da iştirak payının kalmadığı kaydedildi. 
     






</TEXT>
</DOC>
