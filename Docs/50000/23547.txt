<DOC>
<DOCNO> 23547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sonspo05.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin bu sezonki en hırçın oyuncusu Abdullah... 
</HEADLINE>
<TEXT>

     Fenerbahçeli Abdullah Ercan, 2000-2001 sezonunda gördüğü 2 kırmızı, 8 sarı kartla, sezonu şampiyon olarak kapatan takımının en hırçın futbolcusu oldu. 
     Deneyimli oyuncu, bu sezon gördüğü kartlar nedeniyle takımını 5. haftada Beşiktaş, 15. haftadaki Erzurumspor, 26. haftada Adanaspor, 27. haftada Denizlispor ve 32. hafta Erzurumspor ile yapılan maçlarda yalnız bıraktı. 
     
     En çok sarı Lazetiç'e 
     Fenerbahçe'de Abdullah'ı 11 sarı kart ile Lazetiç takip ederken, bu futbolcu çift sarı kartan 6. haftada Yimpaş Yozgatspor maçında, 4. sarı karttan da 11. haftadaki Ankaragücü maçında forma giyemedi. 
     Bu isimleri takip eden bir diğer futbolcu da sarı-lacivertli takımın golcüsü Kennet Andersson toplam 7 sarı kart görerek 12. haftadaki Gaziantepspor deplasmanında oynayamadı. 
     Fenerbahçeli futbolcular bu sezon ligde toplam 70 sarı, 2 kırmızı de kart gördüler. 
     
     En centilmen Mert Meriç 
     Sarı-lacivertli takımda en centilmen futbolcu bu sezon 26 maçı da kart görmeyerek tamamlayan Mert Meriç oldu. 
     Mert Meriç'in yanı sıra, oynadığı 33 maçta 1 sarı kart gören kaleci Rüştü ise en centilmen 2. futbolcu oldu. 






</TEXT>
</DOC>
