<DOC>
<DOCNO> 18431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur21.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Cumhur Ersümer'e Sümer Oral vekalet edecek 
</HEADLINE>
<TEXT>

     Cumhur Ersümer'in istifasıyla boşalan Enerji ve Tabii Kaynaklar Bakanlığı'na, Maliye Bakanı Sümer Oral vekalet edecek. 
     Sanayi ve Ticaret Bakanı Ahmet Kenan Tanrıkulu, Başbakanlık Merkez Binası'ndan ayrılırken gazetecilerin sorusu üzerine, Enerji ve Tabii Kaynaklar Bakanlığı'na atama yapılıncaya kadar yerine, Maliye Bakanı Sümer Oral'ın vekalet edeceğini bildirdi. 
     Maliye Bakanı Oral, Ersümer'in TBMM'deki basın toplantısından bir süre sonra Başbakanlık Merkez Binası'na geldi. Anayasa'nın konuyla ilgili 113. maddesi ''Herhangi bir sebeple boşalan bakanlığa en geç on beş gün içinde atama yapılacağını'' hükme bağlıyor. 
     Öte yandan, liderler zirvesinin ardından Devlet Bakanı ve Başbakan Yardımcısı Devlet Bahçeli'nin Başbakanlık Merkez Binası'ndan ayrılmasının ardından Ulaştırma Bakanı Enis Öksüz Başbakanlığa geldi. 
     







</TEXT>
</DOC>
