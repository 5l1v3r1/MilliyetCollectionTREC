<DOC>
<DOCNO> 14080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sondun04.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Konser verilen statta bombalar patladı 11 ölü,156 yaralı 
</HEADLINE>
<TEXT>

     Sri Lanka'nın Kurunegala kentinde konser verilen bir statta meydana gelen patlama sonucu 11 kişinin öldüğü, 156 kişinin de yaralandığı bildirildi. 
     Polis yetkilileri, patlamanın yaklaşık 25 bin seyircinin bulunduğu tatta bugün erken saatlerde meydana geldiğini söylediler. Birbiri ardına patlayan 2 bombanın, statta büyük bir izdihama yol açtığını ifade eden polis yetkilileri, bu yüzden çok sayıda kişinin yaralandığını kaydettiler. 
     Kentin en büyük hastanesindeki doktorlar, hastaneye 11 kişinin cesedinin getirildiğini ve yaralanan 156 kişinin tedavi altına alındığını ifade ettiler. Yaralılardan bazılarında şarapnel yaraları olduğu kaydedildi. Öte yandan olay yerine giden bir Associated Press kameramanı, yüzlerce ayakkabı ve parçalanmış kumaş parçasının çevreye saçıldığı statta, patlamamış el yapımı 3 bomba gördüğünü bildirdi. Bombalı saldırıyla Tamil Kaplanları'na mensup gerillaların ilişkisinin bulunmadığını ifade eden polis yetkilileri, olayın nedeninin bölgedeki suç çeteleri arasındaki savaş olduğunu kaydettiler. 




</TEXT>
</DOC>
