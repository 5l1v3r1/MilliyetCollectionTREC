<DOC>
<DOCNO> 44008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/ekonomi/eko03.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme yüzde 5, enflasyon yüzde 35 
</HEADLINE>
<TEXT>

YPK toplantısında ekonomik büyüklükler masaya yatırıldı. Faiz dışı fazla için bir açıklama yapılmazken, 2002 büyüme hedefi yüzde 5 olarak belirlendi 
     HARUN GÜREK Ankara 

     Yüksek Planlama Kurulu’nda YPK , 2001 sonunda enflasyonun yüzde 60 düzeyinde olması , 2002’de ise tüketici fiyatlarının TÜFE yüzde 35 olarak benimsenmesi kararlaştırıldı. 2002’de büyüme yüzde 5 bekleniyor. 
     Başbakan Bülent Ecevit’in başkanlığında dün DSP Grup Salonu’nda yapılan toplantıya, Başbakan Yardımcıları Devlet Bahçeli, Mesut Yılmaz, Hüsamettin Özkan, Devlet Bakanı Kemal Derviş, Maliye Bakanı Sümer Oral, Bayındırlık Bakanı Abdülkadir Akcan, Tarım Bakanı Hüsnü Yusuf Gökalp katıldı. YPK’ya katılan bürokrat sayısı ise sınırlı tutuldu. 
     
     Faiz dışı fazlada dört seçenek 
     DPT Müsteşarı Akın İzmirlioğlu YPK’daki sunuşunda, 2002 yılı büyüklüklerinin hükümetin yapacağı faiz dışı fazla seçeneğine göre kesinleştirilebileceğini kaydederek dört ayrı senaryo sundu. Senaryoların yüzde 2.5, 4, 5.6 ve 6.5 seçeneklerine dayandığı ve 90 - 100 katrilyonluk bütçe büyüklüğünü öngördüğü belirtildi. Ancak edinilen bilgiye göre fazla yüzde 5.6 olarak belirlendi. 
     
     Devletin küçülmesi tartışıldı 
     Toplantıda, yüzde 5 olarak belirlenen 2002 yılı büyüme hedefine 2001’de yüzde 7 - 8 küçülme olacağı için kolaylıkla ulaşılacağı, bu nedenle reel sektöre büyük çaplı destek vermeye gerek olmadığının tartışıldığı öğrenildi. 
     Çıkışta yapılan açıklamada, mayısta yüzde 52.5 belirlenen, temmuzda yüzde 58 olarak revize edilen 2001 enflasyonunun yüzde 60 civarında olması bekleniyor. TÜFE’nin 2002’de yüzde 35 olması benimsenirken cari işlemlerin bu yıl 4 milyar dolar fazla vermesinin beklendiği bildirildi. 
     
2002 enflasyonu IMF’ye havale      YPK, 2002 yılı enflasyon hedefini ekimde kamuoyuna açıklanacağını duyurdu. 
     Toplantıdan sonra yapılan açıklamada, 2002 yılında enflasyon hedeflemesi sistemine geçilmesi de kesinleştiği belirtildi. 
     Bu sistemde, hedef oran Merkez Bankası’nca belirlendiğinden YPK, enflasyona ilişkin karar almadı. Yüzde 35 olarak benimsenen ancak asıl rakamın ekimde Merkez Bankası tarafından açıklanacağı duyurulan 2002 enflasyon hedefinin, Bakan Derviş’in IMF ile görüşmelerinde kesinleştirildikten sonra açıklanması bekleniyor. Açıklamada, büyümenin bütçe dengesini bozmadan sağlanacağı, maliye politikasının hedeflere uygun biçimde ödün verilmeden uygulanmasının sürdürüleceği belirtildi. 
     
Derviş Sıkı maliye politikasına devam      Ekonomiden sorumlu Devlet Bakanı Kemal Derviş, YPK toplantısı çıkışında, program hedeflerine uygun biçimde, sıkı maliye politikasının ödün verilmeden uygulanacağını söyledi. Derviş, bir gazetecinin "Mayıs ayında IMF’ye verilen niyet mektubuna aynen uyulacağını söyleyebilir miyiz" sorusu üzerine, "Açıklamada var, öyle de diyebilirsiniz" dedi. 
     
     Amerika yolcusu 
     Bu arada, Devlet Bakanı Kemal Derviş’in Amerika gezisi yarın başlıyor. Bakan Derviş’le birlikte Hazine Müsteşarı Faik Öztrak ve Merkez Bankası Başkanı Süreyya Serdengeçti de Washington’a gidiyor. Amerika’da bir hafta kalacak olan Derviş, Amerikan Hazine Bakanı Paul O’Neal, IMF Başkanı Horst Köhler ile görüşecek. Görüşmelerde 2002 yılına ilişkin program hedeflerine, özellikle faiz dışı fazla ve enflasyon büyüklüklerine son şekli verilecek. 
     



 EKONOMİ 

























</TEXT>
</DOC>
