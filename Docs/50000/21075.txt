<DOC>
<DOCNO> 21075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/eko09.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Açlık sınırı 252 milyona çıktı 
</HEADLINE>
<TEXT>

     ANKARA Milliyet 

     Türkiye Kamu Çalışanları Sendikaları Konfederasyonu Kamu - Sen , ekonomik krizden sonra dört kişilik bir ailenin açlık sınırının aylık olarak 252 milyon liraya yükseldiğini açıkladı. 
     Kamu - Sen Ekonomik ve Sosyal Araştırmalar Merkezi, 2001 Nisan verilerine göre, iki, üç ve dört kişilik ailelerin aylık temel tüketim harcamalarını hesapladı. Çalışmada, hesaplamalarda baz alınan ev eşyaları harcamaları bu ürünlerin artık alınmaması nedeniyle hesaplama tablosundan çıkartıldı. Aylık gıda, konut, yakacak, giyecek, ulaşım, haberleşme, eğitim, sağlık ve diğer temel harcamaların baz alındığı araştırmada, dört kişilik bir ailenin yoksulluk sınırı ise 721 milyon lira olarak hesaplandı. Bu ücret iki kişilik ailede 507 milyon üç kişilik ailede ise 622 milyon lira olarak belirlendi. Nisan 2000 ile Nisan 2001 verilerinin karşılaştırması sonucu yoksulluk sınırı enflasyonu yüzde 43.5 olarak hesaplandı. 
     



 EKONOMİ 



















</TEXT>
</DOC>
