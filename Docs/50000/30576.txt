<DOC>
<DOCNO> 30576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/agun.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Askeri Yüksek İdare Mahkemesi karar aldı 
</HEADLINE>
<TEXT>
İMAM NİKAHLI EŞE TAZMİNAT 
Mahkeme, eşi askerde ölen kadın için Milli Savunma Bakanlığı’nı tazminata mahk m etti. Kararda, çiftin çocukları olduğu gerekçesiyle ileride resmi nik h yapabilecekleri iddiası "samimi" bulundu 
     İHSAN YILMAZ İstanbul 

     Askeri Yüksek İdare Mahkemesi’nin AYİM , bir ilke imza atarak, Milli Savunma Bakanlığı’nı imam nik hlı eşi askerde ölen bir kadına, maddi ve manevi tazminat ödemeye mahk m ettiği ortaya çıktı. 
     Siirt - Pervari Köprüçay Jandarma Karakolu’nda 13 Ocak 1995 günü meydana gelen olayda, yemekhanede tüfeğinin bakımını yapan bir erin silahının ateş alması sonucu başka bir er hayatını kaybetti. 
     Ölen askerin imam nik hlı eşi, 29 Aralık 1995’teki dava dilekçesinde, resmi nik hları olmadığını, ancak uzun yıllar birlikte yaşadıklarını, bir çocukları olduğunu ve evlenmeyi planladıklarını bildirdi. Davacı eş, desteklerini yitirdiklerini gerekçesiyle kendisi ve çocuğu için ayrı ayrı 250 milyon lira maddi, 50 milyon lira da manevi tazminat talep etti. 
     
     Kadın desteğini kaybetti 
     İdareyi kusurlu bulan AYİM, medeni nik hla evli bulunmaması yüzünden davacı kadının desteğini kaybetmiş sayılıp sayılmayacağı konusunda örnek olacak bir karar aldı. 
     AYİM kararında, "Davacı ... müteveffa ile medeni nik hla evli olmasa da, onunla olan müşterek yaşamlarından davacı çocuk doğduğuna ve bu çocuk babanın nüfusuna anası Saadet’ adıyla kaydedildiğine göre, fiili yaşamın ileride medeni nik hla evliliğe dönüşeceği iddiasının içtenlik taşıdığını ve evliliğin ileride mutlak gerçekleşeceğini kabul etmek gerekir" denildi. 
     AYİM, bilirkişi raporu uyarınca ve isteme bağlı kalarak davacı eşe 250 milyon maddi, 50 milyon manevi tazminatın, zararın başlangıç tarihinden itibaren yasal faiziyle birlikte ödenmesine karar verdi. 
     
Erkeklik gücü için 350 milyon      Kuzey Irak’ta sınır ötesi operasyon sırasında 1995’te vurularak sakat kalan bir komando er, ömür boyu bir başkasının yardım ve bakımına muhtaç olduğunu belirterek, 11 milyar 500 milyon liralık maddi ve manevi tazminat, kocalık görevini yerine getiremeyecek oluşu nedeniyle duyduğu ve ömür boyu duyacağı üzüntüyü kısmen de olsa karşılayabilmek amacı ile eşine de 500 milyon lira manevi tazminat verilmesi istemiyle dava açtı. 
     
     Kadının manevi zararı 
     Dosyayı görüşen AYİM, bağlanan aylık ve ödenen ikramiyeleri de göz önüne alarak davacıya 5 milyar 620 milyon 34 bin lira maddi tazminat, 400 milyon lira manevi tazminat verilmesine karar verdi. 
     GATA’nın raporuna göre, davacının eşine karşı cinsel yönden kocalık görevini yerine getirme gücünden yoksun kaldığı kanaatine varılması üzerine de, "evli kadının manevi zararları, duyacağı üzüntü, mahrum kalacağı şeylerin doğrudan doğruya maruz kalınan zarar olduğu kabul edilerek" 350 milyon lira manevi tazminat verilmesi kararı çıktı. 
     
İt dalaşı şehidi için 35 milyar      Pilot Yüzbaşı Nail Erdoğan, yanında Pilot Yarbay Osman Çiçekli ile birlikte 8 Ekim 1996 günü Ege Denizi üzerinde F - 16 savaş uçağıyla uçtukları esnada Yunan M2000 uçağı ile hava muharebesine it dalaşı girdi. Ardından da, F - 16 alev topu görünümünde ani bir patlamayla denize düştü. Pilot yüzbaşı tüm aramalara rağmen bulunamazken, diğer pilot hafif yaralı olarak kurtuldu. 
     Pilotun ailesi adına dava açan vekilleri, eş Fatma Erdoğan ve çocuklara aylık bağlanıp, yasal ödemelerin yapıldığını, ancak bunların kazancın çok gerisinde olduğunu savundu. Davacı eşe ve iki çocuğuna toplam 35 milyar 500 milyon lira maddi, 400’er milyon lira da manevi tazminat talep edildi. 
     Dosyayı inceleyen AYİM, şu kararı aldı "... Tehlike taşıyan hizmetlerle araç ve gereçlerden sağlanan yararlar nasıl ki bunların sahibine ait oluyor ise, doğan zararlar da sahibine ait olmalıdır’ davacıların uğradığı zararların hizmetin sahibi olan davalı idarece karşılanması gerektiği sonucuna ulaşılmıştır." 
     AYİM, davacı eşe 19 milyar 318 milyon 943 bin lira, kız çocuğuna 5 milyar lira, erkek çocuğuna da 8 milyar lira maddi tazminat, 400’er milyon lira da manevi tazminat verilmesini kararlaştırdı. 
     



 GÜNCEL 
























</TEXT>
</DOC>
