<DOC>
<DOCNO> 49998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun34.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı, Kabil kapılarına saldırmaya hazır gibi... 
</HEADLINE>
<TEXT>

     Kuzey İttifakı, binlerce askerinin çok kısa zamanda Kabil kapılarına saldırmaya hazır hale geleceğini açıkladı. 
     Devrik Rabbani hükümetinin Dışişleri Bakanı Dr. Abdullah Abdullah, ittifakın, ağır Amerikan bombardımanıyla gevşeyen Taliban güçleri hattını kırabileceğini açıkladı. 
     Kabil yakınlarındaki güçlerinin birkaç günlük bir zaman içinde hazırlıklarını en üst düzeye yükselteceğini söyleyen Abdullah, ''Binlerce yeni askerden söz ediyoruz. Onlar, ana vurucu güçler, bir çeşit özel güçler'' dedi. Abdullah, ne zaman Kabil'e saldırabilecekleri konusunda bilgi vrmedi. 
     Kuzey İttifakı komutanlarından Ahmed Ziya Mesud, dün yaptığı açıklamada, 4 ya da 5 gün içinde Kabil'e ilerlemeyi ümit ettiklerini söylemişti. 
     Abdullah, ayrıca son 5 gün içinde Kabil'in kuzeyindeki cephede Taliban'a ait 15 tankı imha ettiklerini, Bagram Havaalanı yakınlarındaki dağlarda bulunan Taliban mevzilerine yönelik ABD'nin B-52 uçağıyla bombardımanın da çok etkili olduğunu söyledi. 
     






</TEXT>
</DOC>
