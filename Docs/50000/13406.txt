<DOC>
<DOCNO> 13406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/spor/ygokb.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Auskas’lara karşı Ovic’ler 
</HEADLINE>
<TEXT>

     BİLGİN GÖKBERK 

     Lietuvos Rytas Vilnius ve Homo Homini Lupus... İlk üç kelime onlar... Kısaca auskaslar... Kazlauskas, Siskauskas, Macijauskas ve arkadaşları... Ne karışık taktikleri, ne kat ederken çarpışan oyuncuları var. Basit bire bir ve ikiye birler, bol bol şut. Ve sınırsız özgürlük. Üstelik başarıya açlar. Tabii paraya da... Ünlü de değiller. Ama basketbol oynuyorlar. Hem kendileri zevk alıyorlar, hem de seyredenler. Böyle üç takımın olsun, bir çuval dolar borcun olsun... Biz de Litvanya kritikleri rast makamında olur. Sert takım, ekol bunlar abi... Geyiği... "Basketbol, yalnız basketbol oynuyorlar" diyemiyor kimse... "Peki, siz ne oynuyorsunuz" sorulmasın diye... Homo Homini Lupus İnsan insanın kurdudur O biziz işte... Veya auskaslara karşı ovic’ler... Ve diğerleri. Yani Efes... Onların kritikleri de hicazdan çalar. Efes’in kuruluşundan başlıyor. 20 sene yatırım, Natof - Örs hatırlatılıyor. Sistem ve sabırla bitiyor. "Yenerlerse helal olsun yenilirlerse olsun... Seneye" deyip geçmiş başarılar gündeme gitiriliyor. 
     Evet, kazandılar, helal olsun... Ama nasıl 
     Kendi kendimizin kurduyuz. Eşeğimizi kaybedip buluyoruz. Maçı önce kaybedip sonra kazanıyoruz. Ve bir de seviniyoruz... Scepanovic’i basketbola kazandırmaya kararlılar. Türkiye’nin en yetenekli gençlerini de kaybetmeye... Bütün sahanın en uzun süresi 36 dakika ile Scepanovic’in... 34 dakikalar da Muloömerovic ve Drobnjak’ın... İkisi de çok iyi oynadılar Alper, Mehmet Okur, Ömer 15 dakika üzerinden anlaşmışlar herhalde... 30 dakikalı Hüseyin’i zaten hiç bir coachun kesmeye yüreği yetmez. 21 dakika oynayan Kerem, denize düşenin yılana sarılması misali... Milli takımın bir numarası 13. dakikada giriyor, sonra çıkıyor. Mula bir numarada her zamanki gibi S.O.S verince, ikiye alınıp Kerem oyuna sokuluyor. Denize düşen Efes, yılanın ismi Kerem... Kaya ve Erdal Bibo yine sıfır çekiyor. Tercihler doğru olsa toklar kulübü yerine bir iki sene açlar kulübünde oynamaya cesaretleri olsa... Mesala Litvanya’da Kayauskas, Bibouskas olsalar, anlarsınız ne demek istediğimi. 
     Kısa keselim... Efes ovic’lerle maç kazanır. Kazanacak da... Ama Mehmet Okur, Ömer, Kerem, Kaya, Bibo ve hatta giden Arda’ya inanırsa ve güvenirse Supro League’yi götürür. Karar Oktay’ın... 
     Ya cesur büyük düşünüp Supro League’yi götürecek, ya da günlük yaşayıp küçük hesaplarla maç kazanacak. Bu yazıya kızanlar Litvanya coachu Vainaiuskas’a sorsunlar "Olası bir finalde hangi takımın couchu olmak istersin" diye... 
     


 SPOR 























</TEXT>
</DOC>
