<DOC>
<DOCNO> 10674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/guncel/gun13.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR YORUM 
</HEADLINE>
<TEXT>

     Anadolu ihtilalinden günümüze ülkemiz 
     Türkiye’mizde 60 yıl öncesine baktığımızda, demirci çırağının yapabileceği bir çiviyi bile yapabilecek kadar sanayii yoktu. Çivi bile ithal malıydı. Sanayide büyük bir hamleyi Türk milleti gerçekleştirdi. Artık az gelişmişlikten çıktık. Gelişmiş ülkeler düzeyine geldiğimizden ötürü millet olarak kıvanç duymalıyız. Dünya koşulları küreselleşmiştir. Artık biz mühürcü seçmenler doğruları, yanlışları görmeye başladık. Muhalefet, görev icabı ekonomi çöktü diyor. Alternatif iktisadi projeleri nerede, bir görelim bakalım. O zaman yaptıkları eleştirileri değerlendirebiliriz. 
Vasfi Nebioğlu - Rize 

     Bozulan dengeler 
     Yasama ile yargı, yürütme ile yargı, yasama ile yürütme, bunlar bilinen ve her ülkede ağırlığı olan güçler ve dengelerdir. Biri diğerine feda edilemez. Bu üç güç ve üç denge sağlık işaretidir. Fakat, bu denge bozulmuş ise, bünye hastalıklıdır. Ama şimdi bozulmalar başgösterdi. Yargı, yasamaya karışır oldu. Yürütme, yargıya karıştı. Yürütmenin, yasamayı bypass etme denemeleri de denge bozucudur. İçtüzük değişikliği meselesi . 
     İçte dengeler bozulunca dışımızdaki dünya daha fütursuzca bize saldırmaya başladı. Örnek Ermeni meselesi gündeme geldi. Dengeler bozulmasın ve ülkemiz huzurlu olsun. 


 GÜNCEL 



















</TEXT>
</DOC>
