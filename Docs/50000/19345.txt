<DOC>
<DOCNO> 19345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yazar/okur.html </URL>
<DATE> 2001/05/03/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Sınav dönemi 
</HEADLINE>
<TEXT>

     "Capital gain..." 
     Sakın ola şaşırmayın... 
     Borsada spekülatif sermaye karlılığı dönemi bitti, kesin olan bu... 
     Bu noktada bize şu soruyu sorabilirsiniz 
     "Siz aynı zamanda borsada büyük oyunlar döneminin sonuna mı gelindiğini söylüyorsunuz " 
     Borsada oyun bitmez. Biz, bilançolara bakalım. 
     Şimdiye kadar temettü, şirket performansı gibi temel göstergelere itibar etmeyenler yani işin talep kısmıyla ilgilenenler kaçınılmaz olarak artık işin arz kısmına odaklanmak zorunda olduklarını görüyorlar. Şirketler, kriz dönemine kadar öz kaynağı kısmen sağlıyorlar, banka kredileriyle işi götürüyorlardı. 
     Ama denizin dibi göründü. 
     Üç aylık bilançolar durumu gayet iyi açıklıyor. 
     Çünkü iki kriz, pek çok şirketin sadece karlarını silip süpürmedi. Öz kaynaklarını da yedi, bitirdi. Artık pembe senaryolarla günü kurtarmak dönemi geride kaldı. Reel sektördeki sorunları görmek için ille de büyüteçle rakam okumak gerekmiyor. 
     
K rlar uçup gitti      Çünkü ekonomi sadece rakamlardan ibaret değil. Ekonomi can, kan... Ekmeği ve emeği doğrudan yansıtıyor. Sosyal boyutu hepimiz için çok önemli. 
     Üç aylık mali denetimden geçmemiş bilançolara bakınca neler görüyoruz 
     19 Şubat kriziyle başlayan süreç şirketlerin finansman giderini artırmış, uçup giden karların yanında şirketlerin öz sermayeleri dolar bazında da erimiş. 
     Döviz cinsinden borçlanan şirketler için kabus dönemi başlamış. 
     Öz sermayesini yiyen şirketler için örnekler verelim mi 
     
Devalüasyonun faturası ağır oldu      Borsada işlem gören finans şirketlerini bir yana bırakırsak, bilançosu açıklanan 251 şirket içinde öz sermayesi eksiye geçenler 
     "Çukurova Elektrik, Dardanel, Tümteks, Raks Elektronik, Nergis Holding, Turcas, Bayraklı Boya, Tofaş Oto Ticaret, Tansaş, Raks Ev Aletleri, Kerevitaş, Tezsan Takım, Emek Elektrik, Viking Kağıt, Boyasan, ÇBS Boya..." 
     Bunun anlamı şu 
     Devalüasyonun faturası çok ağır çok... Yatırımcılara bu noktada diyoruz ki 
     Siz, şirketlere ortak oluyorsunuz. O yüzden yatırım yaptığınız şirketin bilançosunu iyi analiz edin. Kararınızı ona göre verin. 
     
Hissezede sayısı 230 bin      Borsa Yatırımcıları Derneği BORYAD bilançoları analiz edip, yatırımcılara bilgi veriyor. 
     "Son kriz borsanın ana unsuru olan şirketleri oldukça olumsuz etkiledi. Mali durumu bozulan ya da yükümlülüklerini yerine getiremediği için işlem sırası kapatılan hisse senetlerine yatırım yapan 230 bin kişi mağdur. O yüzden mutlaka şirket bilançolarını ve mali yapıları iyi analiz edin. Borsada yatırım yapılırken risklerle karşı karşıya olduğunuzu bilerek bilinçli hareket edin." 
     Bu durumda ne olacak 
     Şirketlerin çoğu ihracata yönelecekler. Pazar arayacaklar. Sermayelerini artıracaklar. Kendilerine ortak bulacaklar. Çünkü çoğu şirket dövizle borçlanmış. Dövizle borçlanmanın faturası şirketleri zorluyor. 
     Görüşümüz 6 aylık bilançolar, bir ölçüde "sınav dönemi" bilançosu olacak. 
     Reel sektördeki fotoğrafın doğru yorumlanması çok önemli. 
     
     







İslam ve demokrasi 


Cazdan bize ne 


Telekom’a asker freni 


İşte Türk kadını 


Mesut Yılmaz'ın inandırıcı olabilmesi... 


Bülent Bey’i nasıl tanırsınız 


Evde kalmasın 


Maske 


Halk farkında değil mi .. 


Sınav dönemi 


Beyaz Enerji soruşturmasında bilinmeyenler 


Dansöz 


Enerji düğümü 


Duy da inanma 


"Kaynak" denilen şey "tasarrufötur 


</TEXT>
</DOC>
