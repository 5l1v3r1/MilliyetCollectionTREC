<DOC>
<DOCNO> 40164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sontur04.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurgun Operasyonu..Bayındırlık Bakanlığı'nın 21 çalışanı DGM'de 
</HEADLINE>
<TEXT>

     Bayındırlık ve İskan Bakanlığı'nın bazı ihalelerinde yolsuzluk yapıldığı iddiaları üzerine başlatılan ''Vurgun Operasyonu'' kapsamında gözaltına alınan bakanlık çalışanı 21 kişi, DGM'ye sevk edildi. 
     Gözaltında tutuldukları Ankara Emniyet Müdürlüğü Kaçakçılık ve Organize Suçlarla Mücadele Şube Müdürlüğü'ndeki sorguları tamamlanan Bayındırlık ve İskan Bakanlığı Yapı İşleri Genel Müdür Vekili İlkutlu Gönülal, yapı işleri genel müdür yardımcıları ile ihale komisyonu üyelerinin de aralarında bulunduğu 21 bakanlık çalışanı, Ankara DGM'ye getirildi. ''Vurgun Operasyonu'' zanlılarının savcılık sorguları henüz başlamadı. DGM'ye dün sevk edilen Bayındırlık ve İskan Bakanlığı Müsteşar Yardımcısı Sedat Aban, tutuklanarak cezaevine gönderilmişti. 







</TEXT>
</DOC>
