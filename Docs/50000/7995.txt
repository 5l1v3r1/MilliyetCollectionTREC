<DOC>
<DOCNO> 7995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sondun02.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Vietnam'da depremde onlarca kişi yaralandı 
</HEADLINE>
<TEXT>

     Vietnam'ın kuzeyindeki Lay Çau bölgesini sallayan depremde onlarca kişi yaralandı. 
     Tin Tuc gazetesi, Richter ölçeğine göre 5.3 büyüklüğündeki depremde çok sayıda evin hasar gördüğünü ve evlerinden kaçmaya çalışan onlarca kişinin yaralandığını duyurdu. Haberde, yerel saatle dün akşam 22.30'da meydana gelen depremle ilgili ayrıntılı bilgi vermedi. Yerel ''Halk Komitesi''nden Tran Van Trong, depremin bu bölgede son 10 yılda meydana gelen en şiddetli deprem olduğunu ve çok sayıda evin zarar gördüğünü, ancak can kaybı olmadığını söyledi. Yetkili, zarar tespit çalışmalarının sürdürüldüğünü kaydetti. Bu arada, başkent Hanoy'daki bir deprem uzmanı, bölgede artçı şokların sürdüğünü bildirdi. 




</TEXT>
</DOC>
