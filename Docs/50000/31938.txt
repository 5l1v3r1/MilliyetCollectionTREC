<DOC>
<DOCNO> 31938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/ekonomi/eko01.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Koç Hükümet güven vermeli 
</HEADLINE>
<TEXT>

Türkiye’nin, ekonomide en kötü dönemini yaşadığını belirten Koç Holding CEO’su Temel Atay, Siyasi kararlılığın azalması ve gecikmeler güven bunalımı yarattı’ dedi 
     EKONOMİ SERVİSİ 

     Koç Holding CEO’su Chief Execiutive Officer Temel Atay, iki krizin neticesinde Türkiye’nin, tarihinin ekonomik açıdan en kötü dönemlerinden birini yaşadığını söyledi. 
     Atay, "Karşımızda olan problem bir güven problemidir. Ülkeye ve ekonomi yönetimine olan güvenin hızla yeniden tesis edilmesi zorunludur" diye konuştu. 
     Temel Atay, Koç Holding’in Nakkaştepe’deki merkezinde düzenlediği basın ve kamuoyunu bilgilendirme toplantısında yaptığı konuşmada, siyasi kararlılığın azalması ve yapısal reformlardaki gecikmelerin, bir güven bunalımının doğmasına neden olduğuna işaret etti. 
     Atay, ekonominin can damarı olan bankacılık sektöründeki kronik yapısal problemlerin de burada etkili olduğunu ve krizin daha da derinleşmesine yol açtığını vurguladı. 
     
     Programa destek 
     Atay, "Ülke fakirleşmiş, bütün kurumlar zayıflamış, halkın satın alma gücü önemli derecede azalmış, işsizlik ciddi boyutlara ulaşmıştır" dedi. 
     "Biz de özel sektörün önde gelen temsilcilerinden biri olarak, daha önceki programda olduğu gibi, bu programda da desteğimizi sürdürmekteyiz" diyen Atay krizden hızlı çıkışın reel ekonominin bir an evvel canlandırılmasıyla sağlanabileceğini vurguladı. 
     Atay, "Vergi oranları düşürülse dahi, artan talepten dolayı devletin vergi geliri artırılabilir. Ayrıca, üreten kesimin üzerindeki ağır vergi yükünün bir kısmı mutlaka kayıtdışı ekonominin üzerine kaydırılmalıdır" dedi. 
     
     Satışlar yüzde 13 düştü 
     Koç Holding CEO’su Temel Atay, Türkiye’nin içinde bulunduğu zor ekonomik şartlardan Koç Topluluğu’nun da etkilendiğini açıkladı. Basın mensuplarının sorularını yanıtlayan Atay, yıl sonu satış hedeflerini önemli ölçüde revize ettiklerini duyurdu. 
     İçinde bulunulan ortam nedeniyle yıl sonu hedefi olarak bir rakam vermek istemediğini ifade eden Atay, ilk 6 aylık dönemde geçen yıla göre enflasyondan arındırılmış, TL bazında yüzde 9 ve dolar bazında da yüzde 13 gerileyen satışlarda, yıl sonu itibariyle yüzde 15 - 20 oranında gerileme olacağı tahmininde bulundu. 
     
IMF kaynağıyla 3-4 ayda nefes alırız      IMF’den gelecek 1.5 milyar dolarlık kaynakla faizlerin düşeceğine inandığını söyleyen Koç Holding Stratejik Planlama Grubu Başkanı Mehmet Ali Berkman, üç dört ay içinde rahat nefes alacağını belirtti. Şu ana kadar reel sektöre yönelik bir tedbir görülmediğini belirten Temel Atay da, hükümetin faizlerin düşüşünü temin etmesiyle otomatikman paranın reel sektöre ve tüketime kaymasına yön verileceğini vurguladı. "Koalisyon liderleri tedbirler ve güvencelerin altına imza atmışlardır. Bu bizim hükümete duyduğumuz güvenin ana nedenidir" diyen Atay, şöyle devam etti 
     "Arada sırada bazı popülist politikalardan dolayı sapmalar olmaktaydı. Bunlar yeterince zarar verdi. Başbakan’ın dünkü demecinde bu sapmalardan ve popülist sulandırmalardan artık vazgeçileceği intibaını edindik." 
     
Krizde ihracata yaslandı Grubun ilk altı ayı Milyon dolar  2001 İlk 6 ay 2000 İlk 6 ay Değişim Sabit fiyatlı TL Değişim Dolar Satışlar 4,614 5,314 -9 -13 İhracat 781 459 - 70 Yatırımlar İlk beş ay 152 224 - -32 İstihdam 46,379 48,130 - -4      
     Kombine rakamlar 
     Son 12 aylık toptan fiyat artış oranı yüzde 62, dolar kuru artış oranı yüzde 69 
     
Ekonomik durum tespiti      Krizin ekonomi üzerindeki etkileri 
     - Kurumların mali gücünde zayıflama 
     - Azalan satınalma gücü 
     - Ciddi boyutta işsizlik 
     
     Krize sebep olan kronik problemler 
     - Üretmeden tüketme alışkanlığı 
     - Yıllardan beri sürdürülen popülist politakalar 
     - Kamu kaynaklarının siyasi amaçlar için kullanılması 
     - Kamu sektöründeki verimsizlik ve savurganlık 
     - Yolsuzluk, usulsüzlük ve kayıtdışı ekonomi ile yeterince mücadele edilmemesi 
     - Devletin yüksek iç ve dış borçları 
     
     Krizden çıkış Reel ekonominin canlandırılması 
     -Talebin harekete geçirilmesi 
     -Vergi oranlarının revize edilmesi 
     -Kayıtdışı ekonominin kontrol altına alınması 
     -Finans sektörünün yeniden yapılandırılması 
     
Kriz yönetimi      Likidite 
     - İhtiyatlı risk yönetimi ile finansal durumu güçlü tutmak 
     
     İhracat ve döviz gelirleri 
     - İhracat fırsatlarını değerlendirmek 
     - İhracat odaklı yatırım projelerini hızlandırmak 
     - Yurtdışı faaliyet gelirlerini artırmak 
     - Turizm gelirlerini artırmak 
     
     Verimlilik 
     - Maliyetlerde düşüş 
     - İstihdamı korumak 
     
     Taahhüt ve yükümlülükler 
     - Müşterilere karşı ön ödemeli kampanyalar 
     - Devlete karşı 
     - Tüm anlaşmalardan doğan 
     
     İtibar 
     
     



 EKONOMİ 


















</TEXT>
</DOC>
