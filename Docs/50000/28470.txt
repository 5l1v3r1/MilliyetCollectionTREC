<DOC>
<DOCNO> 28470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/dunya/adun.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle barış bize uymaz 
</HEADLINE>
<TEXT>

Kuzey İrlanda’da 30 yıl birbirine kurşun sıkan Katolik ve Protestanlar, üç yıldır içinde oldukları barış süreci’nde sorunlarına siyasi çözüm’ arıyorlar. Bu öyle acayipliklerle dolu bir barış süreci ki, bizim buralarda lafı dahi edilemez 
     KADRİ GÜRSEL Belfast 

     Martin McGuiness... O bir eski terörist. Geçenlerde, 70’li yıllarda İrlanda Cumhuriyet Ordusu’nun IRA iki numaralı adamı olduğunu "itiraf etti." "IRA’nın beyni" olduğunu açıklarken, Kuzey İrlanda Eğitim Bakanı olarak konuşuyordu. Şimdi, IRA’nın siyasi kolu Sinn Fein’in iki numarası. 
     Cathal Crumley... O da eski terörist. IRA militanıyken Londonderry Belediye binasını havaya uçurmaya teşebbüs etmişti. İngiltere’de 7 Haziran’da yapılan seçimlerde Sinn Feinn’den Londonderry Belediye Başkanı seçildi. Şimdi o binadan kenti yönetecek. 
     Conor Murphy... O da aynı. Patlayıcı bulundurmak suçundan iki yıl hapis yattı. Şimdi Kuzey İrlanda Parlamentosu’nda milletvekili. 
     
Şimdi siyasi olduk      Bu üç kişi, pek çok diğeri gibi, Kuzey İrlanda’da adanın birleşmesini savunan Katolik azınlık ile Kuzey İrlanda’nın Birleşik Krallık’ta kalması için mücadele eden Protestanlar arasında 30 yıl süren şiddete son veren nisan 1998 tarihli barış anlaşması sayesinde açılmış siyaset kapısından içeri girdi. 
     Bu anlaşma ile Katolik ve Protestanların ortaklığında yarı özerk bir yerel hükümet kuruldu, yerel parlamento seçimleri yapıldı, IRA dahil, paramiliter örgütlerin tutuklu üyeleri serbest bırakıldı ve örgütlerin silahtan arınmaları karşılığında Kuzey İrlanda’daki İngiliz askeri varlığının en aza indirilmesi için adımlar atılması kararlaştırıldı. En az tavizi IRA - Sinn Fein ikilisi verdi en çok da onlar kazanç elde etti. 
     Kuzey İrlanda’ya ilk olarak 10 yıl önce, 1991 yazında gelmiştik. O zamanlar ülkede cinayetsiz güne zor rastlanıyor, sağda solda bombalar patlıyordu. 
     
Ortalık şenlenmiş      10 yıl sonra yeniden geldiğimiz Kuzey İrlanda şenlenmiş, ekonomi canlanmış, yeni oteller, eğlence ve alışveriş merkezleri açılmış. 
     1.5 milyon nüfuslu Kuzey İrlanda’da 1969’dan beri şiddet olaylarında 3 bin 280 kişi öldürüldü. Oysa şimdi, ağır aksak işlese, birbirinden h l nefret eden Katolik ve Protestanlar arasında zaman zaman patlak veren çatışmalarla gölgelense de bir barış süreci var. 
     Fakat, bize yabancı bir süreç bu... Hani, "Böylesi Türkiye’de hayatta olmaz" dedirtecek türden. Taraflar silah kullanmayı bırakmış olsalar da davalarından vazgeçmemişler. Biri Büyük Britanya’yı "bölmek", öteki de "böldürmemek" için mücadele ediyor. 
     
İktidarda bölücü var      Sinn Fein’e bakalım... Yerel hükümette iki bakanla temsil ediliyorlar. 108 sandalyeli yerel parlamentoda 18 üyeleri var. 7 Haziran seçimlerinde oy patlaması yaptılar ve Avam Kamarası’ndaki sandalye sayısını ikiden dörde çıkardılar. Yerel seçimlerde de oy oranlarını yüzde 16’dan 20’ye yükselttiler. 
     Sinn Fein’in askeri kolu IRA halen silahlı ve bu silahları teslim etmek için ağır koşullar ileri sürüyor. 
     Sinn Fein, "Birleşik İrlanda" sloganıyla oy istedi. Düpedüz Büyük Britanya’nın bölünmesini savundu. İktidar ortağı olduğu halde "bölücülük" yaptı 
     
Şiddet normal bir şeydir      Sinn Fein üyesi milletvekili Conor Murphy bize barış anlaşmasının, "Birleşik İrlanda’ya giden yolda bir adım olduğunu" söyledi ve bu mesajı da seçmene net biçimde verdiklerini anlattı. Murphy, parlamentodaki odasında bize bunları söylerken baş köşede büyük bir İrlanda bayrağı duruyordu. 
     Sonra şunları söyledi "Politik amaçlarla silah kullanılabilir ama şimdi bunun koşulları yok. İngilizler Birleşik İrlanda amacımıza ulaşmamızı fiziki güç kullanarak önlemeye çalışırsa silaha başvururuz." 
     
Polis IRA’yı unuttu      Tuhaftır ama, polis de ateşkese uyuyor. Londonderry’de görüştüğümüz "çok üst düzeyde" bir polis yetkilisi bize barış anlaşmasının imzalanmasından bu yana tek bir IRA militanını dahi tutuklamadıklarını söyledi. "Açık dosyalar ne oldu peki " diye sorduk, "Yeni deliller bulmadıkça bir şey yapamayız" diye cevap verdi. IRA aleyhinde delil aramayı da bırakmışlar. 
     
Demokratik olsun da...      Tuhaflıklar burada bitmiyor. Ada’da görüştüğümüz hemen herkes Kuzey İrlanda’nın günün birinde Büyük Britanya’dan koparak İrlanda Cumhuriyeti ile birleşeceğinde hemfikir. Barış anlaşmasına, Katoliklere çok taviz verildiği gerekçesiyle şiddetle muhalif, uzlaşmazlık yanlısı, ama Protestan kanadın da ikinci büyük gücü olan Demokratik Birlikçi Parti DUP bile kendisini bu gelişmeye hazırlıyor. Partinin basın sözcüsü St Clair McAlister, "İrlanda’yla birleşme demokratik bir süreç olarak gerçekleşirse kabul edilebilir 30-40 yıl sonrasını kim bilebilir" diyor. Başkaları ise vadeyi 15 - 20 yıl olarak biçiyor. 
     Böyle bir barış sürecine "tahammül etmek" için İngilizler gibi soğukkanlı olmak gerekiyor galiba 
     
Makam otolarını çok sevdiler’      Kuzey İrlanda barış süreci, IRA’nın silahlarını teslim etmeye yanaşmaması nedeniyle zor anlar yaşıyor. 
     22 Mayıs 1998 Cuma günü imzalandığı için "Hayırlı Cuma" anlaşması olarak da anılan barış anlaşmasının baş mimarı, ılımlı protestan örgütü Kuzey İrlanda Birlikçi Partisi UUP lideri ve Kuzey İrlanda Başbakanı David Trimble, IRA’ya, anlaşmada öngörülen "silah teslimatı" konusunda somut adımlar atması için 1 Temmuz’a kadar süre vermiş durumda. Aksi halde istifa edecek. Bu gerçekleşirse, Kuzey İrlanda barış sürecinin ciddi bir krizle karşı karşıya kalabileceğinden söz ediliyor. 
     IRA ise silahlarını teslim etmek için polisin yeniden yapılandırılması ve İngiliz birliklerinin geri dönmesi konularında eylem bekliyor. 
     Bu bilek güreşini kim kazanırsa kazansın, Kuzey İrlanda’da görüştüğümüz herkes barış sürecinin işleyeceğinden emin. 
     Kuzey İrlandalı bir gözlemci insan tabiatının saklı yönüne işaret ediyor "Bakanlığı, hızlı makam arabaları kullanmayı, güzel ofislerde oturmayı çok sevdiler. Anlaşmayı neden bozsunlar ki " 
     



 DÜNYA 










</TEXT>
</DOC>
