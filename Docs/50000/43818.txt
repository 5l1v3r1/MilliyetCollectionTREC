<DOC>
<DOCNO> 43818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/yazar/yilmaz.html </URL>
<DATE> 2001/09/25/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kanuni’nin parası Çörtük’te... 
</HEADLINE>
<TEXT>

     Cumhurbaşkanı Ahmet Necdet Sezer’in geçen hafta kamu bankalarıyla ilgili savcılığa yaptığı suç duyuralarında, hükümetin talimatıyla yapılan bir işlemin de "usulsüzlük" olarak nitelenmesi, Çankaya’dan aşağıya yeni bir kriz dalgasının yayılacağının işaretini verdi. 
     Sezer’in savcılığa ilettiği 27 dosya içinde, Bayındır Holding’in Başkanı Kamuran Çörtük’ün Romanya’daki bankasına Vakıfbank’tan ödenen 45 milyon dolar da vardı. Başbakan Bülent Ecevit, Vakıfbank’tan Romanya’daki bankaya, Türk - Romen ilişkilerinde gerginlik oluşmaması için ödeme yapıldığını açıklamıştı. Ecevit, Romanya’daki bankayı, Ziraat Bankası’na benzetmiş ve krize girmesini engellediklerini belirtmişti. 
     Elçiye zeval olmaz. Bu arada iş dünyasının konu ile ilgili eleştirisini de dile getireyim 
     "Romanya’dan, ihracat şartı alsalardı bari..." 
     
Hazine de gönderselerdi      Bayındır’ın Eti Soda Yatağan, Kemerköy, Yeniköy santrallarının işletme hakkını alan Güney Ege’nin de içinde olduğu üç projesi 130 milyon dolara Vakıfbank’a geçmişti. 
     DDK raporuna göre İş Bankası da yine Bayındır için hükümetin ricası üzerine seferber ediliyordu. 
     Vakıfbank, adı üstünde vakıfların bankası. Sermayesinin yüzde 75’i Vakıflar Genel Müdürlüğü, yüzde 25’i de çalışanların kurduğu emekli sandığının. 
     Ziraat gibi Hazine’nin bankası değil. Hükümet prestijini kurtarmak için Hazine bankasından kredi çıkartmıyor, vakıf bankasına gidiyor. Bu durumda Bayındır’ın Romanya’ya giden parasının içinde, Vakıflar Genel Müdürlüğü’nün yönetimine geçen Mülhak ve Mazmut Vakıflar’daki Kanuni Sultan Süleyman’ın bağışları bile bulunuyor. 
     Gerçi geçmiş yönetimler ileriyi görmüş olacak ki, 6 Mart 1998 tarihinde yapılan Vakıfbank Genel Kurulu’nda, yönetim kurulu başkanlığı koltuğunu vakfılardan, bankaya aktardılar. Böylece Vakıflar Genel Müdürlüğü Yönetim Kurulu Başkanı Mustafa Keten, bankanın yönetim kurulu başkanlığı görevinden alındı ve banka tarihinde ilk kez banka genel müdürü, yönetim kurulu başkanı unvanını da aldı. Bu ikili görev Altan Koçer’e kısmet oldu. 
     
Af kapsamına girer      Sezer’e bağlı Devlet Denetleme Kurulu Koçer ile başlayıp, geçmiş yönetimleri de kapsayan dosyayı Ankara Savcılığı’na verdi. Eski genel müdürler Fehmi Gültekin ve Hasan Kılavuz’u da kapsayan soruşturma 23 Nisan 1999’a kadar gidebilecek nasıl olsa. 
     Malum onlar da af kapsamına girecek. 
     DDK suç dosyasındaki en taze iddia Koçer’in Romanya’ya verdiği kredi. 
     Koçer de mahkemede çıkıp, "Hükümetin talimatı" derse ne olur 
     Göreceğiz... 
     Çünkü şimdiye kadar kimse böyle bir iddia ile yargı önüne çıkmadı. 
     9.Cumhurbaşkanı Süleyman Demirel’den başka. 
     Demirel, Kemal Ilıcak’ın İlksan soruşturmasında Verdimse ben verdim’ diyerek ilk kez siyasetçinin para dağıtma hakkını belgelemişti 
     Bu veciz söz, mahkeme kayıtlarında delil olarak kullanılmadı. 
     Siyaset ile ekonominin ilişkisi ilk kez Vakıfbank davasında adli makamlarca ele alınacak. 
     İlginç olacak. 
     Belki de unutulacak. 
     Belki hiçbir şey olmayacak. 
     Belki de, belki de.... 
     
     







Anayasa... 


Bu kalp seni... 


Çözüm Atatürk modelidir 


Anayasa için renk yasaklamıştı askeri yönetim 


2 jest 


"Ama"sız anayasa 


Kendi kendini yalanlıyor 


Solow Mutsuz aileler farklı olur 


Savaşa kaç var 


Kendi kaderini kendin yarat 


Dünya gerçeği... 


Savaş, barbarlar ve uygarlık 


Anayasa ve Tanör ayıbı 


Hedef rekabete açık’ üretim yapısı 


Kanuni’nin parası Çörtük’te... 


</TEXT>
</DOC>
