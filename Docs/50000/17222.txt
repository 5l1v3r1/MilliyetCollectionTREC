<DOC>
<DOCNO> 17222 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sondun03.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de savcı Noel tatilini kaldırtmak için dava açtı 
</HEADLINE>
<TEXT>

     ABD'de bir savcı yardımcısı, her yıl 25 Aralık'ta kutlanan Noel tatilini kaldırtmak için mahkemeye başvurdu. 
     Rick Ganulin adlı savcı yardımcısı girişiminin gerekçesini, ''Hıristiyan olmayanları, Hıristiyanların kutsal günü olan Noel'i resmi tatil olarak kabul etmeye zorlamak son derece yanlış'' diyerek açıkladı. Ganulin, ''Noel'in sadece Hıristiyanlar tarafından kutlanmasına karşı olmadığını'' da sözlerine ekledi. Ancak davaya bakan Cincinatti mahkemesi, savcı yardımcısının talebini reddetti. ''Bu karara rağmen azminin kırılmadığını ve mücadelesini sürdüreceğini'' ifade eden Ganulin, ''uygulamanın, din ve devlet işlerinin birbirinden ayrılmasını öngören anayasa maddesine aykırı olduğu'' görüşünü savunuyor. 




</TEXT>
</DOC>
