<DOC>
<DOCNO> 11257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/guncel/gun14.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Topal davasında tos’lu selamlaşma 
</HEADLINE>
<TEXT>

     NESLİHAN CUYAR İstanbul 

     Kumarhaneler Kralı Ömer Lütfü Topal’ın öldürülmesi davasının dünkü duruşması 10 dakika sürerken, yine karar çıkmadı. 
     Beyoğlu 1. Ağır Ceza Mahkemesi’ndeki duruşmaya, eski Özel Tim görevlileri Oğuz Yorulmaz, Ercan Ersoy ve Mustafa Altınok ile Topal’ın iş ortakları Ali Fevzi Bir ve Sami Hoştan katıldı. Böbreklerindeki rahatsızlık nedeniyle 10 günlük rapor alan Ayhan Çarkın ise duruşmaya gelmedi. Yoğun ilgiden bunalan Hoştan, "Gözlerim yandı, çekmeyin" diyerek, basın mensuplarına tepki gösterdi. 
     Duruşma, İstanbul 6 No’lu DGM’de geçen ay karara bağlanan Susurluk davasının dosyasının istenmesi için 6 Haziran’a ertelendi. 
     Mahkemeye ayrı ayrı gelen sanıklar, duruşma öncesi bahçede sigara ve çay içerek sohbet etti. Avukatlarıyla samimi bir şekilde selamlaşan sanıklar, kadın avukat Yadigar Gürbüz’ü de sarılarak karşıladı. Yorulmaz ve Hoştan da, neşeli tavırlarıyla dikkat çekti. 
     


 GÜNCEL 





















</TEXT>
</DOC>
