<DOC>
<DOCNO> 32398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/ekonomi/eko09.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefonda KDV yüzde 18’e iniyor 
</HEADLINE>
<TEXT>

     AYDIN HASAN Ankara 

     Türk Telekom Yönetim Kurulu, Bakanlar Kurulu’nun yüzde 26’ya çıkardığı sabit telefondaki Katma Değer Vergisi KDV oranını Danıştay’ın yürütmeyi durdurma kararının ardından yüzde 8 oranında düşürmeyi planlıyor. 
     Telefon ücretlerinden daha önce yüzde 17 oranında KDV alınıyordu. Ancak, Bakanlar Kurulu, cep telefonlarındaki KDV oranını 15 Mayıs’ta yüzde 18’e çıkardı. Sabit telefonlar ise lüks tüketim hizmetleri arasına sokuldu ve KDV oranı yüzde 26’a çıkartıldı. Telekom bunun üzerine Danıştay’a yürütmeyi durdurma davası açtı ve davayı kazandı. 
     Telekom yönetiminin bugün yapacağı toplantıda, sabit telefon ücretlerinden yüzde 18 KDV alınması yönünde karar alacağı belirtildi. Telekom yöneticileri, şöyle konuştu 
     "Cep telefonlarından normal KDV alınırken, sabit telefon lüks tüketim kategorisine sokuldu. Bu haksız rekabet yaratıyordu." 
     



 EKONOMİ 






















</TEXT>
</DOC>
