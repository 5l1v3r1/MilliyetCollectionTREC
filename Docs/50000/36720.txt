<DOC>
<DOCNO> 36720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yazar/sazak.html </URL>
<DATE> 2001/08/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İnönü Baykal diyaloğu 
</HEADLINE>
<TEXT>

     SOLDA tarihi buluşma geniş yankı uyandırdı. İnönü - Baykal diyaloğunun sonuçları CHP içinde ve yeni oluşumun kurucu kadroları arasında farklı yorumlara uğradı. 
     Erdal Bey'in parti kuracağına kesin gözle bakan çevrelere göre, İnönü - Baykal buluşması "otoyoldan önceki son çıkış" noktasıydı. İnönü "bir bölen" diye suçlanmamak için eylülde parti kurmadan önce Baykal'la bir araya gelerek solun bütünleşmesi şansını sorguladı. Ortaya bir formül koymadan nabız yokladı. 
     Baykal ise, İnönü'yü parti kurma yerine CHP'ye dönme noktasına çekmeye çalıştı. Böylece CHP adresli birleşmeye ortam hazırlamayı düşündü. 
     Görüşme sosyal demokrat kamuoyunda yılın "sürpriz"i oldu. Kulislere bomba gibi düştü. Anadolu'da telefonlar susmadı. 
     Dün Deniz Baykal'la konuştuk İnönü'yle kurduğu diyalogtan memnundu. "Faydalı bir görüşme oldu" dedi ve ileride yeni temaslara kapıyı açık bıraktı. 
     Baykal, izlenimlerini şöyle anlattı 
     "Sayın İnönü'yle Türkiye'yi, hükümeti, ekonomi ve siyaseti konuştuk. Ben CHP'deki gelişmelerle ilgili bilgi verdim. Anketler umut verici. Hızla gelişiyoruz. Türkiye'nin bugünkü ortamında çıkış sosyal demokrasidedir, CHP'nin bu misyonu gerçekleştirecek en önemli adres olduğuna inandığımı söyledim. 
     Siyasette ayrılıklar, gitmeler, gelmeler oluyor. Türkiye'nin bugünkü koşullarında sosyal demokrat hareketin bir dağınıklık görüntüsü içine sokulması yanlış olur... Bize düşen, sorumluluk, bütünsellik içinde davranmaktır. Ayrı bir parti talebini haklı bulacak bir manzara görünmüyor. Yeni bir partileşme yanlış olur. Bunun kimseye yararı yok. Herkes solun iktidar alternatifi olmasını beklerken yeni ayrılıklara neden olmayalım. Erdal Bey'e bunları anlatmaya çalıştım." 
     Ya inönü 
     CHP liderini dinledikten sonra Erdal Bey de, kendi izlenimlerini anlatarak, "Türkiye'de yeni bir arayış, parti kurma özlemi görüyorum" diye konuşmuş. 
     Taraflar ayrılırken yeniden buluşma umudunu dile getirmişler. Ancak, pozisyonlarda değişme olmamış somut bir formül masaya getirilmemiş. 
     İnönü - Baykal görüşmesi Milliyet'te yayımlandıktan sonra aldığımız tepkilere gelince 
     Fikri Sağlar, "Erdal Bey'le konuştum, Deniz Baykal CHP'nin birinci parti olduğunu söyleyince başarılar dilemiş... Parti eylülde kurulacak hiç tereddüdünüz olmasın" açıklamasını yaptı. 
     CHP eski genel başkanlarından Altan Öymen ise, "ihtiyatlı iyimserlikle" şu yorumu yaptı 
     "Diyalogta fayda var ama biraz geç olmadı mı Keşke Sayın Baykal, İnönü'yü yeni parti kurmaya mecbur bırakacak adımları atmasaydı, yine de solda birlik açısından ilerleme olmasını temenni ederim." 
     İlerleme olur mu 
     Örneğin, ikinci adım olarak Baykal CHP'den gidenlere dönüş çağrısı yapar mı 
     İşte CHP liderinin yanıtı 
     "Böyle bir çağrının sonuç vereceğine dönük izlenim alırsam gereğini yapmaktan kaçınmam. Partide herkese yer var. Kimse için siyasi müebbet hükmünü vermem." 
     İnönü'nün kurmayları cephesindeki yaklaşım ise, "Baykal hiç değişmez, akıntıya kürek çekmeyelim" şeklinde. 
     Günler neler getirecek. Eylülü görelim. 
     
     







Rize niye Rize 


Ekonomik güvenlik 


Anadolu adını değiştiriyor 


Tatile gitmek ÖSS’den zormuş 


Kıssadan hisse 


İnönü Baykal diyaloğu 


Sendikasyon yenilemede yaya kaldık 


Şükrü Bey’e mübah, Süreyya’ya yasak 


Toplu yaşamak disiplin ister 


Bunun adına "kör döğüşü" denilir 


Programın kaderi üç ayda belli olur 


Bodrum'un Çerçi'si yetim kaldı 


Demirbank’ın telefon kayıtları ne diyor 


</TEXT>
</DOC>
