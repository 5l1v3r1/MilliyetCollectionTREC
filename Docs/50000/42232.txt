<DOC>
<DOCNO> 42232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/guncel/agun.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’a savaş yetkisi verildi 
</HEADLINE>
<TEXT>

Yasalar nedeniyle savaş’ açıklaması yapamayan Bush’un, "Hukuğa uygun bir formül bunularak yetkilerim artırılsın" talebi kabul edildi... 
     Amerikan Senatosu, Başkan George W. Bush'a, New York ve Washington'daki terör eylemlerinin sorumlularına karşı "kuvvet kullanma" yetkisi verdi. Karar, 98 senatör tarafından oybirliğiyle kabul edildi. Kararda, "Başkan, 11 Eylül 2001'de meydana gelen terörist saldırıları düzenleyen, planlayan ya da saldırılara yardım ettiği belirlenen kişi, örgüt ya da uluslara karşı gerekli ve uygun her türlü gücü kullanmaya yetkilidir" denildi. Kararın bugün Kongre'yi oluşturan Temsilciler Meclisi'nde de onaylanması bekleniyor. 
     
     Kongre onayı bekleniyor 
     ABD Senatosu, saldırıların ardından terörle mücadele ve kurtarma çalışmaları için 40 milyar dolarlık acil yardım paketini onayladı. Senato'daki Demokrat ve Cumhuriyetçilerin, fonun bir an önce kullanılabilmesi için olağan prosedürlerden ve müzakerelerden kaçınma konusunda anlaştıkları belirtildi. Yardımı, Temsilciler Meclisi'nin de yardımı onaylaması bekleniyor. 
     Başkan Bush, ABD Savunma Bakanlığı'nın Pentagon istediği, "bütün silahlı muhafızlar, özel kuvvetler ve yedek birlikleri göreve çağırma" yetkisini onayladı. Bush'un 50 bin yedek için yetki vermesinin ardından Savunma Bakanı Donald Rumsfeld'in 35 bin yedek askeri çağırmak üzere harekete geçtiği bildirildi. 
     
     Olağanüstü hal ilanı 
     ABD Başkanı olağanüstü hal ilan ettiğini açıkladı. Bush, Kongre'ye gönderdiği mektupta, "Saldırı tehditlerinin sürmesi nedeniyle ülke çapında olağanüstü hal ilan ediyorum" dedi. 
     
Faciada ölenler için ayin...      ABD Başkanı George W. Bush'un isteğiyle Washington'daki Ulusal Katedral’de dün kurbanlar için ayin düzenlendi. Hıristiyan, Müslüman ve Musevi din temsilcilerinin konuşmalarıyla başlayan ayinde Başkan Bush, eşi Laura ve babası eski Başkan George Bush, annesi Barbara Bush ile birlikte oturdu. Yanında da eski Başkan Bill Clinton, eşi New York Senatörü Hillary Clinton ve Chelsea vardı. 
     
Terörle mücadeleye 40 MİLYAR DOLAR      Amerikan Senatosu tarafından kabul edilen ve Kongre’nin onayını bekleyen 40 milyar dolarlık ek bütçenin yarısının New York'a tahsis edileceği ifade edildi. Ek bütçeden kurtarma ekipleri ve ailelerine 150 bin dolar verilmesi bekleniyor. Bu arada Dünya Ticaret Merkezi'nin yıkıntıları arasından çıkarılan ölü sayısının 154 olduğu resmen açıklandı. New York'taki hayvanları koruma dernekleri de, faciada yaşamını yitiren insanların geride bıraktığı hayvanları koruma altına almak için kampanya başlattı. 
     



 GÜNCEL 


























</TEXT>
</DOC>
