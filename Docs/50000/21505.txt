<DOC>
<DOCNO> 21505 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yasam/yas01.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez kendi kızı için Umut Otobüsü'nde 
</HEADLINE>
<TEXT>

20 yıl boyunca 'Çocuğumu kaybettim, bulun' diyenlerin tutanaklarını tutan Hüseyin Durgun adlı polis, şimdi Umut Otobüsü ile kızını arıyor 
     ŞÜKRAN ÖZÇAKMAK-İstanbul 

     Adı Hüseyin Durgun... 20 yıllık polis memuru... Yıllarca Çocuğumu kaybettim ne olur bulun’ diye yalvaranların tutanaklarını tutmuş. Yakınlarını kaybedenler için üzülmüş ancak bir gün bunun kendi başına geleceğini düşünmemiş... Durgun şimdi, gözleri yaşlı, yüreği buruk 1 ay önce kaybolan 17 yaşındaki kızını arıyor... 
     
     'Burs almaya gitti ve...' 
     İstanbul Üniversitesi Hukuk Fakültesi 1. sınıf öğrencisi kızı Yasemin’in fotoğrafını Umut Otobüsü’ne yapıştıran baba Durgun, şöyle konuşuyor "Yakınlarını Kaybeden Aileler Derneği’nin duvarında, Sıra size gelince mi kapımızı çalacaksınız ’ yazısını görünce yüreğim dağlandı. Kimse sıra bana gelmez’ demesin. 
     Bandırma’da görevli olduğum için kızım Fatih’teki Polis Yurdu’nda kalıyordu. 21 Mart’ta Başbakanlık bursu almak için çıktı ve bir daha geri dönmedi. Ertesi gün, Taksim Parkı’nda çantası bulundu. 3 gün sonra da yurdu arayan biri, Yasemin elimizde, artık onu kimse boşuna aramasın’ demiş. Bir daha haber alamadık. Bu acıya yürek dayanmaz." 
     



 YAŞAM 
























</TEXT>
</DOC>
