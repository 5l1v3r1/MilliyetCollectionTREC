<DOC>
<DOCNO> 29153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sontur04.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Politikayı Türkiye nefes aldıktan sonra düşüneceğiz" 
</HEADLINE>
<TEXT>

     Devlet Bakanı Kemal Derviş, ekonomik programı anlatmanın önemine dikkat çekerek, programa destek istemekle siyaset yapmayı karıştırmayalım'' dedi. 
     Kemal Derviş, Merkez Bankası Sosyal Tesislerinde basınla yaptığı sohbet toplantısında siyasete ilişkin soruları yanıtladı. 
     Siyaset yapmak aklına geldiğinde, ''Kemal, senin bunu düşünecek vaktin bile yok'' dediğine işaret eden Derviş, şunları söyledi 
     ''Uzun vadede partiye bağlı olmadan teknokrat olarak düşünülmez. Mutlaka uzun vadede sorumluluğu politik kılıfa uydurmak gerekir. Parlamenter sistemlerde böyle olmalı. Politikayı samimi olarak söylüyorum düşünecek durumda değilim. Türkiye bir nefes alsın ondan sonra düşüneceğiz. Siyaset yapmayacağım kitap yazacağım gibi şeyler söylesem daha rahat olurum.'' 
     Bakan Derviş, başka bir soru üzerine, Halbank eski Genel Müdürü Yenal Ansen ile ilgili dosyanın dün itibariyle kendisine gelmediğini söyledi. 






</TEXT>
</DOC>
