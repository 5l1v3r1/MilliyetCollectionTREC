<DOC>
<DOCNO> 42446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun11.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba'da ABD'ye destek için yürüyüş düzenledi 
</HEADLINE>
<TEXT>

     ABD'nin 40 yıldır uyguladığı ambargo nedeniyle sıkıntı çeken Küba halkı, terörist saldırılara maruz kalan Amerikan halkına yürüyüşle destek verdi. 
     Küba hükümetinin ABD'deki saldırıları kınaması ve terör hareketlerinden zarar gören Amerikan halkına desteğini açıklamasından sonra, dün gece düzenlenen yürüyüşün amacının, büyük bir ulusal trajedi yaşayan Amerikan halkıyla dayanışmayı göstermek olduğu bildirildi. Başkent Havana'nın 660 kilometre doğusundaki Majibacoa bölgesinde yapılan yürüyüşe Devlet Başkanı Fidel Castro'nın kardeşi ve Savunma Bakanı Raul Castro da katıldı. Yürüyüşe katılan konuşmacıların hepsi, ABD'ye yapılan saldırıları kınarken, bu ülkenin Küba'ya uyguladığı ambargoyu eleştirdiler. 







</TEXT>
</DOC>
