<DOC>
<DOCNO> 18201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/soneko20.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada bugün böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 485.30 puan artışla 2. seansı 10,890.07 puandan tamamladı. se senetleri ortalama yüzde 4.66 oranında değer kazandı. 
     Borsa'da ilk seans gerçekleşen 291 puanlık artışın ardından, günün ikinci yarısı yoğun alımlara sahne oldu. 10,382 puandan açılan seansın başlarında 10,307 puana kadar gerileyen Endeks, tepki alımlarıyla çabuk toparlandı. İşlem hacminde de hissedilir artışla hızla 10,500 seviyesini aşan Endeks, bu kez 10,727 puan seviyesini gördü. İlk bir saat kar realizasyonlarıyla 10,589 seviyesinde geçildi. 
     İkinci yarıda da piyasaya yoğun talebin sürdüğü gözlendi. 500 trilyon lirayı aşan işlem hacmiyle 10,900 seviyesini de gören Endeks, 10,907 puandan döndü. Ulusal-100 Endeks, günü 10,890.07 puanla tamamladı. 
     Hisse senetlerinin günlük değer artışı ise yüzde 7.68 olarak gerçekleşti. 
     Kapanışta mali endeks 753.43 puanlık artışla 15,067.84 puana, sınai endeksi 278.07 puanlık artışla 8,601.44 puana, hizmet endeksi de 230.82 puanlık artışla 6,724.43 puana yükseldi. Böylece mali grup hisseler ilk seansa göre ortalama yüzde 5.26, sınai grubu hisseler yüzde 3.34, hizmet grubu hisseler de yüzde 3.55 oranında değer kazandı. 
     2. seansta işlem gören toplam 302 hisse senedinden 197'si değer kazandı. 53 hisse senedi değer yitirirken, 52 hissenin fiyatında ise değişiklik olmadı. 
     Seansta, 507 trilyon 146 milyar 891 milyon liralık işlem hacmi oluştu. İki seansın işlem hacmi toplamı da, 770 trilyon 856.6 milyar lira olarak gerçekleşti. 
     2. seansta, Yapı Kredi Bankası, Akbank, Sabancı Holding, Tüpraş ve Koç Hoding en yoğun işlem gören hisseler oldular. 
     Borsa uzmanları, artan işlem hacmiyle gerçekleşen yükselişi, piyasaya yabancı para girişi olarak değerlendirdiler. 
     Reform yasalarındaki somut gelişmeler ve dış kaynak konusundaki olumlu beklentilerin yabancıları az da olsa yatırıma teşvik etmiş olabileceğini ifade eden uzmanlar, işlem hacmindeki artış sürdüğü takdirde çıkışın devam edeceğini kaydettiler. 
     







</TEXT>
</DOC>
