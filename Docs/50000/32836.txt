<DOC>
<DOCNO> 32836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/zbirand.html </URL>
<DATE> 2001/07/19/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Ben size "Böyle olacak..." demiştim 
</HEADLINE>
<TEXT>

     Gözle görünen köy kılavuz istemez. 
     Hepimiz bağırdık. 
     "Yapmayın, etmeyin, programla mücadele etmeyin. Piyasalara karşı efelik gösterisi yapmayın. Bunun faturası ağır olur ve toplum öder" dedik. 
     Dinletemedik. 
     H l "deneme-düzeltme" yöntemiyle hareket ediliyor. 
     Enis Öksüz ve MHP’nin tutumu sayesinde az daha 3’üncü krizin içine düşüyorduk. Oysa Türkiye’nin böylesine amatörce yaklaşımları kaldıracak hali yok. 
     5 Temmuz günkü yazımızda bakın ne demiştik 
     "... Enis Öksüz "IMF beni de mi değiştirecek " diye tepki göstermiş. Bu şekilde devam edilirse, onu da görebiliriz. ABD, Enis Öksüz’ün istifasını da isteyebilir." 
     Diğer bir uyarımızı da 3 Temmuz tarihli yazımızda yansıtmıştık 
     "Atın şu Kemal Derviş’i de rahatlayalım" başlıklı yazımızda da, Derviş ile kavga etmenin nelere mal olabileceğini anlatmış ve kredilerin duracağının, piyasaların panikleyeceğinin, doların fırlayacağının uyarısını yapmıştık. Bundan dolayı "Bırakın bu mücadeleyi. Debelenmeyin ve IMF ile anlaşmada ne varsa, Kemal Derviş ne diyorsa onu yapın" çağrısında bulunmuştuk. 
     Bu yazılarımıza da yüzlerce e-mail mesajı almıştık. Bir bölümü bizi "teslimiyetçi" olarak nitelemiş, önemli bir bölümü ise desteklemişti. 
     İnatlaşmanın faturası ağır oldu. 
     
     MHP, Enis Öksüz’ü istifa ettirmeyerek ve kabine revizyonunu engelleyerek, krizin büyümesine neden oldu. Rezervlerimizden yüzmilyonlarca dolarımızı harcamak zorunda kaldık. Faizler yükseldi ve daha da borçlandık. 
     Bugünkü manzara bize hak verdirmiyor mu 
     Enis Öksüz piyasalar tarafından cezalandırıldı. Bu zorunlu istifa, ülkenin yönetiminde kimin daha etkin olduğunu ortaya çıkardı. 
     IMF ile kavga etmek, Kemal Derviş’i kabine dışına atmaya çalışmanın faturası sadece topluma çıkmadı. Siyasilerimize de çıktı. MHP cezalandırıldı. IMF ve ABD, piyasalar aracılığı ile Öksüz’ün istifasını sağladılar. Kemal Derviş’in dokunulmazlığını perçinlediler. 
     Eğer Bahçeli direnmese ve geçtiğimiz haftalarda kabine revizyonu yapılsaydı... 
     Eğer Derviş ile kavga inatla sürdürülmeyip, aile içinde sessizce çözümlenseydi, ne bunca kayba uğranılır, ne krizin siyasi faturası MHP’ye çıkar, ne de halk böylesine fakirleşme noktasına gelirdi. 
     Yazık olmadı mı 
     Şimdi, "Kardeşim bugüne kadar neredeydiniz " diye soranlar haklı değiller mi 
     "Her şey yolunda gidiyor. Oysa bazı çevreler işleri bozuyor" demenin hiçbir anlamı olmadığı ortaya çıkmadı mı 
     "Güven" oluşturmanın çelişik demeçler değil, somut adımlarla gerçekleştirilebileceğini anlamak bu kadar güç müydü 
     "Bazı çevrelerden" kimlerin kastedildiği belli değil ancak, bu çevrelerin devletten daha güçlü oldukları bir defa daha anlaşıldı. 
     
Bundan sonra daha dikkatli olalım...      Olanlardan ders alıp şimdi ileriye bakalım. 
     IMF, yani piyasalarla yaşamayı öğrenelim. 
     Artık direnmeyi bırakalım. 
     Eğer aynı senaryolar tekrar devreye sokulursa, daha da derin bir uçuruma düşeriz ve çıkışımız çok daha uzun süre alır. 
     Bugünkü ekonomik krizi gereken önlemleri zamanında almayan ve tetikleyerek patlatanlar koalisyon ortaklarıdır. Bundan dolayı da sorumludurlar. Öyleyse sorumluluklarını bilip, ona göre hareket etmelilerdir. 
     Eğer MHP eski tutumunu sürdürürse, bu defa Enis Öksüz’ün başına gelenler partinin de başına gelir ve bir gün "MHP koalisyondan ayrılsın" baskıları başlar. 
     Bu gerçekleri görüp hareket etme zamanı çoktan gelmiş ve geçmektedir. 
     "Biz demiştik" yazısı yazmak istemiyoruz. 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
