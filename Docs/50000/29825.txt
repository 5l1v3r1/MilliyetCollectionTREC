<DOC>
<DOCNO> 29825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sontur12.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yağmur geliyor... 
</HEADLINE>
<TEXT>

     Yurdun kuzey kesimlerinde önümüzdeki üç gün boyunca yağış bekleniyor. 
     Devlet Meteoroloji İşleri Genel Müdürlüğü'nden alınan bilgiye göre, yarın İç Ege, İç Anadolu'nun batısı, Batı Karadeniz, Doğu Karadeniz ile Doğu Anadolu'nun kuzeyi yağışlı geçecek. Yağışların öğle saatlerinden sonra olması bekleniyor. 3 Temmuz Salı günü Türkiye, kuzeyden geçen yağışlı sistemin etkisinde kalacak. Marmara, İç Anadolu'nun kuzeyi ve batısı, Batı ve Orta Karadeniz'in iç kesimleri ile İç ve Kuzey Ege yağışlı olacak. 4 Temmuz Çarşamba günü ise Marmara'nın kuzeyi, Karadeniz ve İç Anadolu'nun kuzeyinde yağış bekleniyor. Yağışlar, sağanak ve gökgürültülü sağanak şeklinde olacak. Hava sıcaklıkları, yurdun iç ve doğu kesimlerinde mevsim normallerinin üstünde, diğer yerlerde ise civarında seyredecek. Rüzgar ise kuzey ve kuzeydoğudan hafif, yağış anında zaman zaman kuvvetli esecek. 







</TEXT>
</DOC>
