<DOC>
<DOCNO> 5488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sontur10.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç kardeş kavga etti, yoldan geçen bir kişi öldü 
</HEADLINE>
<TEXT>

     Hakkari'de üç kardeşin silahlı kavgası, yoldan geçen bir kişinin ölümüne neden oldu. 
     Hakkari'nin Gazi Mahallesi'nde oturan Ekrem, Ahmet ve Hekim Yetiş adlı kardeşler, aralarında bir husumetten dolayı tartıştı. Tartışma kısa sürede silahlı kavgaya dönüştü. Kavga sırasında, aynı mahallede oturan ve hayvanlarına yem vermeye giden Ramazan Aşkan'a, kardeşlerin kavga sırasında kullandığı Kalaşnikof marka silahtan seken kurşun isabet etti. Karın boşluğundan isabet alan evli ve 8 çocuk babası Ramazan Aşkan, Van Devlet Hastanesi'ne kaldırılmak istenirken yolda öldü. Olaydan sonra Ekrem, Ahmet ve Hekim Yetiş gözaltına alındı. Soruşturma sürdürülüyor. 




</TEXT>
</DOC>
