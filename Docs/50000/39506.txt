<DOC>
<DOCNO> 39506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yasam/yas02.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil zanlısı göz göre göre kaçtı 
</HEADLINE>
<TEXT>

Üzeyir Garih’i öldürdüğü düşünülen erin adı Yener’di ve Hasdal Kışlası’ndaydı... Subay, koğuşa girdi ve zanlıya "Senden başka Yener var mı " diye sordu. "Evet" yanıtını veren Yener Yermez, sözde adaşını getirmek üzere çıktı ve bir daha görülmedi... 
     SERHAT ÜNAL, ERDEM ÖZTÜRK, ELVAN EZBER, DİNÇER ŞEREF, NEZİH GÜROL, GÜNTAN MAVİGÖZLÜ, ÇAĞLAR ÇAĞATAY, SABRİ SEVER, ŞAKİR AYDIN 

     Alarko Şirketler Grubu Eşbaşkanı Üzeyir Garih’in, Eyüp mezarlığında öldürülmesinin ardından çalınan cep telefonunu kullandığı belirlenen bir numaralı katil zanlısı er Yener Yermez’in 26 yakalanması için İstanbul polisi alarma geçti. Üç astsubay ve dört er de, Merkez Komutanlığı’nda olayla ilgili ifade verdi. 
     
Pantolondaki kan Garih’in      Garih’in cep telefonunu bir ere satarak Hasdal Kışlası’ndan firar eden Yermez’in kışladaki dolabında bulunan pantolonunda kan lekesine rastlandı. Yapılan inceleme sonucu kan lekesinin öldürülen Üzeyir Garih’e ait olduğu tespit edildi. 
     1981 1 tertip er olarak yaklaşık 6 ay önce silah altına alınan Yermez, Garih’in öldürüldüğü cumartesi günü, sivil kıyafetle çarşı iznine çıktı. Yermez, saat 17.00 sıralarında birliğine geri döndü. Ancak nizamiyede görevli astsubay, Yermez’in üzerinde bulduğu cep telefonunu, kışlaya sokulmasının yasak olduğunu belirterek alıkoydu. 
     
Astsubay el koydu...      Astsubay bir süre sonra bu telefona, borcundan dolayı aramaya kapalı olan, ancak dışarıdan aranabilen kendi sim kartını yerleştirdi telefonu kullanmaya başladı. Astsubayın, dışarıdan arayan Tolga isimli astsubay arkadaşıyla yaptığı görüşme de Garih’in Ericsson T28 marka cep telefonunun sinyalini takip eden polislerce tespit edildi. 
     Pazartesi gününe kadar Garih’e ait cep telefonunu kullanmayı sürdüren astsubayın sim kartı, borcun ödenmemediği için dış aramaya da kapatıldı. Aynı gün saat 15.30 sıralarında, telefondan alınan sinyal de kesildi. Bu sırada, "Nevşehirli Yener" olarak tanınan Yermez, izne çıkacağını belirterek astsubaydan aldığı telefonu, 25 milyon liraya, er arkadaşı Mehmet Kızılkaya’ya sattı. 
     Teknik takiple telefonu belirleyen polis, durumu askeri yetkililere bildirdi. İki astsubay ve dört erle birlikte komutanlığa çağrılan astsubay, telefonun kendisinde olduğunu, ancak iade ettiğini doğruladı. Dün saat 01.30 sıralarında kışlaya gelen polisler, nöbetçi subaydan, Yermez’in getirilmesini istedi. Koğuşa giden subay, Yermez’e "Senden başka Yener var mı " diye sordu. Subay, "Var" cevabıyla karşılaşınca, her ikisinin de giyinerek nizamiyeye gelmesini istedi. 
     
Kışlada olabilir      Ancak yetkililer nizamiyede beklerken, Yermez firar etti. Hasdal’da yapılan aramada cep telefonu bulunurken, Yermez’in yakalanabilmesi için otogarlar başta olmak üzere, bütün şehirde arama ve kontroller başlatıldı. 
     Firarinin h l Hasdal’da da olabileceği belirtildi. Yetkililer, "Cinayet silahı büyük olasılıkla ekmek bıçağı. Eski bir sabıkalı olarak, bıçak taşımayı sürdürüyor olabilir" görüşünü savundu. 
     Yermez’in "Çok ciddi bir şüpheli" olduğunu belirten İstanbul Emniyet Müdürlüğü’ndeki bir üst düzey yetkili de "Gözaltında asker yok" dedi. 
     

</TEXT>
</DOC>
