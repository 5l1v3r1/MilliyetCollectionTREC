<DOC>
<DOCNO> 32457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yasam/yas03.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’un taşı toprağı kapkaç’ 
</HEADLINE>
<TEXT>

Kapkaççılardan en çok Kadıköy’de oturan kadınların canı yandı. Adalar ve Çatalcalı kadınlar ise sokağa rahat rahat çıktı... 
     ELVAN EZBER İstanbul 

     İstanbul’da Şartla Salıverme Yasası’ndan sonra büyük artış gösteren kapkaç olaylarının en fazla meydana geldiği ilçenin Kadıköy olduğu belirtildi. Kadıköy’ü sırasıyla Kartal, Şişli, Ümraniye ve Pendik ilçeleri izliyor. 
     İstanbul Emniyet Müdürlüğü’nce hazırlanan raporda 32 ilçede son 5 ayda 3 bin 125 kapkaç olayı tespit edildi. Emniyetin raporuna göre Adalar ve Çatalca ilçelerinde hiç kapkaç olayına rastlanmadığının altı çizilirken, Silivri’de sadece 3 kapkaç olayına rastlandı. 
     İstanbul Emniyet Müdürlüğü raporunda dikkat çekici bir başka tespit de aydınlatılan kapkaç olayı sayısı oldu. 1999 yılında 3 bin 22, 2000’de 2 bin 324, bu yılın ilk beş ayında ise 3 bin 125 kapkaç olayının meydana geldiği İstanbul’da aydınlatılan olay sayısı her yıl düştü. 
     
Kaptığıyla kalıyor      1999 yılında bin 16, 2000’de 680 kişi kapkaçtan dolayı yakalanırken, son beş aydaki kapkaç olaylarından ise sadece 360’ı aydınlatılabildi. Bu olaylara ilişkin gözaltına alınan 455 kişi hakkında yasal işlem yapıldı. Kapkaç olaylarından 2 bin 765’i ise halen faili meçhul olarak kayıtlarda yer aldı. 
     



 YAŞAM 

























</TEXT>
</DOC>
