<DOC>
<DOCNO> 15153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur19.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
"Telekom'dan geliyorum" dedi, girdiği evleri soydu, yakalandı 
</HEADLINE>
<TEXT>

     Kadıköy'de, kestiği telefon kablolarını onarmak bahanesiyle girdiği evlerde hırsızlık yapan bir kişi yakalandı. 
     Kadıköy İlçe Emniyet Müdürlüğü Asayiş Büro Amirliği'nden yapılan açıklamaya göre, kendisini Türk Telekom görevlisi olarak tanıtan Savaş Kavak adlı kişinin, evlere girerek ziynet eşyası ve para çaldığı yönünde polise ihbarda bulunuldu. 
     Polis ekipleri, son olarak Göztepe Cemil Topuzlu Caddesi'ndeki bir evin telefon kablolarını kesen Kavak'ı takibe aldı. Savaş Kavak, bir gün sonra aynı evde hırsızlık yaparken suçüstü yakalanarak gözlem altına alındı. 
     Bu yöntemle 18 evde hırsızlık yaptığı bildirilen Kavak ile 2'şer adet olmak üzere kol saati, altın bilezik, yüzük ve kolye ele geçirildi. Savaş Kavak'ın poliste verdiği ifadede, 1 milyar 500 milyon lira borcu bulunduğunu ve hırsızlık yaparak borcunun 1 milyar 300 milyon liralık bölümünü ödediğini söylediği öğrenildi. 
     




</TEXT>
</DOC>
