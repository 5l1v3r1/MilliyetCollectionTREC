<DOC>
<DOCNO> 31811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/spor/spo04.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan Tamer resti 
</HEADLINE>
<TEXT>

     MEHMET TAN 

     TRABZONSPOR ile Beşiktaş arasında Tamer konusunda anlaşmazlık çıktı. Bordo - Mavili yönetim, genç futbolcu için alınan 6 Temmuz tarihli 400 bin dolarlık kulüp çekini tahsil edemeyince, noter aracılığıyla Beşiktaş’a ihtarname gönderdi. Ayrıca, Siyah - Beyazlı ekibin Köln’deki kampında bulunan Tamer’i, kendi kampına çağırdı. 
     FUTBOL Federasyonu’na 10 Temmuz’da Tamer’in bonservis bedelinin beşte birinin beşte biri olan 36 milyar lirayı yatıran Karadeniz kulübü, böylece yasal açıdan bir adım öne de geçti. Trabzon’un bu çıkışı karşısında Beşiktaş’ın tutumu merakla beklenirken, Federasyon Başkanı Haluk Ulusoy’un arabuluculuk yapması bekleniyor. 
     
     Mini zirve sonuçsuz kaldı 
     ALMANYA’DAKİ Özkan Sümer - Sadi Tekelioğlu zirvesinden nasihat çıktı. Sümer futbolcularla kısa bir konuşma yaparken, özel toplantıda Tekelioğlu’nun, "Sağ ve sol dış kulvarlara oyuncu lazım" sözlerine, "Takım içinde arayışlarını sürdür" yanıtını verdi. Başkan’ın ayrıca, her oyuncunun yerinin en başından belli olmasının hazırlık kampı düşüncesine aykırı olduğunu eklediği ifade edildi. Bu arada dün oynanması gereken Temlice maçı, Çek kafilesinin kaza geçirmesi nedeniyle yapılamadı. 
     



 SPOR 






















</TEXT>
</DOC>
