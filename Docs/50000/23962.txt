<DOC>
<DOCNO> 23962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/ekonomi/eko01.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat çalışanları sözleşmeli olacak 
</HEADLINE>
<TEXT>

Ziraat Bankası yönetimi, şubelere imzalanması için gönderdiği "Genel Mektupöta tüm personelin sözleşmeli yapılacağını bildirdi 
     TARIK YILMAZ 

     Ziraat Bankası’nda kapsamlı küçültme operasyonuna personelden başlandı. Toplam 36 bin olan personel sayısını 17 bine indireceği öğrenilen banka yönetiminin, dün şubelere bir mektup göndererek kalan tüm personeli sözleşmeli statüye geçireceği duyuruldu. 
     Emlakbank’ı da bünyesinde eritecek Ziraat Bankası’nda yapılacak operasyon netleşmeye başladı. Kariyer Müdürü Salih Çanga ile Genel Müdür Yardımcısı Mahmut Haboğlu imzasıyla tüm çalışanlara gönderilen "Genel Mektupöta tüm çalışanların sözleşmeli olacakları belirtiliyor. 
     
     Tüm personel imzalayacak 
     Gönderilen açıklamayı 15 Haziran 2001 tarihine kadar tüm personelin imzalanması nın istendiği öğrenilirken, bankanın çalışmak istemeyeceği çalışanların Devlet Personel Dairesi’ne gönderileceği söyleniyor. 
     Küçültme kapsamında bankada başka hazırlıklar da yapılıyor. Edinilen bilgiye göre, sözleşmeye geçilmesi ve banka personelinin 17 bine indirilmesinin ardından, bankada maaşlar 1.5 - 2.5 misli arasında artırılacak. Bu artışla birlikte 250 milyon lira ile ödeneklerle birlikte 700 milyon lira arasında değişen maaşlar 1.5 milyar liraya kadar çıkacak. 
     
     İlkokul mezunlarına yol göründü 
     Bankada çalışan tüm ilkokul ve ortaokul mezunlarıyla emekliliği gelmiş lise mezunları Devlet Personel Dairesi’ne gönderilecek. 
     Lise mezunları arasında da genç yaşta olan personelle sözleşme yenilemesi yapılacağı öğrenildi. 
     Bankanın sahibi olduğu hastane ve poliklinikler, matbaa, tatil kampları ve misafirhanelerin ise kapatılacağı kaydedilirken tüm personele sağlık sigortası yaptırılacağı dile getirildi. 
     Ziraat Bankası’nın şubesi olmayan yerlerde Emlakbank şubelerinin bırakılacağı öğrenilirken, Emlakbank’tan da getirilecek personelin üniversite mezunu olması kararının alındığı ifade edildi. 
     
Personel 17 bine düşürülecek, maaşlar ikiye katlanacak      Ziraat Bankası'nda yapılacak operasyonun ayrıntıları belli olmaya başladı. İşte yapılması düşünülenler 
     - Kadrolu personel 15 Haziran 2001'e kadar sözleşmeli statüye geçirilecek. 
     - 36 bin olan personelin 6 bin 700'ü emekli oldu. Kalan 29 bin 500 personel 17 bine indirilecek. 
     - Şu anda 250 milyon ile 600 - 700 milyon lira arasındaki maaşlar ikiye katlanacak. 
     - Bankanın sahibi olduğu hastane ve poliklinikler, matbaa, tatil kampları ve misafirhaneler kapatılacak. 
     - Personelin tamamına özel sigorta yapılacak. 
     - Sözleşmesi yenilenmeyenler Devlet Personel Dairesine gönderilecek. 
     - İlkokul ve ortaokul personeliyle çalışılmayacak. 
     - Lise mezunları arasında da genç yaşta olanlarla sözleşme yapılacak. 
     - Ziraat Bankası'nın şubesi olmayan yerlerde Emlakbank şubeleri bırakılacak. 
     
İnisiyatif bankaya geçiyor      Şubelere gönderilen mektubu imzalayacak tüm personelin sözleşmeli olmasıyla inisiyatifin banka yönetimine geçeceği belirtiliyor. 
     Personelin 1475 sayılı İş Yasası kapsamında işçi olacağı kaydedilen "Genel Mektupöta şöyle deniyor 
     "399 sayılı KHK’ya göre, kadrolu ya da sözleşmeli statüdeyken 25 Kasım 2000 tarih ve 4603 sayılı yasanın 2. maddesinin 3. fıkrası uyarınca özel hukuk hükümlerine ve 1475 sayılı İş Kanunu’na göre çalıştırılmak ve Emekli Sandığı Kanunu ile bağlantım devam etmek üzere sözleşmeli statüye geçmek istiyorum." 
     Uzmanlar, çalışana Emekli Sandığı ile SSK arasında tercih hakkı tanındığı, ancak yorum yapmak için sözleşmenin ayrıntılarının belli olması gerektiğini ifade ediyorlar. 
     



 EKONOMİ 


















</TEXT>
</DOC>
