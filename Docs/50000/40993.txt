<DOC>
<DOCNO> 40993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sonspo11.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Üç büyüklere yeni sponsor 
</HEADLINE>
<TEXT>

     Beşiktaş, Fenerbahçe ve Galatasaray kulüpleri, GSM operatörü Aria firmasıyla sponsorluk sözleşmesi imzaladı. 
     Türkiye Spor Yazarları Derneği TSYD Levent Sosyal Tesisleri Aydın Doğan Eğitim Merkezi'nde gerçekleştirilen basın toplantısında, kulüplerle sponsorluk anlaşması imzalandı. 
     Toplantıya, Beşiktaş Kulübü Başkanı Serdar Bilgili, yönetim kurulu üyesi İbrahim Altınsay, Fenerbahçe Kulübü Başkanı Aziz Yıldırım, yönetim kurulu üyeleri Mahmut Uslu ve Murat Özaydınlı, Galatasaray Kulübü Başkanı Mehmet Cansun, yönetim kurulu üyeleri Fatih Altaylı ve Abdurrahim Albayrak ile Aria Genel Müdürü Giuseppe Farina katıldı. 
     Sponsorluk anlaşması uyarınca Fenerbahçe ve Galatasaray futbol takımları Aria'nın reklamını formalarının göğsünde, Beşiktaş futbol takımı ise kolunda taşıyacak. 
     Aria Genel Müdürü Giuseppe Farina, takımlarına büyük sevgi ve sadakatle bağlı taraftarlar ve tüm sporseverlerle bu sevgi selini paylaşmaktan mutluluk duyduğunu söyledi. 
     Kulüp başkanları ise Aria'nın Türk futboluna bu sıkıntılı günlerde yaptığı destek için teşekkür ettiler. 
     Bu arada Beşiktaş Kulübü Başkanı Serdar Bilgili, siyah-beyazlı kulübün Beko ile olan ana sponsorluğunun sürdüğünü, Aria'nın tüm spor camiasını kucaklamak istemesi bakımından, yardımcı sporsor olacağını bildirdi. 
     
     
     







</TEXT>
</DOC>
