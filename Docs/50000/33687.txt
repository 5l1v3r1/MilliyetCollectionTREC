<DOC>
<DOCNO> 33687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/ekonomi/eko04.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Sosyal patlama olmaz 
</HEADLINE>
<TEXT>

Sosyal patlama kaygısı taşımadığını belirten Başbakan Ecevit, Türk halkı ölçülüdür. Programa güveniyor’ dedi 
     ANKARA Milliyet 

     Başbakan Bülent Ecevit, son günlerde gündeme gelen sosyal patlama’ tartışmaları ile ilgili olarak, Böyle bir kaygı taşımıyorum’ dedi. Çekim için geldiği TRT’ten ayrılırken gazetecilerin sorularını yanıtlayan Ecevit ekonomideki gelişmelerin bir sosyal patlamaya yol açıp açmayacağının’ sorulması üzerine şöyle konuştu 
     "Gelişmiş ülkelerde bile sokaklarda tehlikeli ölçülere varan olaylar olurken, Türkiye’de bu konuda en çok şik yetçi olan toplum kesimleri bile tepkilerini belli bir ölçü içerisinde dile getiriyorlar. Bu da Türk halkının sabırlılığını ve programa güvendiğini ve geleceğe umutla baktığını gösteriyor" dedi. 
     
     Değerlendirmeler iddialı’ 
     Devlet Bakanı Kemal Derviş de gelir dağılımındaki dengesizliğin toplumsal huzuru bozucu etkileri olmakla birlikte her zaman sosyal patlamalara neden olacağını söylemenin gerçekçi olmadığını söyledi. Derviş, konuyla ilgili soru önergesini yanıtlarken şöyle dedi "Gelir eşitsizlikleri, sürdürülebilir bir büyüme ile kolaylıkla giderilebilir. Sorunun nedenlerini incelemeden, istatistiki verilerle iddialı yorumlar yapılması tutarlı bir tespit olmaz. Zor durumdaki vatandaşlar için sosyal yardım programları geliştireceğiz." 
     



 EKONOMİ 






















</TEXT>
</DOC>
