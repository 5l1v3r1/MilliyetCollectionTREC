<DOC>
<DOCNO> 15208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/spor/spo04.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
OKTAY BÖYLE İSTEDİ 3 - 2 
</HEADLINE>
<TEXT>

Trabzonspor, Antalyaspor karşısında 2 - 0 yenik duruma düşerek, şoka girdi. Yıldız futbolcu sahneye çıktı, üç golü ağlara çaktı, takımına yeniden hayat verdi 
     HAMİT TURHAN 

     BORDO - Mavili ekip, Antalyaspor deplasmanında geç açıldı, 2 - 0 yenik duruma düşmesine rağmen oyundan kopmadı, Oktay'ın üç golüyle galibiyete ulaştı. Hami'nin yedek soyunduğu karşılaşmaya iyi başlayan ev sahibi, Uğur ve Atilla'nın golleriyle öne geçti. İlk yarının son dakikasında Oktay, farkı bire indirdi. İkinci yarıda Trabzonspor coştu, üst üste pozisyonlar buldu. Maçın yıldızı Oktay, bu devrede de iki gol atarak, takımına üç puanı kazandırdı. 
     
     Maçın karnesi 
     HAKEMLER Kadir Tozlu , Vedat Yüksel , Koray Gencerler 
     ANTALYASPOR Damjanac - Şenol , Guintchev , Ahmet Sönmez - Muzaffer İbrahim Dk.75 , Gaudino , Uğur , Hüseyin Mustafa Yalçınkaya Dk.65 , Musiç - Gerson Selahattin Dk.75 , Atilla 
     YEDEKLER Atacan, Andjelkoviç, Almir, Dursun. 
     TRABZONSPOR Milosevski - Osman , Nesim , Cem - Tamer , Sergen , Gökdeniz , Yanchev Erman Dk.46 , Abdülkadir Jarko Dk.46 - Zafer Hami Dk.74 , Oktay 
     YEDEKLER Metin Aktaş, Orhan, Macit, Kenan 
     GOLLER Uğur Dk.12 , Atilla Dk.42 , Oktay Dk.45, Dk.51 ve Dk.63 
     SARI KARTLAR Atilla Antalya , Osman, Sergen Trabzonspor 
     
     İki isim daha 
     TRABZONSPOR Başkanı Özkan Sümer'in Brezilya'da beğendiği oyuncuların arasında Flamingo'nun forveti Reinaldo ile Botofago'nun orta saha oyuncusu Santos Serginho'nun olduğu bildirildi. Türkiye'ye salı günü geleceği açıklanan Brezilyalılar'ın bu iki isim olabileceği iddia edildi. 
     


 SPOR 
























</TEXT>
</DOC>
