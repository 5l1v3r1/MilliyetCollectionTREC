<DOC>
<DOCNO> 31401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko08a.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Atlasbank ve Okanbank tarih oldu 
</HEADLINE>
<TEXT>

Okan Grubu’na bağlı Okanbank ile Süzer Grubu’na ait Atlasbank’ın bankacılık yapma yetkisi kaldırıldı 
     BDDK, yatırım bankası olarak faaliyet gösteren Atlasbank ve Okanbank’nın bankacılık yapma yetkilerinin kaldırıldığını açıkladı. 
     Fon’a devredilen Kentbank gibi Süzer Grubu’na ait Atlasbank, 1998’de kurulmuştu. 216.8 trilyon liralık aktif büyüklüğü olan bankanın Mart 2001 itibariyle 6 trilyon lira ödenmiş sermayesi bulunuyor. 1.7 trilyon lira toplam k r açıklayan bankanın nazım hesaplarında 251.5 trilyon lira gibi yüksek tutarda vadeli döviz işlemi görünüyor. Bankanın, 1 şubesi, 22 personeli bulunuyor. 
     Okan Grubu’na ait şirketlerin sahibi olduğu Okanbank da 1998 yılında kuruldu. Ana ortakları arasında, Okan Grubu şirketlerinden İsot İnşaat, Beslen Makarna, Okan Turizm Yat., Okan Turizm Seyahat şirketlerinin yanı sıra Okan Kültür Eğitim Vakfı yer alıyor. 
     Bankanın, iki şubesi, bir yurtdışı mali iştiraki ve 20 personeli bulunuyor. Banka Mart 2001 itibariyle 2.7 trilyon lira zarar açıkladı. 
     
     



 EKONOMİ 



























</TEXT>
</DOC>
