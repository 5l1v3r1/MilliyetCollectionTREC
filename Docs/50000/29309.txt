<DOC>
<DOCNO> 29309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/soneko26.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi, 1. seansa göre 130.59 puan kayıpla 2. seansı 11,084.94 puandan tamamladı. 
     Hisse senetleri ortalama yüzde 1.16 oranında değer yitirdi. Borsa'da günün ilk yarısındaki hafif yükselişin ardından, 2. seans 11,164 puan seviyesinde satış ağırlıklı açıldı. Türk Telekom krizinde çözüm yolunda bir gelişme olmaması piyasa üzerinde gerginlik yaratırken, Endeks, 10,994 puana kadar geriledi. 11 bin seviyesi üzerinde tutunmaya çalışan Endeks, ilk bir saati 11,019 puanla geçti. 
     İkinci yarıda da tedirgin bekleyiş sürerken, bu kez en düşük 10,906 puan seviyesi görüldü. Ancak, kapanışa doğru tepki alımlarıyla toparlanmaya başlayan Endeks, yine son dakika alımlarıyla 11 bin seviyesi üzerinde günü tamamladı. Ulusal-100 Endeks, 11,084.94 puandan kapandı. Hisse senetleri günün tamamında yüzde 0.71 oranında değer yitirdi. Kapanışta mali endeks 115.81 puanlık kayıpla 15,937.87 puana, sınai endeksi 168.78 puanlık kayıpla 8,568.54 puana, hizmet endeksi de 64.20 puanlık kayıpla 6,396.46 puana geriledi. 
     Böylece ilk seansa göre mali grup hisseler ortalama yüzde 0.72, sınai grubu hisseler yüzde 1.93, hizmet grubu hisseler de yüzde 0.99 oranında değer yitirdi. 2. seansta işlem gören toplam 296 hisse senedinden 208'i değer yitirdi. 29 hisse senedi değer kazanırken, 59 hissenin fiyatında ise değişiklik olmadı. Seansta 137 trilyon 494 milyar 542 milyon liralık işlem hacmi oluştu. İki seansın işlem hacmi toplamı da, 274 trilyon 335.6 milyar lira olarak gerçekleşti. 2. seansta, Yapı Kredi Bankası, Doğan Holding, Akbank, Tüpraş ve Vestel en yoğun işlem gören hisseler oldular. 







</TEXT>
</DOC>
