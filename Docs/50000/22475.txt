<DOC>
<DOCNO> 22475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/guncel/gun01.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
CASA’nın sorumlusu bulunamıyor 
</HEADLINE>
<TEXT>

Başsavcılık ceza davası açamadığı için kazaya takipsizlik’ kararı geliyor. Bu durumda kazanın sorumlusu ve bunu belirleyecek makam belirlenemiyor... 
     ERSAN ATAR Ankara 

     Müfettişlerin olumsuz rapor vermesine rağmen Deniz Kuvvetleri’ne alınması kararı verilen CASA’lardan, test uçuşu sırasında düşerek dört kişinin ölümüne neden olan uçakla ilgili soruşturmanın takipsizlikle sonuçlanacağı bildirildi. 
     CASA tipi uçağın kalkış aşamasındayken düşmesiyle ilgili adli soruşturmayı yürüten Kazan Cumhuriyet Başsavcılığı yetkilileri, soruşturmayı, ölümlü trafik kazalarında uygulanan TCK’nın 455. maddesine göre yürüttü. 
     
Sürücü ölünce...      Uçağın Türk Silahlı Kuvvetleri envanterine alınmamış olmasını dikkate alan başsavcılık yetkilileri, şu değerlendirmeyi yaptı "Bu bizim için bir trafik kazasından farksız. Bir otobüs kazasında nasıl şoförün dikkatsizliği sonucu ölüm meydana geliyor ve şoför de öldüğünde cezai sorumlu hakkında dava açılamıyorsa, burada da ölüme sebep olan kişiler ölmüş. Bu nedenle bir ceza davası açılması söz konusu olamıyor." 
     Kazan Başsavcılığı’nın takipsizlik kararı vermesi sonucu, "Uçağın yetersizliğine ilişkin raporlara rağmen başlatılan projenin ilk uçağının düşmesinin hukuki sorumluluğunu kimin üstleneceği, sorumlunun kim olduğunu hangi adli makamın saptayacağı" belirsizliğini koruyacak. 
     
     10 soru 10 cevap 
CASA’lar metal yorgunu mu İHSAN YILMAZ İstanbul 
     CN - 235’lerin üretiminde İspanya'nın mı yoksa Endonezya'nın mı ağırlığı var 
     CASA ile Endonezya'nın IPTN kuruluşu lisans ortağı. Ama İspanyol CASA’nın ağırlığı var. 
     
     CASA kullanan ülkeler arasında Türkiye'nin özel bir yeri var mı 
     Türkiye İspanya ve Endonezya dışında CASA uçağı kullanan ülkelerden farklı. Bu iki ülke dışında tek üretimin yapıldığı yer Türkiye. 
     
     Dünyada kaç adet CN - 235 var 
     21 ülkede toplam 249 CN - 235, ağırlıklı olarak askeri amaçlı kullanılıyor. 
     
     En çok CASA uçağı kimde var 
     Türkiye CN - 235 kullanımında diğer ülkelerin önünde. Askeri amaçla kullanılan CN - 235'lerin üçte birinden fazlası Türkiye'de. 
     
     Başka hangi ülkeler kullanıyor 
     Suudi Arabistan, Birleşik Arap Emirlikleri, Malezya, Güney Afrika, Papua Yeni Gine, Panama, Şili ve Brunei’de kullanılıyor. 
     
     Proje aşamasında 5.7 milyon dolar olduğu bildirilen bir CN - 235 uçağının fiyatı, neden 9 milyon doların üstüne çıkıyor 
     Bu projenin içinde CASA'nın TAI'ye yaptığı yatırımlar, yer destek cihazları, yedekler ve donanımlar da bulunuyor. Firma yetkililerine göre, bir uçak 14.5 - 15 milyon dolara satılıyor. Uçaklar Türkiye'ye daha ucuza mal oluyor. 
     
     Yaklaşık 16 yılda 249 uçaktan altısının düşmesi yüksek bir oran mı 
     CASA yetkililerinin verdiği bilgiye göre bir milyon saatten fazla uçmuş bu uçaklar için sayı normal. Ayrıca, altı kazanın üçü, Endonezya'nın ürettiği uçaklarda oldu ve sertifikasyon farklı. 
     
     Türkiye neden 52 uçak aldı 
     Hava Kuvvetleri Komutanlığı, harek t ihtiyaçlarına göre bu sayıyı belirledi. 
     
     Türkiye'de askeri amaçların dışında CASA'lar kullanılıyor mu 
     VIP olarak kullanılan altı CASA uçağı var. 
     
     Bu uçaklarda metal yorgunluğu var mı 
     CASA yetkililerine göre, böyle bir şey söz konusu değil. Firma, metal yorgunu olması için uçağa fazla yük binmesi gerektiğini vurguluyor. 
     
İhaleye katılan üç uçak da suçlandı      İkinci Dünya Savaşı'ndan kalan C - 47 askeri nakliye uçaklarının yerine alınması planlanan 52 yeni uçak için geliştirilen projede üç firma, büyük bir mücadeleye girmişti. Firmalar rakip uçakların olumsuz yönlerini öne çıkarırken, "yetersizlik" suçlamaları birbirini izledi. İşadamı Cefi Kamhi'nin temsilciliğini yaptığı İtalyan Aeritalia firmasının G - 222'si, Faruk Süren'in temsilcisi olduğu Kanada'nın De Havilland firmasının Buffalo takma isimli DHC - 5'i ve İspanyol CASA firmasının CN - 235 uçağı büyük bir yarışı girdi. CASA'nın zaferiyle sonuçlanan yarışa katılan uçakların özellikleri şöyle 
     
     CASA CN-235 
     Üretim yılı 1983 
     Güç 3400 hp. 
     Saatteki yakıt sarfiyatı 451 Lt. 
     Taşıdığı asker sayısı 48 
     Maksimum hız 445 km h 
     Maksimum menzil 3.5 tonla 4450 km 
     Boş ağırlığı 9.300 kg. 
     Servis tavanı 25 bin feet 
     Taşıma kapasitesi 6000 kg 
     Fiyatı Yaklaşık 5.5 - 6 milyon dolar 
     O dönemki iddialar İki prototip uçakta da sorunlar yaşandı. Sivil amaçlar için yapıldı, askeri versiyonu ile seri üretim sorunu var. 
     
     BUFFALO 
     Üretim yılı 1964 
     Güç 3133 hp 
     Saatteki yakıt sarfiyatı 887 Lt. 
     Taşıdığı asker sayısı 41 
     Maksimum hız 467 km h 
     Menzil maksimum yakıtla 3187 km. 
     Boş ağırlığı 11.431 kg. 
     Servis tavanı 31.000 ft. 
     Taşıma kapasitesi 8.165 kg. 
     Fiyatı Yaklaşık 11 milyon dolar 
     O dönemki iddialar Kabin tazyiki yok. Paraşütçü ve asker taşıma kapasitesi az. 1983'te üretim durdu. 
     
     G-222 
     Üretim yılı 1970 
     Güç 3400 hp 
     Taşıma kapasitesi 9.840 kg. 
     Saatteki yakıt sarfiyatı 960 Lt. 
     Taşıdığı asker sayısı 53 
     Maksimum hız 487 km h 
     Menzil maksimum yakıtla 4800 km. 
     Boş ağırlığı 6.760 kg. 
     Servis tavanı 25.000 ft. 
     Fiyatı Yaklaşık 12 milyon dolar 
     O dönemki iddialar Hiçbir askeri deneyimi yok. Yarı hazırlanmış piste kalkış ve iniş olanağı yok, dengesi mükemmel değil. 
     
Uçak kazalarına çifte soruşturmaÖNDER YILMAZ Ankara 
     İki gün arayla düşen iki CASA uçağında 38 kişinin ölmesi üzerine Milli Savunma Bakanlığı ve Genelkurmay Başkanlığı iki ayrı inceleme başlattı. 
     CASA kazaları dün Bakanlar Kurulu'nda gündeme geldi. Kurula bilgi veren Milli Savunma Bakanı Sabahattin Çakmakoğlu, iki kazanın oluş nedeni hakkında eldeki bilgileri aktardı. Başbakan Bülent Ecevit'in sorular yöneltmesi üzerine Çakmakoğlu, bakanlığına inceleme talimatı verdiğini belirterek, "Nedenler ortaya çıktıkça bunu bir rapor halinde size ileteceğim. Genelkurmay da kendi bünyesinde kazalara ilişkin çalışmaları yürütüyor" dedi. 
     



 GÜNCEL 























</TEXT>
</DOC>
