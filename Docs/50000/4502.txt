<DOC>
<DOCNO> 4502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/soneko14.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den dev yatırım 
</HEADLINE>
<TEXT>

     Özelleştirmeye hazırlanan Türk Hava Yolları THY , bu yıl 123 trilyon liralık yatırım planlıyor. 
     THY'den Borsa'ya gönderilen açıklamada, Yönetim Kurulu'nun 28 Temmuz 2000 tarihli kararı ile 2001 yılı için ulaştırma havayolu sektörü kapsamında 110 trilyon lira, imalat taşıt imalat sektörü kapsamında 13 trilyon lira olmak üzere toplam 123 trilyon liralık yatırım planlandığı kaydedildi. OKOM uçakları temini projesi ile uçak motorları temini, muhtelif meydanlar tesisi ve tevsii, muhtelif illerde kargo bina yapımı, tefrişi ve modernizasyonu, 1. bakım üssü tevsii ve 2. bakım üssü projelerinin teşvik kapsamında oldukları belirtilen açıklamada, bunların dışındaki 2001 yılı yatırım projeleri için yatırım teşvik belgesi temin etmek üzere gerekli hazırlıkların tamamlanmasını müteakip Hazine Müsteşarlığı'na müracaat edileceği duyuruldu. 




</TEXT>
</DOC>
