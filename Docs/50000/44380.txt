<DOC>
<DOCNO> 44380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/soneko01.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Derviş Washington'da... 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Uluslararası Para Fonu IMF, Dünya Bankası ve Amerikan yönetimi yetkilileriyle temaslarda bulunmak üzere ABD'ye geldi. 
     Derviş, Washington'a gelişinde basına açıklamada bulunmadı. 
     Devlet Bakanı Derviş, IMF Avrupa Birinci Bölge Direktörü Michael Deppler ile yarın, resmi programının dışında bir yemek için biraraya gelecek. 
     Kemal Derviş, Pazartesi günü ise ABD Hazine Bakanı Paul O'Neill ve IMF Birinci Başkan Yardımcısı Anne Krueger ile görüştükten sonra, Washington'da bir basın toplantısı düzenleyecek. 
     Derviş, Salı günü IMF Başkanı Horst Köhler ve Dünya Bankası Avrupa'dan sorumlu Başkan Yardımcısı Johannes Linn ile biraraya gelecek. Derviş'in 3 Ekim Çarşamba günü ise Türk-Amerikan İş Konseyi üyeleriyle kahvaltıda biraraya gelmesi ve daha sonra Dünya Bankası Başkanı James Wolfensohn ile görüşmesi bekleniyor. 
     Kemal Derviş'in, bu temaslarının ardından bir basın toplantısı daha düzenleyeceği belirtildi. 
     Derviş'in, gelecek haftasonu Türkiye'ye dönmesi bekleniyor. 
     Devlet Bakanı Kemal Derviş ve beraberindeki heyetin, Washington'da IMF ile temaslarının tamamlanmasının ardından, ek niyet mektubunun IMF'ye iletilmesi öngörülüyor. Normal koşullarda, 3 milyar dolarlık dördüncü kredi diliminin, Ekim ortasında Türkiye'nin kullanımına açılmasının, IMF İcra Direktörleri Kurulu tarafından onaylanması bekleniyor. 
     






</TEXT>
</DOC>
