<DOC>
<DOCNO> 23091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/spor/spo01.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
"At imzayı Tayfur" 
</HEADLINE>
<TEXT>

Bilgili, "Sen kaptansın. Arkadaşlarına örnek ol" dedi, ancak tecrübeli futbolcu, "Beni mağdur etmeyin. Hakkım neyse verin" karşılığını verdi 
     Gururluyum ama’ 
     BEŞİKTAŞ Kulübü Başkanı Serdar Bilgili, kaptan Tayfur ile görüşerek bir an önce imza atmasını istedi. Bilgili, "Sen bu takımın önümüzdeki sezon da kaptanısın. Takımın ağabeyi olacaksın. Sorun çıkarmamanı rica ediyorum. Eğer ilk imzayı sen atarsan arkadaşlarına da örnek olursun" dedi. Tayfur ise "Kaptan olmak gurur veriyor. Sorun çıkarmam. Ancak beni mağdur etmeyin ve hakkımı verin" diye konuştu. Görüşmenin iki gün içinde yapılacağı belirtildi. 
     
     Ali Eren öfkeli 
     ALİ Eren ise h l kendisiyle görüşülmemesine tepki gösterdi. Fenerbahçe veya Kocaelispor’a gidebileceğini söyleyen Ali Eren, "Kimse bize ne zaman görüşeceğimizi söylemiyor. Ortalıkta yönetici yok. Belki de haftaya beni burada bulamayabilirler. İlk önce Beşiktaş’ın şartlarını görmem lazım. Ancak alacaklarımı almadan sözleşme imzalamayacağım. Tek seneliğine de anlaşabilirim" diye konuştu. n KARTAL YİĞİT 
     
Transfer atağı      BEŞİKTAŞ Teknik Direktörü Daum’un Akpoborie ile Paris Saint Germain’in Nijeryalı liberosu Goldwin Okpara’yı önümüzdeki hafta İstanbul’a getirmeyi planladığı belirtildi. Okpara’nın transferi gerçekleşmezse, Paris Saint Germain’in önerdiği Cezayirli Rabesandratana ile anlaşma yapılacak. Bu arada İtalya’da Bayern Münih - Valencia maçını izleyen Daum, Fiorentina’nın tecrübeli yıldızı Mijatoviç ile görüştü. Ancak Yugoslav yıldız olumsuz yanıt verdi. Daum, futbolcularla yapacağı toplantıda takımda kalacak ve gidecek oyuncuları açıklayacak. 
     
Karhan - Daum tartıştı      SİYAH - Beyazlı takım, dün Denizli’ye gitti. Kadroda Fazlı, Mehmet, cezalı Nouma, Erman, Tayfur, sakat Fevzi, Bayram, Tunç ve İlhan yer almadı. Almanya’nın Wolfsburg takımı ile anlaşan Karhan, alanda Daum ile tartıştı. Daum’un Slovak oyuncunun alana eşofmanla gelmesine sinirlendiği öğrenildi. Beşiktaş’ın göndermek istemesine rağmen Karhan için 7 milyon mark bonservis ücreti istediği, bu nedenle kriz çıktığı belirtildi. 
     
Her şeye rağmen Nouma      BEŞİKTAŞ’TA sürekli sorun çıkarmasına rağmen Nouma,taraftarlar arasında yapılan bir ankette "en sevilen yabancı futbolcu" seçildi. Siyah - Beyazlı kulübün resmi internet sitesi olan www.besiktasjk.com’da yapılan ankette 2 bin 465 taraftar oy kullandı. 1635 oyla birinci olan Nouma’yı Münch, 596 oyla izledi. Karhan da 141 oyla üçüncülüğü elde etti. Taraftarların en sevmediği futbolcular ise, sırasıyla Shorunmu 33, Khelestov 32 ve Sellami 28 oyla oldu. 
     



 SPOR 




























</TEXT>
</DOC>
