<DOC>
<DOCNO> 29890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yasam/yas05a.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yemeği yiyen asker parlayacak 
</HEADLINE>
<TEXT>

Amerikan askerleri, yemeklerine katılacak özel bileşim sayesinde, sadece arkadaşlarının tespit edeceği bir ışık yayıp, kaza kurşunundan korunacak 
     NEVSAL ELEVLİ Londra 

     Savaşlarda askeri birliklerin yanlışlıkla düşman yerine kendi askerlerini öldürmesi tarihe karışıyor. ABD ordusu bilim adamlarının geliştirdiği ve kumanyalara katılacak özel bir bileşim sayesinde, savaş uçakları ve uydular, dost askerleri düşmandan kolaylıkla ayırabilecek. 
     Bu kumanyaları yiyen askerlerin özel cihazlarla tespit edilebilen sarı ya da da parlak başka bir renk ışık yayacağı açıklandı. Düşmanın aynı taktiği kullanmaması içinse, kumanyalara konulan bileşimin her gün rengi değiştirilecek. Uzmanlar bu yöntemin savaşta kendi kardeşini öldürmek’ diye tanımlanan soruna çare olacağına inanıyor. 
     
     Uçaktan kolayca tanınacaklar 
     Yapılan açıklamaya göre, özel olarak hazırlanan yemekler değişik bileşimlerden oluşacak. Bu iz bırakıcı madde, askerin nefesinde ya da derisindeki gözeneklerden dışarı parlak ışık yayacak. Bu yolla, özel algılayıcılar takılan uçak ve uydular, kendi birliklerini ve askerlerini kolayca tespit edebilecek. 
     Çalışmayı yürüten Indiana Purdue Üniversitesi profesörlerinden Michael Ladisch de, bu buluş sayesinde ABD ordusunun büyük bir üne kavuşacağını söyledi. 
     Son olarak 1991’deki Körfez Savaşı sırasında ABD’ye ait bir A - 10 uçağı, dokuz İngiliz askerini, Irak özel kuvvetlerine bağlı askerler sanarak öldürmüştü. 
     



 YAŞAM 





















</TEXT>
</DOC>
