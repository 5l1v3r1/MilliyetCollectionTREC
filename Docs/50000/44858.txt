<DOC>
<DOCNO> 44858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun15.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Savunma Bakanı "Bin Ladin'in yeri hakkında küçük bir fikrim var" 
</HEADLINE>
<TEXT>

     ABD Savunma Bakanı Donald Rumsfeld, Usame Bin Ladin'in saklandığı yere dair ''küçük bir fikre'' sahip bulunduğunu söyledi. 
     Rumsfeld, bugün çıktığı Ortadoğu gezisi çerçevesinde ilk durağı olan Suudi Arabistan'a giderken, İrlanda'da yakıt ikmali için duran Air Force uçağında gazetecilere yaptığı açıklamada, ''Küçük bir fikrim var, ama tam koordinatlarını bilmiyorum'' dedi. 
     ''küresel terörizm karşısında bombalar ya da füzelerin değil, istihbaratın belirleyici faktör olacağını'' bildirdi. 
     Rumsfeld, bugün çıktığı Ortadoğu gezisi çerçevesinde ilk durağı olan Suudi Arabistan'a giderken, İrlanda'da yakıt ikmali için duran Air Force uçağında gazetecilere yaptığı açıklamada, ABD'nin operasyonunun kaçınılmaz olup olmadığı şeklindeki bir soruyu, ''Zaman gösterecek'' şeklinde yanıtladı. 
     Savunma Bakanı, gezisinin, Başkan George Bush'un ''ABD'nin terörizmle uzun bir savaşa hazır olduğu ve bunun bölgedekilerin yardımıyla daha kolay olacağı'' mesajını takviye etmek anlamına geldiğini söyledi. 
     Gezisini bu ülkelerle bir şeyler üzerinde uzlaşmak için yapmadığını belirten Rumsfeld, Suudi Arabistan'daki temasları sırasında, ''ABD savaş uçaklarının Afganistan'a düzenlenecek herhangi bir saldırıda bu ülkede hava üslerini kullanmasına ilişkin hassas konuyu gündeme getirmeyeceğini de'' bildirdi. 
     ABD'nin Suudi Arabistan'la ilişkilerinin iyi olduğunu belirten Rumsfeld, ''bölgedeki ülkelerin içinde bulunduğu duruma saygı gösterdiklerini'' söyledi. 
     Rumsfeld, gezisi çerçevesinde Umman, Mısır ve Özbekistan'ı da ziyaret edecek. 
     






</TEXT>
</DOC>
