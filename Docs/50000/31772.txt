<DOC>
<DOCNO> 31772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/guncel/gun03.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kücük sanık h kim önünde 
</HEADLINE>
<TEXT>

Muğla’da annesi h kim olan İ.Y., oyunda kavga ettiği arkadaşı E.D. hakkında hakaret davası açtırdı. 6 ay hapsi istenen E.D. korku ve endişeyle h kim önüne çıktı 
     CEM KAYTAN Muğla DHA 

     Muğla Orman Bölge Müdürlüğü Lojmanları’nda oturan iki çocuğun oyun kavgası adliyeye taşındı. Arkadaşına hakaret ettiği iddiasıyla hakkında dava açılan 11 yaşındaki E.D.’nin yargılanmasına başlandı. Küçük kız hakkında altı aya kadar hapis cezası istendi. 
     Sulh Ceza Mahkemesi h kimlerinden Serap Yılmaz’ın kızı İ.Y.’ye hakaret ettiği gerekçesiyle savcılığa hakkında suç duyurusunda bulunulan E.D., Sulh Ceza Mahkemesi’nde ilk duruşmaya çıktı. Küçük kız, adliyeye Muğla Orman Bölge Müdür Yardımcısı babası Ümit Döner ve sosyolog annesi Ümran Döner’le geldi. Ürkek halde H kim Sabahat Bayrak'a ifade veren küçük sanık, arkadaşına hakaret etmediğini söyledi. 
     TCK'nın 482 3’üncü maddesi ve Küçük Çocukları Yargılama Usulü Kanunu'nun 12’nci maddesi uyarınca altı ay hapsi istenen E.D.’nin oyun arkadaşı, S.Ö. de tanık olarak dinlendi. S.Ö., hakaret iddiasının doğru olmadığını belirtti. 
     
     DSP’li Dikmen Utanç verici 
     H kim Yılmaz, davayı açan eşi, Yılanlı Orman İşletme Şefi Ünal Kahraman Yılmaz ile kızları İ.Y. ise duruşmaya katılmadı. Gazetecilerin salona alınmadığı duruşmayı TBMM İnsan Hakları Komisyonu Üyesi, DSP Muğla Milletvekili Tunay Dikmen de izledi. Mahkeme, E.D.’nin ifadesi alındıktan sonra diğer tanıkların ifadelerinin de alınması için duruşmayı erteledi. 
     DSP Milletvekili Dikmen, çocuklar arasındaki bu tür olayların adliyeye yansımasının utanç verici olduğunu bildirdi. Dikmen, "Özellikle bu olayı bir yargı mensubunun yapması çok üzücü. İncelemeler sürüyor. Adliyeye gelmemin komisyonla ilgisi yok. Sadece Döner ailesine destek olmak istedim" dedi. 
     E.D.’nin babası Ümit Döner de "Arkadaşına hakaret ettiği iddiasıyla 11 yaşındaki kızımı adliye koridorlarına getirip h kim karşısına çıkarmak zorunda kaldım. Kızım psikolojik yönden büyük rahatsızlık içinde. Karşı taraf hakkında dava açma hakkım olmasına rağmen, intikam duygusuyla 11 yaşındaki çocuğu h kim karşısına çıkarmanın doğru olmadığını bildiğim için bu hakkımı kullanmadım" dedi. 
     
     11 yaşından küçükse ceza yok 
     Avukat Cengiz Hortoğlu Suç işleyen çocuğun 11 yaşını bitirmemiş olması hali, TCK'nın 53. maddesinde düzenlenmiştir. Bu durumda 11 yaşından küçük çocuklar için ceza yok. Fiil kanunen bir seneden fazla bir cezayı içeriyorsa, savcının talebi üzerine, mahkeme çocuğu ailesinden alıp terbiye ve ıslahı için devlete ait bir kurumda kalmasına karar verlebilir. Mahkeme ailesine verilmesine, ailesi yoksa vasiye teslim edilmesine de karar verebilir. Çocuk yine suç işlerse bu kez aile 250 bin lira para cezasına çarptırılır. 
     



 GÜNCEL 





















</TEXT>
</DOC>
