<DOC>
<DOCNO> 24850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sontur17.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör örgütleri birbirine düştü 
</HEADLINE>
<TEXT>

     Günden güne eriyen terör örgütleri, birbirine düştü. Yasadışı TİKKO örgütünce dağıtılmak istenen bildiride, "PKK, izlediği politika ile Türk ve Kürt halklarının kardeşliğine zarar vermektedir" denildi. 
     Yasadışı örgütün bildirisinde, "PKK'nın, Avrupa devletleriyle ortak hareket etmekle suçlandığı, Marksist olduğunu öne süren PKK'nın ırkçı düzeyde milliyetçilik yaptığı, bunun ise bir çıkmaz olduğunun vurgulandığı" kaydedildi. 
     "İmralı'da söylenip, PKK Başkanlık Konseyi tarafından resmileştirilen düşünce ve politikaların hepsi emperyalizmin ve oligarşinin dikte ettirdiği şeylerdir" ifadelerinin yer aldığı aktarılan bildiride, şu görüşlerin savunulduğu belirtildi 
     "PKK, ırkçı, yani Kürtçü bir politika ötesine gidememiştir. Esas olarak da savaşla bir şey kazanılamayacağını gösterip, halkı radikal mücadeleden koparmak amaçlanmaktadır. PKK'nın savunduğu işbirlikçi burjuva ideolojisidir. PKK, milliyetçiliğinin hatasını, ihanetini yaşamaktadır. Bugün, PKK'daki milliyetçilik bizzat önderinin talimatları ile isyanı bitiriyor. PKK, izlediği politika ile Türk ve Kürt halklarının kardeşliğine zarar vermekte, böylece emperyalizme hizmet etmekte, Anadolu halklarına yeni acılar yaşatmak istemektedir." 







</TEXT>
</DOC>
