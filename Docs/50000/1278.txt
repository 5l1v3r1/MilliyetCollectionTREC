<DOC>
<DOCNO> 1278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/guncel/gun06.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dekan Beyaz'a saldırı 
</HEADLINE>
<TEXT>

Türban yasağını anlatan Prof. Zekeriya Beyaz bıçakla yaralandı. Saldırgan kaçtı 
     ÜMRAN AVCI İstanbul 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, fakültede düzenlenen öğrencilerle tanışma toplantısında bıçaklı saldırıya uğrayarak ağır yaralandı. Saldırgan olaydan sonra kaçmayı başarırken, İstanbul Emniyet Müdürü Kazım Abanoz, "Olayla ilgili bazı kişileri yakaladık" dedi. 
     Beyaz, ikinci öğretim öğrencileriyle yapılan toplantıya katıldı. YÖK'ün belirlediği mevzuatlara ve türban yasağına değinen Beyaz, "Bu kurallara uymak zorundayız. Kanunlara karşı çıkmayın. Türbanlı öğrenciler derslere alınmayacak. Hakkınızı hukuki çerçeve içinde arayın" dedi. Bunun üzerine Beyaz'ı "dayatmacılıkla" suçlayan öğrenciler, "Siz sistemin adamısınız. Bilinçli olarak atandınız" diyerek kendisine tepki gösterdiler. 
     Kız öğrencilerin başını çektiği bir grubun, Beyaz'ı protesto için salonu terketmeye başladığı sırada, sarı montlu ve sarışın bir genç, arka taraflardan fırlayıp Beyaz'a bıçakla saldırdı. Beyaz, göğsünden, karnından ve boynundan aldığı bıçak darbeleriyle kanlar için kalırken saldırgan kaçtı. 
     Polis Hastanesi’e kaldırılarak ameliyat edilen Zekeriya Beyaz’ın hayati tehlikesinin olmadığı açıklandı. Beyaz iki gün yoğun bakımda tutulacak. 
     


 GÜNCEL 




















</TEXT>
</DOC>
