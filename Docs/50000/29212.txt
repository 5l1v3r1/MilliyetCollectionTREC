<DOC>
<DOCNO> 29212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/siyaset/siy05.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan, Her gecenin bir sabahı var’ dedi 
</HEADLINE>
<TEXT>
Hoca’dan Tayyip’e gözdağı 
Erbakan, "Bu davayı kimse bitiremez. Bazı çalışmalar içine girenler yanlış yapıyor. Siyasete dönmeme az kaldı" dedi 
     ABDULLAH KARAKUŞ Ankara 

     Necmettin Erbakan, yenilikçi grubun partileşme çabalarıyla ilgili, "Davamızı kimse bitiremez. Her gecenin bir sabahı var. Dönmeme az kaldı" dedi. Erbakan, başta Recai Kutan olmak üzere gelenekçi FP’lilerle konutunda görüşmelerde bulundu. Kutan’ın birlik ve beraberliği bozdukları için yenilikçileri Erbakan’a şik yet ettiği öğrenilirken, Erbakan da FP’lilere şunları söyledi "Siz çok güzel çalıştınız. Çalışmalarınızın devamını bekliyorum. Kapatılma konusunda bir kusurunuz yok. Bu davayı kimse bitiremez. Bazı çalışmalar içine girenler de yanlış yapar. Daha yapacak çok işimiz var. Her gecenin bir sabahı var. Siyasete dönmeme az kaldı. Yeniden büyük Türkiye’yi hep beraber kuracağız. Kimse bizi bitiremez. Yolumuza aynı şevkle devam etmeliyiz. Arkadaşlar birlik ve beraberlik içinde dava için çalışsın." 
     



 SİYASET 











</TEXT>
</DOC>
