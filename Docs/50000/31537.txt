<DOC>
<DOCNO> 31537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sonspo05.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan'da Fatih Terim rüzgarı...Konsantrasyon ve pres geliyor... 
</HEADLINE>
<TEXT>

     Milan takımında teknik direktör Fatih Terim'in yardımcılığını yapan İtalyan Antonio Di Gennaro, Türk teknik direktörü La Gazette Della Sport'a anlattı. 
     Gazetede yer haberde, ''Artık Milan'da Terim havası var ve Terim'in istedikleri konsantrasyon ve press'' denilirken, yardımcı teknik adamın, ''Terim hemen doğru mantaliyeti görmek istiyor. Kendisi sert bir teknik adam ama futbolculara değer vermesini de biliyor'' ifadelerine yer verildi. 
     Fiorentina'da da Terim'le çalışan Gennaro, Türk tekik adam için, ''Kesinlikle konsantasyon elmde etmek istediği ilk hedef. Futbolcu ile arkadaşlığa tamam diyor ancak ölçülü ilişkileri tercih ediyor. Ayrıca futbolcuların da rahat dinlenmesi için zaman ayırmaları, kendi felsefesine göre uygun. Sadece takım içinde değil, teknik kadroyu da dahil ederek, toplu bir grup yaratmayı hedefliyor'' dedi. 
     Terim'in takıntılı bir tip olmadığını ama felsefesini aşılamayı sevdiğini dile getiren Gennaro, yeni transferlerle Milan'ın şampiyonluğa oynayacağıını iddia etti. 
     Di Gennaro, ''Antrenmanlarda sert ama nerede ara vermesini biliyor'' diye tanımladığı Terim'in, Milan'da futbolcular arasında birlik sağlamak için öğle yemeklerini Milanello'da yemelerinini isteyebileceğini de sözlerine ekledi. 
     Gazete, haberi ilk sayfadan, ''Yeni Milan'da Terim havası'' başlığı ile verdi. 
     Öte yandan, Corriera Della Sport gazetesine bir röportaj veren Milan7ın yeni transferlerinden İnzaghi, tek hedef olarak şampiyonluğu gösterirken, ''Milan'a bunu vereceğim. Rui Costa ile Zidane'den daha iyi anlaşacağım. Portekizli futbolcu, benim kalitemi yükseltmek için iyi biri'' dedi. 
     Bu arada basında yer alan iki iddiaya göre de Hakan Şükür, İngiliz Fulham 'a gidecek. Bir aydır Bierhoff'un peşinde olan İngilizlerin, şimdi de gözünü Şükür'e diktiği öne sürülerken, Marsilya'ya imza attığı henüz kesinlik kazanmadığı belirtilen Jardel'in arkasında da İnter olabileceği ifade edildi. 
     
     
     







</TEXT>
</DOC>
