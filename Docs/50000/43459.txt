<DOC>
<DOCNO> 43459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo15.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray ve Fenerbahçe'nin muhtemel onbirleri 
</HEADLINE>
<TEXT>

     Birinci Süper Futbol Ligi'nin 6. haftası, derbi maça sahne olacak. 
     Galatasaray ile Fenerbahçe, yarın Mecidiyeköy'de karşı karşıya gelecek. 
     Ali Sami Yen Stadı'nda saat 19.00'da başlayacak ve hakem Metin Tokat'ın yöneteceği karşılaşma, Digitürk'ten naklen yayınlanacak. 
     
     Son idmanlar basına kapalı 
     Galatasaray ile Fenerbahçe, hazırlıklarını bugün yapacakları çalışmalarla tamamlayacak. 
     Her iki ekip de basına kapalı olarak gerçekleştirecekleri çalışmaların ardından maç saatini beklemeye başlayacaklar. 
     
     Moral peşindeler 
     Ezeli rakipler derbi maça, hafta içinde Avrupa Şampiyonlar Ligi'ndeki maçlarını yitirmenin moral bozukluğu içinde çıkacaklar. 
     Fenerbahçe, kendi evinde FC Barcelona'ya 3-0, Galatasaray ise deplasmanda PSV Eindhoven'a 3-1 yenilerek, puan alamamıştı. 
     Her iki ekip de derbi maçı kazanarak, taraftarlarını sevindirmek amacında. 
     
     Fenerbahçe'de 3 sakatın durumu belirsiz 
     Derbi maç öncesi Fenerbahçe'de, 3 önemli futbolcunun durumu belirsizliğini koruyor. 
     Sarı-lacivertli takımda direkt oynayan oyunculardan Ogün ve Johnson'un sakatlıkları, Revivo'nun ise hastalığı bulunuyor. 
     Her 3 futbolcunun da bu akşam kontrolden geçecekleri ve durumlarının maç saatinde belli olacağı bildirildi. 
     
     Galatasaray'da eksik yok 
     Sarı-kırmızılı ekip ise ezeli rakibine karşı sahaya tam kadro çıkacak. 
     Galatasaray'da, Fenerbahçe maçı öncesi sakat veya cezalı oyuncu bulunmuyor. 
     
     Muhtemel onbirler 
     Derbi maça tarafların şu muhtemel 11'lerle çıkması bekleniyor 
     Galatasaray Mondragon, Capone, Bülent Korkmaz, Emre, Hakan, Sergen, Suat, Hasan, Ergün, Arif Berkant , Ümit Karan. 
     Fenerbahçe Rüştü, Zoran Mirkoviç, Ümit, Mustafa, Ogün Ali Güneş , Lazetiç, Johnson Hakan , Revivo Rapaiç , Abdullah, Serhat, Andersson. 







</TEXT>
</DOC>
