<DOC>
<DOCNO> 49137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo17.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Dakika dakika 
</HEADLINE>
<TEXT>

     Birinci Süper Lig'de yapılan maçta Galatasaray, Trabzonspor karşısında ilk yarıyı 2-1 önde kapadı. 
     Galatasaray, hafta içinde yapacağı PSV Eindhoven maçının bir anlamda provasını yapmak için çıktığı maçta, 21. dakikada bulduğu golle öne geçti. Bu dakikadan sonra oyunu rölantiye alan sarı-kırmızılılar, Macit'in attığı golle yeniden oyunu kontrolleri altına aldılar. 
     Arif'in ilk yarının bitimine 4 dakika kala attığı golle yeniden üstünlüğü ele geçiren sarı-kırmızılılar, devreyi de önde bitirmesini bildi. 
     Konuk Trabzonspor ise bu yarıda kanatlardan geliştirdiği ataklarla etkili olmaya çalıştı. 
     Yenilgiden Macit'in attığı golle kurtulmayı başaran Trabzonspor, Arif'in attığı gole engel olamayarak, devreyi geride kapattı. 
     2. dakikada, Da Silva'ın pasında Erman sağdan ceza alanına girdi. 
     Ancak kaleci Kerem topa yatarak sahip oldu ve tehlikeyi büyümeden önledi. 
     3. dakikada, sağ çaprazdan Arif'in pasında, Ümit altıpasta topa 
     dokundu. Ancak meşin yuvarlak az farkla auta çıktı. 
     13. dakikada, Ergün'ün sağ kanattan kullandığı korner atışında, 
     meşin yuvarlak Trabzonspor'un koruduğu kalenin üst direğine çarparak, geri döndü. 21. dakikada, Trabzonspor defansında Cem'in Serkan'a yaptığı hareketi hakem Mutlu Çelik penaltı olarak değerlendirdi. Atışı kullanan Serkan topu filelere gönderdi 1-0. 29. dakikada, Serkan'ın ceza sahası dışından şutunda top, kaleci Metin'de kaldı. 34. dakikada, Erman'ın sağdan kullandığı serbest atışta ceza sahası içinde yükselen Macit kafayı vurdu. Meşin yuvarlak kaleci Kerem ve savunmanın bakışları arasında filelere gitti 1-1. 39. dakikada, Galatasaray savunmasına çarpan top, bir anda Gökdeniz'in önüne düştü. Bu futbolcunun kaleci Kerem ile karşı karşıya kaldığı anda vuruşunda top, genç kaleciye çarparak, geri döndü. 41. dakikada, Hasan'ın aşırtma pasıyla sol çaprazdan ceza alanına giren Arif'in vuruşunda top, kaleci Metin'e çarpmasına rağmen filelere gitti 2-1. Bu dakikadan sonra başka gol olmadı ve Galatasaray maçın ilk yarısını 2-1 önde kapadı. 
     






</TEXT>
</DOC>
