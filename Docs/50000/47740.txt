<DOC>
<DOCNO> 47740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sonspo14.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Levski Sofya'ya Galatasaray maçı nedeniyle verilen cezada indirim.. 
</HEADLINE>
<TEXT>

     UEFA Avrupa Futbol Federasyonları Birliği , Bulgaristan'ın PFC Levski Sofya takımına verdiği 48 bin İsviçre Frangı para cezasını, 30 bine indirdi. 
     UEFA İtiraz Komitesi, 22 Ağustos'ta Avrupa Şampiyonlar Ligi'nde Galatasaray ile yapacağı 2. ön eleme turu maçı için gerekli hazırlıkları yapmayan Bulgar takımına, 48 bin İsviçre Frangı ceza vermiş, Bulgar takımı da buna itiraz etmişti. 
     Bir başka itirazı ele alan komite, İtalya'nın Brescia Kulübü'ne verilen 50 bin İsviçre Frangı cezayı ise onadı. 
     Brescia'nın 21 Ağustos'ta UEFA Intertoto Kupası'nda Fransa'nın Paris Saint Germain takımıyla yaptığı maçta çıkan olaylarda 6 polis hafif yaralanmış, 4 kişi de gözlem altına alınmıştı. 
     Litvanya'nın Zalgiris Vilnius Kulübü'nün, 23 Ağustos'taki UEFA Kupası maçı sırasında taraftarların İsrail'in Maccabi Tel Aviv takımına karşı ırkçı tezahüratları nedeniyle verilen 10 bin İsviçre Frangı para cezasına yaptığı itiraz ise rededildi. 
     






</TEXT>
</DOC>
