<DOC>
<DOCNO> 44304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/magazin/amag.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Tesettürde şeffaf dönem 
</HEADLINE>
<TEXT>
Üstü türban altı transparan 
Sokak çocukları yararına düzenlenen defilede, türbanlı modacının hazırladığı transparan giysiler de İslami sosyeteye tanıtıldı... 
     SERDAR BENLİ 

     İSTANBUL Büyükşehir Belediye Başkanı Ali Müfit Gürtuna’nın eşi Reyhan Gürtuna’nın himayesinde çalışmalarını sürdüren İstanbul Vakfı Kadın Koordinasyon Merkezi’nin Hıdiv Kasrı’nda sokak çocukları yararına düzenlediği defilede transparan rüzg rı esti... 
     
     42 parçalık defile 
     PORTAKAL Çiçeği Modaevi’nin türbanlı sahibi Rabia Yalçın’ın hazırladığı 42 parçadan oluşan ve aralarında transparan giysilerin de bulunduğu kıyafetleri ünlü mankenler Tuğba Özay, Aysu Baceoğlu, Asuman Krause, Gizem Özdilli, Müge Cinman ve Bulgar Aglaia, İslami sosyetenin önde gelen isimlerine tanıttı. 
     
     Biletler 50 milyon 
     MODACI Yalçın’ın, Osmanlı giysileriyle günümüz moda anlayışının bir sentezini buluşturduğunu belirttiği defileyi, MÜSİAD eski Başkanı Erol Yarar’ın Müslüman olan eşi Amina Munzur’un da aralarında bulunduğu 300 kişi izledi. Biletleri 50 milyon liradan satılan defilenin finalinde sinema sanatçısı Perihan Savaş podyuma çıktı. 
     



 MAGAZİN 










</TEXT>
</DOC>
