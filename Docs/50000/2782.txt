<DOC>
<DOCNO> 2782 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sondun06.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa Meclisi Ermeni soykırımını görüşüyor 
</HEADLINE>
<TEXT>

     Fransa Meclisi Genel Kurulu'nda, sözde Ermeni soykırımının tanınmasını öngören yasa tasarısı görüşülmeye başladı. 
     Senato'da daha önce kabul edilen tasarıyla ilgili görüşme, TSİ 10.00'da başladı. Görüşmenin başında, tasarının raportörü Fransız Demokrasi Birliği UDF milletvekili François Rochebloine söz aldı. 
     Meclis'te 1998 yılında kabul edildikten sonra Senato'ya gönderilen, burada Başkanlık Divanı'nın gündeme almamasına rağmen, bireysel girişimler mekanizmasıyla geçen Kasım ayında gündeme getirilerek kabul edildiği için yeniden Meclis'e dönen tasarı, 11 Ocak'ta Meclis Dış İlişkiler Komisyonu'nda yapılan oylamada bir çekimser oyun dışında tüm parlamenterlerin desteğini almıştı. Tasarıda, ''Fransa, Ermenilerin 1915 yılında maruz kaldığı soykırımı resmen tanır'' ifadesi yer alıyor. Bu arada, bir grup Ermeni'nin tasarıya destek için Meclis önünde toplandığı gözlemlendi. 




</TEXT>
</DOC>
