<DOC>
<DOCNO> 14779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/son/soneko22.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervi 725 milyon dolar azaldı 
</HEADLINE>
<TEXT>

     Merkez Bankası döviz rezervleri, 23-30 Mart 2001 tarihleri arasındaki bir haftalık sürede, 725 milyon dolar azaldı. 
     Merkez Bankası'nın haftalık bültenine göre, 23 Mart'ta 19 milyar 170 milyon dolar olan bankanın döviz rezervleri, 30 Mart'ta 18 milyar 445 milyon dolara indi. 
     Bu arada, bankalar ve özel finans kurumlarının ÖFK toplam döviz rezervleri 715 milyon dolar azalarak, 16 Mart itibarıyla 12 milyar 931 milyon dolardan 12 milyar 216 milyon dolara geriledi. Öte yandan, altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin uluslararası rezervleri, 16 Mart itibariyle bir haftalık süre içinde, 2 milyar 188 milyon dolar azalarak, 35 milyar 469 milyon dolardan 33 milyar 281 milyon dolara indi. 
     Merkez Bankası'nın dalgalı kur sistemi öncesinde 16 Şubat tarihi itibarıyla 27 milyar 943 milyon dolar olan döviz rezervi, geçen süre içinde 9 milyar 498 milyon dolar azaldı. 
     




</TEXT>
</DOC>
