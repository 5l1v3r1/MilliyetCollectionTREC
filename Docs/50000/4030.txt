<DOC>
<DOCNO> 4030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yasam/yas13.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Babasını kurşunladı 
</HEADLINE>
<TEXT>

     MEHMET AKİF ERDEM İstanbul 

     Kadıköy’de 14 yaşındaki S.K., annesini ve kendisini dövdüğünü iddia ettiği babasını öldürdükten sonra evlerinin arka bahçesine gömerken yakalandı. 
     Kozyatağı Taç Sokak Oda Apartmanı’nda kapıcılık yapan üç çocuk babası Ali Osman Kaya, önceki gece oğlu S. tarafından silahla öldürüldü. Kozyatağı İlköğretim Okulu yedinci sınıf öğrencisi S.K., babasının cesedini arka bahçeye taşıdıktan sonra kazdığı çukura gömmek istedi. Apartman sakinlerinin ihbarı üzerine polis, S.K.’yı suçüstü yakaladı. S.K., Kadıköy Adliyesi’ndeki ifadesinde "Babam annem ve beni çalıştırarak, kazandığımız parayı içkiye yatırıyordu. Çoğu zaman bizi dövüyordu" dedi. 
     S.K., silahı biriktirdiği paralarla bir seyyar satıcıdan satın aldığını itiraf ederek, "Babam televizyonda at yarışı izlerken, arkadan gelip kafasına tek el ateş ederek vurdum. Sürükleyerek dışarı çıkardım. El arabasıyla bahçeye taşıdıktan sonra gömdüm" diye konuştu. 
     


 YAŞAM 


























</TEXT>
</DOC>
