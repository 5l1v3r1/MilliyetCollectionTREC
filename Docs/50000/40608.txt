<DOC>
<DOCNO> 40608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sondun14.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de köpekbalığı saldırıları 'Vejetaryen Afiş'i kaldırttı 
</HEADLINE>
<TEXT>

     ABD'de son 3 günde 2 kişinin köpekbalığı saldırısında ölmelerinin ardından, bir hayvanları koruma örgütü, köpekbalıklarının kullanıldığı ''et yemezliği'' öven afiş kampanyasını kaldırdı. 
     PETA adlı örgütün Florida'da bilboardlara asmayı planladığı afişlerde, ''Köpekbalıklarının neden saldırdığını öğrenmek için sağ kolunuzu verir miydiniz Acaba bu bir intikam olabilir mi Vejetaryen olun '' ibaresinin yer aldığı belirtildi. 
     ''İnsanoğlunun her yıl aralarında köpekbalıklarının da bulunduğu milyarlarca balığı en korkunç şekilde öldürdüğü ve köpekbalıklarının kendilerindeki doğal dürtüden sorumlu tutulamayacağı, çünkü insanın tersine pek besin seçenekleri bulunmadığı mesajını vermek istediklerini'' söyleyen PETA sözcüsü, balıkçıların avlanmak için diğer balıkları yem olarak kullandıklarında köpekbalıklarını da yakınlarına çektiklerini belirtti. 
     ABD'nin doğu kıyılarında son 3 günde, 28 yaşında bir Rus genç ile 10 yaşında bir çocuk köpekbalığı saldırısında hayatını kaybetti. 






</TEXT>
</DOC>
