<DOC>
<DOCNO> 42617 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/soneko09.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın fiyatları 18 ayın en yüksek değerinde... 
</HEADLINE>
<TEXT>

     Avrupa borsalarında bu sabah, altının fiyatı artarak 18 ayın en yüksek değerine ulaştı. 
     Londra Borsası'nda bu sabah açılıştan sonra altının değeri 292.50 293.50 dolar aralığına yerleşti. 
     Aynı borsada, geçen cuma günü, altının değeri 285.30 287.30 dolar aralığından kapanmıştı. Uluslararası borsalarda, altının fiyatının artmasına neden olarak, New York ve Washington'da geçen hafta gerçekleştirilen terörist saldırılar ardından, ABD'nin nasıl bir yol izleyeceğinin piyasalarca bilinmemesi gösteriliyor. Dresdner Kleinwort Wasserstein firması yetkilisi Wolfgang Wrzesniok yaptığı açıklamada, ''Birçok şey ABD'nin terörist saldırılara karşı hızlı mı, yoksa uzun vadeli bir yanıt mı vereceğine bağlı. Hızlı bir yanıt vermesi durumunda altının fiyatı 300 doları bulacak. Fakat daha sonra fiyatlar düşecek. Şu an ortam çok spekülatif'' yorumunda bulundu. 







</TEXT>
</DOC>
