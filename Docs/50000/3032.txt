<DOC>
<DOCNO> 3032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/guncel/agun.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Keyifli Başkan’dı vesselam 
</HEADLINE>
<TEXT>

İNSAN OLMANIN TÜM ÖZELLİKLERİNİ GİZLEMEDEN TAŞIDI. ÇALDI, OYNADI, GÜLDÜ, GÜLDÜRDÜ, ALDATTI, SAKLADI, İTİRAF ETTİ. BAŞTA ABD TÜM DÜNYADA HEP O KONUŞULDU 
     DIŞ HABERLER SERVİSİ 

     20 Ocak, 1993 Bill Clinton 42'inci ABD Başkanı oldu. 
     Mart 1994 Whitewater emlak skandalı olarak bilinen "Watergate", ABD Başkanı'na gölge düşürdü. Ucu 1978'lere dayanan Arkansas'taki arazi anlaşması yolsuzluğunda Clinton'ın parmağı olabileceği iddia edildi. 
     6 Mayıs 1994 Paula Jones, Clinton'a "cinsel taciz" davası açtı. 
     Kasım 1996 Bill Clinton, Cumhuriyetçi rakibi Bob Dole'u devirerek Franklin Roosevelt döneminden bu yana, "ikinci kez başkanlığa seçilen ilk Demokrat" unvanını kazandı. 
     1998 ABD Başkanı'nın o dönemde Beyaz Saray'de stajyer olarak çalışan Monica Lewinsky ilgili seks skandalı haberleri gündeme bomba gibi düştü. 
     20 Ocak 1998 Clinton, Beyaz Saray'da jüri önünde Monica'yla ilgili ifade verdi. Aynı gün televizyonda ulusa seslenen Clinton, Lewinsky uygunsuz ilişki yaşadığını kabul etti. 
     26 Ocak, 1998 Clinton "O kadınla Monica Lewinsky cinsel ilişkiye girmedim. Tek bir kez olsun, hiç kimseden yalan söylemesini istemedim. Bu iddialar yanlış" dedi. 
     2 Nisan, 1998 Paulo Jones'un açtığı cinsel taciz davası yargıç tarafından reddedildi. 
     
BİZİM KALBİMİZİ DE KAZANDI      17 Ağustos depreminin ardından ülkemizi ziyarete gelen ABD Başkanı Bill Clinton, çadırkentte kucağına Erkan bebeği alınca seveni, sevmeyeni tarafından alkış aldı. Bu güzel fotoğraf dünya basınına da yansıdı. 
     
8 yılı 7 dakikaya sığdırdı      Clinton veda konuşmasında halefi Bush'a gönderme yaptı Amerika dünyadan elini eteğini çekemez. Globalleşemeyen halklar desteklenmeli. Merhamet değil, eylem gerekir 
YASEMİN ÇONGAR Washington 
     ABD'de sekiz yıldır sürdürdüğü başkanlık görevini bugün bırakacak olan Bill Clinton, önceki gece televizyonlardan yayınlanan bir konuşmayla vatandaşlarına veda ederken, bugünkü yemin töreninin ardından Beyaz Saray'a yerleşecek olan yeni başkan George W. Bush da, ünlü Latin şarkıcı Ricky Martin'in dans figürleriyle Washington'a "Merhaba" dedi. 
     Bush'un eşi Laura, başkan yardımcısı Dich Cheney ve eşi Lynn'le birlikte katıldığı "başkanlık galası", ABD başkentinin merkezindeki Lincoln Anıtı önünde, "country" müzik ağırlıklı bir sahne gösterisiyle yapıldı. Bush'un başkanlığı, balo ve partilerle kutlanacak. 
     Clinton ise, yedi dakikalık veda konuşmasında, Amerikan halkına üç temennisini iletti. Kendi görev döneminde 7 milyon kişinin yoksulluk sınırı üzerine çıkarıldığını, 22 milyon yeni iş imk nı yaratıldığını ve dev bütçe açıklarının yerini bütçe fazlasına bıraktığını hatırlatan Clinton, bundan sonrası için sorumlu mali politika dileyerek, Bush'un vergi indirimi paketine dolaylı olarak karşı çıktı. 
     
"Dünyayı terk edemeyiz"      "Dünyaya mesafeli" bir politikanın ipuçlarını veren Bush'un aksine, "Demokrasi ve barış için bizim liderliğimize ihtiyaç var. Amerika dünyadan elini eteğini çekmemelidir" diyen Clinton, globalleşmeden yeterince yararlanamayan halklara destek isterken, Bush'un "merhametli muhafazak rlık" ilkesine atıfla "Merhamet yetmez, eylem gerek" dedi. 
     Clinton, üçüncü dileği olarak Amerikalıların ırk, kültür, dil, etnik köken ve cinsel yönelim ayrımı yapmayan eşitlikçi toplum yolunda ilerlemesini istedi. 
     
Kızlarımı rahat bırakın’      Bush, başta medya olmak üzere herkesi uyararak, 19 yaşındaki ikiz kızlarının rahat bırakılmasını ve mahremiyetlerine saygı gösterilmesini istedi. 
     
Diyarbakır'dan Bush'a hediye RAMAZAN YAVUZ Diyarbakır DHA 
     15 yıldır hangi ülkede olursa olsun iktidara gelen her devlet başkanına kutlama mesajı göndermeyi kendisine görev edinen Diyarbakırlı Süleyman Çiftçioğlu, ABD Başkanı seçilen George W. Bush'a kırmızı kravat, first lady olan eşi Laura Bush'a da eflatun fular gönderdi. Çiftçioğlu, "Başkan Bush'un babası eski Başkan George Bush mektup arkadaşımdı. Onun için yeni başkan seçilen oğluna ayrıcalık tanıdım ve armağan gönderdim" dedi. 
     
Yeni First Lady hazır      Laura Bush, yarın akşam Teksaslı modacı Michael Faircloth'un imzasını taşıyan bu kırmızı işlemeli tuvaleti giyerek, First Lady'lik sürecine iddialı bir başlangıç yapacak. 
     


 GÜNCEL 















</TEXT>
</DOC>
