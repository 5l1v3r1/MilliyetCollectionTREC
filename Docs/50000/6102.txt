<DOC>
<DOCNO> 6102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sondun12.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırbistan’ın güneyinde çatışma 
</HEADLINE>
<TEXT>

     Arnavut militanların, Sırbistan’ın güneyindeki stratejik öneme sahip bir tepedeki Sırp polisinin mevzilerine havan topu saldırısı düzenlediği bildirildi. 
     Sırp polisinin verdiği bilgiye göre, Vranje kenti yakınlarındaki Sveti İlija tepesine dün düzenlenen saldırıda can kaybı olmadı. Sırp polisinin de saldırıya karşılık verdiği belirtildi. 
     Sırbistan hükümeti, dün hazırladığı barış planı çerçevesinde yerel Arnavutlara daha fazla hak vermeyi önerirken, özerklik ya da Kosova ile birleşilmesinin söz konusu olmadığını bildirmişti. 
     Arnavut militanlar, Kosova ile Sırbistan arasındaki 5 kilometre genişliğindeki bölgede faaliyet gösteriyor. Arnavutlar, bölgedeki Arnavut köyleri ile Kosova’yı birleştirmek istiyor. 
     




</TEXT>
</DOC>
