<DOC>
<DOCNO> 10317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/yasam/yas07.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yıldır tek bir ziyaretçi gelmedi’ 
</HEADLINE>
<TEXT>

Zühtü Dede ile Melek Nine, bu bayram da bir türlü gelmeyen ziyaretçilerini bekliyor... 
     UTKU BOLULU DHA 

     İzmir’deki Zübeyde Hanım Huzurevi’nde kalan 72 yaşındaki Zühtü Yalçın ile 80 yaşındaki Melek Karabulut’un kapısını 10 yıldır kimse çalmıyor. Ancak onlar bu gerçeği bile bile her bayram gözlerini cama, kulaklarını kapıya dikip bir can yoldaşı bekliyorlar... 
     
Yol çok geliyordur’      Bir köşeye çekilerek, arkadaşlarına gelen ziyaretçileri izleyen Samsunlu Yalçın, 50 yıldır İzmir’de yaşıyor. 15 yıl önce eşi vefat ettikten sonra tek oğlunu da trafik kazasında yitirmiş. Kimsesiz kalan Zühtü Dede, şimdi kardeşleri ile yeğenlerini bekliyor... Her bayram öncesi başlayan umutları, bayram sonunda umutsuzluğa dönüşen Yalçın, "Belki yol uzak geliyor. Gelmek istiyor da gelemiyorlar" diye kendini teselli ediyor. 
     
Ah, bir gelseler...      Karabulut ise, huzurevinin 15 yıllık sakini... Huzurevi yaşamını 65 yaşındaki özürlü oğlu Kemal ile paylaşıyor. 
     Bayramların kendisine artık mutluluk değil acı verdiğini söyleyen Melek Nine şöyle diyor "Yıllardır, hiçbir yakınım başını uzatıp hatırımı sormadı. Oysa akrabalarımın sayısı hiç de az değil. Bir kez gelseler, bugüne kadar olan yalnızlığımı bir anda unuturum. Hepsini öyle çok özledim ki" 
     


 YAŞAM 























</TEXT>
</DOC>
