<DOC>
<DOCNO> 34014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sontur12.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yazar kasa eylemcisi CHP'ye katılıyor 
</HEADLINE>
<TEXT>

     Başbakanlık binası önünde ''yazar kasa'' eylemi yapan Ahmet Çakmak'ın bir grup esnafla CHP'ye üye olacağı bildirildi. 
     CHP'den yapılan açıklamaya göre, Ahmet Çakmak ile bir grup esnafın partiye üye olması dolayısıyla CHP Genel Merkezi'nde yarın düzenlenecek törene Genel Başkan Deniz Baykal da katılacak. 
     Ahmet Çakmak, 4 Nisan 2001 tarihinde, Başbakanlık Merkez Binası önünde, Başbakan Bülent Ecevit TBMM'ye gitmek üzere Başbakanlık binasından ayrılırken elindeki yazar kasayı yere fırlatmıştı. 
     Çakmak, olay sonrası savcılıktaki ifadesinde, ''Maddi sıkıntılar nedeniyle bunalımdaydım. Sadece esnafın içinde bulunduğu durumu, yanımda getirdiğim yazar kasayla göstermek istedim. Ancak heyecanlanarak yazar kasayı düşürdüm. Hareketim kesinlikle Başbakan Bülent Ecevit'in şahsına yönelik değildir'' demişti. 
     Daha önce de Liberal Demokrat Parti'den LDP yapılan açıklamada, Çakmak'ın LDP'ye katılacağı bildirilmiş, ancak, ikinci bir açıklama ile katılım töreni iptal edilmişti. 
     

</TEXT>
</DOC>
