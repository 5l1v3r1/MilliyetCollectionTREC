<DOC>
<DOCNO> 30479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sondun16.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç en "yaşanacak ülke" 
</HEADLINE>
<TEXT>

     BM tarafından hazırlanan bir raporda, Norveç'in ''yaşanabilecek en güzel ülke'' olarak seçildiği bildirildi. 
     Norveç'te yayımlanan Verdens Gang gazetesinin haberine göre, raporda, Norveç'in yaşam kalitesi ve yüksek yaşam standartları açısından dünyanın en güzel ülkesi seçildiği belirtildi. Kanada'nın uzun süren birinciliğini elinden alan Norveç, ömür beklentesi ile eğitim ve gayri safi iç üretim göstergeleri açısından birinci sıraya oturdu. BM'nin gelecek hafta yayımlanacağı bildirilen raporunda, yaşanacak ülke sıralamasında 939 puanla ilk sıraya oturan Norveç'in ardından ikinciliği 936 puanla Avustralya, Kanada ve İsveç paylaşıyor. ABD'nin 6. ve İngiltere'nin 14. sırada bulunduğu listenin son sırasında Sierra Leone'nin yer aldığı bildirildi. 







</TEXT>
</DOC>
