<DOC>
<DOCNO> 30241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yasam/yas04a.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi de Dogo’ kavgası çıktı 
</HEADLINE>
<TEXT>

Düşük frekanstan ses yayarak köpekleri kaçıran Dogo’ adlı alet, üretici firma ile hayvanseverleri karşı karşıya getirdi 
     ELİF KORAP İstanbul 

     Sokak köpeklerinin insanlardan uzak durmasını sağlayan Dogo’ adlı cihaz, piyasaya çıkar çıkmaz hayvanseverlerin tepkisini çekti. 
     Cihazı, ODTÜ Geliştirme Vakfı’nın kuruluşu EBİ Elektronik, yurtdışındaki örneklere göre geliştirdi. Ardından 19 milyon 500 bin liradan piyasaya sürülen Dogo’, sadece köpeklerin duyabildiği bir frekanstan ses dalgası yayarak hayvanları bu aleti kullanan kişiden uzak tutuyor. EBİ yetkilileri, cihazın zararı olmadığını savunurken, hayvansever dernekleri de Dogo’nun zararsızlığının kanıtlanmadığını öne sürüyor. İşte görüşleri 
     
     Tülay Sazlık EBİ Satış Şefi 
     "Cihazın zararlı olup olmadığı konusunda incelemeler devam ediyor. Bu tür cihazlar yurtdışında da satılıyor. Sadece sesten oluşuyor. Bir zarar vermesi mümkün değil. Ayrıca bu ürün hem köpeklere hem insanlara özgürlük sağlıyor. Köpekler rahatça dolaşabilecek, korkan insanlar da güvende olacakları için köpeklerin canını yakmayacak.." 
     
     Süsen Erkuş DOSHAYAD Başkanı 
     "Çocuklarına korktukları canlıdan korunmak için alet icat edeceklerine, canlıları sevmeyi ve korkmamayı öğretmeleri gerekir." 
     
     Sevda Karaca Evsiz Hayvanları ve Doğayı Koruma Derneği Başkanı 
     A"Bu alet insanlara ve hayvanlara zarar vermediği kanıtlandıktan sonra satılmalı. Yanlış kişilerin eline geçip hayvanlara eziyet edilmesine yol açabilir." 
     
     Halil Mahzunlar Anatolia Hayvan Hastanesi Başhekimi 
     "Uzun süreli kullanımda hayvan sağlığına zararlı olabilir. Bunun zararsızlığının belirlenmesi gerek. Çok fazla test edilmemiş bir ürünün satışa sunulması doğru değil." 
     



 YAŞAM 






















</TEXT>
</DOC>
