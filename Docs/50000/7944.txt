<DOC>
<DOCNO> 7944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/siy09.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk uzlaşın’ dedi 
</HEADLINE>
<TEXT>

Kamuoyu araştırmasında Sezer haklı’ diyenlerin çoğunlukta olduğu gözlendi 
     İSTANBUL -Milliyet 

     Devletin zirvesinde yaşanan krizin ardından gerçekleştirilen araştırma, halkın yüzde 62.1'inin tarafların uzlaşmasından yana olduğunu ortaya koydu. 
     A G Araştırma Şirketi, dün 13.30 - 15.30 saatleri arasında Beşiktaş, Fatih, Kadıköy, Üsküdar, Beyoğlu ve Şişli'de, 463 kişiyi kapsayan bir araştırma yaptı. Araştırmaya katılanlara beş soru yöneltildi. 
     Halkın yüzde 55.4'ü MGK'da yaşanan krizden haberdar olduğunu, yüzde 44.6'sı ise bilgisi olmadığını söyledi. 
     "Kriz nedeni konusunda iki görüş var. Bunlara göre siz kimi haklı buluyorsunuz " sorusuna katılımcıların yüzde 17.7'si yanıt vermedi. Yüzde 63.3'ü Cumhurbaşkanı Sezer'i, yüzde 17.7'si Başbakan Ecevit'i haklı buldu. Yüzde 1.2'si ise her ikisini de haksız buldu. 
     
İpler kopmasın      "Cumhurbaşkanı sizce Başbakan'a karşı MGK toplantısında çok sert, ağır ve devlet adamı ciddiyetini aşan bir üslup kullanmış mıdır " sorusuna araştırmaya katılanların yüzde 48.3'ü "Hayır kullanmamıştır", yüzde 24.5'i "Evet" yanıtını verdi. 
     Katılımcıların yüzde 75.2'si, iplerin kopma noktasına gelmesi konusunda "Hayır, kesinlikle olmamalıdır" dedi. Yüzde 24.8'i "Evet, bu olabilir" değerlendirmesinde bulundu. 
     "Sizce şimdi ne yapılmalı " sorusuna, katılanların yüzde 62.1'i "Sorunlarda uzlaşılmalı", yüzde 21.7'si "Hükümet istifa etmeli", yüzde 8.9'u "Cumhurbaşkanı istifa etmeli", yüzde 2.4'ü de "Her ikisi birden istifa etmeli" yanıtını verdi. 
     


 SİYASET 


















</TEXT>
</DOC>
