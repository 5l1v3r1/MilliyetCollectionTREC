<DOC>
<DOCNO> 48999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/astro/index.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haritanızı anlamak 
</HEADLINE>
<TEXT>

Geçtiğimiz hafta astrolojide etik ve dürüstlüğün rolünden söz ettik. Astrolog danışanı görüşme öncesinde bilgilendirmeli ve ona astrolojik danışmanlığının boyutlarını açıklamalıdır. Görüşme süresi konuya, astroloğun kullandığı tekniklere göre değişiklik gösterse de, 1,5 saatlik bir görüşmenin hem danışan açısından doyurucu hem de astrolog açısından sentez yapabilecek kadar yeterli uzunlukta olduğunu söyleyebiliriz. Görüşmenin ilk aşaması iletişim kurmak ve üstünde konuşulan konuların astrolojik alfabesini ortaya çıkartmakla ilgilidir. Astrolog sadece bilgi aktarıcı değildir, danışana gösterdiği duyarlılık da görüşmenin sağlığını etkiler. 
Danışanın haritasını kullandığını görmek bize en geniş perspektifi sunar. Kimi haritalarda kare ve karşıt gibi sert açılar kısıtlanmış ve sonsuza kadar sürecek bir şanssızlıkmış gibi değerlendirilirken, aynı kare ve karşıt açıları başarılı kişilerin ortak imzası olarak da görebiliriz. Aile şartları, sosyal etkenler pek çok konuda olduğu gibi değişik seviyelerde şartlanmalar getirerek haritamızın üzerini örtebilir, gerçek kimliğimizin ortaya çıkması zaman alabilir. 
Astrolog bu gizli dinamiği ateşleyecek kişi olabilir. Bununla birlikte astrolog bu görevi danışanı korkuya ya da paniğe sürüklemeden yapabilmeli ve ona elinde değişik alternatifler olduğunu gösterebilmelidir. Kuşkusuz bu konumdaki bir astrologun kendi alanında yetkin olduğu gibi insani sorunlara da duyarlı olması beklenmeli. Astrolog bir şekilde danışan kişinin hayatına girerek müdahale eden kişi değil, bir rehber, danışana sorduğu soru çerçevesinde ışık tutan rolde olmalıdır. Haritamızı anlamak zaman isteyen ve katman katman derinleşen, içinde maceralar, oyunlar, sürprizler olan bir süreçtir. Mutlu bir hafta sonu dileğiyle. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
