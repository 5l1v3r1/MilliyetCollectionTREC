<DOC>
<DOCNO> 16396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yazar/cankat.html </URL>
<DATE> 2001/04/15/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
İçel Havalimanı Öksüz kaldı 
</HEADLINE>
<TEXT>

     Ulaştırma Bakanı Enis Öksüz, doğum yeri olan Tarsus’a gitti. Debdebeyle, tantanayla karşılandı. Özel uçakla gitti valiler, belediye başkanları, emniyet müdürleri onu Mercedes makam arabalarıyla karşılamaya koştular. Gazeteler de "Hani devlet kemer sıkıyordu " diye, Öksüz’e resmen hesap sordu. 
     Tarsuslu Öksüz, İçel milletvekilidir. Tarsus’a kadar gitmişken, iki adım ötedeki Mersin’e uğramadı mı İçel Özel İdaresi’nin ihaleye çıkardığı, Erdemli Kumkuyu Havalimanı çalışmaları nasıl gidiyor, bakmadı mı 
     Bakan’nın seçim bölgesinde Adana’ya çok yakın olmasına rağmen bir havalimanı yapılıyor. İhaleyi, Ulaştırma Bakanlığı değil, İçel İl Özel İdaresi açmıştı. Demek ki usul böyle. Herhalde bu bir "perdeleme" taktiği değildir. Ayrıca 15 trilyondan bahsediliyor. Özel İdare bu kadar zengin mi Yüzde 18,2 fiyat kıran bir şirket ihaleyi kazandı. Basın, "düzmece" olduğunu yazınca, bu ihale iptal edildi. İkinci ihaleyi yüzde 46 kıran başka bir şirket kazandı. Bu şirketin de, Bakan Bey’in partisiyle yakınlığından bahsediliyor. 
     Sahi, ıskartaya çıkmış bir sürü havalimanı varken, Bakan Öksüz’ün seçim bölgesinde bir havalimanı inşa edilmesi şart mıydı 
     
CİNSEL SOSYAL YARDIM DERNEĞİ      Hollanda’da "İlişkilerde Alternatif Aracılık Derneği" adlı bir hayır kurumu varmış. VSD’-nin son sayısında okudum. Derneğin gönüllü üyeleri, ayda bir-iki kez, bedensel engellileri ziyaret ediyor, onlarla cinsel ilişkiye giriyormuş. 
     Engelliler, derneğe beher "ziyaret" için 170 florin, yaklaşık 82 milyon lira ödüyormuş. Ancak cinsel ilişkiyi de koltuk değneği, ortopedik ayakkabı gibi bir ihtiyaç olarak kabul eden Hollanda SSK’sı, ayda iki cinsel ilişkiye kadar, bu parayı iade ediyormuş. Oysa aynı SSK, fahişelere ödenen parayı sağlık gideri olarak kabul etmiyormuş Ülkeden ülkeye sorunlar ne kadar değişik, değil mi . 
     19 yıllık derneğin bugün bizzat hizmet veren bazıları evli 15 kadın, 2 heteroseksüel erkek, bir homoseksüel, bir de biseksüel erkek üyesi varmış. Bu haberi okurken aklıma "Neden Hollanda " diye sormak geldi. İlk anda hatırlayabildiğim, uyuşturucu satışının serbest bırakılması, homoseksüellerin evlenmesi, ötanaziye izin verilmesi... Neden acaba bu provokatif demek istemiyorum, en azından devrimci uygulamalar hep Hollanda’da başlar 
     
Türkiye vandalizmle 6-7 Eylül’de tanıştı      Ekonomik krizi bahane ederek Ankara’nın altını üstüne getiren provokatörler, kamu malına da büyük zarar verdi. 
     Sosyal ve psikolojik bir sorun olan tahripçilikle vandalizm yeni tanışmış değiliz. 
     En utanılacak örneğini, 1955’te, 6-7 Eylül olaylarında yaşamıştık. Allah’tan bu ayıbı sık tekrarlamıyoruz. 
     Batı ülkeleri, vandalizmi 5 kategoriye ayırarak inceliyor açgözlü, ideolojik, kinci, kötü niyetli ve oyuncu vandalizm diye... Bizimki hangi sınıftandı acaba 
     Bu olayların Amerika’ya yıllık maliyeti 1 milyar dolarmış. Bu rakam Fransa’da 14 milyon dolar, İngiltere’de 20 milyon dolarmış. Hollandalı vandallar yılda 30 milyon, Almanlar da 35 milyon dolar zarara sebep oluyormuş. 
     Biz de ayıbın muhasebesini tutmayı öğreneceğiz, anlaşılan. 
     
Benden söylemesi      Erkut Kandemir soruyor "Köşenizi sürekli izlemeye çalışan bir okurunuzum. Belki kaçırmış olabilirim acaba Bursa’da trafik cezası kesen polisin kaskını alıp kaçan pek muhterem milletvekili, kesilen o cezayı ödedi mi ". 
     Milletvekili Turan İmamoğlu’dur sorunun muhatabı. Ben nihayet aracılık edebilirim. 
     
     





SBF'den inciler 


Ecevit "Dış desteğin önü açıldı" 


İçel Havalimanı Öksüz kaldı 


Haydi bakalım, yeniden umuda yolculuk... 


Milat Pazartesi 


İki yabancı 


Plato "Akıl kutsaldır" 


Diyalog eksikliği 


Devletin tasarruf tedbirleri 


"Gülmeye, gülmeye geldik " 


Lale Devri'nin sonu 


Sen öyle zannet 


Gelecek tamam, dalgalıya devam 


Derviş "umut" dağıttı 


</TEXT>
</DOC>
