<DOC>
<DOCNO> 33945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/yazar/theper.html </URL>
<DATE> 2001/07/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Uygulanacak kanun farklı 
</HEADLINE>
<TEXT>

     Apartmanda 12 dairenin maliki iki dairenin müşterek maliki. Bu iki dairede tüm kat maliklerinin 1 12 hissesi var. Bu dairelerde çıkan kiracının yerine yönetici binada tadilat yapıyor ve birilerine kiralıyor. On dairenin izninin olduğunu, iki daire sahibinin sözünün önemi olmadığını söylüyor, bu olur mu 
     V. T. - Ankara 
     
     Hukuki meseleler yasalara göre çözümlenir. Her olayın dayanağı olan bir yasa vardır. Hukukçu olayın hangi yasayı ilgilendirdiğini tespit eder, sonra o yasadaki ilgili maddeye göre çözüme ulaşır. Hukukçu olmayan ise el yordamı ile bir sonuca varmaya çalışır, hatalara neden olunur. 
     Vereceğim yanıt bunun açık örneği. 
     Oturduğunuz, bina kat mülkiyetine tabi, bu binada yapılacak işler için kat malikleri kurulu karar alır. Özel nisap gerektiren kararlar hariç normal şartlarda kararlar çoğunlukla alınır. Yani on kişinin dediği olur, iki kişinin değil. Ancak karar alınırken, nasıl olsa iki kişinin fikri önemli değil diye bu iki kişinin toplantıya çağırılmaması düşünülemez. Bu on kişi bir konuda oy kullanıyorsa onların dediği olacak. Ancak sizin binanın altında iki dairenin ortaklığı Kat Mülkiyeti Yasası'nı ilgilendirmiyor ki, bu daireler üzerindeki ortaklık müşterek mülkiyettir ve Medeni Kanun'un 623. maddesinden itibaren düzenlenmiştir. Buna göre gayrimenkul kiraya verilecekse sayı ve arsa payı çoğunluğu ile verilebilir bu doğrudur ama buna yönetici karar veremez. Bu kat mülkiyeti dışında ortakları ilgilendiren bir konudur. Ancak ortaklar arasındaki ilişkide on kişinin yapacağı bir sözleşme geçerlidir. 
     
     







Sansür bayramı 


Derviş yemekleri 


Tayyip'e soru sormak günah mı .. 


Kira yasası zaten çökmüştü 


Dalgalı istikrarlı 


Yoksulların gözleri 


Bravo komşuya 


"Beşi bir yerde" 


Hortumcuya gün doğdu, yaşasın adalet... 


Mizah üzerine... 


Pişkinsüt fezlekesi 


Uğur Mumcu’dan Soy - sop kredileri’ 


Uygulanacak kanun farklı 


TL ile fazla oynanırsa "dolar"a kaçar 


Mavisine, beyazına, nalına, mıhına 


</TEXT>
</DOC>
