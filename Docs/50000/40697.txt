<DOC>
<DOCNO> 40697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/ekonomi/eko05.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Mevlana için sanal müzik 
</HEADLINE>
<TEXT>

Genç bestek rlar, Türk tasavvufunun en önemli ismi Mevlana için, bilgisayarla beste yaptılar 
     ŞÜKRÜ ANDAÇ 

     Bilgisayar ve müzik dünyasının geleneksel bir etkinliği haline gelen ve bu yıl sekizinci yaşını kutlayan HALICI - midi’ 2001 Bilgisayarla Beste Yarışması’nda, 20’lik gençler, Türk tasavvufunun en önemli ismi Mevlana için yaptıkları bestelerle yarışacak. 
     Bilişim Haftası kapsamında gerçekleştirilen yarışmada "Mevlana" ana temasının vurgulandığı eserler, Bilişim Haftası final gecesinde yarışacak. 
     Seçimi yapacak jüri ise Atilla Özdemiroğlu, Borga Parlar, Emrehan Halıcı, Faruk Eczacıbaşı, Garo Mafyan, Hakan Özer, İzzet Öz, Sedat Ergin ve Şeref Oğuz’dan oluşuyor. 
     Mevlana besteleri, internet üzerinden http www.halici.com.tr midi index2.htm sitesinden dinlenebilecek. 
     Ayrıca isteyenler oy da kullanabilecek. İlk üç dereceyi alan eser sahiplerine ödül de verilecek. Final ve ödül töreni bu akşam saat 19 30’da Hacı Ömer Sabancı Konferans Salonu’nda yapılacak. Gecede Ahmet Özhan’ın genel yönetmeni olduğu Kültür Bakanlığı İstanbul Tarihi Türk Müziği Topluluğu’nun "Tasavvuf Konseri ve Sema Töreni" de yer alacak. 
     Yarışmayı destekleyen ve sponsorluğunu üstlenen kurumlar şunlar Eczacıbaşı, IBM, IBİMSA, MİCROSOFT, ROLAND BARKAT, YAMAHA YAPALI. 
     
Ericsson’dan cep kamera      Ericsson’un görüntülü ürünlerinin ilk örneği CommuniCam, Bilişim’de sergileniyor. Ericsson standında ziyaretçilere tanıtılan CommuniCam Ericsson cep telefonlarıyla birlikte çalışıyor ve istenildiği yerden fotoğraf çekilerek e - mail atılabilmesini ve cihazda saklamayı sağlıyor. 
     
Panasonic’ten 3. nesil’ şovu      Tekofaks Panasonic, fuarda 3. nesil UMTS mobil ürünlerinin tanıtımını yaptı. Bu ürünler arasındaki görüntülü konsept model, ses transferini cep’ten, görüntü transferini de saat üzerinden yapıyor. Bu yeni ürün UMTS şebeke sistemlerinin kullanılmasından sonra piyasaya çıkarılacak. 
     
Zehra benden daha iyi      Bilişim Fuarı’na katılan sanatçı Hülya Avşar, kızı Zehra’nın, internet konusunda kendisinden daha iyi olduğunu söyledi. Hülya dergisinde Aria ile bir işbirliği yapmalarının gündemde olduğunu belirten Avşar, "İnternetçi sayılmam. İlgi duyuyorum ama zamanım yok. Yine de ara sıra giriyorum. Ancak kızım Zehra bu konuda benden daha iyi" dedi 
     
İnternetten futbol ligi      E - kolay.net, Bilişim Fuarı’nda fanatik.com.tr’ portalı üzerinden oyananabilen yeni futbol oyununu tanıtıyor. Futbol liginin başlamasıyla birlikte devreye giren Super Fanatik Lig Oyunu, elektronik ortamda internet üzerinden kullanıcıların bir futbol takımı kurmasını, belirli bütçeyle transfer yapmasını ve Türkiye Super Ligi boyunca maçlar yaparak şampiyonluk mücadelesi yapmalarından oluşuyor. Ayrıca e - kolay.net standına gelen ziyaretçiler e - mail adreslerini vermeleri halinde, çekilişe katılarak sürpriz hediyeler alabiliyorlar. E - kolay.net’in diğer bir portalı bigpara.com’ daki yenilikler de fuarda tanıtılıyor. 
     



 EKONOMİ 






















</TEXT>
</DOC>
