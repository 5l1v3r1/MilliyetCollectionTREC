<DOC>
<DOCNO> 40237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/yazar/akyol.html </URL>
<DATE> 2001/09/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Komplo kitabı 
</HEADLINE>
<TEXT>

     PAZARTESİ günleri kitaplar hakkında yazdığım için, bugünkü konum, Daniel Pipes'ın "The Hidden Hand" Gizli El adlı kitabıdır. 
     ISBN 0 - 312 - 17688 - 0 paperback. 
     Kitabın alt başlığında "Ortadoğu'nun Komplo Korkuları" ibaresi yer alıyor. Yazara göre 
     "Ortadoğu'da komplo teorileri, kişisel korkulardan öteye, otoritelerin, TV kanallarının, gazetelerin kamuya mal ettiği korkulardır... Bu paranoid fanteziler marjinallerin lafazanlığı olarak görülmemelidir... Ortadoğu'nun siyasi retoriğinde her yerde hazır ve nazırdır kurumlarda, hukukta, nutuklarda, bildirilerde tekrarlanıp durur." Sf. 2 
     Mesela Hafız Esad'ın 1990 Ramazan Bayramı konuşması 
     "Milletimiz tehlikelerle çevrilidir... Suriye, komplolarla karşı karşıyadır..." Nasır'a göre de "Arap milleti daima komplolarla, tuzaklarla karşı karşıya" idi. Sf. 3 
     
     PİPES, komplo saplantısının Türkiye ve İsrail'de ana siyasi akımlardaki etkisinin az olduğunu ama Araplarla İranlılarda çok etkili olduğunu, zaman zaman paranoya derecesine çıktığını yazıyor. Sf. 5 
     Komplocu kafada "olaylar bir prizmadan filtre edilerek halka iletilir Batı düşmanlığından, demokrasi düşmanlığından, İsrail düşmanlığından, ılımlılık karşıtlığından geçirilerek halka sunulur." Sf. 26 
     Suriye'deki radikal Sünnilere ve Müslüman Kardeşler hareketine göre, Esad rejimi, "Alevi - Siyonist işbirliğine" dayanıyordu Hafız Esad'a göre ise, Sünni Müslüman Kardeşler hareketi, "Suriye'ye karşı bir Siyonist komplosu" idi. İslamcılara göre Arap milliyetçiliği, Arap milliyetçilerine göre İslamcılık "emperyalizmin oyunu"dur. Sf. 26 - 29 
     Bu şekilde, "uyanık bekçiler olma" paranoyası oluşur her şeyde komplo sezilir. 
     Mesela... Milattan önce 37'de Roma, Filistin eyaletinde üzerinde Yahudi şamdanı bulunan bir para bastırmış kırık, çarpık çurpuk bir kalıntısı müzedeymiş. İsrail devleti de bunun resmini, yeni çıkardığı bir madeni paraya basmış... 
     Yaser Arafat, bu kırık, çarpuk çurpuk paranın resmini haritanın kaç ölçek üzerine koymuş ve keşfetmiş ki, bu, "Kızıldeniz'den Fırat'a gizli İsrail haritası"dır 
     Kıyametler kopmuş tabii Sf. 50 - 53 
     
     İSLAM konusu komplo teorilerinde nasıl yer alıyor 
     Laik Araplara ve Kaddafi'ye göre, İslamcı akımlar, "Arap milletini orta çağ karanlığına itip yok etmek isteyen... Suudilerin, Amerikan gizli servislerinin ve İsrail ajanlarının komplosu"dur. Sf. 210 
     Hatta Lübnan Hizbullahı'nın liderlerinden Hasan Nasrallah da, "İslami hareketler içinde büyük şeytan Amerika'ya uyanların"ın hiç de az olmadığını söylemiş. Tabii rakiplerini tasfiye için Sf. 211 
     İslamcılara göre ise tam aksi "İslam şer'i hukukla dünyaya hakim olmuşken, başka Yahudiler olmak üzere düşmanlarının komplolarıyla bugünkü duruma düşmüş " Sf. 211 - 215 
     Mesela sanayileşemediği için değil 
     Humeyni'ye göre "Batı müziği zihinleri aptallaştırır " Sf. 216 
     "Amerika'nın Colombiya'ya karşı yaptığı uyuşturucu operasyonun asıl hedefi İran" imiş Sf. 226 
     Komploculuk "psikolojik harekat"lar için kullanılmaya hazır paranoyak kitleler yaratır Hür düşünceyi, tartışmayı öldürür 
     
     







Komplo kitabı 


Savcının kararını bekleyecekler... 


Eylülle gelen gündem 


Asıl ürkütücü tablo yatırımda 


Şeyhin mezarını soran gizemli çift 


Güneydoğu'da yaraları sarmak 


Yayındayız Öl 


Sanayi üretimi nasıl canlanır 


Para laf’ ile değil üretim’ ile itibar kazanır 


</TEXT>
</DOC>
