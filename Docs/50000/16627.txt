<DOC>
<DOCNO> 16627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/ekonomi/eko06.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom sektörü krize sürükleniyor 
</HEADLINE>
<TEXT>

Telekomünikasyon sektörü tüm dünyada tarihinin en kötü yılını yaşıyor. Sektörün 700 milyar doları aşan borcu, büyük iflasları gündeme getirdi 
     EKONOMİ SERVİSİ 

     Telekomünikasyon sektöründe rekabet fiyatları ucuzlattı. Avrupalı ve ABD’li şirketler arasında dev evlilikler yapıldı, gelişmekte olan ülkelerin telekomünikasyon şirketleri ve GMS lisansları yüksek fiyatlarla satın alındı. 
     
     Borç içindeler 
     Parlak günleri şimdi geride kalmış gibi görünüyor. Bir dönem k r rekorları kıran şirketler zarar ediyor, yüzlerce telekom şirketi iflas etti ya da iflasın eşiğinde bekliyor. Lucent Technologies ve Motorola gibi dünya devleri, işlerin kötüye gittiği şirketlerin başında geliyor. 
     BusinessWeek dergisinin bu haftaki sayısında yer alan araştırmaya göre telekom sektörünün toplam borcu 700 milyar doları aşmış durumda. 
     
     TT’nin işi zor 
     Durumu daha da zorlaştıran bir başka etken de, artık bankaların telekom sektöründen gelen kredi taleplerini cevap vermemesi. Fransız Bank One geçen ay 2000 yılında sektöre verdiği 1.2 milyar dolarlık kredinin battığını açıkladı. 
     Hal böyleyken dünyada telekom şirketlerini ya da GSM lisanslarını satışa çıkaran ülkelerin şansı da pek parlak görünmüyor. 
     Başta Güney Kore, Japonya ve gelişmekte olan Asya ülkelerinde pek çok telekom şirketi ve GSM lisansının satışa çıkarılması planlanıyor. 
     Türkiye’de yakın gelecekte Türk Telekom’un satışı için yeniden ihale açacak. Sekiz yıl önce satış konusu gündeme geldiğinde 20 milyar dolar fiyat biçilen Türk Telekom’un değeri için bugün 3.5 - 4 milyar dolar telaffuz ediliyor. 
     Ancak dünya telekomünikasyon sektörü adım adım krize sürüklenirken, Türk Telekom’a müşteri çıkması da oldukça zor görünüyor. 
     


 EKONOMİ 



















</TEXT>
</DOC>
