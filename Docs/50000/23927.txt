<DOC>
<DOCNO> 23927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sontur04.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli buğday krizinde istediğini aldı... 
</HEADLINE>
<TEXT>

     MHP Genel Başkanı ve Başbakan Yardımcısı Devlet Bahçeli, akşam saatlerinde sonuçlanan hububat alım fiyatının kendi istedikleri fiyata yakın olduğunu belirtirken, orta yolun bulunduğunu söyledi. 
     Bahçeli, akşam geç saatlerde topladığı partisinin Başkanlık Divanı'nda hükümet içinde krize neden olan hububat alım fiyatlarıyla ilgili bilgi verdi. Divan üyelerine fiyat konusunda tartışmalar yaşandığını anlatan Bahçeli, açıklanan fiyatı "olabilecek en iyi fiyat" diye nitelendirdi. 
     Hububat alım fiyatında "orta yolun bulunduğunu" da ifade eden Bahçeli'nin 164 bin liranın MHP'nin istediği rakama yakın olduğunu söylediği öğrenildi. 






</TEXT>
</DOC>
