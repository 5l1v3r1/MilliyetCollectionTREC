<DOC>
<DOCNO> 14934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yazar/sazak.html </URL>
<DATE> 2001/04/06/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Bush'un mesajı 
</HEADLINE>
<TEXT>

     Koç'un davetine katılan ABD eski Başkanı George Bush, Kemal Derviş'in Türkiye için çalışmasının "şans" olduğunu söyleyerek, "Ekonomik sorunlarınızın çözümünü tümüyle Amerika'dan beklemek hem haksızlık hem de fazla iyimserlik olur. Çözümü önce kendi içinizde sonra da IMF desteğiyle bulacaksınız" mesajını vermiş. 
     "Prezidan Bush"u Körfez krizinde rahmetli Özal'ın dostu olarak tanımıştık "emekli başkan"ın günümüzdeki şöhreti ise "oğlu"ndan geliyor. ABD'nin yeni Başkanı George W. Bush, Clinton'ın ardından Beyaz Saray'a yerleştikten sonra, Dick Cheney, Colin Powell gibi "eski başkanın adamları"yla çalışmaya başladı. 
     Rahmi Koç "Baba Bush"u İstanbul'a davet etmekle zamanlaması kadar Washington'a iletilecek "dostluk mesajları" açısından da işlevsel bir girişimde bulunmuş oldu. 
     Kemal Derviş'in Dünya Bankası kökenli olmasına karşın, Ankara Bush yönetimiyle ilişkilerini henüz "başkan"lık düzeyine çıkarabilmiş değil. 
     Aslında Dışişleri Bakanı'ndan önce Washington'a yönelik ilk "resmi" ziyaret Başbakan Ecevit tarafından gerçekleştirilmeliydi. Yakın geçmişte, Özal, Demirel, Çiller ve Yılmaz dönemlerinde bu ilişkiler doğrudan Beyaz Saray'la kurulmuştu. Ecevit de 1999 sonbaharında Washington'a giderek reformlar konusunda ABD'nin desteğini almıştı. 
     1994 krizinde dönemin Başbakanı Tansu Çiller'in Clinton'la yaptığı görüşmeyi izlemiştik 2.5 saatlik çalışmanın ardından ABD Başkanı, Türkiye'nin beklentileri hakkında dünyaya güçlü mesajlar vermişti. 
     George W. Bush göreve yeni başladığına göre, Blair, Schöreder, Şaron gibi Ecevit de, Beyaz Saray'a giderek "stratejik ortak"la Oval Ofis'te buluşmalı ve Türkiye'nin ağırlığını hissettirmeliydi. Ankara bunu yapmayınca ABD Büyükelçisi Başbakanlık merdivenlerinde Derviş'in arkasındaki "siyasi desteği" sorgulayabiliyor. Baba Bush da, İstanbul'da ayağının tozuyla Türkiye'nin şansı olarak nitelediği Kemal Derviş'e desteğini açıklıyor. 
     Derviş bu "şans"ı şimdilik ekonomi yönetiminde kullanıyor. 
     Dünya Bankası'ndaki görevinden ayrıldığı günden itibaren kendisine "Özalvari" misyon yüklenmek istendiği kesin. Partiler üstü konumuyla Derviş'in de bu rolü yadırgamadığı gözleniyor. 1983'te partiler yeniden kurulurken ABD yönetiminin Evren'e telkinleri sonucu "teknokrat Özal"ın partisine "yeşil ışık" yakılmıştı. Döndük dolaştık, 20 yıl sonra aynı yere geldik. 
     Baba Bush, "Derviş'le gelen fırsatı kaçırmayın" diye uyarıyor. Ankara bu mesajı nasıl algılıyor 
     Yanıtını siyasetçi dostumuz bir fıkrayla verdi 
     "İki Karadenizli yoldaki muz kabuğunu görünce durmuşlar. Eyvah yine düşeceğiz " 
     
     





Neyin krizi 


Felaketin gelişi 


Derviş'in programı 


Molla Kadriş, Coelho’ya karşı 


Kemal Derviş sabır istiyor ama... 


3 ayak 2 model 


Kabahat kimin 


Baba Bush ne diyor 


Tek kollu ekonomist aranıyor’ 


Sokak neden ayakta 


Küreselleşme maçı ve yazarkasa... 


Bush'un mesajı 


Vergisiz olmaz 


Atla gel, Kemal bekliyor 


</TEXT>
</DOC>
