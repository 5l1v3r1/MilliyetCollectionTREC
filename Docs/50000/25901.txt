<DOC>
<DOCNO> 25901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/yasam/yas03.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu mayoyu giymek cesaret ister 
</HEADLINE>
<TEXT>
Pijama değil, tesettür mayosu 
Tesettürlü hanımlar geçen yılın kısa kollu modellerini 'fazla açık' bulunca, bu yıl 'tesettürlü plaj kreasyonları', pijamadan farksız oldu 
     ÜMRAN AVCI İstanbul 

     İslami koşullara göre yaşayan kadınların tercih ettiği tesettürlü plaj kıyafetleri bu yıl geçen yıla oranla daha da kapandı. 
     Geçen yıllarda tessetürlü kadınlar, kolları kısa, bacak kısmı diz altında 'mayoları ' tercih ediyordu. Oysa bu yılki 'kreasyonda', tesettürlü kadınların pijamayı andıran mayolarında yalnızca el ve ayaklar görünüyor. Tamamen kapalı bu yeni tessetür 'mayoyu ' üreten Haşema şirketi Müdürü Ömer Korkmaz da, modelin gelen istek üzerine hazırlandığını söylüyor. 
     
Açık kol istemediler      Müşterilerinin yüzde 70'inin tamamen kapalı mayo istediğini ifade eden Korkmaz'a göre, kolları açıkta bırakan 'mayolar ', tepki çekmiş. Bu 'mayo 'dan rahatsız olan tesettürlü hanımların talebi üzerine de, 2001 kreasyonunda kadınların arzuladığı tam tesettürlü mayoyla açık kapatılmış. 
     Yeni modelin büyük ilgi gördüğünü de sözlerine ekleyen Korkmaz, sözlerini şöyle tamamlıyor "Kadınlara sunduğumuz saçtaki bone ve boynu örten ikinci türban da, müşterilerimiz tarafından çok beğeniliyor..." 
     
Sudan çıkınca yapışmıyor      Bu yılın kreasyonu tesettür mayoyu, Sam Ajans'tan manken Mine Burgusu üstte denedi. Saçlarını özenle örten, yalnızca ayaklarını açıkta bırakan mayoyla girdiği havuzda bir süre yüzen Burgusu, izlenimlerini şöyle aktardı "Mayo suya girerken kabarıyor, baloncuklar oluşuyor. Daha sonra vücuda yapışıyor. Yapışma yüzmeyi biraz engellese de kullanımı rahat. En önemlisi sudan çıktıktan sonra vücuda yapışıp hatları belli etmiyor. Kısa zamanda da kuruyor." 
     



 YAŞAM 























</TEXT>
</DOC>
