<DOC>
<DOCNO> 43119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/guncel/gun03.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AFGANİSTAN VE SİYASİ İSLAM UZMANI OLIVIER ROY İDDİA EDİYOR 
</HEADLINE>
<TEXT>
Ladin’i kimse bulamaz 
Olivier Roy, "Bin Ladin’i ancak Taliban teslim eder. O asla esir düşmez" diyor 
     DIŞ HABERLER SERVİSİ 

     Fransız Haber Ajansı AFP'ye yaptığı açıklamada Bin Ladin'in yakalanacağı düşüncesinin tamamen saçma olduğunu savunan Olivier Roy, "Önemli olan Ladin'in yerini tespit edebilmek. Daha sonra istihbarata dayalı çok karmaşık bir komando operasyonu düzenleyerek sonuca ulaşılabilir" diye konuştu. 
     Ladin'in Taliban tarafından teslim edileceği tezine artık inanmadığını belirten Roy, Pakistan'ın elinde Suudi teröristin yeriyle ilgili bilgi bulunduğunu kaydederek "Taliban'ın Ladin'i teslim etmesine ihtiyaçları yok, çünkü kendi ağları var" dedi. Roy, ABD'nin Afganistan'da bir kara harek tı düzenleme olasılığı konusunda ise şu değerlendirmeyi yaptı "Amerikan birliklerinin konuşlandırılması için hiçbir neden yok. Afgan muhalefetinin oluşturduğu Kuzey İttifakı zaten sınırın öteki tarafında. Amerikalılar bir şey yapacaksa bu Kuzey İttifakı'na yardım için olacaktır." 
     Roy, Pakistan'ın saldırıda alacağı role ilişkin de şunları söyledi "Her zamanki gibi ikili oynayacaklar. En beterinden sakınarak Amerikalıların koşullarını yerine getirecekler. Pakistanlılar aslında Ladin'i teslim etmeye hazırlar, çünkü Ladin artık sorun teşkil etmeye başladı." 
     



 GÜNCEL 























</TEXT>
</DOC>
