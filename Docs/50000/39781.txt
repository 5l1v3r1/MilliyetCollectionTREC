<DOC>
<DOCNO> 39781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/spor/ygokberk.html </URL>
<DATE> 2001/08/31/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
12 dev adam 
</HEADLINE>
<TEXT>

     Her zaman söylüyorum. İstanbul’u, bu şehrin değerini anlamayanlar yerine, değerini kavrayanlar mesela İngiliz, Fransız, İtalyanlar yönetseydi ya da bu şehirde şehrin içine mıçan İstanbullular yerine yukarıdakiler yaşasaydı. İçinden bir Paris, bir Roma, iki Milano, bir Monaco çıkan bu olağanüstü şehrin kapısındaki kuyruk, Fizan’a olmasa bile Madrid’e kadar uzanırdı. 12 Dev Adam’a bağlayalım. Bu ekip, mesela Fransız, İtalyan, İngiliz forması giyip veya oranın sosyal altyapı imkanları ile alaturkalıktan, lüzumsuz duygululuktan, havadan nem kapmaktan kısaca dedikodudan uzak yetişselerdi, 2001 Avrupa Şampiyonası’nın tek favorisi olurlardı ve şampiyon olurlardı. Avrupa’nın en iyi ekibine 20 sayı fark atacak, ama en kötüsüne de ters bir günümüzde yenilebilecek bir takıma sahibiz. Sırf bu basketbol sahası dışında kafalarımızda ürettiğimiz, geliştirdiğimiz geri zekalı senaryolar yüzünden. 
     Vatan, millet, hadi aslanlar gibi saçmasapan maç öncesi yazılardan zaten nefret ediyorum. Sadede gelelim. Duygularınızı, ailelerinizi, sevgililerinizi, yapmadığınız tatili, aranızdaki sen - ben sorunlarını 10 gün için kafanızdan atın. Avrupa’nın en potansiyelli, yetenekli hücum oyuncularısınız. Korkmayın. Çıkın, oynayın, kazanacaksınız. 

</TEXT>
</DOC>
