<DOC>
<DOCNO> 29283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sondun20.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Madrid'de Real Madrid stadyumunun yakınında ikinci patlama.. 
</HEADLINE>
<TEXT>

     İspanya'nın başkenti Madrid'de, Real Madrid spor kulübünün stadyumu Santiago Bernabeu yakınlarında patlama meydana geldiği bildirildi. 
     Bir polis sözcüsü, can kaybı olmayan patlamada, Peugeot marka bir aracın havaya uçtuğunu kaydetti. Yetkililer, Peugeot'nun, Bask bölgesinin bağımsızlığı için mücadele veren ayrılıkçı ETA örgütünün saldırı eylemlerini düzenledikten sonra kaçmak için kullandığı araçlardan biri olduğunu belirttiler. ETA'nın, saldırı eylemlerinin ardından kaçmak için kullandığı araçları kanıt bırakmamak ve polisin dikkatini dağıtmak için imha ettiği kaydedildi. Madrid'de bir banka şubesinin önünde meydana gelen patlamada, 13 kişi yaralanmıştı. Öte yandan, Madrid'deki dev bir spor kompleksinde çıkan yangında 2 kişinin yaralandığı bildirildi. Yangının, çatıda tamircilerin yaptığı kaynak yüzünden çıktığı kaydedildi. 







</TEXT>
</DOC>
