<DOC>
<DOCNO> 29977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sontur14.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelenekçilerin partisi geliyor...Kutan yarın açıklama yapacak... 
</HEADLINE>
<TEXT>

     Anayasa Mahkemesi tarafından kapatılan FP'nin Genel Başkanı, Malatya Bağımsız Milletvekili Recai Kutan, yarın TBMM'de basın toplantısı düzenleyecek. 
     Edinilen bilgiye göre Kutan, yarın saat 11.00'de yapacağı basın toplantısında, kurulması planlanan yeni parti konusunda kamuoyuna açıklamalarda bulunacak. 
     FP'nin kapatılmasından sonra, bu partinin eski genel idare kurulu, bağımsız kalan milletvekilleri ve daha sonra da belediye başkanları ile partileşmenin yapısı konusunda ''danışma toplantıları'' yapılmıştı. 
     Kutan'ın, basın toplantısında bu danışma toplantılarından çıkan sonuçlar ve yeni partinin çatısı konusunda mesajlar vermesi bekleniyor. 







</TEXT>
</DOC>
