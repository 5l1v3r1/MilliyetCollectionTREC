<DOC>
<DOCNO> 21306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/spor/spo10.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Turu 
</HEADLINE>
<TEXT>

Kısmeti tepmeyiz’      TRABZONSPOR ile berabere kalan Gaziantepspor’da, zirve yarışındaki rakipleri Galatasaray ve Beşiktaş’ın haftayı puansız kapatmaları teselli oldu. Teknik Direktör Sakıp Özberk, "Şanslıyız. Kalan iki maçımızı da kazanırsak, Şampiyonlar Ligi’ne katılırız. Bu emeği harcamamak için Galatasaray’ı mutlaka yenmeliyiz" dedi. 
     GALATASARAY’ın eski gücünde olmadığını vurgulayan Özberk, şöyle devam etti "Ayağımıza kadar gelen kısmeti tepmeyiz. Galatasaray’ın istikrarı bir süredir yok. Bunda dört yılın yorgunluğunun etkisi var. Bizim de düzenli, planlı bir oyun sistemimiz var. Bunu kullanıp Galatarasay’ı yeneceğimizi umuyorum" diye konuştu. 
     
Bursa’dan gözdağı      BURSASPOR, Adanaspor galibiyetinin ardından gözünü Fenerbahçe maçına çevirdi. Rakiplerine göz dağı veren Teknik Direktör Nejat Bijediç, "Bizi kimse hafife almasın. Rakibimizin yenilmezlik unvanına son vereceğiz. Şampiyonluk bizim maçtan geçer. Bu karşılaşmadan en az bir puanla ayrılmanın hesabını yapıyoruz" dedi. 
     
Hocası Nouma      ÇAYKUR Rizespor’un Fransız futbolcusu Oumar’dan çirkin saldırı. İstanbul’a geldiğinde Beşiktaşlı Nouma’nın evinde kalan Oumar, bir barda manken Özlem Ersoy ile samimi bir şekilde eğlenirken, görüntü alan kameramana saldırdı. Masadan kalkıp, muhabiri yumruklayan Oumar, güvenlik görevlilerince güçlükle sakinleştirildi. DENİZ ALTUNTAŞ 
     
Karaman arayışta      ANTALYASPOR’u farklı yenerek, moral bulan Kocaelispor’da Teknik Direktör Hikmet Karaman, önümüzdeki sezona yönelik kamp yeri ve transferi düşünülen bazı futbolcularla ilgili araştırma için Almanya’ya gitti. Karaman daha sonra Avusturya’ya geçip, burada da bazı yerli ve yabancı futbolcularla görüşme yapacak. 
     



 SPOR 





























</TEXT>
</DOC>
