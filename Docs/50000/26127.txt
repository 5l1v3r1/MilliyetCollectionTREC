<DOC>
<DOCNO> 26127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sontur21.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarsus'ta gençlerin gezisi kanlı bitti... 
</HEADLINE>
<TEXT>

     İçel'in Tarsus ilçesinde, gelecek hafta girecekleri üniversite sınavı öncesinde, stres atmak için gezintiye çıkan 4 arkadaştan 2'si, trafik kazasında hayatını kaybetti. 
     Tarsus'ta, aynı dersaneye giden İbrahim Küçük 18 , Murat Keser 19 , Kadir Pehlivancık 19 ve Ufuk Demiral 19 , gelecek hafta sonu girecekleri üniversite sınavı öncesinde Mersin'e gittiler. 
     Murat Keser'in kullandığı 02 AC 942 plakalı otomobille Mersin'de gün boyu gezen 4 arkadaş, Tarsus'a dönerken trafik kazası geçirdiler. Huzurkent beldesi yakınlarında, yola dökülen mıcırlar nedeniyle sürücünün direksiyon hakimiyetini kaybetmesi sonucu, otomobil, orta refüjde bulunan elektrik direğine çarptı. Kazada, İbrahim Küçük ve Ufuk Demiral, olay yerinde hayatını kaybederken, yaralanan sürücü Murat Keser ve Kadir Pehlivancık, Tarsus Devlet Hastanesi'nde tedavi altına alındı. Cenazeleri ailelerine teslim edilen 2 genç, şehir mezarlığında gözyaşları arasında toprağa verildi. 







</TEXT>
</DOC>
