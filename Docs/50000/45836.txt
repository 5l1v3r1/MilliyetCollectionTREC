<DOC>
<DOCNO> 45836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/ekonomi/eko03.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
En zenginle en fakirin savaşı 
</HEADLINE>
<TEXT>

11 Eylül saldırısı sonrasında başlayan savaş, Kocaeli’nin yarısı kadan üreten dünyanın en fakir beşinci ülkesi Afganistan ile dünyanın en zengin ülkesi ABD’yi karşı karşıya getirdi 
     Terör, en yoksul ile en zengini karşı karşıya getirdi. ABD ordusunun, Taliban ile Usame Bin Ladin ve örgütü El Kaide’ye karşı başlattığı askeri harekatın hedef ülkesi Afganistan, koyu bir yoksulluk içinde yaşıyor. Ekonomisi savaşlar yüzünden tam anlamıyla çökmüş durumda. 26 milyon nüfuslu ülkenin gayri safi milli hasılası sadece 4.1 milyar dolar, kişi başına milli geliri ise 160 dolar. Dünyanın en fakir beşinci ülkesi. 
     Dünya Bankası, Birleşmiş Milletler Nüfus Fonu UNDP verilerine göre Afganistan ekonomisi, 9 trilyon dolarlık ABD ekonomisinin 2 binde 1’inden bile küçük. ABD’nin 1999 yılında milli geliri 8 trilyon 879,5 milyar doları, savunma harcamaları 1998 yılında 269,7 milyar doları buluyordu. ABD, Afganistan’ın 2.165 katı bir GSMH’ye sahip. Bir diğer ifadeyle Afganistan’ın GSMH’si, ABD’nin GSMH’sinin 2 binde 1’i bile değil. 
     
     Savaş çökertti 
     26 milyon nüfusu ile İstanbul’un 10’da biri, 1.2 milyonluk Kocaeli’nin ise yarısı kadar bile üretimi yapamıyor. Yıllık milli hasılası Antalya, İçel, Konya ve Manisa’dan daha düşük. 
     Afganistan kişi başına gelirde de ABD’nin çok çok gerisinde. 20 yıldır savaş içinde olan Afganistan’da Sovyet işgalinin yaşadığı yıl olan 1979’da 225 dolar kişi başına milli geliri son 22 yılda artacağına, cari olarak yüzde 28.9 oranında azaldı. 
     Dolardaki değer düşüşü de hesaba katıldığında, kişi başına milli gelirdeki düşüş yüzde 50 - 60’a ulaştı. Türkiye’nin en yoksul illeri Muş ve Ağrı’dan bile dört kat daha yoksul olan Afganistan’da kişi başına gelir 160 dolar , ABD’den 32 bin dolar 200 kat daha düşük. 
     Afganistan’ın yıllık ihracatı sadece 80 milyon dolar. Türkiye’nin bir günlük, sadece Koç Holding’in 2000 yılı ihracatının da 10’da biri kadar ihracatı var. 
     
     Kocaeli’nin yarısı kadar üretiyor 

</TEXT>
</DOC>
