<DOC>
<DOCNO> 29459 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/temelkuran.html </URL>
<DATE> 2001/06/29/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
O gemide ben de olsaydım 
</HEADLINE>
<TEXT>

     Zavallı adam, kritik bir zamanlama hatası yaptı. Emlak Bankası önünden geçenlere para dağıtan güvenlik görevlisi, "toplumsal patlama modasını" kaçırdığı ve eylemi tam da "şimdi sükunet zamanıdır vatandaş " şiarının revaçta olduğu günlerde yaptığı için eyleminin adı "cinnet" konuldu. Oysa, "Milli Hissiyatı Belirleme Kurulu"nun birkaç ay önce üzerinde tepindiği "toplumsal patlama teorisi" günlerinde bir yazar kasayı yere fırlatmak bile dehşet verici bir patlama emaresi olarak servis ediliyordu. Yazık ki, güvenlik görevlisi kişisel patlamasını, onu "star" yapabilecek toplumsal hissiyat konjonktürüne denk getiremedi. 
     
     
     
     Erenlerin katından koşup gelip, Karaköy vapuruna binmişler. Hepsinin yüzünden, kusursuz bir ışık düzeneği sayesinde, bir tür bilgelik nuru yayılıyor. Kulelerinden çıkıp "h lkının" arasına karışıveren popüler kültür kahramanları, ancak asilzadelerin gösterebileceği türden bir alçak gönüllükle "başarabileceklerine", "yapabileceklerine" ikna etmeye çalışmaktalar naçar kalmış vatandaşlarını. Vapurdakiler mülayim mülayim kafa salladıkça, kahramanlarımızın hallerinde tatlı bir yalvarma kırılganlığı. Sakıp Sabancı "Markalar yaratmalıyız" diyor. Demet Akbağ "Her şeyin başı doğru iletişim" gibi bir şeyler anlatıyor. Türkan Şoray o kocaman sultanlık kılıfından soyunup, kolunu koltuğa yaslayıp, kadın kadına dertleşme pozisyonuna geçiyor. Nasuh Mahruki dağların zirvelerinden "Yettim geldim" havasıyla bir tür "Olmaz olmaz deme, olmaz olmaz" söylevi çekiyor. Tarkan, olabildiğince halk çocuğu havasında ufak çaplı bir "yurtdışında tanıtımın yararları" konuşması yapıyor. Ve muhteşem finali imparator Terim'den geliyor 
     "Artık harekete geçme zamanı gelmedi mi " 
     Son plan Karaköy vapuru huzur ve güven ortamı içinde enginlere doğru yol alır 
     Fakat ne tuhaftır ki, bi' iletişsek her şeyin şahane olacağını söyleyen reklam, vapurdaki "h lktan" kimse ağzını açamadan hitama eriyor... 
     
     
     
     Bu ve benzeri inceden gaza getirme reklamları bir süredir dönüp duruyor. TüSİAD'ın verdiği "Maça devam" reklamında insanların en yumuşak karnı olan "baba-oğul" ilişkisine vurgu yapılırken, banka reklamlarında "yalnız kalpler kulübü" hüznü estiriliyor. Hepsinin içeriğinde "Haydi hop Yapıyoruz Omuzları kaldır, göbeği içeri çek Gidiyoruz " gibisinden bir hava var. Fakat ne tarafa gidiyoruz Yola kim kim çıkılıyor Bütün bunların bilinmediği son derece belirsiz bir "neşe doluyor insan" atmosferi bu. Reklamların hepsi de bir biçimde bu ülkeyi sevmek meselesine işaret ediyor. Peki bu ülkeyi sevmek ne anlama geliyor 
     
     
     
     "Yurtseverlik" ne demek Bu ülkeyi sevmek bugün ne anlama geliyor Aslında bütün dünya için artık içeriği belirsizleşen "yurtseverlik" meselesini Türkiye için açıklamak bugünlerde imkansız gibi. Oysa, Türkiye'de bugün bir yığın insan "Yurtseverler için Günlük Yaşam Kılavuzu"nda ne yazdığını merak ediyor. Onlar, herhalde, televizyonda döndürülen reklamların "Kemal Derviş'i sorgulamamak, ölüm orucu gibi 'zararlı' şeylerden bahsetmemek, borsayı düşüren her şeyden nefret etmek" üçgenine sıkıştırdığı türden bir sevgiyi hiç samimi ve hakiki bulmuyor. Tuhaf bir kıpırdayamama hali bu. Ama zaten "Titriyoruz ve kendimize geliyoruz Harekete geçiyoruz " diyen reklamların asıl söylediği de bu 
     "Kıpırdamayın Yoksa batarız " 
     Bu mudur yani Bu mudur 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
