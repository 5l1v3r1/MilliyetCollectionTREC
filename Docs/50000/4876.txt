<DOC>
<DOCNO> 4876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/dunya/dun02.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Lockerbie sanığına müebbet 
</HEADLINE>
<TEXT>

     GÜVEN ÖZALP Brüksel 

     Uluslararası toplumun karşılaştığı belki de en karmaşık davaların başında gelen Lockerbie davasımda sonunda karar çıktı. 12 yıl süren bir soruşturma ve 84 günlük bir dava süreci sonucunda iki sanıktan biri suçlu bulunurken diğeri özgürlüğüne kavuştu. 
     PAN AM şirketine bağlı bir uçağın İskoçya’nın Lockerbie kasabası üzerinde infilak etmesi sonucu 270 kişinin hayatlarını kaybetmelerinden sorumlu tutulan iki Libyalı’dan biri olan Al Megrahi davayı yürüten üç yargıcın oybirliğiyle suçlu bulundu. İskoç yasaları gereği suçlu bulunan Al Megrahi ömür boyu hapis cezasıyla karşı karşıya. Ancak Libyalı sanığın bu karar itiraz yolu açık bulunuyor. Hollanda’da bulunan eski bir Amerikan üssü olan Camp Zeist’te yapılan duruşmada ikinci sanık olarak yer alan Fhimah hakkında ise beraat kararı çıktı. 
     Fhimah, mahkeme başkanı yargıç Ranald Sutherland’ın suçsuz bulunduğunu ve istemesi halinde salonu terkedebileceğini belirtmesinin hemen ardından polis eşliğinde salonu terketti. Fhimah, Libya’ya gönderilecek. 
     


 DÜNYA 











</TEXT>
</DOC>
