<DOC>
<DOCNO> 18936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas02.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivil toplumun iki yeni kalesi 
</HEADLINE>
<TEXT>

Ege Üniversitesi bünyesinde İdrar Yolu Enfeksiyonları ile Mücadele Derneği kuruldu. Kuşadası’nda azınlık durumuna düşen Kuşadalılar da "Dayanışma Derneği" kurdu 
1- Kuşadası’nda Kuşadalılar dernekleşti      NURAN ŞEFKATLİOĞLU Kuşadası DHA 

     AYDIN’IN turizm beldesi Kuşadası’nda yoğun göç nedeniyle azınlığa düşen ilçenin yerli nüfusu, seslerini duyurmak için "Kuşadalılar Yardımlaşma ve Dayanışma Derneği" kurdu. Kuşadası’nda Denizlililer, Konyalılar, Sivaslılar ve Kayserililer’den sonra Kuşadalılar’ın da dernek kurması espri konusu oldu. 
     
     Yerli halk kalmadı ki 
     DERNEK lokalinin açılışında konuşan Belediye Başkanı Fuat Akdoğan, Kuşadalı’nın kendi memleketlerinde bir dernek kurmasının komik gelebileceğini belirterek "Ancak iç göç nedeniyle yerli halkın toplam nüfusa oranı yüzde 25’lere düştü" dedi. 
     
2- İdrar zoru çekenlerin de derneği oldu      İZMİR DHA 

     TÜRKİYE’DE ilk kez Ege Üniversitesi EÜ Tıp Fakültesi Hastanesi bünyesinde İdrar Yolu Enfeksiyonları ile Mücadele Derneği kuruldu. EÜ Çocuk Sağlığı ve Hastalıkları Anabilim Dalı Öğretim Üyesi Prof. Sevgi Mir derneğin kuruluşunu yazılı açıklamayla duyurdu. 
     
     Hastalıkla mücadele eğitimi 
     HASTALIĞIN çoğu zaman belirti vermediğini, tanısı konulduğunda ise uzun ve pahalı bir tedavi süreci olduğunu ifade eden Mir, derneğin amacını "Hekimler dışında anne, baba, öğretmen ve genç kesime hastalıkla mücadele konusunda eğitim vermek" olarak açıkladı. 
     



 YAŞAM 




























</TEXT>
</DOC>
