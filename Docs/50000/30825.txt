<DOC>
<DOCNO> 30825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/yasam/yas08.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız vahşeti 
</HEADLINE>
<TEXT>

Evine giren iki hırsız, üç kuruş para için 66 yaşındaki kadını hunharca öldürdü 
     TAHSİN AKSU İstanbul 

     Küçükçekmece'de 66 yaşındaki Memnune Aksu vahşi bir cinayete kurban gitti. 
     Halkalı Taştepe Mahallesi Bağcılar Sokak'taki evinde tek başına oturan 66 yaşındaki Memnune Aksu'nun evine önceki gece 23.00 sıralarında iki hırsız girdi. Gürültüye uyanan Aksu'nun kendilerini görmesi üzerine paniğe kapılan hırsızlar, yaşlı kadının başına çekiçle vurup ardından tam 15 yerinden de bıçakladılar. 
     
Komşular geç kaldı      Evden gelen gürültüleri duyan komşuları eve girdiklerinde, yaşlı kadının kanlar içindeki cesediyle karşılaştı. Olay yerine gelen polis, soruşturma sonucu, cinayete kurban giden kadının ziynet eşyalarıyla bir miktar parasının çalındığını belirledi. 
     Aksu'nun ölümüyle üzüntüye boğulan mahalle sakinleri katillere lanet yağdırırken, ceset otopsi için Adli Tıp Kurumu'na götürüldü. 
     



 YAŞAM 



















</TEXT>
</DOC>
