<DOC>
<DOCNO> 46805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/tamer.html </URL>
<DATE> 2001/10/14/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Halk Bankası bile yerli firmaları ihaleden dışlarsa... 
</HEADLINE>
<TEXT>

125 adet PC alımı için en iyi fiyatı veren Escort'a, herhangi bir teknik neden gösterilemedi, "Yerli markaları kabul etmiyoruz" cümlesiyle yetinildi 
     Amerikalısı da, Avrupalısı da kendi yerli markalarını koruyup yüceltmek için elinden geleni yapar. Devlet ihalelerinde öncelikli olarak yerli malı kullanma şartını yıllar önce koymuşlardır. 
     Bizdeyse yerli malı hala tu kaka Gerçi yıl sonuna kadar yenilenmesi beklenen Devlet İhale Yasası taslağında, devlet ihalelerinde yerli firmalara yüzde 15 koruma avantajı getirilmesi öngörülüyor. Ama bakalım uygulama nasıl olacak 
     Zira bizim kamu kurumları hala yerli markalara güvenmiyor. Halk Bankası 125 PC alacak, ama yerli malı istemiyor. 
     Escort Bilgisayar'ın Genel Müdürü Halil İbrahim Özer imzasıyla Halk Bankası İhale Komisyonu Başkanlığı'na bu ay başında gönderilen aşağıdaki mektup, özel sektörün hızla kan kaybettiği, ülkemizdeki işsizler ordusuna hergün binlerce kişinin eklendiği bu ortamda oldukça düşündürücü 
     "22.08.2001'de yapılan 125 adet PC alımıyla ilgili ihalenize, firmamızın çözüm ortaklarından Servus Bilgisayar aracılığıyla katıldık. Teklif mektupları açıldığında en iyi fiyatı sağladığımız görüldü. Buna rağmen 20.09.2001'deki açık eksiltmeye davet edilmeyince nedenini öğrenmek istedik. Ve bizlere tek sebep olarak "YERLİ MARKA" olmamız gösterildi. Bütün "YERLİ FİRMALARIN" ihaleden dışlandığı bildirildi. Ama ısrarla sorduğumuz halde herhangi bir teknik gerekçe gösterilemedi. 
     Ünvanında TC ibaresi taşıma onuruna erişmiş bankanızın bu tutumu, tarafımızdan yadırganmış ve bizleri derin bir üzüntüye sürüklemiştir. 
     İhale şartnamesinin her koşuluna eksiksiz uymamıza, uluslararası tüm kalite güvence belgelerine sahip olmamıza ve bugüne kadar 300 binden fazla kullanıcıya hizmet verme referansımıza rağmen, "YERLİ ÜRETİCİ" olduğumuz için dışlanmamız, bizce talihsiz bir yaklaşımdır. 
     Türkiye Cumhuriyeti'nin "YERLİ ÜRETİM" sayesinde kalkınarak, gelişmiş ülkeler seviyesine ulaşacağına inancımızı bir kez daha hatırlatır, başarılar dileriz." 
     Ekonomik kriz ne kadar derin olursa olsun, "İhaleler ille de yerli firmalara verilecek" diye bir şart yok tabii. Ama Halk Bankası gibi, kuruluş amacı küçük ve orta boy işletmeleri desteklemek olan bir kurum, yerli firmaları dışlıyorsa herhalde teknik açıdan nedenlerini de açıklamak durumunda. 
     Açıklasın ki, firma da bir sonraki ihale için eksiklerini tamamlayabilsin. Tabii varsa 
     
Uçak kazaları artacak      Kaza riskinin en düşük olduğu ulaşım şekli, yıllar yılı havayoluydu. İstatistiklere göre güvenli ulaşımda havayolu, kara ve deniz ulaşımına göre açık ara öndeydi. 
     Bir saat içinde 4 uçaktaki tüm yolcu ve mürettebatın öldüğü 11 Eylül'den bu yana benzeri bir istatistik yapılsa sonuç ne olur acaba Geçen hafta önce Karadeniz semalarında 76 yolcu ve mürettebatıyla yere çakılan, ardından Milano Havaalanı'nda daha havalanmadan başka bir uçağa çarparak 118 yolcu ve mürettebatıyla yanıp kül olan uçaklara her an yenileri eklenebilir. 
     Son 1 aydır havayolu çalışanlarında moral sıfır. İş başındayken korsanlar tarafından kaçırılarak ölüme de gidebilirler, kriz nedeniyle işten de atılabilirler, çalıştıkları halde maaşlarını da alamayabilirler. Düne kadar çalışmak için can attıkları Swissair bile havlu atma noktasına geldikten sonra... 
     Bu moral bozukluğuyla iş başında daha fazla hata da yapılır. Uçakların bakımında da yeterince titiz davranılmayabilir. Yarı yarıya düşen kapasite, işlemeyen demirlerin pas tutup yanlış davranmalarını kolaylaştırır. 
     Gece hem yaşam, hem de iş güvencesiyle yatıp, ertesi sabah kalktıklarında ikisinin de bir anda tehlikeye düştüğü bir meslek grubundan ne kadar randıman beklenebilir ki 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
