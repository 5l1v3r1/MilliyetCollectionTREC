<DOC>
<DOCNO> 42586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sondun09.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de milliyetçilik yükseliyor... 
</HEADLINE>
<TEXT>

     ABD'yi sarsan terörist saldırıların ardından, ülkede milliyetçilik duygularının arttığı gözlenirken, ünlü gökdelen Empire State Building binasının tepesi Amerikan bayrağının renkleriyle aydınlatıldı. 
     Dünya Ticaret Merkezi'nin ikiz kulelerinin 11 Eylül'deki intihar dalışlarıyla yıkılmasından ardından kentin en yüksek binası unvanını yeniden alan 381 metre yükseklikteki, gökdelenin tepesinin, dün akşam Amerikan bayrağının kırmızı, mavi ve beyaz renkleriyle aydınlatıldığı belirtildi. Genelde ulusal günlerde aydınlatılan gökdelen, bu kez 11 Eylül'de yaşamını yitirenler anısına Amerikan bayrağının renkleriyle aydınlatıldı. Yapılan bomba ihbarının ardından bir süre kapatılan 1931 yapımı gökdelen, Cumartesi günü yeniden turistlerin ziyaretine açılmıştı. 







</TEXT>
</DOC>
