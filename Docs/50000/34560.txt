<DOC>
<DOCNO> 34560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/soneko03.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Cari ödemeler dengesi 319 milyon dolar fazla verdi 
</HEADLINE>
<TEXT>

     Türkiye'nin cari işlemler dengesi, bu yılın Ocak-Mayıs döneminde 319 milyon dolar fazla verdi. 
     Merkez Bankası, bu yılın Ocak-Mayıs dönemine ilişkin ödemeler dengesini bilançosunu açıkladı. 
     Bilançoya göre, dış ticaret açığı 2001 yılının Ocak-Mayıs döneminde, geçen yılın aynı dönemine oranla yüzde 67.7 azalarak, 2 milyar 414 milyon dolar oldu. 
     Türkiye'nin Ocak-Mayıs döneminde dış ticaret açığında yaşanan gelişmelere neden olarak, ihracat gelirlerinin yüzde 10.3, bavul ticaretinin yüzde 18.7 artmasına karşın, ithalat harcamalarının CIF da yüzde 16.5 oranında azalması gösterildi. 
     Diğer taraftan 2001 yılı Ocak-Mayıs döneminde, diğer mal ve hizmetler ile karşılıksız transferlerden elde edilen net gelirler yüzde 15.9 oranında azalarak, 2 milyar 733 milyon ABD Doları oldu. 
     Böylelikle, 2000 yılı Ocak-Mayıs döneminde 4 milyar 234 milyon dolar açık veren cari işlemler dengesi, 2001 yılının aynı döneminde 319 milyon dolar fazla ile sonuçlandı. 
     
     







</TEXT>
</DOC>
