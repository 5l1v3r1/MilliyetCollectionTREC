<DOC>
<DOCNO> 19031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur12.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'da Başkanlık Konseyi üyeleri arasında yetki kavgası başladı 
</HEADLINE>
<TEXT>

     Terör örgütü PKK'nın sözde Başkanlık Konseyi üyeleri arasında ''yetki'' konusunda sorun yaşandığı bildirildi. 
     Sözde Başkanlık Konseyi üyesi Terörist Cemil Bayık'ın, 25 Nisan'da, Haftanin'de yaptığı konuşmada, terör örgütünün elebaşı Abdullah Öcalan'ın kendisine, ''Sen partinin en yetkili kişisisin. Ben ise partinin başkanı olarak kalmaya devam edeceğim'' mesajını ilettiğini öne sürerek, Osman Öcalan'ın zaaflarını anlattığı kaydedildi. 
     Bayık'ın ''Ben başkanın kardeşiyim, ikinci plana düşmem, ağabeyime karşı yapılmış hakarettir. Başkanın, Cemil Bayık'ı en yetkili kişi ilan ettiğine inanmıyorum'' şeklinde konuşan Osman Öcalan'ı yakında ''bitireceğini'' de söylediği belirtildi. 
     Terörist Cemil Bayık'ın bu çıkışında, ''PKK'nın izlenen politika sonucu Türkiye gündeminden neredeyse tamamen çıkmış olmasının etkisi bulunduğunu kaydeden yetkililer, ''Bayık'ın örgüt içinde tek şahıs olması durumunda PKK'nın yeni bir strateji izleyebileceği'' yorumunu yaptılar. 
     






</TEXT>
</DOC>
