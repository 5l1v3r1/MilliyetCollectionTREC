<DOC>
<DOCNO> 25450 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/ekonomi/eko05.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalarda borç takası heyecanı 
</HEADLINE>
<TEXT>

     EKONOMİ SERVİSİ 

     İçişleri Bakanı Sadettin Tantan’ın Devlet Bakanlığı görevine atanması ve ardından istifa etmesiyle güne kötü başlayan piyasalar iç borç takasının en geç önümüzdeki hafta çözüleceği haberinin ardından toparlandı. 
     Sabah Tantan’ın istifasını açıklamasını bekleyen borsa ilk seansı yüzde 1.53 düşüşle tamamladı. Ancak öğleden sonra gelen olumlu haberler piyasaları yukarı taşıdı. 
     
Takasta karar cuma günü      İyimser gelişmenin arkasında borç takasıyla ilgili açıklamalar yer aldı. ABD’ye gitmeden önce dün bankacılarla görüşen 
     Ekonomiden sorumlu Devlet Bakanı Kemal Derviş’in yapılan toplantı sonrasında, iç borç takası konusunda kararın cuma günü verileceğini açıklaması, borsada ibreyi terse çevirdi. Toplantıya katılan Garanti Bankası Genel Müdürü Ergun Özen’in de, takas konusunun bu hafta ya da önümüzdeki hafta halledileceğini söylemesi üzerine yükselen moralle borsa günü yüzde 3.86’lık artışla 11.733 puandan kapattı. Ancak işlem hacmi 366.6 trilyon lira düzeyinde oldu. Tantan’ın istifası döviz piyasasını da olumsuz etkiledi. Dolar bankalararası piyasada, 1 milyon 200 bin liraya kadar yükseldi. Ancak siyasi tansiyonun düşmesi ve takas haberleriyle geriledi ve günü 1 milyon 175 bin liradan kapattı. 
     
Faiz önce çıktı sonra düştü      İstifa ve takas haberi bono piyasasında da benzer etkiler yarattı. Faizler sabah saatlerinde hızla yükselirken öğleden sonra düşüş oldu. Piyasanın en aktif k ğıdı olan 6 Mart 2002 vadeli bononun faizi, sabah yüzde 94’e kadar çıkarken, takas açıklamalarından sonra bononun yıllık 
     bileşik faizi öğleden sonra yüzde 93.39’a kadar geriledi. Bonoda bugün valörlü işlemler yüzde 87’den geçti. Alımların bugün de sürmesi bekleniyor. 
     



 EKONOMİ 



















</TEXT>
</DOC>
