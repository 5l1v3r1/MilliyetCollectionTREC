<DOC>
<DOCNO> 26027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/spo06.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Cehaletin böylesi 
</HEADLINE>
<TEXT>

Marsilya’ya imza atıp, daha sonra kararından vazgeçen Bursasporlu Okan’a ağır fatura çıktı. Türkiye’de bir kulüple anlaşırsa FIFA’dan bir yıl ceza gelecek 
     CEMAL ERSEN 

     BURSASPOR’UN gol kralı futbolcusu Okan’a FIFA’dan ceza geliyor. Transfer pazarlığı için gittiği Fransa’da ortalığı birbirine katan Okan, Marsilya kulübüne önce imza atıp, forma ile basın mensuplarına poz verdi. Ancak kararından dönüp, ailesinin baskısı üzerine sözleşmeyi fesh etti. Golcü futbolcu Türkiye’de bir kulüple anlaşırsa, bir yıl sahalardan uzak kalacak. 
     FIFA’NIN 628 numaralı sirkülerinde, "Bir futbolcu iki kulüp ile sözleşme imzalarsa, taraflardan birinin feragat etmemesi halinde bir yıl ceza alır" hükmü yer alıyor. Bu nedenle Okan ya Marsilya’nın malı olacak, ya da Fransız kulübünü razı edip, sözleşmesini fesh edecek. Bunu sağlayamazsa FIFA karar verinceye kadar hiçbir takımda forma giyemeyecek. 
     
Erzik’ten kulüplere uyarı      23 yaşını aşmış futbolcuların 15 Temmuz’dan sonra serbest dolaşım kazanmalarından sonra, kulüplerin son şansı olarak bonservis üzerinden sözleşmeyi uzatma hakkı gösteriliyor. UEFA Asbaşkanı Şenes Erzik, Profesyonel Futbol Talimatı’ndaki değişikliği kulüplerin değerlendirmesi gerektiğini vurguladı. 
     OYUNCULAR 10 Temmuz’a kadar sözleşme imzalamazsa, kulüpler 20 Temmuz’a kadar transfer ücretinin yüzde 20’sini yatırıp, sözleşmeyi bir yıl daha uzatabilecek. Bu sadece bu yıl uygulanabilecek. Erzik gelecek yıldan itibaren Türkiye’nin bütün talimatlarını FIFA’nın belirlediği kriterlere uyduracağını ifade etti. 
     



 SPOR 
























</TEXT>
</DOC>
