<DOC>
<DOCNO> 32594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/guncel/gun05.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu baronuna Susurluk kalkanı 
</HEADLINE>
<TEXT>

Türkiye'nin İspanya'dan istediği İranlı uyuşturucu baronu Alam'ı, polisten Özel Harek tçı Şahin ve Çarkın'ın kurtardığı belirlendi 
     NİHAT ALTINTAŞ İstanbul 

     Türkiye, "Matador Operasyonu" kapsamında İspanya'da tutuklanan İranlı uyuşturucu kaçakçısı Lokman Gudsi Mahbud Alam'ın iadesi için başvurdu. Hakkında üç ayrı gıyabi tutuklama kararı bulunan Gudsi'nin iade edilmesi halinde, Hurşit Han'dan "kurye kız" Dilek Örnek'e, Urfi Çetinkaya'dan Susurluk'a kadar karanlıkta kalan pek çok konunun aydınlığa kavuşması bekleniyor. 
     Emniyet kayıtlarına göre, uyuşturucu parasını aklayan şebekenin elebaşı olarak görünen Gudsi, polis kayıtlarına ilk olarak 10 Kasım 1993'te İstanbul'da sahte pasaportla gözaltına alınarak geçti. Sınırdışı işlemleri başlatıldı ve ertesi gün Emniyet Genel Müdürlüğü'nce Ankara'ya götürüldü. 
     Dönemin Özel Harek t Dairesi Başkan Vekili İbrahim Şahin, Gudsi'yi, özel timci Ayhan Çarkın'la aldırarak makamına getirtti ve serbest bıraktı. Şahin, aradan yaklaşık üç ay geçtikten sonra Gudsi'yi, sahte belgelerle Gürbulak sınır kapısından Madrid'e gitmiş gibi gösterdi. Susurluk kazası sonrası Başbakanlık Teftiş Kurulu Başkanlığı müfettişleri, bu sahteciliği ortaya çıkardı. Ancak, Şahin ve Çarkın görevi kötüye kullanmak suçundan zaman aşımı nedeniyle kurtuldu. 
     



 GÜNCEL 


















</TEXT>
</DOC>
