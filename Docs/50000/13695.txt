<DOC>
<DOCNO> 13695 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/ekonomi/eko01.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Derviş’i destekliyor ama... ...Onun da önünü keserler’ diyor 
</HEADLINE>
<TEXT>

Strateji Mori’nin araştırmasında Derviş, güvenilir ve kaliteli’ biri olarak görülüyor 
     Ekonomik krizin ardından tüketici davranışlarını ölçmek amacıyla Strateji Mori şirketinin İstanbul’da yaptığı araştırmada, krizin nedeni olarak ahlaki çöküntü gösterilirken, politikacılar ve devlet adamları da bu ahlaki çöküşün bir parçası ve krizin sorumlusu olarak görülüyor. 
     Ülkenin içinde bulunduğu krizden çıkarılması amacıyla getirilen Kemal Derviş’in umut veren, güvenilir, işini bilen ve kaliteli bir kişi olduğu düşünülüyor. Ancak, katılımcılar, Derviş’in çalışmalarına izin verilmeyeceği, engelleneceği kuşkusunu taşıdıklarını ifade ettiler. 
     
     Dört ayda aşılır’ 
     Ekonomik krizin yaklaşık üç, dört ay sonra aşılacağını düşünen katılımcılar, gelecek yıl enflasyonun yüzde 30 - 40’ların altına ineceğine inanmadıklarını belirttiler. 
     Krizin psikolojik olarak kötü etkilerinin olduğunu söyleyen katılımcılar, kriz sonrasında işe gitmek istemediklerini, çocuklarının geleceklerinden de endişe duyduklarını kaydettiler. 
     
     Reklam güven getirdi 
     Kriz sonrasında bazı şirketlerin gerek kendi tüketicisi ile gerekse hükümetle girdiği diyalog ve ekonomik programa verdiği destek nedeniyle tüketicilerin gözünde itibar kazandığını belirten katılımcılar, kriz dönemlerinde, halkın sıkıntısını hissettiklerini gerek reklamlarla gerekse yaptıkları kampanyalarla gösteren kurum ve ticari kuruluşlara olan güvenin arttığını söylediler. 
     Araştırmada, halkın tüketmekten vazgeçtiği ürünler ve tasarrufta bulundukları mal ve hizmetlere ilişkin verilere de yer verildi. 
     Katılımcılar, bazı dayanıklı tüketim mallarının bozulmasına karşın değiştirmediklerini belirterek, krizden önce yenileme gereksinimi hissettikleri mallarda da erteleme yolunu seçtiklerini ifade ettiler. 
     
Kriz tüketimi azalttı      Vazgeçtik bunlardan 
     Bulaşık makinesi 
     Müzik seti 
     Fırın 
     Sinema - tiyatro 
     Eğlence 
     Restoran hizmetleri 
     
     Bunlara harcanan para azaldı 
     Bayaz eşya ve elektronik 
     Giyim 
     Mobilya ve dekorasyon 
     Mücevherat, saat 
     Araba 
     Bilgisayar 
     Cep telefonu 
     
     Tasarrufa gidilen harcamalar 
     Taksiye binmek 
     Benzin 
     İnternete girmek 
     Telefonla konuşmak 
     Elektrik, doğalgaz, tüp 
     
     Moral verdiği için vazgeçilmeyen ürünler 
     Makyaj malzemeleri 
     Koku 
     Traş losyonları 
     
     


 EKONOMİ 












</TEXT>
</DOC>
