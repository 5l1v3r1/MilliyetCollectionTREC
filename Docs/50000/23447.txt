<DOC>
<DOCNO> 23447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/ekonomi/eko07.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İç borç takasının yapılması piyasaları rahatlacak 
</HEADLINE>
<TEXT>

PORTFÖY YAŞAR ERDİNÇ 
     Bankaların TL kağıtlarını, döviz kağıdıyla değiştirme swap işleminde bir sorun çıkmaması, en azından 5 milyar dolarlık bir swap yapılması, Hazine'yi de piyasaları da rahatlacak 
     
     Finans piyasalarında geçen haftanın en önemli olayı salı günkü borçlanma ihalesiydi. Şimdi biraz gelecekten bahsetmek ve orta vadeli bir resmi önünüze koymak istiyorum. Program bir borç dağını eritme ve dengeleri yerli yerine oturtma programıdır. İlginizi çekecek birkaç rakamdan bahsetmek istiyorum. 
     Hiç devletin ayda ne kadar gelir toplayıp ne kadar harcama yaptığını düşündünüz mü Aylık ne kadar borç ödemesi gerektiği aklınıza geldi mi Şimdi vereceğim rakamları gördükten sonra, eminim niçin programın tavizsiz uygulanması gerektiği, başarısız olması halinde başımıza neler gelebileceğini daha iyi değerlendireceksiniz. 
     2000’de devlet, ayda ortalama 4,5 milyar dolar toplam gelir elde etmiş Buna belediyeler, KİT'ler, döner sermayelerin ve diğer bütçe dışı kurum ve fonların gelirleri dahil değil . Aylık ortalama 3.2 milyar dolar faiz dışı harcama yapmış, 1.3 milyar faiz dışı fazla vermiş. Peki bu yıl sonuna kadar aylık ne kadar iç ve dış borç geri ödemesi yapacak 
     Bu sene vergi gelirlerinin daha da düşeceği biliniyor. Nitekim Mart 2000’de toplam 4.4 milyar dolar gelir elde edilmişken bu yıl 3.3 milyar dolar gelir toplanabildi. Bu arada harcamalar da geriledi. 2000’de 2.9 milyar dolar olan faiz dışı harcamalar bu yılın martta 2.2 milyar dolar olarak gerçekleşti. Haziranda 10 milyar dolara yakın iç ve dış borç ödemesi var. Haziranda 3,5 milyar toplandığını ve 2.2 milyar dolar harcama yapıldığını varsayarsak 1.3 milyar dolar faiz dışı fazla verilmiş olacak. 8.5 milyar dolarlık ödemenin döndürülebilmesi gerekiyor. Yani yıl sonuna kadar toplam 55 milyar dolar borç ödenecek ve beklenen gelirse 35 milyar dolar civarında olacak. Bunun net 28 - 30 milyar doları harcama olarak kullanılacak. Geriye 5 - 6 milyar dolar net faiz dışı fazla kalıyor. Yani yaklaşık 48 - 50 milyar dolarlık kısmın orta ve uzun vadeli olarak yeniden borçlanılması gerekiyor. İşimiz zor. 
     Siyasetçiler programı aksatacak şeyler yaparsa, çok büyük zararlar verebilir. Bu programın da patlamaması için, hedeflenen faiz dışı fazlanın tutturulması, enflasyon hedeflerinin fazla sapma göstermemesi, ihracat ve turizm gelirlerinin de programlandığı şekilde artması gerekiyor. Faiz oranlarını artırıcı her türlü gelişme programı aksatır. Bu arada, bankaların TL kağıtlarını, döviz kağıdıyla swap işleminin de bir sorunsuz yapılabilmesi gerekiyor. 5 milyar dolarlık bir swap Hazine’yi oldukça rahatlacaktır. 
     Piyasalar yukarıdaki hesabı yaparak tedirgin oluyor. Geçen hafta 3.2 katrilyonluk itfa karşılığında minimum borçlanma miktarının dahi altına inen ve bunu ancak yüzde 75 bileşik faizle gerçekleştirebilen Hazine'nin rehavete girmemesi ve işini sürekli olarak sıkı tutması gerekiyor. 
     
     



 EKONOMİ 



















</TEXT>
</DOC>
