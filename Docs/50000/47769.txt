<DOC>
<DOCNO> 47769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/astro/index.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Astrolojide etik 
</HEADLINE>
<TEXT>

Astrolojide etik ve dürüstlük hem danışan hem de astrologun kendisi için aynı oranda önem taşıyan bir konudur. Danışmanlık hizmeti veren bir astrolog acaba konusunda yetkin midir Bu alanda tam bir bilgi ile donanmış durumda mıdır Yoksa edindiği gelişi güzel bilgileri mi aktarmaktadır Benzer biçimde danışan kişi hangi beklentiler içindedir Maalesef ülkemizde astroloji sanki bir boş zaman tüketme aracı ya da bilgi sahibi olmayan kişilerce fal gibi algılandığı için danışanlar da kendi sorunlarının temel nedenlerini görmeye çalışmak yerine, astrologdan geleceği öğrenmek için başvurabilmektedir. 
Etik kuralları uygulayan bir astrolog ilk etapta bu yanlış anlamaları ortadan kaldırabilmek için danışanı bilgilendirmek ve ona yaptığı çalışmanın aslında bir içgörü kazandırma süreci olduğunu daha başından belirtmek zorundadır. Yeterli birikimi olmayan pek çok astrolog aslında danışana da büyük zararlar verebiliyorlar. Danışana gül bahçesi vaat etmek ya da tam tersine onu gereksiz korkulara yöneltmek sık rastlanan durumlardan. Eksik bilgi ve bu bilgisizliğin getirdiği kör cesaret astrologların özenle kapatması gereken alanlardan birisidir. Ayrıca danışan kişinin son derece özel konularını ortaya çıkarmak durumunda olduğu bir süreçte, aktarılabilecek eksik ve yanlış sonuçlar kişinin gerek manevi gerekse maddi önemli zararlara uğramasına neden olabilir. 
İdeal bir astrolojik danışmanlıkta, astrologun değişik alanlarda uzmanlaşması beklenmelidir. Astrologun kendi alanında yetersiz olmasını adeta şarlatan bir doktorun hastası üzerinde yaratabileceği zarara benzetebiliriz. Bu süreci sadece ticari bir araç haline getiren astrologların yarattıkları hasarın astrolojiye de büyük bir zarar verdiğini unutmamalıyız. Mutlu bir hafta sonu dileğiyle. Sürecek 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
