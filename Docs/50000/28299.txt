<DOC>
<DOCNO> 28299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur04.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi'nde sürpriz gelişme...Bir üye toplantıya katılmadı 
</HEADLINE>
<TEXT>

     Anayasa Mahkemesi heyeti, FP'nin kapatılması istemiyle açılan davayı görüşmeye devam etmek üzere, saat 09.30'da toplandı. 
     Anayasa Mahkemesi Başkan Vekili Haşim Kılıç, toplantıya girerken, ''asıl üye Mahir Can Ilıcak'ın heyette yer alıp almadığının'' sorulması üzerine, Ilıcak'ın 2 günden beri heyete katılmadığını, onun yerine en kıdemli yedek üye olan Samia Akbulut'un yer aldığını bildirdi. 
     Alınan bilgiye göre, Mahir Can Ilıcak, rahatsızlığı nedeniyle heyete katılamadı. Eski Başbakanlardan Yıldırım Akbulut'un eşi Samia Akbulut, RP'nin kapatılması için açılan davada da o dönemdeki başkan Yekta Güngör Özden'in emekliye ayrlması nedeniyle heyete, en kıdemli yedek üye olarak katılmış ve karara imza atmıştı. 
     Akbulut, RP'nin kapatılması yönünde oy kullanmıştı. 
     Anayasa Mahkemesi heyeti bu durumda, Başkan Mustafa Bumin, Başkan Vekili Haşim Kılıç, üyeler Sacit Adalı, Yalçın Acargün, Fulya Kantarcıoğlu, Tülay Tuğcu, Rüştü Sönmez, Ertuğrul Ersoy, Ali Hüner, Ahmet Akyalçın ve Saima Akbulut'dan oluşuyor. 
     Toplantıya sağlık nedenleriyle giremeyen Mahir Can Ilıcak, Atatürkçü görüşleriyle tanınıyordu. 
     

</TEXT>
</DOC>
