<DOC>
<DOCNO> 7431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur09.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanmak için bir yıl evlilik şart 
</HEADLINE>
<TEXT>

     Yargıtay, boşanma davalarının açılabilmesi için evliliklerin en az bir yıl sürmesi gerektiğini ve bu durumda dahi hakimin bizzat tarafları dinlemesi gerektiğine karar verdi. 
     Resmi Gazete'de yayınlanan Yargıtay kararına göre evlilikten 13 gün sonra Gülcihan Telli tarafından açılan bir boşanma davasının yerel mahkemece kabul edilmesine ilişkin bir temyiz davası kararı yayınlandı. 
     Kararda, en az bir yıl sürmüş olan evliliklerde, eşlerin birlikte başvurması ya da bir eşin, diğerinin davasını kabul etmesi halinde, evlilik birliğinin temelinden sarsılmış sayılabiceğinin öngörüldüğü belirtildi. Bu durumda dahi boşanma kararı verilebilmesi için, hakimin tarafları bizzat dinlemesi, iradelerinin serbestçe açıklandığına kanaat getirmesi gerektiği vurgulandı. 
     Yargıtay 2. Hukuk Dairesi'nin bir başka kararında ise ölen kocasının soyadını almak isteyen ve daha önce boşanmış olan kadınların bu soyadı alabilmesi için erkeğin mirasçılarının da davaya dahil edilmesini kararlaştırdı.Melahat Külekçioğlu'nun boşandığı eşi Kadir Yiğitbaşı'nın soyadını kullanmasını kabul eden kararına ilişkin yayınlanan bir temyiz kararında ise medeni kanuna göre boşanan kadınların evlenme ile kazandığı kişisel durumu koruyacağı ancak, bekarlık soyadını yeniden alacağı, boşandığı kocasının soyadını kullanmakta menfaati bulunduğu ve bunun kocaya bir zarar vermeyeceği sabit olması halinde hakimin kocanın soyadını taşımasına izin verebileceği anımsatıldı. Kararda, şartların değişmesi halinde kocanın söz konusu iznin kaldırılmasını isteyebileceği de vurgulandı. Hukuk Usulü Muhakameleri Kanunu uyarınca hakimin tarafları dinlemeden karar veremeyeceği, koca sağ ise kendisinin değilse mirasçılarının hasım gösterilmesi gerektiğine işaret edildi. 




</TEXT>
</DOC>
