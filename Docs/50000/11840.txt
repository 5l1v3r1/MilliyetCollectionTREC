<DOC>
<DOCNO> 11840 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sontur05.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Moğultay CHP'den istifa etti 
</HEADLINE>
<TEXT>

     CHP Parti Meclisi Üyesi Mehmet Moğultay partisinden istifa etti. 
     Moğultay, kesin ihraç istemiyle sevk edildiği Yüksek Disiplin Kurulu'nun bugünkü toplantısından önce istifasını CHP Genel Sekreterliğine iletti. Mehmet Moğultay, istifa dilekçesinde YDK tarafından adresine gönderilen iki paragraflık yazıyla savunmasının istendiğini ancak bu yazıda ne ile suçlandığının somut bir olay ya da konu gösterilerek belirtilmediğini ifade ederek şunları kaydetti 
     ''Hukukun en temel kurallarını çiğneyen suç olmadan ceza vermeye çalışan bir zihniyet karşısında savunma yapmayı yararlı ve gerekli görmüyorum. Suçum CHP tüzüğünü çiğnemek değil parti tüzüğüne ve üyelik hakkına sahip çıkmaktır. Parti meclisi beni disipline sevk etmekle üye yazımı ve parti içi seçimleri fiile karıştıranları korumaya çalışmaktadır. CHP'nin tarihsel kimliğine duyduğum saygı gereği böyle bir sürüklenişe teslim olmak ve susarak da olsa bu vebali paylaşmak istemediğimden işgal altındaki partimden istifa etmek zorunda kaldığımı derin bir üzüntüyle bilgilerinize sunuyorum.'' 
     
     




</TEXT>
</DOC>
