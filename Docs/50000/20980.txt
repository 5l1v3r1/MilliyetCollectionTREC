<DOC>
<DOCNO> 20980 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/yasam/ayas.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok küçüğüm.. Bu acıya dayanamam 
</HEADLINE>
<TEXT>

Mavi Çarşı’da annesini kaybeden Lara, babasının ölümüne alışmaya çalışıyor... Kendini tutamayıp gözyaşına boğulduğunda ise haklı bir mazerete, küçük yaşına sığınıyor 
     AYŞEGÜL SÖNMEZ İstanbul 

     Baba, neredesin " diye soran küçük Lara’nın gözyaşlarıyla ıslanan bu cenazenin hüznü bir başka... Bu cenaze töreninin özelliği, bir acıyı daha hatırlatması Lara’nın kırmızı gözlerini görenleri 2 yıl öncesine götürmesi... Zihinlere Mavi Çarşı yangını’ olarak kazınan saldırıda annesi Fevziye Şahinöz’ü kaybeden Lara, şimdi de hayattaki tek varlığım’ dediği babası Ertuğrul Şahinöz’ün cenazesinin başında gözyaşı döküyor... Onu görünlerin yürekleri burkuluyor insanın içi acıyor... 
     
Nedir bu çocuğun çektiği ’      Karacaahmet Mezarlığı’nda toplanmış yakınlar, anne Fevziye’nin ölümünden sonra Ertuğrul Bey’in kendini bıraktığı, salıverdiği’ konusunda hemfikir. Komşuları Gülşen Şaşmaz, "Marko Paşa gibi adamdı. Ama eşi Fevziye’nin ölümünden sonra içine kapandıkça kapandı. O memleket meseleleri üzerine kafa yoran adam gitti, yerine suskun, sadece kızına bakıp gülümseyen bir adam geldi..." diyor, Mavi Çarşı yangınından sağ kurtulan Buket Tutanak’a. 
     Buket Tutanak ise hasta yatağından kalkıp geldiği cenazede "Nedir bu çocuğun çektiği Fevziye’nin sesi h l kulaklarımda. Çok özel insanlardı. Çok özel..." diye söyleniyor. 
     
Beni bırakma teyze’      13 yaşına yeni giren Lara, uçuk pembe eşarbı boynunda, cenaze boyunca ağlıyor, küçük avuçlarını sıkıp duruyor. Ona derin derin nefes almasını söylüyorum. "Sen" diyor, "Tabii anlayamazsın, hiçbiriniz anlayamazsınız. Ben bu acıya katlanamayacak yaştayım. Siz hepiniz büyüksünüz. Kendi ayaklarınızın üzerinde durabiliyorsunuz..." Yüzünü teyzesi Ayşe Meral’e çeviriyor... Uzun uzun bakıyor, "Teyzeee..." diye bağırıyor ve ekliyor "Beni bırakma " 
     Bundan sonra birlikte yaşayacağı teyzesi Ayşe Meral, ona "Metin ol, çünkü annen de baban da öyle olmanı isterlerdi" diyor. Lara, "Biliyorum" diyor, bir kez daha avuçlarını sıkıyor. Sonra bir süre hiç ağlamıyor. Taa ki mezarlıkta babası için kazılan o derin çukuru görene kadar... Kafasını mezarlığın beton sütunlarına sürterek tekrar ağlamaya başlıyor. 
     
Anneme verdiğim sözü tutacağım’      Lara’nın kırmızı gözlerine daha fazla bakamayan Çiğdem öğretmen kararlı. "Hadi gidiyoruz" diyor. Tüm sınıf, Lara ve arkadaşları, bir minibüse binip Mc Donalds’a yemeğe gidiyorlar. Kamera ve gözyaşlarından uzak bir yemek herkese iyi geliyor. Lara, teyzesi, arkadaşları ve öğretmeni Çiğdem, biraz olsun kendini iyi hissediyor. 
     Lara’nın en büyük ideali avukat olmak. Annesine de hep avukat olacağını söyleyen Lara, "Anneme sözümü tutacağım" diyor. Sonra "Çok zor bir meslek mi avukatlık " diye soruyor. "Zor ama zevkli galiba" diyorum. Yakında okul bitiyor, kırığı olup olmadığını soruyorum. "Beden, trafik ve tabii ki matematik. Matematiğe bir türlü kafam ermiyor" diyor. Halbuki gözleri hiç öyle bakmıyor. Her şeye ve fazlasına aklı eren bir kız çocuğunun bakışları onunki. 
     
Anne babanın kıymetini bil’      Sonra çektiği acıdan mıdır, Lara büyük bir abla gibi oluyor. Gözlerini uzaklara çevirip "Çok şanslısın. Anne ve babanın kıymetini bil, başkaları da bilsinler" diye öğüt veriyor. 
     Lara, "Belki kontrolümü arada sırada kaybederim. Ama tamamen kaybetmemeye çalışacağım. Annemi hep özlüyordum. Şimdi babamı da özleyeceğim. Ama onları geçmişe gömmeyeceğim" diyor. Bir yandan da patates yiyor. Hayat devam ediyor. Lara, 12 yaşında değil. Artık kocaman bir insan. Acı, insanı gerçekten büyütüyor. 
     



 YAŞAM 














</TEXT>
</DOC>
