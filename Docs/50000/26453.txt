<DOC>
<DOCNO> 26453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/soneko17.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş Frankfurt'ta bankacılarla görüşüyor 
</HEADLINE>
<TEXT>

     Devlet Bakanı Kemal Derviş, ABD ziyareti öncesinde, Frankfurt'ta, uluslararası bankacılık temsilcileriyle görüştü. 
     Frankfurt Havalimanı'nda Başkonsolos Derya Kanbay tarafından karşılanan Bakan Derviş, toplantının yapılacağı Deutsche Bank'a, IMF eski başkan yardımcısı Stanley Fischer ile birlikte geldi. Bakan Derviş ile birlikte, Merkez Bankası Başkanı Süreyya Serdengeçti, Hazine müsteşarı Faik Öztrak, BDDK başkan yardımcısı Teoman Kerman toplantıya katıldılar. Görüşmede, ''Türkiye'nin Güçlü Ekonomiye Geçiş'' programı, bankacılara anlatıldı. Bakan Derviş, görüşmeden sonra, başkonsolosluk rezidansında, görüşmeyle ilgili gazetecilere bilgi verdikten sonra, Almanya saatiyle 17 10'da New York'a hareket edecek. 







</TEXT>
</DOC>
