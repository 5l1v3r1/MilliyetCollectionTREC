<DOC>
<DOCNO> 15379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sondun12.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da Türk casus iddiası 
</HEADLINE>
<TEXT>

     Rusya'nın Stavropol bölgesi istibbarat biriminin ''iki Türk casusu ortaya çıkardığı'' şeklindeki açıklamasından sonra ortaya çıkan durum, Rus yetkililerin bu iddiasının gerçek olma ihtimalini zayıflattı. 
     Rusya bu konuda Türkiye'ye ne bir bildirimde, ne de şikayete bulunmazken, casus olduğu söylenen kişiler de tutuklanmadı. 
     Kommersant gazetesi, bu kişilerin sınır dışı edildiklerini yazdı. İç istihbarat servisi FSB'nin yerel birimi, bu başarısının reklamını yaparken, asıl açıklama yapması gereken Moskova'daki FSB karargahı, ''haberinin olmadığı'' şeklindeki tutumunu sürdürdü. 
     FSB'nin Moskova'daki basın sözcülüğü, konuya ilişkin sorulara bugün de, 6 Nisan Cuma günü yaptığı gibi, ''Bilgimiz yok, Stavropol'e sorun'' karşılığını verdi. Rus yetkililerin bu konuda Türkiye'ye diplomatik kanallardan bir bildirimde bulunmadıkları da öğrenildi. Casus oldukları iddia edilen iki kişinin tutuklanmayarak sınır dışı edildikleri de ortaya çıktı. Bu haberi veren Kommersant gazetesi, casuslukla suçlananlardan birinin Stavropol FSB'sine kendiliğinden teslim olduğunu, diğerinin ise bir FSB ajanına 50 bin dolar önermesi sonucu ortaya çıkarıldığını yazdı. 




</TEXT>
</DOC>
