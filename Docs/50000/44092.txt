<DOC>
<DOCNO> 44092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yazar/okur.html </URL>
<DATE> 2001/09/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Suç ekonomisi... 
</HEADLINE>
<TEXT>

     Hürriyet gazetesi yazarı Ege Cansen, ünlü ekonomist Robert Solow’a soruyor "Özel yatırımcıların yatırımlarını dolar olarak sakladıkları ve yurtdışında tuttukları söyleniyor. Sermayenin serbestçe hareketinden bahsederken bu konuyu nasıl değerlendiriyorsunuz " 
     Solow’un yanıtı 
     "Bence bir ayrım yapmanız gerekiyor. Spekülatif hareketlerle doğrudan yatırım arasında bir ayrım yapılması gerekiyor. Türkiye gibi ülke, doğrudan yatırımı desteklemelidir. Şunu da dikkate alın. Sermayenin dışarı değil de içeri girişini birazcık sınırlandırmanız gerekiyor." 
     Konumuz, suç ekonomisi yani karaparanın aklanması meselesi... 
     Solow’un bu yanıtının üzerinde hem ekonomistlerin, hem de devletin ilgili birimlerinin kafa yorması gerektiğini düşünüyoruz. Çünkü Türkiye, 1989 yılında tam konvertibiliteye geçti. Her tür yabancı para elini kolunu sallayarak bu ülkeye giriş yapıyor. 
     Ya paranın kaynağı ne Bilen yok... 
     
Trafik çok, icraat yok...      Biz, yabancı yabancı diye abartmayın diye boşuna mı yazıyoruz sanki 
     Türkiye, suç ekonomisiyle yeni yeni mücadeleye başladı. Ancak devletin birimleri arasında gerçek anlamda bir "savaş" var. 
     Maliye Bakanlığı’na bağlı Mali Suçları Araştırma Kurulu MASAK ile İçişleri Bakanlığı koordine halinde çalışmayı bir türlü başaramadı. Ve suç ekonomisiyle mücadelede de aslında çok fazla yol alındığı söylenemez. 
     Örneğin, yurtdışına çıkan veya sistemden çıkan paranın çekilişi konusunda sağlam istatistiki bir veri var mı Bize göre yok 
     Sisteme off - shore merkezlerine giren paranın, çıkışı konusunda kullanılan borsa ya da döviz piyasasıyla ilgili sağlam bir bilgi bulmak mümkün mü Zor... 
     Türkiye’de gerçek ya da tüzel kişilerin mal varlığının tespiti mümkün mü Ticaret Sicili’nden sağlıklı verileri nasıl alabileceğiz Nereden buldun devreye girmeden neyi nasıl öğreneceğiz 
     İşte ABD’nin başını çektiği "terörün kaynağını kurutma" mücadelesinde Avrupa da destek verirken biz nasıl bir sınav vereceğiz, bu çok önemli. 
     Çünkü bu ülkede yaşayan insanlar, karaparanın kaynağı konusunda küçücük bir veriye bile sahip değiller. 
     
Dikkat      1 Eylül 2001’de Maliye Bakanlığı’na ulaştığı iddia edilen bir gizli rapordan söz etmek istiyoruz. Raporu hazırlayanların dikkat çektiği nokta "Türkiye’de karapara ve kayıt dışı para organize suçların kapsamına geçmiştir. Bu gelişme ekonomiyi ve toplumu manipülasyon yoluyla tahrip eder..." 
     Konu hassas... 
     Bizim kısaca anlatmaya çalıştığımız nokta, kısa vadeli para girişlerinin denetimi konusunda ne yapılacak acaba Bu konuda çalışma var mı 
     Ağırlıklı olarak suç ekonomisini besleyen kanalların kamu harcamalarından kaynaklandığı iddiası vardır. Fakat son bir yıldır Türkiye’de yapılan operasyonlara bakıldığında özel sektörün de içinde bulunduğu durumu aktarmaya gerek var mı diye düşünüyoruz. Bu noktada yapılacak şey, tartışmak yerine işbirliğine gitmek değil mi 
     
     







Afganistan ve medeniyet 


Yeğen Kani... 


Bülent Ecevit 


Başbakan sorunu ve enerjik kriz yönetimi 


Liste dışı 


Eğitime bürokrasi arası 


Geçen program neden çöktü 


Kıbrıs baskısı hafifliyor 


Bir kaza Bir arkadaş Ve bir sınav 


Suç ekonomisi... 


Usame bin Ladin'in cinsel organının teröre katkısı 


"Savaş" lafını duyunca... 


Kral çıplak 


Baban kurtaracak mı 


Yağmuru rahat bırakın 


Büyüklere de ceza var 


Anne Krueger çok önemli bir hanım 


</TEXT>
</DOC>
