<DOC>
<DOCNO> 9249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/sontur12.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel'den siyasi mesajlar "Türkiye daha iyi yönetilmeli" 
</HEADLINE>
<TEXT>

     Türkiye'nin 9. Cumhurbaşkanı Süleyman Demirel, ülkenin son günlerde yaşadığı sıkıntılarla ilgili olarak, ''Türkiye'nin şartları hem reçeteyi çıkarır, hem de bu işleri düzeltecekleri çıkarır'' dedi. 
     Demirel, İTÜ Ayazağa Kampusu'nda bulunan Elektrik, Elektronik Fakültesi'nde, işadamı İdris Yamantürk'ün bağışlarıyla yaptırılan Konferans Merkezi ile Öğrenci Sosyal Merkezi'nin hizmete açılış töreninden sonra basın mensuplarının sorularını yanıtladı. 
     Süleyman Demirel, bir gazetecinin, ''Konuşmanızda, 'Türkiye'nin yanlışları var' dediniz. Nedir bu yanlışlar '' şeklindeki sorusu üzerine şunları söyledi 
     "Bunları birer ikişer saymama gerek yok. Her memleket kendi kendisini idare ediyor. Türkiye neden idare edemiyor Başka memleketler de program uyguluyor, bir neticeye varıyor. Türkiye niye varamıyor Daha 15 gün önce 'Her şey gayet iyi, hiç kimse merak etmesin' derken, 15 gün sonra 650 bin liraya satılan doları 900 bin liraya çıkarma ihtiyacı Türkiye'nin başarılı yönetildiğinin mi işareti Yani Türkiye'de birtakım sıkıntılar varsa, halk burnundan soluyorsa, halk acaba bir bunalım hastalığına mı tutulmuş Türkiye'nin daha iyi idare edilmesi lazım.'' 




</TEXT>
</DOC>
