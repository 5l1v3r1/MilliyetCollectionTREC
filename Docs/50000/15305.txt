<DOC>
<DOCNO> 15305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/ekonomi/eko06.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebep, sonuç 
</HEADLINE>
<TEXT>

PORTFÖY YAŞAR ERDİNÇ 
     Antalya Defterdarı merhum Abdullah Çaglayan’ın 1943 yılında aşağıdaki şiiri yazmış. Şiiri gönderdiği için Aydın Canel’e teşekkür ediyorum. 
     
     Bir soğan soyulurken yasarıyor da gözler, 
     Hazine soyulurken aldırmıyor öküzler, 
     Hayadan eser yoktur nafile bütün sözler. 
     Beyhude inat etme, salla hemen başını, 
     Gerdan kır, belini bük, al gitsin maaşını. 
     Bir yolsuzluk görünce köpürme, isyan etme, hak için kendine, dik başlıdır dedirtme, 
     Doğru yolu dostuna göster ama, sen gitme. 
     Ne derlerse huuu... diye salla başını, 
     Dilini tut, uslu dur, al gitsin maaşını. 
     Unutma bu ocağın adı asiyaptır, 
     Sen de dolap çevir, apartmanlar yaptır. 
     Hakikat nene gerek o memnu kitaptır. 
     Sana l zım olan sey, sallayarak başını, 
     El öpüp, etek öpüp almaktır maaşını. 
     Bu güvercin eder mi atmacalarla yarış, 
     Öğrenmeden dünyayı gezdim karış karış, 
     Vazgeç hak sevdasından kervana karış, 
     Ne derlerse huuu diye, 
     salla hemen başını, 
     Gerdan kır, belini bük, al gitsin maaşını 
     Aşağıdaki şiir de bugünlerde yazılmış ve uyarlayanı belli değil. 
     Sessiz Lira 
     Artık, bono almak günü gelmişse hazineden, 
     Mechule giden bir lira çıkar cebimizden. 
     Hiç kuru yokmuş gibi sessizce dalgalanır durur, 
     Liraya güvenenler ise oldukları yerde kudurur 
     Lirada kalanlar dalgalanmadan elemli, 
     Günlerce kurlara bakarlar gözleri nemli 
     Biçare gönüller Yapılan ne son devalüasyondur bu, 
     Hicranlı ülkemizin ne de son soygunudur bu 
     Güzel ülkemde Liracılar nafile bekler. 
     Bilmezler ki çıkan kurlar bir daha inmeyeckler. 
     Bir çok döviz kurunun her biri memnun ki yerinden, 
     Bir çok günler geçti düşen yok içlerinden 
     Bu siyasilerle olmaz 
     Antalya Defterdarı merhum Abdullah Çaglayan’in yazdığı şiirde söylediklerini eksiksiz yaparak, bunun maaş tarafıyla yetinmeyip, rüşvet ve yolsuzluğu da bu tavsiyelere ekleyerek, ikinci şiirde anlatılan sonumuza geldik. Yabancılar, sadece birkaç kişinin hortumladığı paranın toplam miktarı kadar bir yardım yaparsa kurtulacağımız söyleniyor. Güldürmeyin Allahaşkına. 
     Birinci şiirdeki sistemi tersine çevirebilecek temiz siyaset ve siyasetçiye sahip olduğumuz zaman ve İsmet İnönü’nün söylediği gibi "namusluların da namussuzlar kadar cesur olduğu" bir yapıya kavuştuğumuz zaman kurtuluruz. Nasıl mı olacak Hiçbir umudum ve fikrim yok. Şu an dahi acil bekleyen yasaları binbir nazla, mırın kırın ederek çıkaramayanlar, bu kurtuluşun mimarı olamazlar. 
     


 EKONOMİ 





















</TEXT>
</DOC>
