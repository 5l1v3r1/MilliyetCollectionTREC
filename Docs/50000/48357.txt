<DOC>
<DOCNO> 48357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yazar/zbirand.html </URL>
<DATE> 2001/10/23/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Sezer de haksız parlamenterler de... 
</HEADLINE>
<TEXT>

     Herkes yazdı, ben de tekrarlamak istiyorum. 
     İçine düşülen referandum kavgası, bugün Türkiye’nin hiç ihtiyaç duymadığı krizlerden biridir ve mutlaka durdurulması gerekir. 
     Benim anlayamadığım, parlamenterlerin hangi hesapla hareket ettikleridir. Anlıyorum, masrafları çok yüksek ve gelirleri artmadığı taktirde, sorumluluklarını yerine getirmekte zorlanacaklardır. 
     Bir parlamenterin ekonomik olanağı ne kadar geniş olursa, seçmenlerinin isteklerine daha rahatlıkla yanıt verir. Bu zammın, sırf zenginleşmek için yapılmadığına inanıyorum. Parlamenterler, ekonomik özgürlüklerine sahip oldukça, olaylara daha bağımsız yaklaşırlar, farklı davranırlar. Parti liderliğinden gelen baskılara daha fazla direnebilirler. Seçim kampanyaları için gereken parayı bulabilmek amacıyla, yan gelirler peşinde koşmaktan kurtulurlar. Özetle, iyi maaş alan bir parlamento görevini daha iyi yapar. 
     Okurlarımın önemli bir bölümüyle farklı düşünüyor olabilirim, ancak benim anlayışım budur. 
     Anlayamadığım ve çözemediğim ise, her birinin politika kurdu olması gereken, mesleği kamuoyunun nabzını tutmak olan bu insanların, maaş zammı konusunu bu aşamada ortaya atmalarıdır. 
     Ülke giderek fakirleşir, insanlar işsizlikten kıvranırken, şark kurnazlığı izlenimini veren bu oyunla maaş yükseltmeye kalkışmaları, hiçbir siyasi sağduyuya uymamaktadır. 
     Eğer bu kadar "küçük düşünüyorlarsa", o zaman bir daha seçilmeyi haketmiyorlar. 
     
Sezer, ne yapmak istiyor      Cumhurbaşkanı Sezer’e bu köşede sayısız övgü yayınlanmıştır. Özetle, ülkeyi hukuk devletine dönüştürme çabaları, alkışlanacak tutumlarıydı. 
     Parlamenterlerin maaş cingözlüğü konusundaki tutumlarına kamuoyundan gelen tepkiyi de iyi görmüş ve karşı çıkarak görevini yapmıştır. 
     Ancak, seçtiği yöntem konusunda aynı şeyleri söyleyemeyiz. 
     Cumhurbaşkanı, Türkiye’yi referanduma götürerek zaten kritikleşen gelişmeleri biraz daha zora sokmuştur. 
     Acaba başka hiçbir çözüm yok muydu 
     Cumhurbaşkanı, maaş arttırımlarını referanduma gitmeden durduramaz mıydı 
     Hükümet ile diyalog kurarak, bugün gelinen aşama önlenemez miydi 
     Ülke, tarihinin en büyük ekonomik krizinden kurtulmak için çırpınırken, tüm dikkatlerin bu konuya teksif edilmesi gerekirken, abuk sabuk bir referandum kavgasına girmenin ne yararı var 
     Köşkte olayın bu yönünü düşünecek kimse yok mu 
     "Toplumun vicdanını zedeleyen, yasalara aykırı bir tutumu, ekonomik kriz yaşıyoruz diye görmezden mi gelmeliyiz " diyemezsiniz. 
     Görmezden gelmeyin, ancak işleri bu noktaya da getirmeyin. Köşk-hükümet çekişmesine artık bir son verin... 
     Yoksa, kamuoyunda giderek yaygınlaşan söylentiler doğru mu 
     Cumhurbaşkanı, bazı çevrelerin görüşüne katılıp bu hükümeti düşürmek ve erken seçim için mi bastırıyor 
     Hepimizin bilmesi gereken bir nokta var... 
     Ekonomik kriz giderek derinleşiyor ve önümüzdeki aylarda durum daha da kötüleşecek. Ülkeyi çok kötü günler bekliyor. 
     Allah rızası için biraz sağduyu ile hareket edelim. Ekonomik krize, bir de erken seçimli siyasi krizi eklemeyelim. 
     
     







Kemalizm tartışması 


Bu da terör... 


Alınması gereken ders 


Siyasal çıkmazda sihirli formül 


Bumerang sözcükler 


Muazzez Ersoy'un banyosu 


Batman kabuk değiştiriyor 


Herkes teröre karşı ama... 


Tarihi bir değişikliğe tanık olacağız 


Çözüm önerileri... 


Susurluğun silahçısı diyor ki 


Şanghay nire Brüksel nire 


Yıllanmış markaların kriz atağı 


Yağ karaborsasında Ecevit’in suçu yok 


Tantan 11 Eylül ve dini eğitimi yorumladı 


</TEXT>
</DOC>
