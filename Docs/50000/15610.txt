<DOC>
<DOCNO> 15610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sontur21.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "TOBB açıklamasını yadırgadım" 
</HEADLINE>
<TEXT>

     ANAP Genel Başkanı, Devlet Bakanı ve Başbakan Yardımcısı Mesut Yılmaz, TOBB'un açıklamasını yadırgadığını söyledi. 
     Yılmaz, TÜSİAD Başkanı Tuncay Özilhan ve Yönetim Kurulu üyelerini TBMM'de kabul etti. Bir gazetecinin, ''İstifanızı isteyenler var '' demesi üzerine Yılmaz, şunları söyledi 
     ''Çeşitli kesimlerin Türkiye'de yaşanan ekonomik krizden dolayı fevkalade sıkıntısı vardır. Bu sıkıntıların tepki şeklinde ortaya konulması da insani bir davranıştır. Ama bu kesimleri temsil eden kuruluşların sadece tepkisel davranmakla kalmayıp aynı zamanda çözüm önerileri getirmeleri beklenir. 
     Ben bu açıdan TOBB'un açıklamasını yadırgadığımı ifade etmek istiyorum. Bugün Hükümet'in istifasından en fazla zarar görecek kurumların başında herhalde TOBB ve onun mensupları gelir. Orada ben herhangi bir çözüm ışığı göremedim, çözüm önerisi göremedim. Hükümet, bu sorunun aşılması için yoğun bir çaba içindedir.Bu konuda her türlü öneriye de açıktır. Her türlü işbirliğine de ihtiyacımız var. Ama sadece tepkisel davranışlar, çözüme yardımcı olmaz, bizim işimizi kolaylaştırmaz.'' 




</TEXT>
</DOC>
