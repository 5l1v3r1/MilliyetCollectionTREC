<DOC>
<DOCNO> 7096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/ekonomi/eko01.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar tasfiye, aracı kurumları satış yolunda 
</HEADLINE>
<TEXT>

Sümerbank’la birleştirilen ve tasfiyesi tartışılan Fon’daki beş bankanının aracı kurumları Ege, K, Sümer, Yaşar ve Yurt Yatırım’ın ayrı ayrı satışı gündemde 
     SONGÜL HATISARU 

     Fon’a devredilen bankalara bağlı bulunan Ege Yatırım, K Yatırım, Sümer Yatırım, Yaşar Yatırım ve Yurt Yatırım’ın bankalardan ayrı olarak satışlarının planlandığı bildirildi. 
     Bankacılık Düzenleme ve Denetleme Kurumu BDDK geçtiğimiz günlerde teklif verilmeyen Bank Kapital, Egebank, Yurtbank ve Yaşarbank’ın Sümerbank’ın çatısı altında birleştirilmesi kararı aldı. Sümerbank çatısında toplanan bu bankaların teklif gelmemesi durumunda tasfiyesi de tartışılıyor. 
     Ancak, BDDK’nın bu bankaların aracı kurumlarının k r etmeleri nedeniyle hukuki engellerin aşılması durumunda ayrı ayrı satışına yönelik çalışmalar yürüttüğü belirtildi. Aracı kuruluşlar içerisinde sadece Yurt Menkul Değerler sermaye yetersizliği sebebiyle zarar ediyor, diğer bütün aracı kuruluşlar şu anda k rlı durumda. 
     
     Çok talep bekleniyor 
     Orta büyüklükte bir aracı kurumun isim hakkı 1.5 milyon dolara alıcı buluyor. Geçtiğimiz günlerde hiç şubesi bulunmayan Altın Menkul Değerler 1.5 milyon dolara Sanko grubuna satılmıştı. 
     
     45 milyon bekleniyor 
     Ege Yatırım, Yaşar Yatırım, Sümer Yatırım, Demir Yatırım ve K Yatırım’ın bankalardan ayrı olarak satılmasıyla devletin kasasına yaklaşık 45 milyon dolar girebileceği kaydedildi. 
     Yapılan bir çalışmaya göre, K Yatırım 2 milyon 250 bin dolar, Yaşar Yatırım 6 milyon dolar, Ege Yatırım 30 milyon dolar aracı kurumun kasasında 15 milyon dolar bulunduğu belirtiliyor , Sümer Yatırım’a 6 milyon dolar değer biçiliyor. 
     Fon’a devredilen bankalara yeterli teklif gelmediği düşünüldüğünde yaklaşık 30 trilyon 200 milyar lira 44.2 milyon dolar ciddi bir kaynak girişini ifade ediyor. 
     Enflasyonun düştüğü ortamlarda aracı kurumlar bankalardan daha yüksek fiyata alıcı bulduğu için aracı kurumların ileride değerlerinin daha da yükseleceği, bu nedenle yüksek talep geleceği belirtiliyor. 
     
     SPK sıcak bakıyor 
     SPK’nın ayrı birer tüzel kişilik olmaları yorumuyla bir kereliğine ve bu olaya münhasır olmak üzere aracı kurumların ayrı satışına sıcak baktığı belirtiliyor. Şu anda piyasada 122 aracı kurum faaliyet gösteriyor. SPK 1994 yılından bu yana piyasaya yeni girişlere izin vermiyor. Önümüzdeki dönemlerde sermaye piyasasının büyümesine parelel olarak aracı kurum sayısının artması bekleniyor. SPK’nın bu nedenle altyapısını oluşturmuş, belli bir müşteri portföyüne sahip aracı kurumların faaliyetlerini devam ettirmelerinden yana olduğu belirtiliyor. Aracı kurumların şubelerinde çalışan yaklaşık 700 yetişmiş personel BDDK’nın aracı kurumlarla ilgili olarak vereceği nihai kararı merakla bekliyor. Beş aracı kurumdaki bakiyeli yatırımcı sayısı toplandığında, kurumların ilk 10’a girdikleri görülüyor. 
     


 EKONOMİ 























</TEXT>
</DOC>
