<DOC>
<DOCNO> 36943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/ekonomi/eko03.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin Arjantin ile aynı gemide olmadığı görüldü’ 
</HEADLINE>
<TEXT>

Derviş, BusinessWeek’teki demecinde, Türkiye’nin dalgalı kurla şoklara daha kolay uyum sağladığını ve Arjantin’le farkının ortaya çıktığını söyledi 
     EKONOMİ SERVİSİ 

     BusinessWeek dergisi son sayısında Türk ekonomisindeki gelişmelere Çarpışma testi’ başlığı ile iki sayfa ayırdı. 
     BusinessWeek dergisinin Avrupa Bölge Editörü John Rossant’ın yazısında, Devlet Bakanı Kemal Derviş’le yapılan söyleşiye de Türkiye ekonomisinin iyimser rehberi’ başlığı ile yer verildi. Derviş, söyleşide, Türkiye ile Arjantin’in farkının ortaya çıkmaya başladığını belirterek, şöyle dedi "Türkiye belki de Arjantin ile şubat ayından önce, yani bizim döviz kurunu dalgalanmaya bırakmamıza kadar aynı gemideydi. Fakat şimdi dalgalı kur ile birlikte dış ve iç şoklara daha kolay uyum sağlayabiliyoruz ve bu tek kurun tüm maliyetlerini karşılamak durumunda da değiliz." 
     Türkiye’nin yavaş yavaş krizden çıktığını belirten Derviş, "Sonuç olarak enflasyonda keskin bir düşüş bekliyoruz. Fakat şimdi bunların hepsinin reel ekonomiye dönüşebilmesi, çevirebilmesi ve kamu sektörü finansmanının rahatlayabilmesi için tabii ki öncelikle faiz oranlarının düşmesini bekleyeceğiz" dedi. 
     
     Popülizm yok olacak’ 
     Reformların önemli fark yarattığını da vurgulayan Derviş, şöyle konuştu "Güncel ekonominin daha az politik müdahalelere maruz kalabilmesi ve daha açık bir toplum için çok daha rekabetçi bir sistemin yasal altyapısı oluşturuluyor. Popülist politikalar ve sorumsuz davranışların kaynağı olan devlet bankaları kökten değiştiriliyor. Tarım sistemi on iki ayda tümüyle değişecek." 
     Derviş, çalışma ortamı düşünüldüğünde, kendisi ve ekonomi kadrosunun parti politikalarına katılmasının üretken olmayacağını da belirterek, "Biz toplumun olabildiğince çok kesiminden destek bekliyoruz" dedi. 
     



 EKONOMİ 




















</TEXT>
</DOC>
