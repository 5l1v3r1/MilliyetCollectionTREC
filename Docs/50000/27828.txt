<DOC>
<DOCNO> 27828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/spor/spo09.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer Borsası 
</HEADLINE>
<TEXT>

Tolga’dan rest      GENÇLERBİRLİĞİ ile anlaşamayan Tolga resti çekti. Genç futbolcu "Satıştan kalırsam, alt yapıda antrenmanlara çıkarım. Bonservisimin beşte biri 300 milyar ediyor. Bunun yüzde 40’ı vergiye gidecek, bana 180 milyar lira kalacak. Bu, kulübün teklif ettiği rakamın çok altında" dedi. 
     
Tarık’a takip      UEFA Kupası için güçlü bir kadro hedefleyen Gençlerbirliği, eski oyuncuları Tarık ve Cafer’i kadrosuna katmak için harekete geçti. Yozgat ile anlaşamayan Tarık’ı takibe eden Başkent ekibi, bu oyuncudan da "Gelmek istiyorum yanıtını aldı. 
     
İlhan imzaladı      GALATASARAY’IN listesinde bulunan İlhan’ın, Samsunspor ile sözleşme yaptığı bildirildi. 3 trilyona satışa da koyulan genç futbolcunun, kulübüne zarar vermemek için teklifi kabul ettiği belirtildi. İlhan, bu konudaki soruları "Yorum yok" diye yanıtladı. 
     
Kürşat - Ümit’e talip aranıyor      ÇAYKUR Rizespor, anlaşmaya varamayıp astronomik transfer ücreti isteyen kaptan Ümit Ozan ve Kürşat’a talip çıkmasını bekliyor. Yeşil - Mavili yöneticiler, "Fiyatları yaklaşık 1 milyon dolar civarında. Bu rakam, onların kalitesinde bir futbolcu için yüksek değil" diye konuştular. 
     
Yozgat’tan süre      YİMPAŞ Yozgatspor, dış transferde gecikme yaşanmaması için satış listesine koyduğu futbolcularına cumartesi gününe kadar süre tanıdı. Yönetim, Gökmen, Murat, Tarık, Mustafa Kocabey, Selim, Savaş, İsmail ve Ekrem’den cumartesi gününe kadar Yozgat’a gelmelerini istedi. 
     
Kona - Phiri için girişim      SÜPER Lig’e yükselen Malatyaspor Gençlerbirliği’nden Kona ve Phiri’yi transfer etmek istiyor. İkinci Başkan Ahmet Yalınkılıç, iç transferde Cemal dışındaki tüm futbolcularla anlaşmaya vardıklarını belirterek, dış transferde ilk hedeflerinin Phiri ile Kona olduğunu söyledi. 
     
Bu da rekor      ALMANYA 1. Ligi’nden St. Pauli, 2. Lig’den Alemannia Aachen’de top koşturan Uğur İnceman’ı 2 milyon 750 bin marka 1.5 trilyon lira transfer etti. St. Pauli Menajeri Stephan Beutel, Uğur’u alabilmek için kulübün geçmişindeki en yüksek transfer ücretini ödediklerini belirtti. 
     



 SPOR 
























</TEXT>
</DOC>
