<DOC>
<DOCNO> 17562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/aeko.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çetin Abi’ye müjde Köye kuaför geldi 
</HEADLINE>
<TEXT>

Çetin Altan’ın büyük rüyası gerçek oluyor. Wella, Türkiye, köylerine kuaför girdiğinde medenileşecek’ diyen Altan’ın sözünden hareketle binlerce köy kadınını kuaförle tanıştıracak 
     ŞULE YÜCEBIYIK 

     Alman kozmetik devi Wella, ekonomik kriz karamsarlığını aşmaya çalışan Türk halkına sıradışı bir kampanya ile ulaşmayı hedefliyor. Genellikle şehirli kadınların saç boyası, jölesi ve bakım ürünleriyle tanıdığı bir marka olan Wella’nın bu kampanya ile hedeflediği kitle "kuaför yüzü görmemiş" köy kadınları. 
     "Adım Adım Anadolu" adı verilen projenin çıkış noktası ise ünlü yazar Çetin Altan’ın "Türkiye, köylerine kuaför girdiği zaman medenileşecek" sözü. 
     
Edirne’den Van’a kadar      Bu amaçla lüks bir kuaför salonuna dönüştürülecek 40 tonluk bir TIR, Edirne’den Van’a kadar Türkiye’nin 81 ilinde köyleri dolaşacak. 
     Anadolu kadınına saç güzelliği ve bakımı konusunda eğitim vermeyi, "kendi kendinin kuaförü" olmayı öğretmeyi hedefleyen Wella, Türkiye’nin en ünlü kuaförlerini de köy kadınlarının ayağına götürecek. 7 Mayıs tarihinde İstanbul’un varoşlarından yola çıkacak olan Wella TIR’ı, yıl sonuna kadar Anadolu şehirlerinin en ücra köy ve kasabalarına ulaşmayı hedefliyor. 
     
İki milyon dolarlık proje      "Adım Adım Anadolu" projesi için iki milyon dolar bütçe ayıran Wella Türkiye Satış ve Pazarlama Müdürü İdris Onay, Türkiye’nin tüm coğrafyalarında çeşitli sosyo-ekonomik sınıflarda yaşayan binlerce kadına ulaşmayı hedeflediklerini söyledi. Projenin öncelikli hedef kitlesinin "hayatlarında hiç kuaföre gitmemiş" kadınlar olduğunu belirten Onay, "Bu projenin en heyecan verici tarafı da, Güneydoğu bölgesindeki köylerde yapacağımız çalışmalar. Buradaki kadınlarımız terörden ve ekonomik sorunlardan ötürü yıllarca çile çekti. Güneydoğulu kadınlarımızı, kendi kendine saç bakımı konusunda eğiteceğiz. Bir başka deyişle onlara kadın olduklarını hatırlatacağız" diye konuştu. 
     


 EKONOMİ 



















</TEXT>
</DOC>
