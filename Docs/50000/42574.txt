<DOC>
<DOCNO> 42574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/yazar/pulur.html </URL>
<DATE> 2001/09/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Üçlük"lere güvenmek hükümete güvenmek 
</HEADLINE>
<TEXT>

     TATİL dönüşü yazı yazmak zor... 
     Tembelliğe alıştığımızdan mı 
     Hayır, o kadar çok şeyi kenarından, köşesinden not almışsınız ki, hangisinden gireceğinizi bilemiyorsunuz 
     
     ELBETTE Amerika'daki terörden başlamak gerek "Balıkçı Sulhi"nin tespiti çok kesin ve yalın 
     "Şimdi papazı gördüler " 
     "Papaz " dediği terörün acımasız yüzü, "papazı görenler" de, teröristlere "bağımsızlık savaşçı"sı diyen ahmak Avrupalılar... 
     Ya da, terör çoluk çocuk, kadın erkek, yaşlı genç Türkiye'de binlerce insanı katlederken "devlet terörüne karşıyız " diye İstiklal Caddesi'nde yürüyüş yapan bir avuç zıpır entel... 
     
     "YAZARIZ " diye not aldığımız olaylar arasında "12 Dev Adam"ın hikayesi, Basketbol Milli Takımımız var. 
     Hani "ulus devlet" ölmüştü 
     Bizim "12 Dev Adamımız" da, diğer ülkelerin oyuncuları da sırtlarındaki ulusal formaları kimin için ıslatıyorlardı 
     
     MAÇLAR boyunca şunu gördük ki ve de tarifsiz mutluluklar içinde gördük ki, ulusal birlik duygularıyla, ulusal bir hedefe ulaşmak mümkün... 
     Bir basketbol topunda birleşen duygular, acaba niçin başka konularda bu kadar güçlü değil 
     Bunun en önemli nedeni güvensizlik 
     
     DEPREM bölgesini, arkadan Doğu'ya, sonra Batı'nın bir bölümünü dolaştık, şunu gördük 
     "Halk güvenmiyor " 
     Halk Hidayet'in ya da İbrahim'in "üçlükleri"ne güveniyor ama politikacıya, siyasetçiye, kısacası yönetenlere güvenmiyor. 
     Nedenini, Cumhuriyet'in ilk yıllarında görelim. 
     
     YIL 1924, Atatürk Kırşehir'e gider, akşam yemeğinde, sofrada oturan jandarma komutanına döner 
     "Kumandan bey, Kırşehir'de asayiş durumu nedir " 
     Kumandan cevap vermeden Vali Atıf Tüzün atılır 
     "Gazi Hazretleri, jandarma kumandanı bana karşı sorumludur, müsaade buyurulursa, bu soruya ben cevap vereyim " 
     İki günlük bakana, makamını terk edip, masanın kenarına ilişen valileri gördükten sonra, bunun anlamını daha iyi anlayabilirsiniz. 
     Atatürk anlayışlıdır, belki de hata yaptığını anlamıştır, çünkü "devlet" kavramı bunu gerektirmektedir. 
     "Peki vali bey, o halde sizi dinleyelim " der. 
     Vali Atıf Tüzün Atatürk'ün sorusunu şöyle cevaplar 
     "Bir memlekette merkezi hükümet güçlü olursa, o memleketin her yerinde asayiş, dirlik ve düzenlik de yerinde olur. ... Bundan şüpheniz olmasın paşam " X 
     Vali, bir açıdan da Atatürk'e "Siz Ankara'da güçlü olursanız, biz de burada güçlü oluruz " mesajı vermiştir. 
     
     ŞİMDİ halkın güvensizliğinin nereden geldiğini herhalde anladınız. 
     Tekrarında fayda var, halk Hidayet'in ya da İbrahim'in "üçlükleri"ne güveniyor da, merkezi hükümettekilere güvenmiyor. 
     ---------- 
     x İz Bırakan Mülki İdare Amirleri - 3 Mehmet Aldan İçişleri Bakanlığı yayınları. 
     
     







Menderes'e saygı 


Onun arabası var’ 


Uludağ’ın eteklerinde 


Nasıl bir savaş 


Her alanda 12 dev adam ihtiyacı 


Yener Yermez’i mafya kullandı 


"Üçlük"lere güvenmek hükümete güvenmek 


Torumtay ve Körfez dersleri 


Çok para çok hayat mı 


Üretmek de dert satmak da dert 


</TEXT>
</DOC>
