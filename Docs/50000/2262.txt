<DOC>
<DOCNO> 2262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/akyol.html </URL>
<DATE> 2001/01/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Siyasal yozlaşma 
</HEADLINE>
<TEXT>

     LİBERAL DÜŞÜNCE dergisinin yeni çıkan 20. sayısı "Siyasal Yozlaşma" konusunda. İsteme adresi GMK Bulvarı 108 7, Maltepe, 06570 
     Liberal Düşünce Topluluğu'nun yayımladığı derginin bu sayısı, "editör"ünün belirttiği gibi, "yozlaşma konusunda her zaman başvurulacak bir kaynak" niteliğinde gerçekten. 
     Dergiden bazı yazılar 
     Cemal Fedai 21. Yüzyıla Taşıdığımız Sorun Siyasal Yozlaşma Türkiye'de Siyasal Yolsuzluk Olgusu Frank Vogl Yolsuzlukları Yok Etmek George Moody Stuart Büyük Yolsuzlukların Maliyeti John D. Sullivan İşletmecilik Açısından Yolsuzluk Karşıtı Girişimler Robert Kilitgaard Yolsuzluğu Geriletmek Zeki Öztürk Fransa'da Seçim Harcamalarının Denetlenmesi Ali Ulusoy Regülasyon Çağına Girerken... 
     "Yolsuzlukla İlgili Ceza Hukuku Sözleşmesi"nin tam metni... 
     Ayrıca, Erich Rouleau'nun Le Monde Diplomatiqeu'te çıkan "'Paşaların' Cumhuriyeti" adlı yazısının tam çevrisi ile, Mevlüt Uyanık'ın "Avrupa ile İslamcılık Arasında Türkiye" adlı kitap eleştirisi... 
     
     LİBERALLERİN yolsuzluk eleştirisinin bir örneğini Cemal Fedai'nin yazısında görüyoruz 
     "1980 - 90 arası dönemde ortaya çıkan siyasal yozlaşmaların temelinde, ekonomide kısmen liberalleşmeye gidilmesine rağmen siyasal sistemde liberalleşmeye gidilmemesi yatmaktadır. Aslında bu dönemde siyasal iktidarlar siyasal irade olarak ekonomi ve siyasette liberalleşmeyi hedeflemişlerse de devletçi bir karşı cephenin aksi yöndeki çalışmalarına engel olmamışlardır." Sf. 13 
     Dergide meydanın yolsuzlukların üzerine gitmesinin ne kadar önemli olduğu da anlatılıyor. Sf. 21 
     Uluslararası şeffaflık kurumunun verileri gösteriyor ki, en gelişmiş ve demokratik ülkelerde yolsuzluk katkısı çok düşük, az gelişmiş ülkelerde çok yüksektir. Bunun bir sebebi de, yolsuzlukları ortaya çıkaracak resmi ve sivil kurumlaşmaların da gelişmemiş olmasıdır. Sf. 31 
     Çok önemli bir konu da "siyasetçi" ve "işadamı" tiplerinin ayrı olması zorunluluğudur. Halbuki İtalya'da olduğu gibi Türkiye'de bu ikisi birbirine karışmaktadır Bunun çarelerinden biri, dürüst özelleştirmelerdir. Sf.41 
     
     FRANK Vogl'a göre 
     "İyimser olmak için de sebepler vardır. Serbest pazar ekonomisine sahip demokrasilerin çoğalması, sadece eski düzenin terk edilmesi değil, aynı zamanda yolsuzluklarla mücadele için en iyi fırsattır. Demokrasi ve bilgi devrimi siyasi elitin daha fazla sorumlu olması yönünde halkın isteklerini de beraberinde getirmektedir... Arkalarında gizli pazarlıkların yapıldığı kapılar şimdi açılmaktadır..." Sf.54 
     Evet, yolsuzlukların çaresi "namuslu bir diktatör" değil, daha etkin bir demokrasi ve şeffaflıktır. 
     G. Moody Stuart'a göre, dünyada yolsuzluklar en çok, büyük paraların döndüğü askeri alımlar, büyük altyapı projeleri, madencilik, danışmanlık, devletin büyük alımları gibi alanlarda görülüyor. Bu da maliyetleri yükselterek hayat pahalılığını artırıyor, kaliteyi düşürüyor. Sf. 56 vd. 
     Zeki Öztürk'ün Fransa'da seçim harcamaları üzerindeki etkin sınırlama ve denetimleri anlatan yazısı Türkiye'nin mutlaka başarması gereken bir olguyu çok güzel ortaya koyuyor. Sf. 93 vd. 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
