<DOC>
<DOCNO> 32769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/guncel/gun03.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy’de iki vapur çarpıştı 
</HEADLINE>
<TEXT>

     TAHSİN AKSU İstanbul 

     Haydarpaşa açıklarında Şehir Hatları İşletmesi'ne ait iki vapur çarpıştı. İskele kısmından hasar gören İnkılap vapurundaki bir kadın yolcu fenalık geçirdi. 
     Sirkeci iskelesinden aldığı yolcularla Üsküdar'a hareket eden "İnkılap" isimli vapur, Haydarpaşa açıklarında, Sirkeci’ye giden "Sedef Adası" vapuruyla dün akşam saat 21.00 sıralarında çarpıştı. Çarpmanın etkisiyle iskele kısmından hasar gören "İnkılap" vapurunda bulunan yolculardan Gülbahar Ağaoğlu 30 fenalık geçirdi. Korkuya kapılan bir yolcu da kendisini denize attı. Denize atlayan yolcu botla kurtarıldı. 
     
     Dümeni kilitlendi 
     Diğer yolcular olay yerine gelen "Adem Yavuz" ve "Turan Emeksiz" vapurlarına tahliye edildirken, iki vapurda da hasar yaratan kazanın, Sedef Adası vapurunun dümeninin kilitlenmesi sonucu meydana geldiği öğrenildi. 
     



 GÜNCEL 
















</TEXT>
</DOC>
