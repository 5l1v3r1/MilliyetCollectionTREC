<DOC>
<DOCNO> 36258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sonspo10.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor-Galatasaray maçının bilet fiyatları açıklandı 
</HEADLINE>
<TEXT>

     Gaziantepspor Kulübü Yönetim Kurulu, 12 Ağustos Pazar günü Kamil Ocak Stadı'nda yapılacak Gaziantepspor-Galatasaray maçının bilet ücretlerini belirledi. 
     Bilet fiyatları, kapalı 50, maraton 10 ve kale arkası 5 milyon lira olarak uygulanacak. Galatasaray taraftarlarının alınacağı kuzey tarafındaki kale arkasında bilet ücretinin 10 milyon lira olarak uygulanması kararlaştırıldı. 
     Kamil Ocak Stadı, oturma alanlarının tamamının üzeri kapalı ve koltuklu olmak üzere, 18 bin kişilik kapasiteye sahip bulunuyor. Bu arada, il spor güvenlik kurulu, vali yardımcısı Mustafa Taş başkanlığında toplanarak, Gaziantepspor-Galatasaray ve 18 Ağustos'ta Kamil Ocak Stadı'nda yapılacak Diyarbakırspor-Göztepe karşılaşmalarına yönelik önlemler aldı. İl spor güvenlik kurulu, 2 karşılaşmada da tribünlere pet şişe, bozuk para ve çakmakla girişin engellenmesi kararlaştırdı. 







</TEXT>
</DOC>
