<DOC>
<DOCNO> 46590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko05.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara paraya dev operasyon 
</HEADLINE>
<TEXT>

Son beş yıldaki yasadışı işlemlerde dönen 6 milyar doların peşine düşen Maliye ve DGM yakında operasyonlara başlayacak 
     Türkiye yolsuzluklar konusunda yeni bir operasyona hazırlanıyor. Maliye, Ankara Devlet Güvenlik Mahkemesi ve polisin ortaklaşa yürüttüğü araştırmada, son beş yılda hayali ihracattan uyuşturucuya kadar yasadışı işlemlerde dönen 6 milyar doların peşine düşüldü. 
     Bu çerçevede 10 ay önce başlayan çalışmada, son beş yılın ihracat rakamları ile şüphe uyandıran mal ve para hareketleri büyüteç altına alındı. 
     Araştırma sırasında, çok sayıda firmanın hayali ihracat yaptığı, uyuşturucu ve kara para aklama yoluyla büyük paralar döndüğü belirlendi. 
     
     700 firmanın adı karıştı 
     Hayali ihracat, uyuşturucu, kara para aklama ve çete kavramlarının iç içe girdiği olayla ilgili bağlantılı olabileceği kaydedilen 700 firma tespit edildi. Bu sayının artacağına dikkat çekildi. 
     Hayali ihracatçı firmaların en fazla Eximbank kredilerine yöneldiği vurgulandı. Ön incelemesi yapılan Eximbank kredilerinde, hayali kullanım oranının yüzde 40’ları bulduğu öne sürüldü. 
     



 EKONOMİ 






















</TEXT>
</DOC>
