<DOC>
<DOCNO> 30587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/guncel/gun11.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
AP’den yine insan hakları eleştirisi 
</HEADLINE>
<TEXT>

     GÜVEN ÖZALP Brüksel 

     İnsan haklarının durumuna ilişkin bir raporu ele alan Avrupa Parlamentosu'nda AP Türkiye'nin payına bol miktarda eleştiri düştü. Özellikle Kürt sorununa ağırlık veren raporda, Türkiye tarafından yapılmaya çalışılan reformlardan övgüyle bahsedilse de eleştirilerin miktarı bu övgüleri gölgede bırakmaya yetti. 
     Raporda, Avrupa Birliği Komisyonu'na çağrıda bulunularak, "Türkiye ile tam üyelik sürecinde kabul edilen Katılım Ortaklığı çerçevesinde Kürt nüfusun maruz kaldığı insan hakları ihlallerini gündeme getirmesi" istendi. AP'nin istekleri arasında Türk hükümetinin yerlerinden edilmiş kişilerin geriye dönüşlerini garanti altına alması da yer aldı. Türkiye'nin, ulusal azınlıkların korunmasına ilişkin anlaşmayı imzalaması talebinde de bulunan AP raporunda, işkence ve kötü muameleye son verilmesi yer verildi. 
     



 GÜNCEL 
























</TEXT>
</DOC>
