<DOC>
<DOCNO> 17677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sonspo11.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
b center 
</HEADLINE>
<TEXT>

     Çaykur Rizespor'da, kendi sahasında Galatasaray'a 4-2 yenilmenin üzüntüsü yaşanıyor. 
     Kulüp basın sözcüsü Hasan Külünkoğlu, Galatasaray'ın galibiyeti hak edecek bir oyun ortaya koyduğunu belirterek, ''Ancak ikinci yarıda oyunda dengeyi kurduk, zaman zaman da üstünlük sağladık. Bu yarıdaki f utbolumuzla rakibimiz karşısında puanla ayrılabilirdik'' dedi. 
     Galatasaray karşısına kazanmak için çıktıklarını, ancak bu hedeflerinde başarılı olamadıkları için üzgün olduklarını ifade eden Külünkoğlu, şunları söyledi 
     'Galatasaray, Avrupa'da kendinden söz ettirmiş bir kulüp ve gücü herkes tarafından biliniyor. Biz de özellikle kendi sahamızda çok iyi futbol ortaya koyuyorduk. Ligde büyük takımlar karşısında iyi sonuçlar elde etmiştik. Elimizden geleni yaptık, zoru başarmanın mücadelesini verdik, ancak olmadı. Özellikle savunmada çok şahsi hatalar yaptık. Basit goller yedik. Savunmada biraz daha dikkatli olabilseydik, yine de maçın sonucu lehimize olabilirdi.'' 
     Galatasaray maçında üzüldükleri bir noktanın ise takımda Ümit ve Koray'ın kart cezalısı konumuna düşmeleri olduğunu da ifade eden Külünkoğlu, ''Bu oyuncular Erzurumspor maçında yer almayacak, ancak Erzurumspor maçından da galibiyetle ayrılmayı hedefliyoruz'' diye konuştu. Öte yandan Çaykur Rizespor, gelecek hafta Erzurumspor ile yapacağı lig maçının hazırlıklarına, yarınki çalışmayla başlayacak. 




</TEXT>
</DOC>
