<DOC>
<DOCNO> 39148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/guncel/gun09.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatemi Garih Ehli Kitap Mümini’ 
</HEADLINE>
<TEXT>

     BELMA AKÇURA İstanbul 

     Öldürülen işadamı Üzeyir Garih’in Eyüp Sultan Mezarlığı’nda Nakşibendi şeyhlerinden Küçük Hüseyin Efendi’ye ait mezarı ziyaret etmesini Prof. Dr Hüseyin Hatemi "Ehli Kitap Mümini" olarak değerlendirdi. 
     Nakşibendi tarikatının kollarından birinin şeyhliğini yapan Küçük Hüseyin Efendi’nin "sosyetik" şeyhlerden olmadığını tam aksine kendi halinde köşesinde istidadı olan kişileri irşat ettiğini söyleyen Hatemi, "Küçük Hüseyin Efendi için mutlak olarak Nakşibendi denilemez. Çünkü öyle zannediyorum ki bu biraz tarikatlar üstü, bir yanıyla kadirilik ile de ilgisi olan bir zattır. Zaten bir çok gerçek şeyh tek bir tarikatın mensubu olmaz da hepsiyle ilgisi olur" dedi. 
     
     Kur’anda var’ 
     Hüseyin Efendi’nin mezarını ziyaret eden Garih’in bu hareketiyle "Ehli Kitap Mümin" olduğunu gösterdiğini söyleyen Hatemi şöyle devam etti "Kur’anı Kerim’de şöyle bir ayet vardır Bir insan aynı zamanda hem kitap ehli olabilir, hem de mümin olabilir ama bunların sayısı azdır. Bunlara Ehli Kitap Mümini’ denir. Bunlar kendi dinlerini değiştirmiş olduğunu söylemezler ama Hz Peygamberin de aynı kaynaktan doğru haber veren bir peygamber olduğunu kabul ederler. Bu da onları "Ehli Kitap Mümini" kılar. Garih bu hareketi ile bu gruptan olduğunu göstermiştir." 
     
     



 GÜNCEL 

















</TEXT>
</DOC>
