<DOC>
<DOCNO> 20021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sonspo20.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum Beşiktaş'a tapıyor 
</HEADLINE>
<TEXT>

     Beşiktaş Teknik Direktörü Christoph Daum, Beşiktaş'ın bir felsefe olduğunu belirterek, ''Beşiktaş dünya üzerindeki herşeyden anlamlı'' dedi. 
     Alman çalıştırıcı, Beşiktaş Dergisi'nin röportajında, Beşiktaş'ın yaşamının en önemli parçası olduğunu kaydederek, ''Birlikte olursak yıkılmayız. Problemleri birlikte çözeceğiz'' görüşünü dile getirdi. 
     Akradaşlarının çoğunun Türk ve Türkiye'nin ikinci vatanı olduğunu yineleyen Daum, Türkiye'yi ve Türk insanını ilgilendiren her konuyu, her yerde savunacağını belirtti. 
     
     Taraftarla bütünüz 
     Taraftarlarla bir bütün olduklarını ve onları saha içinde temsil ettiğini kaydeden Daum, ''Onların istek ve dikleklerini sahaya yansıtmaya çalışıyoruz. Taraftarımız bizim 12. adamımız'' dedi. 
     Daum, Yönetim Kurulu, antrenörler ve bütün oyuncular olarak ulaşılabilecek en üst başarıyı yakalamak için ellerinden gelen herşeyi yapmaya çalışacaklarını da ifade ederek, hedeflerinin her zaman şampiyonluk olduğunu bildirdi. 
     Kendisinin dünyanın en iyi 5 antrenörü içinde olup olmadığı şeklinde bir soruyu da Daum, ''En iyi 5 antrenör doğru mu bilemem, çünkü 5 antrenörden daha fazla olduğumu düşünüyorum. Her zaman en iyiler arasında olmaktı'' diye yanıtladı. 
     Daum, yeni doğacak çocuklarına uluslararası bir isim koymak istediklerini, bunun da ''Türkçe'de Can, Almanca'da Jan, İngilizce ve Fransızca'daki Jean gibi'' olabileceğini kaydetti. 






</TEXT>
</DOC>
