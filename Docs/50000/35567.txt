<DOC>
<DOCNO> 35567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/yazar/yilmaz.html </URL>
<DATE> 2001/08/05/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sezen ekonomi programına çıkar mı 
</HEADLINE>
<TEXT>

     İş dünyasının yakından tanıdığı Atilla Aksoy, Ahmet Kocabıyık, Ferruh Tanay, Ahmet San ve Aykut Kutluel yanlarına bir de yabancı ortak alarak Maslak’taki Park Orman’ın işletmesini üstlendi. 
     Sezen Aksu da bu yıl hayranlarıyla "buluşmasını", Rumeli Hisarı Konserleri’ni oluşturduğu arkadaşı Mustafa Oğuz’un Açık Hava’daki organizasyonu yerine, yenilenen Park Orman’a taşıdı. 
     Perşembe akşamı, Sezen’in eşi - dostu konseri izlemek üzere Park Orman’daki restoranlardan biri olan East’te biraraya geldi. İşadamı Önder Fırat, Sabancı Holding yöneticilerinden Mehmet Civelek, Prof. Asaf Savaş Akad, eşi Prof. Nilüfer Göle vs... 
     
Sahne önü araştırması      Size bu konser anından bazı kareler aktaracağım. 
     Konserin orta yerinde sahnede Sezen’in genç yeteneklerinden bir ses, hoplaya - zıplaya şarkısını söylüyor. Fırat’tan öğrendiğime göre şarkı söylemeye meraklı kız aslında diş doktoru. 
     Civelek ve Akad aralarında kodlu bir anlaşmayla, konser ortasında yerlerinden kalkıp, sahnenin önüne doğru gidiyor, bir süre ayakta seyre dalıp dönüyor. 
     Bunu nasıl yorumlamalı 
     Akad’ın adı da NTV’de meslektaşları Deniz Gökçe ve Mahfi Eğilmez ile yaptıkları ekonomi programının içeriğinden dolayı, "Televoleci Ekonomist’e" çıktı ya, aklıma sorular geliyor 
     Sahne performanslarını yakından değerlendirmeye mi alıyor 
     Kızı "ikinci iş kollarına yönelenlere örnek" olarak programa mı alacak 
     Sahne düzenleri üzerine tez mi yazıyor 
     Gözü bozuk olduğu için yakından bir plan mı görmek istiyor 
     Kendisine sordum, "Yakın plan çalışması" dedi. 
     
Program konuğu      Bu arada Sezen’i NTV’deki ekonomi sohbetlerine davet edeceklerini de öğrendim. Hocalar, kur - faiz - bütçe gibi başlıkların geçtiği programlarına "Bas bas paraları Leyla’ya" şarkısını taşımak üzere, Sezen’i çıkartmayı planlıyorlar. 
     Magazinciler duymasınlar, zira şu sıralar konserlerinde fırtına gibi esen Sezen ile röportaj için medyada kıran kırana bir rekabet yaşanıyor. 
     Ben yine masamıza döneyim. 
     Konserin sonlarına doğru Mahfi Eğilmez’in de aramıza dahil olduğu sırada, sahnede Sezen, "Keskin bıçak" şarkısını söylemeye başlıyor. Tüm izleyiciler gibi biz de bu "vurguna" sessiz kalamıyoruz 
     Hani Allah’tan ortada jilet yok diyeceğiz neredeyse. 
     Bu durumda aklıma bir öneri geliyor 
     Ekonomistler, müzik etkinlikleri, "jilet atma" eylemi ile sonuçlanan Müslüm Baba’yı da, Sezen gibi programlarına davet edebilirler mesela 
     Gülhane’de durum nasıl, onu aktarırlar 
     Kendileri Gülhane konserlerine gidecek değil ya. 
     Ya giderlerse 
     Niyetim müzik zevklerine karışmak değil aslında. 
     Sezen’i dinleyen, Müslüm Baba’yı da dinleyecek diye bir şart da yok. 
     Ancak eğer buralara gelip "Türkiye krize aldırış etmiyor, morali yüksek bir millet" yorumu yapacaklarsa, araştırmaları derinlik kazanabilir diye söylüyorum. 
     
     







Ya gazeteciler 


Yılmaz'ın Avrupa hedefiyle ulusal güvenlik... 


Tükeniyor uyanıyor 


Servet değil adalet istiyoruz 


Yurtdışında eğitim çilesi 


Kıssadan hisse 


ANAP'IN baraj riski 


Değerli markalar son 1 yılda nasıl eridi 


Bu sözleşmenin özelliği var 


"He's a jolly good fellow" 


Bir kez daha bıçak sırtındayız 


Her gün bir şey olacak 


Sezen ekonomi programına çıkar mı 


</TEXT>
</DOC>
