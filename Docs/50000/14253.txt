<DOC>
<DOCNO> 14253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sonspo03.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Sami Yen Stadı'nın tılsımı rakipleri boğuyor 
</HEADLINE>
<TEXT>

     Galatasaray, Avrupa kupalarında Ali Sami Yen Stadı'nı adeta ''Tılsımlı'' hale getirdi. 
     Sarı-kırmızılı ekip, Avrupa kupalarında Ali Sami Yen Stadı'nda 1997-98 sezonunda 1-0 yenildiği Borussia Dortmund maçının ardından yaptığı son 21 maçtan sadece 1'ini kaybederken, 14 galibiyet, 6 da beraberlik aldı. 
     ''Cim Bom'', seyircisiyle bütünleştiği Ali Sami Yen Stadı'nda bu dönemde rakip filelere toplam 37 gol atarken, kendi kalesinde ise 23 gol gördü. 
     Galatasaray, Ali Sami Yen Stadı'nda Avrupa kupalarında en son yenilgisini geçen sezon Avrupa Şampiyonlar Ligi'nde İngiltere'nin FC Chelsea takımına karşı 5-0'lık skorla aldı. Sarı-kırmızılılar, bu maçın ardından Mecidiyeköy'de yaptığı son 12 Avrupa Kupası maçında sahadan yenik ayrılmadı. ''Cim Bom Bom'' bu maçlardan 9'unu kazanırken, sadece 3 beraberlik aldı. 
     Galatasaray ayrıca, kendi sahasında yaptığı son 21 Avrupa Kupası maçından 19'unda gol atmayı başardı. 




</TEXT>
</DOC>
