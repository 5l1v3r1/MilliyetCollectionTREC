<DOC>
<DOCNO> 12548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/soneko09.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, G-7 ülkelerinin destek açıklamssından memnun 
</HEADLINE>
<TEXT>

     Hazine, sanayileşmiş 7 batılı ülkenin oluşturduğu G-7 ülkelerinin Türkiye'nin IMF ve Dünya Bankası tarafından desteklenen yeni ve güçlü bir ekonomik reform programı çerçevesi üzerindeki açıklamasını memnuniyetle karşıladığını bildirildi. 
     Hazine tarafından yapılan açıklamada, dönem başkanlığını İtalya tarafından yürütülmekte olan G-7 ülkelerinin 19 Mart tarihinde yaptığı toplantısından sonra Türkiye ile IMF arasında geçen hafta temel esasları üzerinde mutabakata varılan yeni ekonomik program hakkında açıklamada bulunduğu belirtildi. 
     Türk yetkililerin IMF ve Dünya Bankası tarafından desteklenen yeni ve güçlü bir ekonomik reform programı çerçevesinde üzerindeki açıklamalarını memnuniyetle karşıladığı belirtilen G-7 açıklamasında, şöyle denildi 
     ''Program doğru bir tespitle, güçlü yapısal reformların uygulanmasıyla desteklenen sağlıklı para ve maliye politikaları yoluyla düşük enflasyon ve sürdürülebilir bir kamu maliyesi yapısına ulaşması hedef alacaktır. Özellikle, bu programla IMF ve Dünya Bankası ile işbirliği içersinde bankacılık sektörünün sorunlarına yönelik olarak oluşturulan kapsamlı ve acil planları da memnuniyetle karşılamaktayız. 
     Türk yetkililerin programlarını azimli bir biçimde uygulamak konusunda gösterecekleri uzun vadeli siyasi kararlılık, programın başarısı için kesinlikle belirleyici olacaktır. Bu çabalara verdiğimiz desteği sürdüreceğiz. Piyasa güveninin tesis edilmesi ve özel sektörün yabancı kredidörlerin Türkiye'deki mevcudiyetinin devam etmesi de Türk ekonomisinin düzelmesi için büyük önem taşımaktadır.'' 




</TEXT>
</DOC>
