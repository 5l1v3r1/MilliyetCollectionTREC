<DOC>
<DOCNO> 39343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/yasam/yas01a.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba önce kovuldu sonra çağrıldı 
</HEADLINE>
<TEXT>

10 yıldır çalıştığı işyerinden "katilin babasısın" denilerek kısa bir süre için’ kovulan Hasan N. kızgın "Tüm sorumluları dava edeceğim" 
     Yaşadıklarından sonra 10 yıldır çalıştığı işyerinden kovulduğunu belirten baba Hasan N., "Patronum bana Gazetelere çıktın, oğlun katilmiş, def ol’ diyerek beni işten attı" dedi. Ancak sonra işyeri sahibinin, Hasan N.’yi tekrar işe çağırdığı öğrenildi. İçişleri Bakanı, Emniyet Müdürlüğü ve basının haksız yere oğlunu suçladığını kaydeden Hasan N., "Oğluma deli, tinerci dendi. Bunların hesabını herkesten tek tek soracağız" diye konuştu. 
     Anne Adile N. ise içinde bulunduğu durumu şöyle dile getirdi "Dört yıl önce bir oğlumu trafik kazasında kaybettim. İkinci acıyı da şimdi yaşıyorum. Oğlum gördüğünüz gibi ne deli, ne sapık ne de tinerci. Onu doktor kontrolünden geçirip herkese tinerci ve deli olmadığını ispatlayacağım." 
     
Polislere dava      F.N’nin avukatı Zuhal Ünal, F.N’nin 24 saatten fazla gözaltında tutulmaması gerekmesine rağmen, bu durumu gözardı eden polisler hakkında Eyüp Cumhuriyet Savcılığı’na suç duyurusunda bulundu. 
     



 YAŞAM 


















</TEXT>
</DOC>
