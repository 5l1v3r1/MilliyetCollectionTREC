<DOC>
<DOCNO> 46282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/yasam/ayas.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Öğretmenler sınıfta kaldı 
</HEADLINE>
<TEXT>

Çocuklarımız Allah’a emanet... Branş sınavlarında 100 üzerinden 10 puan alanlar bile öğretmen olarak atandı 
     SİBEL KAHRAMAN ŞEN İstanbul 

     Milli Eğitim Bakanlığı, öğretmen ihtiyacının karşılanması için 25 binin üzerinde öğretmen atadı. 
     Atamalarda DMS Devlet Memurluğu Sınavı , DMS Öğretmenlik 2000 veya KMS’ye Kurumlar İçin Merkezi Eleme Sınavı girme koşulu arandı. Ancak bu atamalarda, başvuru sayısı kontenjanın altında kalan branşlarda, puan barajı konulmadı. Böyle olunca da, barajın olmadığı alanlarda KMS’de 100 üzerinden sadece 10.147 puan alanlar bile ihtiyaç nedeniyle öğretmen olarak atandı. 
     KMS'de öğretmen adaylarına genel yetenek, genel kültür ve eğitim bilimleri alanında sorular sorulduğunu belirten Milli Eğitim Bakanlığı yetkilileri ise, sınavın yeterlilik ölçümü olarak değerlendirilemeyeceğini iddia etti. Bakanlık yetkilileri, sınavın adayların yeterliliklerinin ölçülmesine yönelik olmadığını belirterek, "Bu sınav atamaya esas alınmak üzere başarı sıralamasının belirlenmesine yöneliktir" dedi. 
     
     İngilizce’de baraj 10 puan 
     Sıradan bir devlet memurluğunda bile DMS'de 70 puan barajı aranırken, Milli Eğitim Bakanlığı yalnızca üç branşta 70 ve daha üstü puanla atama yaptı. 
     Beden eğitiminde en düşük 71.368, din kültürü ve ahlak bilgisinde 83.318 ve fen bilgisinde de 78.022 puanla öğretmen atandı. Bakanlık yetkilileri, yönetmelik çerçevesinde öğretmen atamalarında en az 70 puan alarak başarılı olma koşuluna bağlı kalınmadığından bazı branşlarda ihtiyaç durumuna göre bu puanın altındakilerin de atamalarının yapıldığını söylediler. 
     Türk Dili ve Edebiyatı, müzik, resim, bilgisayar, İngilizce branşlarında 10 ile 25 arasında puan alan, iş eğitimi, rehberlik, sekreterlik gibi branşlarda da 50 puanın altında kalan adayların da atamaları yapıldı. 
     
Kim kaç puanla nereye atandı      Türk Dili ve Edebiyatı branşında, KMS'de 10.147 puan alan öğretmen Kars'a atanırken, müzik branşında 18.684 puanla Sakarya ve 23.941 puanla Adıyaman'a, bilgisayarda 21.439 puanla Şırnak'a, İngilizce'de 24.764 puanla Afyon'a, resim - iş branşında da 24.979 puanla Gaziantep ve 26.400 puanla Elazığ'a öğretmen ataması yapıldı. Diğer bazı branşlarda da minumum puanlar şöyle oldu Bilgisayar 21.767, müzik 18.684, rehber öğretmenlik 35.044, resim - iş 24.979, resim - grafik 30.165, sekreterlik grubu 44.949, Türk Dili ve Edebiyatı 10.147, görme engelliler sınıf öğretmenliği 57.318, kuaför cilt bakımı güzellik 52.068, muhasebe 52.35, okul öncesi çocuk gelişimi 59.172. 
     



 YAŞAM 

















</TEXT>
</DOC>
