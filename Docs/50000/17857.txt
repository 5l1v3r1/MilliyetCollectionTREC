<DOC>
<DOCNO> 17857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sonspo09.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton golf oynamaya Antalya'ya geliyor 
</HEADLINE>
<TEXT>

     ABD eski başkanlarından Bill Clinton'un, 20-23 Eylül tarihleri arasında Antalya Belek'te düzenlenecek, ''Avrupa Amatörler Açık Golf Şampiyonası''na katılacağı bildirildi. 
     Golf Federasyonu Başkanı Ahmet Ağaoğlu, Bill Clinton'un, Avrupa Amatörler Açık Golf Şampiyonası'na davet edildiğini, Clinton'un da bu daveti kabul ettiğini açıkladı. 
     Ağaoğlu, şampiyonanın National Golf Club sahasında yapılacağını söyledi. 
     Golf Federasyonu'nun çalışmaları hakkında da bilgi veren Ağaoğlu, 3-9 Haziran tarihleri arasında Belek Gloria Golf Otel Sahası'nda ''Avrupa Orta Yaş Amatörler Golf Şampiyonası'' düzenleneceğini, bu şampiyonaya 22 ülkeden golfçünün katılacağını, Türkiye'nin de bu şampiyonaya 5 veya 7 sporcuyla gireceğini bildirdi. 
     Ağaoğlu, 2-7 Mayıs tarihleri arasında yine aynı sahada ''Clasis Senior Avrupa Golf Şampiyonası'' yapılacağını ve bu etkinliğe de 90 sporcunun katılacağını açıkladı. 
     ABD eski başkanı Bill Clinton, görevde bulunduğu 17 Ekim 1999 tarihinde, Avrupa Güvenlik ve İşbirliği Teşkilatı AGİT zirvesi için Türkiye'ye gelmişti ve Clinton'un Belek'e de gelerek golf oynayacağı açıklanmıştı. Ancak Clinton, programının yoğunluğu yüzünden Antalya'ya gelememişti. 



</TEXT>
</DOC>
