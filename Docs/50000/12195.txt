<DOC>
<DOCNO> 12195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yasam/yas06a.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçak kaçırmayı öven yazar yol da gösterdi 
</HEADLINE>
<TEXT>
Gerekirse siviller bile öldürülebilir’ 
Hukukçulara göre, "Ben bile seve seve uçak kaçırırım" diyen Akit yazarı Karakoç, yasak bir fiili överek suç işledi 
     ÜMRAN AVCI İstanbul 

     Akit gazetesi yazarı Abdürrahim Karakoç, "Uçak kaçırmak suç mu " başlıklı yazısında, uçak kaçırmanın yöntemlerini anlatarak, "Gerekirse masum sivillerin bile öldürülebileceğini" belirtti. 
     Hukukçuların sert tepkisine neden olan yazıda Karakoç, uçak kaçırma suçunun seve seve işleyebileceğini belirterek şöyle dedi 
     
     Suçu işlerim... 
     "Normal zamanlarda uçak kaçırmak suçtur. Anormal zamanlarda, nebatat beyinli adamlar suç telakki etseler de o suçu seve seve işlerim... Adam aklını da kaçırır, uçak da kaçırır, denizaltı da. Kaçırmaya teşebbüs etmeyenin kanından şüpheye düşerim. Amma, Çeçenler’in kaçırdığı şekilde kaçırmak benim mantığıma ters geliyor... Öyle, Amerika’nın üslerinin bulunduğu, yarı bağımsız, kuklalığı hazmetmiş ülke havaalanlarına inilmez. Savaşılan istilacı ülkenin vatandaşlarıyla uçak kaldırılır, en azından uçağın bir okyanusa indirilmesi icabeder. Mümkünse, işgalci ülkenin başkentinin üzerine varılır, uçak orada bombalanır ve zalimlerin başına demir parçaları yağdırılır. Başka bir dayanağı kalmayan insanların suç işleme hakları vardır. Efendim sivillerin ne suçu var ki ’ Peki işgal altındaki sivillerin ne suçu var ki katlediliyorlar Öyle şey olmaz’ diyenlere, Var ulan soytarı, sen ne karışıyorsun’ cevabını veririm." 
     


 YAŞAM 



















</TEXT>
</DOC>
