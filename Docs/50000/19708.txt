<DOC>
<DOCNO> 19708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/soneko03.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Bankalar Kanunu'nun son şeklini görüştük" 
</HEADLINE>
<TEXT>

     Devlet Bakanı Kemal Derviş, bugün bankacılık sektörü temsilcileriyle yaptığı toplantıda, Bankalar Kanunu'nun son şekli üzerine bir görüş alışverişinde bulunduklarını söyledi. 
     Bakan Derviş'in, Ziraat Bankası'nın Bebek'teki misafirhanesinde Kamu Bankaları Ortak Yönetim Kurulu Başkanı Vural Akışık, Bankacılık Düzenleme ve Denetleme Kurumu Başkanı Engin Akçakoca, Türkiye Bankalar Birliği Başkan Vekili Akın Akbaygil ve Türkiye Bankalar Birliği Genel Sekreteri Ekrem Keskin ile yaptığı basına kapalı toplantı yaklaşık 1.5 saat sürdü. 
     Bakan Derviş, toplantıdan ayrılırken gazetecilerin soruları üzerine ''Bankalar Kanununun son şekli üzerine bir görüş alışverişinde bulunduk. Biz bilgi verdik onlardan da bilgi aldık. Genel durum konusunda da biraz tartıştık. Çok yararlı oldu'' dedi. 
     ''Yasa Pazartesi Meclis'e sumnulacak mı '' sorusu üzerine Derviş, bugün saat 18 00'de Ankara'da yapacağı toplantının yarın saat 15 00'e alındığını hatırlatarak, ''Yarın öğleden sonra çok daha ayrıntılı açıklama yapacağım'' diye konuştu. 






</TEXT>
</DOC>
