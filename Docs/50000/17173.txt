<DOC>
<DOCNO> 17173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/spor/aspo.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala'dan misilleme 
</HEADLINE>
<TEXT>

Beşiktaş'ın eski hocası, kendisini mahkemeye veren Siyah-Beyazlı kulübe karşı manevi tazminat davası açmak için İstanbul'a geldi 
     KARTAL YİĞİT 

     Karşı atağa geçti 
     SİYAH-BEYAZLI takımın başına büyük umutlarla gelen, ancak yönetim tarafından işine son verilen Nevio Scala, Beşiktaş Kulübü'ne dava açmaya hazırlanıyor. İtalyan hocanın İstanbul'a bu amaçla geldiği, kendisini oldu bittiye getirerek görevden uzaklaştıran ve arkasından dava açan Beşiktaş yönetimine misilleme yapacağı öğrenildi. 
     
     Türk avukat tutacak 
     BAŞKAN Bilgili ile iki kez görüşen, ancak tazminatını alamayan Scala'nın, İstanbul'da avukatlarla görüşerek, "Meslek kariyerim ve gururumla oynandı. Avrupa'ya hasta adam olarak lanse edildim. Ben de bunun mücadelesini hukuki yollardan vereceğim" diye konuştu. İtalyan hoca bir Türk avukat tutup, Beşiktaş'ı mahkemeye verecek. 
     
Nouma'nın İtalya hayali      BEŞİKTAŞ'IN sorunlu futbolcusu Pascal Nouma, takım arkadaşlarına sezon sonunda ayrılmayı düşündüğünü ve İtalya'da top koşturmak istediğini söyledi. Teknik Direktör Daum'un da gözden çıkardığı Fransız golcünün, bu konuda Scala'dan da bilgi aldığı belirtildi. Nouma dün bir araya geldiği eski hocasına "Basın sürekli beni rahatsız ediyor, özel hayatıma giriyor. Bu beni çok etkiliyor" dedi. 
     


 SPOR 


























</TEXT>
</DOC>
