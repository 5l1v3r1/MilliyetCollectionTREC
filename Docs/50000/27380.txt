<DOC>
<DOCNO> 27380 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/ekonomi/eko07.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
120 milyon dolar soruşturması 
</HEADLINE>
<TEXT>

     HARUN GÜREK Ankara 

     Halkbank eski Genel Müdürü Yenal Ansen ile birlikte 5 banka yöneticisinin tutuklanmasına neden olan 159 milyon dolarlık kredinin 120 milyon dolarlık bölümü tamamen battı. Banka, sözkonusu batığı zarar yazarken DGM’de tutuklu olarak yargılanan Yahya Murat Demirel’in, Halkbank’tan sözkonusu krediyi Egebank’ın içini boşaltırken kullandığı yöntemlerle aldığı belirlendi. 
     Yüksek Denetleme Kurulu YDK denetçileri, Halkbank müfettişleri, BDDK murakıpları tarafından hazırlanan raporlara göre, Yahya Murat Demirel’in Halkbank ile kredi ilişkisi 1994 yılında başladı. 
     Demirel, Halkbank’tan ilk krediyi 1994’te Dempa için aldı. 1997’de şirkete ya açılan krediler 42 milyon 700 bin dolar ve 3 trilyon 225 milyar liraya ulaştı. 
     Yine aynı tarihlerde Dempanel şirketine 33 milyon 700 bin dolar ve 1.5 trilyon lira, Era Leasing şirketine 7.5 milyon dolar, Üniversal Yatırım Holding’e 9 milyon 375 bin mark ve 2 milyon 650 bin dolar kredi açıldı. Kredilerin toplamı 121 milyon dolara ulaştı. 
     



 EKONOMİ 



















</TEXT>
</DOC>
