<DOC>
<DOCNO> 5393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/guncel/gun06.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Camilerde Hizbullah alarmı 
</HEADLINE>
<TEXT>

Diyanet, Hizbullah’a karşı aldığı önlemleri güvenlik gerekçesiyle saklıyor 
     ERSİN ERCAN Bolu DHA 

     Hizbullah’ın üslendiği camileri örgütün ağından kurtarmak için Diyanet İşleri Başkanlığı harekete geçti. Diyanet İşleri Başkanı Mehmet Nuri Yılmaz, camileri ele geçiren Hizbullah’ın kötü niyetini devletin ilk zamanlarda fark edemediğini söyledi. 
     Diyanet İşleri Başkanı Yılmaz, 81 il müftüsüyle Ankara’da basına kapalı olarak yapılan ve iki gün süren toplantıda, Hizbullah’a karşı bazı önlemler aldıklarını açıkladı. Ankara’dan İstanbul’a geçerken Bolu İl Emniyet Müdürü Uğur Gür’ü Karaçayır ziyaret eden Yılmaz, toplantıda alınan kararlarla ilgili bilgi verdi. Yılmaz, güvenlik açısından bu tedbirleri açıklamanın doğru olmayacağını belirterek, şöyle devam etti "Biz Diyanet İşleri Başkanlığı olarak halkı bu konuda uyarmaya, aydınlatmaya çalışıyoruz. Hala camileri ele geçirmeye çalışıyorlar. Hizbullah’ın bittiğini söyleyemeyiz. Cami olduğu için bunları kimse yakalamıyor. Sanki din hürriyetine tecavüz gibi anlaşılacağından endişe ediliyor. Mesela, küçük çocukları camilerde okutuyorlar. Küçük beyinleri yıkıyorlar. Camileri böylece işgal ediyorlar." 
     
İşte tankerdeki cephanelikSİLOPİ DHA 
     Habur sınır kapısında aranan mazot yüklü bir TIR’da ele geçirilen Kalaşnikof, Kanas ve roketatar mermileri ile el bombası basına gösterildi. Kuzey Irak’ta takibe alınan mazot yüklü bir TIR, Habur sınır kapısında durduruldu. Plakası ve şoförününün kimliği açıklanmayan TIR’da arama yapıldı. Operasyonda 8 bin litre mazot içine gizlenen ve naylona sarılı çok sayıda silah ele geçti. Ele geçirilen silahlar şöyle "630 Kanas mermisi, 13 el bombası, 12 el bombası fünyesi, 6 Kalaşnikof tüfek bombası, 8 roketatar ve mermisi, 9 RPG7 roket mühimmatı" 
     


 GÜNCEL 

















</TEXT>
</DOC>
