<DOC>
<DOCNO> 46248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/guncel/gun09.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Saddam’a ÜLTİMATOM 
</HEADLINE>
<TEXT>

     SEMA EMİROĞLU New York BM 

     ABD, Saddam yönetimiyle ilk kez diplomatik yollardan temas kurarak, Irak’ın "Afganistan’a yönelik operasyonu kendisine çıkar sağlamak için kullanmamasını" isterken, "aksi halde ağır bir bedel ödeyeceği" konusunda sert bir uyarıda bulundu. 
     Irak da buna karşılık verdiği yanıtta, ABD’nin askeri operasyonu Bağdat’la olan eski sorunları yeniden depreştirmek için bir bahane olarak kullandığını, ancak Irak’ın komşularına saldırmak konusunda hiçbir niyeti bulunmadığını bildirdi. 
     
     ABD’li ansızın geldi 
     Bush yönetimi ile Irak arasındaki bu nadir rastlanan nota alışverişi, ABD’nin BM Daimi Temsilcisi Büyükelçi John Negroponte’nin pazar akşamı birdenbire Irak’ın ABD’deki tek temsilciliği olan New York’taki Irak BM Daimi Temsilciliği binasına bizzat gitmesiyle başladı. Negroponte’nin daha sonra önceden hazırlanmış bir metni Irak’lı diplomatlara yüksek sesle okuduğu bildirildi. Beyaz Saray Sözcüsü Ari Fleischer ültimatomu, "Son derece sert biçimde kaleme alınmış uyarı" olarak nitelendirdi. 
     



 GÜNCEL 




















</TEXT>
</DOC>
