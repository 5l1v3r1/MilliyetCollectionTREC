<DOC>
<DOCNO> 33298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/spor/spo07.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kulaçlar havuzda 
</HEADLINE>
<TEXT>

Dünya Yüzme Şampiyonası’nda müthiş mücadele bugün start alacak. Japonya’da Popov, Ian Thorpe gibi süper yıldızlar boy gösterecek 
     JAPONYA’NIN Fukuoka kentinde düzenlenen 2001 Dünya Yüzme Şampiyonası’nda yerkürenin en ünlü kulaçları bugün havuzda boy göstermeye başlayacaklar. 16 Temmuz’da sutopu, dalış ve senkronize yüzme ile start alan ve 29 Temmuz’a kadar sürecek olan şampiyonada müthiş bir madalya mücadelesi izlenecek. Erkekler 50 ve 100 metrelerde bu yıl formunun zirvesine çıkan Rus Alexander Popov, 200, 400 ve 800 serbestte Avustralyalı Ian Thorpe pisine çıkacaklar. 
     ŞAMPİYONADA dün yapılan erkekler 25 kilometre yarışında Rus Yuri Kudinov 5 saat 25 dakika 32 saniye ile birinciliği elde ederken, bayanlarda da aynı mesafenin birincisi İtalyan Viola Valli 5.56.51’le oldu. Sutopu’nda A Grubu’nda ABD, Brezilya’yı 12 - 2, Rusya, İtalya’yı 13 - 6, Kazakistan, Yeni Zelanda’yı 14 - 4, B Grubu’nda da Kanada, Yunanistan’ı 7 - 4, Macaristan, Japonya’yı 9 - 3, Avustralya da Hollanda’yı 7 - 3 mağlup ettiler. 
     



 SPOR 























</TEXT>
</DOC>
