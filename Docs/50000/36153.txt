<DOC>
<DOCNO> 36153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/magazin/amag.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsal patlamayı polis önledi 
</HEADLINE>
<TEXT>

Sosyetenin eğlence mekanı Laila'nın önündeki kuyruktan felç olan trafik sürücüleri 'sinirden patlama' noktasına getirince polis müdahale etti 
     DENİZ ALTUNTAŞ 

     Talimat bizzat Özdemir’den 
     EKONOMİK krize rağmen açık olduğu her gece dolup taştığı için 'sosyal patlama' tartışmalarında adı sürekli ön plana çıkarılan İstanbul’un gözde gece kulübü Laila'nın trafiğine polis el attı. Kuruçeşme sahilindeki mekanın önü, yazın hemen her gece mekana gelenlerin birbirinden lüks araçları ve müşteri indirip bindiren ticari taksi trafiğiyle saatlerce tıkanıyordu. Durumun bu güzergahı kullanan diğer sürücüleri giderek 'patlamanın' eşiğine getirmesi üzerine, geçenlerde gece kulübüne gelen İstanbul Emniyet Müdür Vekili Hasan Özdemir olaya el koydu. 
     
     Ceza yağınca çözüldü’.. 
     ÖZDEMİR'İN talimatı ile polis, bölgenin trafiğini düzenlemek için seferber oldu ve geçtiğimiz geceden itibaren Laila'nın önünde araç beklemesi yasaklandı. Polis ekipleri gece kulübüne paralel araç parkını da engellerken, uyarılara rağmen Laila'nın önünde duran araçlara 12 milyon 500 bin liradan başlayan trafik cezaları kesildi. Laila yönetiminin ısrarla taksiyle gelin’ ricasına rağmen otomobilleriyle trafiği tıkadıkları için ceza verilen bazı vatandaşlar uygulamaya tepki gösterse de, Kuruçeşme trafiği büyük oranda rahatladı. 
     



 MAGAZİN 













</TEXT>
</DOC>
