<DOC>
<DOCNO> 44268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sontur16.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy'de kadın sürücü dehşet saçtı... 
</HEADLINE>
<TEXT>

     Bakırköy'de kadın sürücünün kullandığı bir otomobilin, orta refüjü aşarak karşı yönden gelen otomobilin üzerine düşmesi sonucu meydana gelen trafik kazasında 2 kişi öldü, 1 kişi yaralandı. 
     Yeşilyurt sahilyolunda, Serpil Özkurvurduk 26 idaresindeki 34 YM 4926 plakalı otomobil, saat 13.00 sıralarında Bakırköy yönüne seyir halinde halinde iken, direksiyon hakimiyetinin kaybolması üzerine kontrolden çıktı. 
     Orta refüjü aşarken ters dönen ve yükseklik kazanan otomobil, karşı yönden gelmekte olan Erdoğan Doymaz yönetimindeki 34 LOV 14 plakalı otomobilin üzerine düştü. 
     Kazada, sürücü Özkurvurduk hafif yaralı olarak otomobilden çıkarılırken, diğer otomobildeki Erdoğan Doymaz ile yanındaki Sevil Aydın, araçta sıkıştı. Olay yerine çağrılan itfaiye ekipleri tarafından otomobilden çıkarılan Doymaz ile Aydın'ın, hayatlarını kaybettikleri belirlendi. 
     Özkurvurduk ise, Cerrahpaşa Tıp Fakültesi Hastanesi'ne kaldırılarak tedavi altına alındı. 
     






</TEXT>
</DOC>
