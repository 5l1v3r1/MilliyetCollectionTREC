<DOC>
<DOCNO> 6004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/guncel/gun09.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Öcalan Kimseyi tehdit etmedim 
     Terör örgütü PKK’nın lideri Abdullah Öcalan, basında çıkan açıklamalarının yanlış anlaşıldığını söyledi. Öcalan’ın avukatları İrfan Dündar, Doğan Erbaş ve Filiz Köstak, dün 07.30’da Gemlik’e geldikten sonra İmralı adasına gitti. 17.30’da dönen avukatlardan Dündar, Öcalan’ın geçen hafta basında çıkan açıklamalarının yalnış anlaşıldığını söylediğini kaydederek, "Müvekkilimiz, demokratik birlik içinde barış amacıyla açıklama yaptı. Bu açıklamaları son iki yıldır yineliyor, bundan sonra da sürdüreceğini söyledi. Kesinlikle tehditte bulunmadı" diye konuştu. Avukatların Öcalan’a, dört kutsal kitap olan Kuran, İncil, Tevrat ve Zebur’un yanı sıra günlük gazeteleri de götürdükleri öğrenildi. 
     
Avukatlarıyla kitap yazmış      Terör örgütü elebaşı Abdullah Öcalan’ın İmralı adasında avukatlarına anlattıklarının yasadışı yollarla kitap haline getirildiği öne sürüldü. İtalya’nın sol görüşlü La Republica gazetesinde Marco Ansaldo imzasıyla dün yer alan haberde, Öcalan’ın İmralı adasında avukatları aracılığıyla günlük tuttuğu belirtildi. Öcalan’ın söylediklerinin yine avukatları tarafından kitap haline dönüştürülerek, gizli olarak Türkiye dışında "Barış Umudu, İmralı Notları" adıyla satışa sunulduğu iddia edildi. Yayımlanan kitapta, Öcalan’ın İmralı’da avukatlarına anlattıklarından kesitler yer alırken, "Aylardır, bu hücrede tek başıma yaşıyorum. Ölmek dayanıksızlıktır. Benim için ölüm özgürlük olacaktır" dediği ifade edildi. Öcalan’ın sağlık durumunun kötüye gittiğinin de kitapta yer aldığı ileri sürüldü. 
     
Bina çöktü 5 kişi yaralandıANKARA Milliyet 
     Şaşmaz Oto Sanayi Sitesi’nde inşaat halindeki bir binanın çökmesi sonucu 5 işçi yaralandı. Enkaz altında bir kişinin kaldığı şüphesi üzerine itfaiye ekipleri ve sivil savunma uzmanları uzun süre arama çalışmalarını sürdürürken, aranan kişinin çökme sırasında inşaata bulunmadığı anlaşıldı. Şaşmaz Oto Sanayi 6. Cadde üzerinde bulunan Mehmet Başayar’a ait inşaat halindeki oto galerisi, 3. katın beton dökme çalışmaları yapılırken çöktü. İnşaatın çökmesi sonucu üçü göçük altından çıkarılan beş yaralı işçi, Gazi, Numune ve SSK hastanelerine kaldırıldılar. Tedavi altına alınan yaralılar Şuayip Güçlü, Eşref Çuhadar, Altun Çuhadar, Hakan Aydoğdu ve İlkin Kılıç’ın sağlık durumlarının iyi olduğu bildirilirken, enkaz çalışmaları sırasında fenalaşan itfaiye eri Sabahattin Tekin ayakta tedavi edildi. 
     
Hava korsanı Fırat’ta boğulduMEHMET TAŞÇIOĞLU Gaziantep DHA 
     Kıbrıs Türk Hava Yolları KTHY uçağını 1998’de Ercan - Ankara seferini yaparken Almanya’ya kaçırmaya kalkışan, ancak Esenboğa Havalimanı’nda operasyonla yakalanan hava korsanı Mehmet Ertürk, Fırat nehrinde ölü bulundu. Sekiz yıl ağır hapis cezasını çarptırılan Ertürk 23 , sevk edildiği Sivas Cezaevi’nden şartla salıverme yasasından yararlanarak 1 Ocak’ta tahliye edildi. Memleketine dönmeyen Ertürk’ün ailesi oğullarının bulunması için jandarmaya başvurdu. Jandarmanın yaptığı araştırdama, Fırat nehrinin civarında üç gün önce köylüler tarafından bulunan cesedin Ertürk’e ait olduğu öğrenildi. Cebinden çıkan nüfus cüzdanından kimliği belirlenen Ertürk’ün yaklaşık 20 - 25 gün önce öldüğü ve Adana Adli Tıp Kurumu’nda yapılan otopside ölüm nedeninin suda boğulma olduğu anlaşıldı. Olayla ilgili inceleme başlatan jandarma, cinayet olasılığı üzerinde de duruyor. 
     
Yanındaki kıza baktı diye öldürdüCEM BAKIRCI Erzurum DHA 
     Erzurum’da, kız arkadaşıyla birlikte gezen D.T., arkadaşına laf attığı gerekçesiyle Harun Yılmaz’ı tek bıçak darbesiyle öldürdü. Aşağı Köşk Mahallesi’nde önceki akşam kız arkadaşı Filiz Kula ile birlikte yürüyen D.T. 17 , yanlarından geçen Yılmaz 16 ile tartıştı. Kız arkadaşına bakmak ve laf atmakla suçladığı Yılmaz ile kavgaya tutuşan D.T., cebinden çıkardığı bıçağı Yılmaz’ın kalbine sapladı. Yılmaz, çevreden yetişenler tarafından kaldırıldığı Tıp Fakültesi Aziziye Araştırma Hastanesi’nde kurtarılamadı. D.T., olayın hemen ardından suç aleti bıçakla yakalandı. Cinayetin işlendiği yerde tatbikat yaptırılan D.T., "Kız arkadaşımla birlikte yürürken, bize bakıp laf attı. Ben de bir anlık öfkeyle tepki gösterdim. Fakat o da karşılık verince sinirlerime hakim olamadım. Öldüğünü öğrenince de çok üzüldüm" diye konuştu. Mahkemeye sevk edilen D.T., ilk sorgusundan sonra tutuklandı. 
     
Kadıköy’de kadın cesediİSTANBUL Milliyet 
     Kadıköy’de kimliği belirlenemeyen 25 yaşlarında bir kadın, kafasından kurşunlanarak öldürüldü. Yeldeğirmeni İskele Sokak’ta demiryolunun kenarında bir kadın cesedi olduğunu gören vatandaşlar, polise haber verdi. Olay yerine gelen polis ekipleri, üzerinde bir kazak ve kot pantolon bulunan kadının kafasının üst tarafına isabet eden bir mermiyle öldüğünü tespit etti. Cesetin üzerinde kadının kimlik belgesi bulunamadı. Ceset Haydarpaşa Numune Hastanesi Morgu’na kaldırılırken, polis cinayetle ilgili soruşturma başlattı. 
     


 GÜNCEL 

















</TEXT>
</DOC>
