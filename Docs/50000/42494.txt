<DOC>
<DOCNO> 42494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/dunya/adun.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslümanları artık aramıza almayalım’ 
</HEADLINE>
<TEXT>

Amerika'daki terör saldırılarının ardından Müslüman eylemcilerin çıkması, Hıristiyan ve Müslüman dünyası arasında gerilime neden olmaya başladı. Danimarkalı eski bakan Svend Bergstein, basına verdiği demeçte Müslümanlarla yaşamanın zorluklarından bahsederek "Bu insanları aramıza almamalıyız" dedi 
     İRFAN KURTULMUŞ Kopenhag 

     ABD'deki terörist saldırının ardından Avrupa'nın çeşitli ülkeleri, özellikle Müslüman ülkelerden gelen yabancılara karşı sert tutum sergilemeye başladı. Danimarka eski araştırma işlerinden sorumlu bakanı Svend Bergstein, B.T. gazetesine yaptığı açıklamada, "Müslümanlarla yaşamanın zor olduğundan" bahsetti. Gazetede sürmanşetten verilen habere göre Bergstein, Danimarkalıların Hıristiyan ve Luther din kültürüyle yetiştiğini, bu değerlerin Müslüman kültüründen farklı olduğunu söyledi. 
     Teröristlerin "uyuyan aslanın kuyruğuna bastığını" belirten Bergstein, ABD'nin teröristleri bir askeri operasyonla cezalandırma hakkına sahip olduğunu kabul ettiğini, fakat terörle mücadelenin değişik ve barışçıl çözümlerle üstesinden gelinebileceğini ifade etti. Bergstein, "Arap kültüründen gelen yabancı Müslümanların değişik bir dünya görüşü var. Bu nedenle bu ülkelerden aile birleşimini engellemeli. Ayrıca gerekirse onları sınırdan geri çevirmeliyiz" açıklamasını yaptı. 
     
     Müslüman diye Hintliyi vurdular 
     ABD'de, Ortadoğulu sanılan bir Hintli öldürüldü. Arizona Republic Gazetesi'nde yayımlanan habere göre, 10 yıldır ABD'de yaşayan Hintli Balbir Singh Sodhi 49 , sahibi olduğu benzin istasyonunda, kamyonetli bir kişi tarafından öldürüldü. Aynı kişi daha sonra başka bir benzin istasyonuna girerek Lübnan kökenli bir çalışanı hedef aldı ancak bu kez başarılı olamadı. 
     
Terörist yuvası DANİMARKA      Danimarka ve diğer İskadinavya ülkeleri, terör örgütü sempatizanları ve ailelerini ülkelerinde barındırmakla suçlandı. Danimarka TV2 kanalında önceki gece ana haber bülteninde, İskoçya'nın St. Andrew Üniversitesi'nde görevli terör araştırma uzman profesör Rohan Gunaratna ile yapılan röportaj yayınlandı. Danimarka'yı birçok terör örgütü üst düzey yöneticisi, bunların aileleri ve sempatizanlarına evsahipliği yapmakla suçlayan Gunaratna, PKK gibi birçok uluslararası terör ağını destekleyenlerin Danimarka ve diğer İskandinav ülkelerinde barınarak bu ülkelerin terörist merkezi haline geldiği iddiasında bulundu. 
     
Dünyadaki canlı bomba örgütleri      Danimarka'nın önde gelen gazetelerinden B.T. dün iki tam sayfa olarak verdiği bir haberde, üyelerinin hayatlarını canlı bomba olarak feda edebilecek bir terör örgütü listesi yayımladı. Janes Intelligence Review'ün kaynak gösterildiği haberde 10 terör örgütünün isimleri şöyle sıralanıyor 

</TEXT>
</DOC>
