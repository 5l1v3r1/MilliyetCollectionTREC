<DOC>
<DOCNO> 2848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/dunya/dun02.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ANKARA SERTLEŞİYOR 
</HEADLINE>
<TEXT>
Büyükelçi geri çağrıldı 
     ANKARA Milliyet 

     Hükümet, Fransa Ulusal Meclisi tarafından kabul edilen "Ermeni soykırımı" yasa tasarısının "bütün sonuçlarıyla birlikte reddedildiğini" açıkladı. Fransa hükümetine yasanın etkisiz hale getirilmesi için çağrıda bulunan hükümet, Fransa Büyükelçisi Sönmez Köksal'ı ise "danışmada bulunmak için" Ankara'ya çağrıldı. 
     
Fransa’nın vahim hatası      Başbakan Bülent Ecevit başkanlığında toplanan ve 3.5 saat süren Bakanlar Kurulu toplantısının ardından Fransa Ulusal Meclisi tarafından kabul edilen sözde Ermeni soykırımı yasa teklifi ile ilgili bir açıklama yapıldı. Açıklamada, "Fransa Ulusal Meclisi, tüm uyarılara rağmen bugün dün tarih ve insanlık önünde vahim bir hata içine düşerek sözde Ermeni soykırımı yasa teklifini kabul etmiştir" denildi. 
     
Ciddi krize yol açacak’      Açıklamada, "Türkiye Cumhuriyeti Hükümeti, Türkiye'yi hiçbir zaman işlemediği soykırım suçuyla ithama cüret eden ve tarihi gerçekleri hiçe sayan Fransa Parlamentosu'nun bu kararını şiddetle kınamakta ve yasayı bütün sonuçlarıyla reddetmektedir" denildi. 
     Yasa teklifinin Türk milletince infialle karşılandığı belirtilen açıklamada, "Bu yasa Türkiye - Fransa ilişkilerine büyük ve kalıcı zarar verecek ve ilişkilerimizde ciddi bir krize yolaçabilecektir. Bu gelişme, bölgemizdeki barış ve istikrar ortam ve arayışlarına da olumsuz etki yapacaktır. Bunların sorumluluğu Fransa'ya ait olacaktır" denildi. 
     Hükümet, Paris’i bu yasayı etkisiz hale getirmek için harekete geçmeye davet etti. Açıklamada, Türkiye'nin Fransa Büyükelçisi Sönmez Köksal'ın "danışmalar" için Ankara'ya çağrıldığı bildirildi. 
     


 DÜNYA 











</TEXT>
</DOC>
