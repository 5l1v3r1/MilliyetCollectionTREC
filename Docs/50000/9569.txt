<DOC>
<DOCNO> 9569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sontur03.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP anket zaferiyle sarhoş oldu 
</HEADLINE>
<TEXT>

     Strateji Mori adlı kamuoyu araştırma şirketince gerçekleştirilen kamuoyu araştırması DYP'de "seçim isteklerini" doruk noktaya çıkardı. 
     Strateji Mori tarafından ülke genelinde "kara çarşamba" dan sonra gerçekleştirilen ankette önce halka "Bugün seçim olsa hangi partiye oy verirdiniz" sorusu yöneltildi. DYP anketten yüzde 21 oyla birinci sırada çıktı. DYP'yi yüzde 15.5 ile CHP, yüzde 12 ile FP izledi. 
     Hükümet ortaklarından MHP'nin yüzde 10.5 oy oranını yakalarken DSP'nin yüzde 7 ve ANAP'ın da yüzde 6 ile baraja takıldıkları yeraldı. 
     Kararsızların oranı yüzde 21 olarak belirlenirken, ankette HADEP'e oy vereceğini söyleyenlerin oranı yüzde 5 olarak, diğer partilere oy vereceğini açıklayanların oranı ise yüzde 2'de kaldı. Ankete göre, yüzde 21 olan kararsızların belli oranda partilere dağıtılması ile partilerin oy oranları DYP'de yüzde 26.5, CHP'de yüzde 19.8, FP'de yüzde 15.3, MHP'de yüzde 13.2, DSP'de yüzde 8.9, ANAP'ta yüzde 7.5, HADEP'de yüzde 6.2 ve diğer partiler de ise yüzde 2.6 olarak saptandı. 
     Anket sonuçları parti örgütüne "moral" vermesi için teşkilatlara da gönderildi. 




</TEXT>
</DOC>
