<DOC>
<DOCNO> 13020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/son/sondun12.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Halkın Mücahitleri'nin Irak'taki kampına roketli saldırı 
</HEADLINE>
<TEXT>

     İran yönetimine muhalif Halkın Mücahitleri örgütünün Irak'taki bir kampına roketli saldırıda bulunuldu. 
     Örgütten yapılan açıklamada, Bağdat'ın 350 kilometre güneyindeki Amara Kampı'na dün çok sayıda roketin kullanıldığı bir saldırının düzenlendiği belirtildi. 
     İran'ın sorumlu tutulduğu açıklamada, saldırıda can kaybı olmadığı kaydedildi. Tahran yönetiminden, söz konusu saldırıyla ilgili herhangi bir açıklama yapılmadı. Bu arada, Halkın Mücahitleri'nin lideri Mesut Recavi'nin, bu saldırıdan sonra yaptığı konuşmada, İran yönetimine karşı mücadeleyi sürdürme sözü verdiği bildirildi. Recavi'nin bu konuşmayı saldırıdan saatler sonra yaptığı kaydedilirken, konuşmanın yapıldığı yer saklı tutuldu. 




</TEXT>
</DOC>
