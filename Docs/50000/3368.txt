<DOC>
<DOCNO> 3368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sondun12.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya’da "deli dana" endişesi 
</HEADLINE>
<TEXT>

     İtalya’da "deli dana" vakasının görülmesinden sonra hükümetin aldığı kararları yetersiz bulan mezhaba sahipleri, 3 günlük greve gidiyor. 
     Ülkedeki tüm mezbahalar grevi bugünden itibaren başlatırken, hükümetin daha geniş önlemler almasını ve maddi zararlarının karşılanmasını istiyor. 
     İlk deli dana vakasının geçen hafta başında testler sonucu kesinlik kazanmasından sonra, et satışlarında kaydedilen düşüş devam ediyor. 
     Hükümetin deli danaya karşı aldığı önlemlerin başında, en az 30 aylık sığırın testten geçirilmeden kesilmemesi, mezbahalardaki kontrollerin sıklaştırılması ve bandrolsuz et alımının önüne geçilmesi geliyor. 
     Mezbaha sahiplerinin en çok karşı çıktığı önlemin, en az 30 aylık sığırın kesilmesine yasak getirilmesi olduğu belirtiliyor. Hükümetin, kaybedecekleri sığır başına değerinin yüzde 70’ini ödeme güvencesini yeterli bulmayan mezbaha sahipleri, vergilerde de indirim yapılmasını istiyor. 
     Hayvancılık sektöründeki kuruluşlar, hükümetin kararlarına karşı protesto gösterileri yapmaya hazırlanıyor. Kuruluşların Roma-Napoli arasındaki demiryolunu kapatmak ve yaşlı inekleri Sağlık Bakanlığı’nın önüne götürerek bırakmak gibi eylemler bulunacakları belirtiliyor. 
     Bu arada, deli dana hastalığının kontrolü için ülke genelinde bin kişiden oluşan bir ekibin görev yaptığı, bugüne kadar 6 bin 200 kilo sığır eti ve 16 bin 395 kilo hayvan yemine el koyulduğu açıklandı. 
     




</TEXT>
</DOC>
