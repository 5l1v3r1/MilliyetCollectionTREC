<DOC>
<DOCNO> 43911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yazar/tamer.html </URL>
<DATE> 2001/09/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ekonomimizi rafa mı kaldırdık 
</HEADLINE>
<TEXT>

     Merhaba. Tatil bitti. Önce iş, ardından izin derken Türkiye’den bir süre uzak kaldım. Döndüğümde gündemi öylesine değişmiş buldum ki şaşakaldım. 
     Ben gitmeden önce ekonomiyle yatıp, ekonomiyle kalkıyorduk. Yokluğumda Türk ekonomisi rafa kaldırılmış Televizyon ve radyolardaki saat başı haberlerde ekonomiden söz edildiği yok pek. 
     Devlet Bakanı Kemal Derviş’in de gıkı çıkmıyor. Nerede o, peşinde gazeteciler ordusuyla dolaştığı günler Kendisi mi özellikle ortalıkta görünmemeyi ve konuşmamayı tercih ediyor, yoksa kamuoyu nezdinde popülaritesini yitirdi de onun için mi yazılı ve görsel medyada kendine yer bulamıyor henüz anlayabilmiş değilim. 
     Ben giderken faizler de dolar da gevşeme eğilimindeydi. Döndüğümde ikisini de yükselmiş buldum. 
     15 tane militan, 4 tane uçakla Amerikan ekonomisinin göbeğine daldı ve bizim zaten can çekişmekte olan ekonomimiz, iyiden iyiye iki seksen yere serildi. Krizden çıkışın kolay yolu yoktu. Biz zor yolları da tüketmeyi başarmıştık. ABD’ye terörist saldırı tuz - biber ekti. 
     
İtalyanların bakış açısı mı değişti      İtalya’nın en büyük bankacılık grubu Intesa’nın, Garanti Bankası ile evliliği askıya alması maalesef , fiyat düşürmek için taktikse mesele yok. Doğuş Grubu’nu madden ve manen üzebilir, ama sonunda nasıl olsa bir noktada buluşup uzlaşırlar. Intesa’nın çekimserliği, İtalyanların Türkiye’ye bakış açısının değiştiğini gösteriyorsa, işte o zaman üzülebiliriz. Doğuş Grubu’na yakın çevreler fiyat kırma egzersizlerinden söz etse de, Intesa’nın İngilizce resmi açıklamasında bu evliliğin artık düşünülmediği açıkça belirtiliyor. 
     Bu arada Pirelli - Benetton ortaklığı tarafından satın alınan Telecom Italia’nın da, Türkiye pazarından çekilebileceğine ilişkin söylentiler ortalıkta dolaşıyor. Diyeceksiniz ki Türkiye’ye 1.5 milyar dolar yatıran bir şirket nasıl çekilebilir Finli mobil telekom operatörü Sonera, 4 milyar dolara satın aldığı 3. kuşak cep telefonu hakkını, "Zararın neresinden dönsem k rdır" diyerek devlete bedava iade etmedi mi Borç yükü Türkiye’nin toplam dış borcunun üçte birine ulaşan 37 milyar dolar Telecom Italia’nin yeni patronaj altındaki yeni stratejisi, perşembe günü açıklanacak. Nefeslerimizi tutup bekleyeceğiz. 
     
Piyasalarda durum ümitsiz      Türkiye’ye geldiğimden bu yana geçen 72 saat içinde sadece Hazine’ye yakın çevreleri, 1.6 milyar dolarlık dövize endeksli tahvil satışı yapabilmiş olmaktan dolayı keyifli buldum. Bankacıları aradığımda ise "Bu ortamda kimseye kredi verecek halimiz yok herhalde. Elimizdeki likiditeyi en yüksek getiriyle değerlendirebileceğimiz yer döviz bonolarıydı" yanıtını aldım. 
     Son aylarda kimsenin kimseye kredi verdiği falan yoktu. Finansçılarla konuşurken iyice anladım ki, herkes yumurtalarının üzerinde oturan anaç tavuk gibi paraların üzerinde oturuyor. "Dolar her ay yüzde 10 artarken, dövizin nerelere fırlayacağı belirsizken, ben paramı neden aylık yüzde 6 - 7, haydi bilemediniz 8 getiriyle müşteriye satayım ki..." diyorlar. Onlar da kendi açılarından haklılar. 
     İyi de Yapı Kredi, İş Bankası falan önümüzdeki günlerde sendikasyon kredilerini yenilediklerinde, devreye girecek o paralar ne olacak merak ediyorum. Herhalde yine parmağını kıpırdatmadan en yüksek getiriyi sağlayacak en güvenli enstrümanı sunan Hazine’ye satılacak o paralar da. Pekiyi ya gelecek yıl dolar Tanrı korusun 3 milyon liraya fırlarsa bizim Hazine’nin h l - i pürmelali ne olacak 
     Reel sektöre gelince... Herkes reel sektörde krizin daha da akut hale geldiğinde hem fikir. Cesaret edip de tek bir sanayiciyi bile arayamadım. 
     
     







Afgan vizyonu 


Vekil rozeti... 


Ecevit’ten Bush’a Taliban devrilmeli’ 


Savaşı başlatmak kolay, bitirmek zor mu 


Cehennemin eşiği 


Veliler sanki sağmal inek 


Ya kasıt var, ya cehalet 


Milenyum barbarı 


ABD ile stratejik işbirliği 


Kadın gazetecileri günahtan korumak 


Kara para... 


Savaşa karşıyım 


Eski okurlarla... 


Ekonomimizi rafa mı kaldırdık 


Görünmez Savaş Tabak tertemiz oluncaya kadar 


Daha vakit var 


Dolar ön kapıdan giriyor arka kapıdan çıkıyor 


</TEXT>
</DOC>
