<DOC>
<DOCNO> 47952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/ekonomi/eko04.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz da bütçeden yakındı 
</HEADLINE>
<TEXT>

Başbakan Yardımcısı Mesut Yılmaz, 2002 bütçesinin Türkiye'yi gelişme trendine sokamayacağını belirterek, 'Ama şartlar böyle zorladı' dedi 
     Ankara - Milliyet 

     Devlet Bakanı ve Başbakan Yardımcısı Mesut Yılmaz, "2002 bütçesi arzuladığımız gibi Türkiye'yi gelişme trendine sokamaz" dedi. 
     Türkiye Odalar ve Borsalar Birliği'nin TOBB Antalya'daki Turizm Zirvesi'ne katılan Yılmaz, bütçenin arzulanan gelişmeyi sağlayamayacağını kaydederek "Ama şartlar böyle zorladı" dedi. Yılmaz, güvensizlik ortamının da rasyonel bir açıklamasının olmadığını belirterek, "Kayıplara değil, kazançlara bakalım" diye konuştu. 
     
     Bankacılara eşit hak 
     Yılmaz, kamu bankaları yöneticilerinin özel sektör banka yöneticileriyle aynı hak ve yetkilere sahip olması yönündeki kanun tasarısının da en kısa sürede yasalaşacağını söyledi. Oda başkanlarının alınan ekonomik tedbirlerinin hızının yavaşlığı üzerine eleştiriler yapması üzerine Yılmaz, "Bundan sonra daha aktif, daha çabuk kararlar alınacağını göreceksiniz" diye konuştu. 
     Yılmaz, Varlık Yönetim Şirketi çalışmasının sürdüğünü kaydederek, "Ama destek öncelikle üretimden k r eden şirketlere verilecek" dedi. 
     
     Turizme KDV dopingi 
     Turizm sektörünün desteklenmesi için de KDV oranlarının yüzde 10’a, hatta yüzde 5'e çekilmesi gerektiğini kaydeden Yılmaz, turzimcilere 49 yıllığına tahsis edilen arazilerin mülkiyetini de satmayı planladıklarını bildirdi. 
     
'Daha rahat formül yok'      Maliye Bakanı Sümer Oral, TÜRMOB Genel Kurulu'ndaki konuşmasında, ekonomik programın IMF istediği için değil, Türkiye'nin ihtiyacı olduğu için uygulandığını söyledi. Oral, 2002'nin devletin küçüldüğü bir yıl olacağını söylerken, "Halkın çektiği sıkıntıyı görmemek mümkün değil. Biz de sıkıntı çekiyoruz ama daha rahat bir formül yoktur" dedi. 
     
     TÜRMOB'dan sert eleştri 
     TÜRMOB Genel Başkanı Mustafa Özyürek ise dalgalı kurdan vazgeçilip, kontrollü kur sistemine geçilmesini ve yeni bir program hazırlanmasını istedi. Özyürek, 2002 yılı bütçesinin zor bir bütçe olduğunu söylerken, Maliye Bakanlığı'nın üç ay sonra bir ek bütçe hazırlamak zorunda kalabileceğini belirtti. 
     



 EKONOMİ 
















</TEXT>
</DOC>
