<DOC>
<DOCNO> 49809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/soneko20.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 197.83 puan azalarak, 1. Seans sonunda 9,721.98 puana geriledi. 
     Hisse senetleri ortalama yüzde 1.99 oranında değer yitirdi. 
     Ek kaynak konusundaki gelişmelere ve 10. gözden geçirme toplantısına odaklanan piyasada, bugünkü ilk seansta bekleme havası ve kısmen de kar realizasyonları gözlendi. 
     Günün ilk seansı 41.92 puanlık düşüşle 9,877.89 puandan açıldı. 
     Gelen satışlarla endeks düşüş eğilimine girdi. Edeks seansın ilk yarısını 255.21 puanlık düşüşle 9,664.60 puandan geçerken, ortalama değer kaybı yüzde 2.57 düzeyinde gerçekleşti. 
     İkinci yarıda gelen alımlarla toparlanan endeks kapanışta 197.83 puanlık düşüşle 9,721.98 puana gerilerken, hisse senetlerinin dünkü kapanışa göre ortalama değer kaybı yüzde 1.99 oldu. Endeks en düşük 9,584.24 puanı gördü. 
     -İŞ BANKASI HİSSELERİ- Bu arada Telecom İtalia Başkanı Marco Tronchetti Provera'nın, yurtdışı hisseler ve Aria ile ilgili olarak gazetelerde yer alan değerlendirmeleri, İş Bankası hisselerinde hareketlilik yarattı. İş Bankası C hisseleri dünkü kapanışa göre yüzde 6.56 oranında gerileyerek 6,100 liradan 5,700 liraya düştü. 
     Kapanışta mali endeks 3.72 puanlık düşüşle 12,143.60 puana, sınai endeks 127.72 puan düşüşle 9,021.88 puana gerilerken, hizmetler endeksi 68.47 puanlık artışla 6,370.06 puana yükseldi. 
     Önceki kapanışa göre mali grup hisseler ortalama yüzde 2.83 oranında, sınai grubu hisseler de ortalama yüzde 1.40 oranında değer yitirirken, hizmet grubu hisseler ortalama yüzde 1.09 oranında değer kazandı. 
     1. seansta işlem gören toplam 278 hisse senedinden 58'i değer 
     kazanırken, 147 hisse senedi değer kaybetti, 73 hissenin fiyatında ise değişiklik olmadı. İşlem hacmi 205 trilyon 766 milyar 257 milyon lira olarak gerçekleşti. 1. seansta Turkcell, Yapı ve Kredi Bankası, İş Bankası C , Tüpraş ve Garanti Bankası, en yoğun işlem gören hisseler oldular. 
     






</TEXT>
</DOC>
