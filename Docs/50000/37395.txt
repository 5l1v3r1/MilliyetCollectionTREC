<DOC>
<DOCNO> 37395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yazar/uras.html </URL>
<DATE> 2001/08/16/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sadece halkta değil devlette de güven yok 
</HEADLINE>
<TEXT>

     ANLAŞILDI. Halk devletine inanamıyor, güvenemiyor. Bu nedenle Hazine bonosuna para yatırmak için yüzde 98 faiz istiyor. Devletten risk primi olarak yüzde 35 reel faiz alıyor. Bu nedenle eline geçen doları, markı saklıyor. Satmıyor. Dolar 1 milyon 500 bin liraya satılsa bile, elindeki avucundaki Türk lirası ile dolar satın alıyor. 
     Halk devlete güvenmiyor da, acaba devlet kendine güveniyor mu 
     Faizin düşeceğini iddia eden devlet... Doların fiyatının pahalı olduğunu, doların 1 milyon 200 bin lira dolayında satılması gerektiğini iddia eden devlet. 
     Devlet kendine güveniyor ise 
     1 Ey Türk halkı... Ey Türk bankaları... Der... Bu ülkede, bu program çerçevesinde Hazine’nin ödemesi gereken normal faiz yüzde 65’tir. Hazine bundan sonra bonolarını bu faiz ile satacaktır... İsteyen alır... İsteyen almaz... 
     2 Ey Türk halkı... Ey Türk bankaları... Der... Bu ülkede bu program çerçevesinde dalgalanmaya bırakılan doların, bugünlerdeki normal satış fiyatı 1 milyon 250 bin lira dolayındadır. Bankalara Merkez Bankası şimdilik 500 milyon doları 1 milyon 300 bin liradan satacaktır. Talep olur ise satışa devam edecektir... Ülkede normal talebi karşılayacak bollukta döviz var. Geliniz görünüz ki, devlet kendine güvenemediğinden yapabileceklerini yapamıyor. Sonra da halkın devlete güvenmesi bekleniyor. 
     Şu anda, IMF destekli istikrar programını "veri" kabul edelim. Şu anda "dalgalı kur sisteminden dönülme imkanının bulunmadığını" kabul edelim. Şu anda Hazine’nin iç borcu çevirme önceliğine ve de bu amaçla faizi aşağıya çekme arayışlarına "evet" diyelim... 
     İyi de... Hazine ve Merkez Bankası bu doğrultuda ne yapıyor Sadece, "kapıldım gidiyorum, bahtımın rüzgarına..." türküsünü çağırarak ortalıkta dolanıp duruyor. Faiz ve döviz fiyatındaki yükselmede Hazine ve Merkez Bankası’nın hiç mi suçu yok Hazine ve Merkez Bankası’nın faiz ve döviz kurundaki bekleyişleri nedir 
     IMF destekli istikrar programı uygulandığı sürece kimse Hazine’nin faiz oranını "emir ve kumanda ile" yüzde 50’ye çekmesini beklemiyor. Kimse, Merkez Bankası’nın dolar için sabit kur uygulamasını veya doları 1 milyon 200 bin lira ile 1 milyon 250 bin lira gibi dar bir fiyat bandı içinde desteklemesini beklemiyor. 
     Ama piyasa faizin ve dövizin fiyatının tırmanışının ne zaman, nerede ve nasıl duracağını bilmek istiyor. 
     - Hazine’nin bono faizi bir haftada yüzde 89’dan yüzde 98’e tırmanıyor. Parası olan parasını bundan sonra yüzde 98 faiz ile 3 ay bağlar mı Ne malum bir hafta sonraki kağıt satışında Hazine’nin yüzde 108 faiz ödemeyeceği 
     - Doların fiyatı iki haftada yüzde on arttı. Bir günde yüzde beş fiyat farkı oluştu. Elinde doları olan 1 milyon 500 bin lira fiyatı görse bile satar mı Doların fiyatı 1 milyon 550 bin lira bile olsa, insanlar dolar almadan durabilir mi Bu tabloda elinde dolar tutan da, yüksek fiyat ödeyerek alan da, fiyat yükselişinin süreceği ve de hem dolar satmayanın hem de dolar alanın kazanacağı inancını sürdürüyor. 
     Kemal Derviş’in etrafında dolanarak Hazine’yi ve Merkez Bankası’nı yönettiğini sananların dikkat etmedikleri olumsuz bir gelişme var. 
     IMF destekli bu istikrar programının ana hedefi Türk lirası iç borcu çevirmek. Bu amaçla da dolar fiyatını dalgalanmaya bırakarak ve de doların fiyatının yükselmesini göze alarak, Türk lirası borçlanmayı kolaylaştırmak, Türk lirası borcun faizini düşürmek istiyor. 
     Ancak görülüyor ki, dolar fiyatının yükselmesine rağmen Türk lirası borçlanmanın faizi düşmüyor. Artıyor... Çünkü piyasada Hazine’nin borçlanabileceği Türk lirası fonlar, kaynaklar dövize yönelmiş durumda. Piyasada Hazine kağıdına gidecek Türk lirası kalmadı. Hazine kağıdına gidecek Türk lirası nazlanıyor. Kurumlar ve insanlar yüzde 35 reel faiz getirisi olan Hazine bonosu yerine döviz satın almayı daha emin ve getirisi yüksek bir yatırım olarak değerlendiriyor. 
     Ve de ekonomiyi bu noktaya getiren Hazine ve Merkez Bankası yönetiminin beceriksizliği ve başarısızlığı hiçbir şekilde tartışılmıyor. Ey halkım başarısız yöneticilerin faturasını sen ödüyorsun... Haberin olsun. 
     
     







Hacı Bektaş ve Alevilik 


Gül'e göre Ak Parti 


Fuhuş ve fukaralık 


Ankara'da rehavet 


Balkent modeli 


Türkiye daha şanslı 


Piyasa - kondu ’ 


Recep Tayyip Erdoğan kaç para kazanıyor 


Cem Karaca ve değişenler .. 


Solun Camp David'i 


Cüce maymunlar ve ateş rengi ibişle muhabbet 


Tartışması bile hata 


Sadece halkta değil devlette de güven yok 


Tayyip olmadı Derviş verelim 


</TEXT>
</DOC>
