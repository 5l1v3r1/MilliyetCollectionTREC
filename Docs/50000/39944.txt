<DOC>
<DOCNO> 39944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/spor/ygokberk.html </URL>
<DATE> 2001/09/01/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
ASKİ’ciğimiz 
</HEADLINE>
<TEXT>

     Önce ASKİ. Sanki Levent Kırca’nın İSKİ’si. Hani, "İSKİ’ciğim İSKİ’ciğim..." anlarsınız. Bu da ASKİ’ciğim. Ya da ASKİ’ciğimiz. Ankara’nın dışında, yanı, önü, arkası sobe. Bomboş. Kızılcahamam’a daha yakın. Kısaca İç Anadolu’da. Güzel belki de, oraya harcananla üç salon, artanla da bir stadyum yapılır. Hani merak ediyorsanız, bir sonradan görme dayının evine gidin, o ev nasılsa, ASKİ’ciğimiz de öyle. 
     ASKİ’yi maçtan kaçmak için uzattık. Bir Mirsad vardı, ilk devre herkes uyurken çalışan. Letonya kuş takım ya hesapta. Bir de açılış maçında ya yenilirsek korkusu yok mu Üstüne teknik heyetin "aman yemeyelim de nasıl olsa bir fazla atarız" düşüncesi.. Nolur ya, bir kere de "atabildiğimiz kadar atalım da, biraz yesek de olur" diye düşünseler. Oyuncu anlıyor kenardakilerin korktuğunu. Korku, sahaya da giriyor... 
     Play - maker’ın kadar konuş derler. Kerem’le Orhun’u doğru kullansak, geveze oluruz. Şimdi susuyoruz. Kerem’den ümidin kesildiği an, Orhun’u oyuna sokarsan, Kaptan’ı denize düşenin sarıldığı yılan haline sokuyorsun. Alacağın verimi daha oyuna sokarken kaybediyorsun. Mesela Mehmet. 35 saniye için sokuluyor. Hüseyin dörtleyince mecburen oynuyor. Harun iki dakikalık oyuncu mu Skor lazım, Harun hala kenarda. Üstelik turnuvada en çok ona ihtiyacın olacak. Örs ve ekibi basketbolcuları oyuna sokarken onlara gerçekten ihtiyacı olduğunu hissettirmeli. Yoksa, yerine girdikleri oyuncuların yedekleri konumuna sokmamalı. Hem çıkana, hem girene yazık oluyor. 
     Letonya maçına fazla takılmayalım. Milli Takım böyle. Aslında potansiyeli çok yüksek. Yarın İtalya’ya, Yugoslavya’ya 20 - 30 sayı da fark atabilir. Ters bir günde de tuhaf bir takıma takılabilir. Dün de o ters günlerden biriydi. 
     



 SPOR 




























</TEXT>
</DOC>
