<DOC>
<DOCNO> 16448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/ekonomi/eko02.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İş güvencesi ay sonunda tamam 
</HEADLINE>
<TEXT>

Çalışma Bakanı Yaşar Okuyan, iş güvencesi yasa tasarısının bu ay sonunda hazır olacağını söyledi 
     Çalışma ve Sosyal Güvenlik Bakanı Yaşar Okuyan, iş güvencesi yasa tasarısıyla ilgili çalışmaların bu ay sonuna kadar tamamlanacağını söyledi. 
     Hazırlanan tasarıyı hızla Meclis’e sunacaklarını söyleyen Okuyan, "Haksız yere işten çıkarmalar ve sendika üyeliği gerekçesiyle işten atılmalar yasa sayesinde önlenecektir" dedi. 
     Çalışmaların sekiz aydır sürdüğünü kaydeden Okuyan, dokuz öğretim üyesinden oluşan çalışma grubunun yasa metni üzerindeki çalışmalarının bu ay sonunda biteceğini söyledi. 
     
     Hızla Meclis’e sunacağız’ 
     Okuyan, "Sosyal barışın en önemli unsuru olan yasanın çalışmalarını, çalışma grubu bu ay sonuda tamamlayacak. Tam metin neticelenecek. Umarım ki ilgili tarafların uzlaşmasıyla oluşacak ortak metin bizim elimize gelir ve biz de en kısa sürede Meclis’e sunarız" diye konuştu. 
     
Programda insan yok’      Türkiye Kamu - Sen Genel Başkanı Resul Akay, "Program, tipik bir IMF ve Dünya Bankası programıdır. Programda işçi, memur, emekli, esnaf, çiftçi, kısacası insan yoktur" dedi. Akay şöyle konuştu "Halk sokağa dökülüyor, anlamıyorlar. Yazar kasa atılıyor, göremiyorlar. 
     Cumhuriyet tarihinde eşi görülmemiş bu krizin sebebi olan hükümet, yine eşi görülmemiş bir biçimde halkı tahrik ve tehdit ederek sosyal bir patlamanın fitilini ateşlemektedir." 
     


 EKONOMİ 














</TEXT>
</DOC>
