<DOC>
<DOCNO> 11164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sondun04.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırp lider Miloseviç'in kara parasını Kıbrıslı Rumlar aklamış 
</HEADLINE>
<TEXT>

     ABD Dışişleri Bakanlığı, Yugoslavya'nın devrik devlet başkanı Slobodan Miloseviç'in ülke dışına kaçırdığı paraların, Güney Kıbrıs Rum yönetimi aracılığıyla aklandığını resmen açıkladı. 
     Bakanlık sözcüsü Richard Boucher, gazetecilere açıklamasında, ''Miloseviç ve yakın çevresinin Yugoslavya'nın varlıklarını Kıbrıs'tan Güney Kıbrıs Rum Kesimi'nden ve bazı başka ülkelerden geçirdikleri, oldukça açık. Bizim endişemiz, bu durumun uzun süre devam etmesi'' dedi. 
     Boucher, Kıbrıs Rum Yönetimi'nin, son zamanlarda bu para akımının önüne geçilmesi için ''bir ölçüde önlemler almaya başladığını'' ifade ederek, ''bu konuda Kıbrıs Rum tarafının, yeni Yugoslav yönetimiyle tam bir işbirliğine girmesini istiyoruz'' diye konuştu. 
     Kıbrıs Rum Kesimi'ndeki off-shore bankalar aracılığıyla Miloseviç ve yandaşlarının Yugoslavya'dan para kaçırdığı uzun süredir ABD yetkililerince bilinmesine karşın, Washington, bu konuda şimdiye kadar resmi bir açıklama yapmamıştı. 




</TEXT>
</DOC>
