<DOC>
<DOCNO> 17747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/siyaset/siy03.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’dan ölüm orucu yorumu 
</HEADLINE>
<TEXT>
Yukarıdakiler emrediyor AŞAĞIDAKİLER ÖLÜYOR 
Avrupa Konseyi Parlamentosu Meclis Başkanı Johnston, ölüm orucu için emir veren örgüt kadrolarını eleştirerek, "F tipi bizim önerdiğimiz doğru bir adımdır" dedi... 
     GÜVEN ÖZALP Brüksel 

     Cezaevlerindeki ölüm oruçlarında ölü sayısı arttıkça, Avrupa’dan gelen açıklamalar da yoğunlaşıyor. Açıklamalarda Türkiye’ye yönelik, "Bir an önce çözüm bulun" mesajlarının yanı sıra, eylemi sürdüren mahk mların bağlı bulundukları örgütlerin lider kadrolarına yönelik eleştiriler de dikkati çekiyor. 
     Strasbourg’da başlayan Avrupa Konseyi Parlamenterler Meclisi oturumu öncesi bir açıklama yapan Başkan Lord Russell Johnston, ölüm oruçları için emir veren örgüt kadrolarını eleştirdi. Johnson, komünist ideoloji ve katı bir hiyerarşik yapıyla hareket eden örgüte bağlı mahk mların "yukarıdakiler" tarafından ölüme gönderildiğini ifade etti. Johnson, "Türk yetkililer de bunun sona ermesi için elinden geleni yapsınlar. Güven artırıcı önlemler, örgüt liderlerinin tavırlarını değiştirmese bile, mahk m ailelerinin düşüncelerini değiştirebilir. Ölüme giden gençlere hiçbir şeyin ölüme değmeyeceğini anlama şansı verilmeli" dedi. 
     
Cezaevi reformları eksik      F tipi cezaevi uygulamasının Avrupa Konseyi’nce önerilen ve doğru yönde atılmış bir adım olduğunu kaydeden Johnston, İşkenceyi Önleme Komitesi’nin önerilerinin dikkate alınması gerektiğini söyledi. 
     Gelecek ay Türkiye’de konuyla ilgili temaslarda bulunacak olan Johnston, sorunların kaynağını cezaevi sistemindeki reformların tamamlanmamış olmasına bağlayarak, kütüphane, sosyal faaliyetler için yapılan önerilerin yerine getirilmesi çağrısında bulundu. 
     
Sürücü ve Hanoğlu sloganlarlaGÜNTAN MAVİGÖZLÜ 
     Ölüm orucunda hayatlarını kaybeden Sibel Sürücü ile Şehay Hanoğlu, dün İstanbul’da toprağa verildi. TKEP - L örgütü üyesi Sürücü’nün 24 cenazesi Ayazma Mezarlığı’na defnedildi. Küçükarmutlu’daki evinde ölen Hanoğlu da Gazi Cemevi’ndeki törenin ardından Cebeci Mezarlığı’nda toprağa verildi. Çeşitli yazarların da katıldığı ve sloganların atıldığı törende, Hanoğlu’nun çocukları bir taraftan yumruklarını havaya kaldırırken, diğer taraftan da annelerinin resmini taşıdı. 
     
     



 SİYASET 




















</TEXT>
</DOC>
