<DOC>
<DOCNO> 39008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/ekonomi/eko07.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Basım sektöründe dev işbirliği 
</HEADLINE>
<TEXT>

     Detay Basım, yaklaşık bir yıldır görüşmelerini yürüttüğü Avrupa'nın en büyük basım evi Danel ile ortaklık anlaşması imzaladı. Danel Grup Genel Müdürü Frederic Osdoit, Danel'in 2000 yılı itibarıyla cirosunun 180 milyon Euro olduğunu ve ilk bir yıl içerisinde Detay Basım ile asgari 20 - 22 milyon Euro civarında bir iş hacmi gerçekleştirmeyi hedeflediklerini belirtti. Osdoit, Danel Grup'un bin 200 çalışanı ve 13 fabrikası ile faaliyet gösterdiğini, Detay Basım'la yaptıkları anlaşma gereği önümüzdeki beş yıl içerisinde bu fabrikaların büyük bir kısmını Detay'ın yönetimine vererek üretimi Türkiye'de gerçekleştirmeyi amaçladıklarını belirtti. 
     Detay Basım Yönetim Kurulu Başkanı Ferit Özkaşıkçı ise, "Danel ile gerçekleştirdiğimiz ortaklık sayesinde Türkiye'yi Avrupa'nın üretim üssü haline getirmeyi amaçlıyoruz" dedi. 
     



 EKONOMİ 













</TEXT>
</DOC>
