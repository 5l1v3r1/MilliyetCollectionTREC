<DOC>
<DOCNO> 22674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/ekonomi/eko08.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada kazanç parmak ucunda 
</HEADLINE>
<TEXT>

Son dönemde kıyasıya sanal rekabet içinde olan aracı kurumlar, internet işlemlerinden daha büyük pay kapma yarışına girdiler 
     EBRU SUNGUR 

     Bilgi ve hız çağına ayak uydurma yarışına giren aracı kurumlar, birbiri ardına internet hizmetlerini genişletiyor. İnternetten hisse senedi alım satımı imk nı tanıyan aracı kurumlara her gün bir yenisi eklenirken, bazılarında internet işlemleri toplam hacmin yüzde 5’ine kadar yükseliyor. Uzmanlar, bu alanda aracı kurumlar arasında büyük bir rekabet başladığını kaydediyor. 
     
     İnternetin nimetleri 
     İnternet emirleri, aracısız olarak broker’a ulaşması nedeniyle avantaj taşıyor. Birçok aracı kurumun sadece internet müşterileri için kurduğu çağrı merkezlerine, internette sorun olduğunda telefonla emir verilebiliyor. 
     İnternetten araştırma bültenlerine, canlı borsa verilerine ulaşmak da mümkün. Hatta bu hizmetler kişiye özel de olabiliyor. Eczacıbaşı Menkul, müşterilerine, seçtikleri hisse alım ya da satım için uygun seviyeye gelince elektronik ortamda haber veriyor. 
     
     Pazar krizde büyüdü 
     Teknoloji yatırımlarını krizde de sürdürdüklerini belirten Ata Online Genel Müdürü Bülent Altınel, "Pazar payımızın artmasının en büyük nedeni bu" dedi. Finansinvest Genel Müdür Yardımcısı Kartal Çağlı müşterilerinin yüzde 10’unun işlemlerinde interneti kullandığını kaydetti. 
     Garanti Yatırım İnternet Şubesi Yönetmeni Meltem Temel de, "İnternet işlemleri, genel işlem hacmimizin yüzde 2 - 3’üne kadar çıkıyor" dedi. 
     
İnternetten işlem yapılabilen bazı aracı kurumlar Aracı kurum adı İnternet sitesi adresi Acar Menkul Değerler acar.com.tr Ak Yatırım akyatirim.com.tr Alfa Menkul Değerler alfa.com.tr Ata Online ataonline.com.tr Demir Yatırım demiryatirim.com.tr Eczacıbaşı Menkul Değerler emdas.com.tr EGS Yatırım egsyatirim.com.tr Finans Yatırım finansinvest.com.tr İktisat Yatırım iktisatyatirim.com.tr İş Yatırım isbank.com.tr Garanti Yatırım garantiyatirim.com.tr Gedik Yatırım gedik.com Kent Yatırım kentyatirim.com.tr Hak Menkul Değerler hakmenkul.com.tr Strateji Menkul Değerler strateji.cam.tr TEB Yatırım tebyatirim.com.tr Yatırım Finansman yatirimfinansman.com      
     



 EKONOMİ 






















</TEXT>
</DOC>
