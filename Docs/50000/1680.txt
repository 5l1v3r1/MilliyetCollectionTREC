<DOC>
<DOCNO> 1680 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sondun01.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da barış umutları yine yeşeriyor 
</HEADLINE>
<TEXT>

     İsrail ile Filistin, şiddet hareketlerini azaltmak ve barış sürecine yeni bir atılım verebilmek için Batı Şeria ve Gazze'de ortak devriye birliğini yeniden oluşturmaya karar verdiler. 
     İsrail radyosunun bildirdiğine göre, İsrail ordusuyla Filistin polisi arasında böyle bir işbirliğinin yeniden kurulması kararı, Filistinli ve İsrailli sivil ve askeri yetkililerin, İsrail ile Gazze Şeridi arasında kalan bölgede bulunan Erez sınır kapısında yaptıkları toplantıda alındı. 
     Radyo, İsrail Ulaştırma Bakanı Amnon Lipkin Şahak'a dayanarak verdiği haberinde bu toplantıyı ''başarılı'' olarak niteledi. Batı Şeria ve Gazze Şeridi'nde ortak devriye birliği oluşturulması 1993'deki Oslo anlaşmasında karara bağlanmış, ancak bu uygulama 28 Eylül'de İntifada'nın Filistin Ayaklanması yeniden başlamasıyla kesintiye uğradı. 




</TEXT>
</DOC>
