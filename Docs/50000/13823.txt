<DOC>
<DOCNO> 13823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/son/sonspo05.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Olimpiyat Komitesi’nden 2008 için Paris’e olumlu not 
</HEADLINE>
<TEXT>

     Uluslararası Olimpiyat Komitesi’nin, 2008 Olimpiyatlarını düzenlemeke isteyen Paris’ten olumlu izlenimlerle ayrıldığı bildirildi. Uluslararası Olimpiyat Komitesi Değenlerdirme Komisyonu Başkanı Hollandalı Hein Verbruggen, inceleme ve araştırmalarından sonra Paris’in sportif projelerinden etkilendiklerini bildirdi. 
     Verbruggen, sporcuların sorunlarının ve tavsiyelerinin gözönüne alınmasının önemli bir nokta olduğunu ifade etti. Komisyon Başkanı, bunun dışında siyasi iradenin, Olimpiyatların düzenlenmesi konusunda gösterdiği desteği de olumlu bulduklarını bildirdi. 
     Fransa Cumhurbaşkanı Jacques Chirac, dün komisyon üyelerini Elysee Sarayı’nda kabülü sırasında, siyasi iradenin ve Fransız kamuoyunun Paris’te 2008 Olimpiyatlarının düzenlenmesini kararlılıkla desteklediğini açıklamıştı. 
     Olimpiyatların yerinin belirlenmesi ile ilgili son karar, 13 Temmuz tarihinde Moskova’da yapılacak toplantıda verilecek. Fransız basını, Paris ve Pekin’i diğer adaylara oranla daha şanslı gösterirken, Çin’deki insan hakları ihlalleri yüzünden, son aşamada ülkelerinin Olimpiyatları düzenleme ihtimalinin daha fazla olduğuna inanıyor. 
     




</TEXT>
</DOC>
