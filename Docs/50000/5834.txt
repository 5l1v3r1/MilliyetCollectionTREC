<DOC>
<DOCNO> 5834 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/guncel/gun11.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumurtaya da "aganigi" kampanyası 
</HEADLINE>
<TEXT>

     SALİHA ÇOLAK Ankara 

     TBMM Yumurta Üreticilerinin Sorunlarını Araştırma Komisyonu, sektörün kurtarılması için bir dizi çözüm önerisi belirledi. Komisyon raporunda, yumurta tüketiminin artırılması için fındık, mercimek gibi ürünlerde olduğu gibi özel reklam kampanyaları düzenlenmesi istendi. 
     Bu kampanyalarda yumurtanın "kolesterolü artırdığı" gibi yaygın ve yanlış kanaatlerin ortadan kaldırılması amacıyla bilimsel verilerin kullanılması önerildi. Yumurtacılık sektörünün kurtarılarak, halkın daha ucuz yumurta yiyebilmesi için Araştırma Komisyonu'nun saptadığı çözüm önerileri şöyle 
     Kapasite, tüketimin oldukça üzerinde olduğundan sektöre yeni teşvikler verilmemeli, verilecekse de atıl kapasiteyle çalışan tesislere aktarılmalı. 
     Yumurtaya uygulanan KDV oranı yüzde 1'e indirilmeli. 
     Maliyeti düşürmek için dünya fiyatlarıyla hammadde sağlanmalı. 
     Alternatif yem bitkilerinden kanola, sorgum, tapyoka ekimi desteklenmeli. 
     Fındık ve mercimekte olduğu gibi tanıtım ve tüketimi teşvik için uzun dönemli ve sistematik bir biçimde TV, radyo ve basın yayın aracılığıyla tanıtım ve reklam yapılmalı. 
     Bu konu devletin toplumun sağlığı ve dengeli beslenmesi açısından milli bir politika oluşturulmalı. 
     Okullarda yumurtanın beslenmedeki önemi öğretmen ve öğrencilere kavratılmalı ve sevdirilmeli. 
     Askeri birliklerdeki genç insanlara dengeli beslenme açısından yumurta sevdirilmeli ve tüketim artırılmalı. 
     Turizm Bakanlığı aracılığıyla tüm otellerde sabah kahvaltısında yumurtanın mönüye ilavesi sağlanmalı. 
     İhraç edilen yumurtaların taze ve temiz olduğu ciddi sağlık raporlarıyla belgelenmeli. Kaybedilen dış pazarların yeniden kazanılması için çalışılmalı. 
     


 GÜNCEL 



















</TEXT>
</DOC>
