<DOC>
<DOCNO> 17078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/soneko20.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası döviz rezervleri 130 milyon dolar azaldı 
</HEADLINE>
<TEXT>

     Merkez Bankası döviz rezervleri, 6-13 Nisan 2001 tarihleri arasındaki bir haftalık sürede, 130 milyon dolar azaldı. 
     Merkez Bankası'nın haftalık bültenine göre, 6 Nisan'da 18 milyar 796 milyon dolar olan Banka'nın döviz rezervleri, 13 Nisan'da 18 milyar 666 milyon dolara indi. 
     Bu arada, bankalar ve özel finans kurumlarının ÖFK toplam döviz rezervleri 9 milyon dolar artarak, 30 Mart itibarıyla 12 milyar 473 milyon dolardan 12 milyar 482 milyon dolara yükseldi. 
     Öte yandan, altın rezervleri ile Merkez Bankası, ticari bankalar ve ÖFK'ların döviz rezervlerinden oluşan Türkiye'nin uluslararası rezervleri, 30 Mart itibariyle bir haftalık süre içinde, 717 milyon dolar azalarak, 32 milyar 649 milyon dolardan 31 milyar 932 milyon dolara indi. 
     Merkez Bankası'nın dalgalı kur sistemi öncesinde 16 Şubat tarihi itibarıyla 27 milyar 943 milyon dolar olan döviz rezervi, geçen süre içinde 9 milyar 277 milyon dolar azaldı. 
     
     




</TEXT>
</DOC>
