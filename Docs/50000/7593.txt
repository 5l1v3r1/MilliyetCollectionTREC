<DOC>
<DOCNO> 7593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur01.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekirdağ F tipi cezaevine nakiller başladı 
</HEADLINE>
<TEXT>

     Tekirdağ'da Adalet Bakanlığı tarafından yaptırılan F tipi cezaevine, tutuklu ve hükümlü nakli yapılmaya başlandı. 
     Tekirdağ Valisi Cemalettin Sevim, yaptığı açıklamada, ''Suç örgütü kurmak'' iddiası ile İstanbul 3 Nolu DGM tarafından yargılanan Mehmet Hadi Özcan 47 ile İsmail Halil'in 36 ,Tekirdağ F Tipi Cezaevi'ne getirildiğini söyledi. Sevim, 2 mahkumun, dün İstanbul'daki bir cezaevinden F tipi cezaevine getirildiğini belirterek, şunları kaydetti 
     ''Her iki muhkamun yargılanmaları devam ettiği için, bugün güvenlik önlemleri altında tekrar İstanbul'a götürüldü. Davanın görülmesinden sonra, yeniden Tekirdağ F Tipi Cezaevi'ne getirilen iki kişi ayrı odalara konuldular. Böylece F tipi cezaevi bugünden itibaren resmen açılmış oldu. Yarın ve ondan sonraki günler çevre illerden çok sayıda mahkum F tipi cezaevine getirilecek.'' 
     Tekirdağ'ın Muratlı ilçesi yolu üzerinde bulunan F tipi cezaevi çevresinde ve yollarda, 2 mahkumun getirilişi sırasında geniş güvenlik önlemleri alındığı görüldü. 
     Tekirdağ F Tipi Cezaevi'ne çete ve terör örgütü Hizbullah suçlularının getirileceği belirtildi. 




</TEXT>
</DOC>
