<DOC>
<DOCNO> 20324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/yilmaz.html </URL>
<DATE> 2001/05/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
NATO’nun tatil beldesi Marmaris 
</HEADLINE>
<TEXT>

Gölcük Harp Filosu’nun Marmaris’e taşınmasıyla, Nato gemileri Rodos yerine Marmaris’i liman olarak seçti. Bu milyon dolarlar demek 
     Gölcük depremi, Harp Filosu’nun Marmaris’e taşınmasına, Nail Keçili’nin hapise girmesi de Marin Air’in denize iniş yapan hava taksi servisini turizm sektörüne vermesine yol açtı.... 
     Deprem ve Egebank sanıklarından Nail Keçili’nin adının Marmaris’te buluşmasına neden olan gelişmeyi, geçtiğimiz hafta sonu ABD Deniz Kuvvetleri 6’ıncı Filo’ya ait Truman uçak gemisinin 5 bin 800 askeriyle limana yanaşmasıyla yaşadık. Geminin limana girmesiyle, STG Companies ile Ant Marin şirketine havadan tur düzenleyen Marin Air’in Cesna tipi uçağının denize inmesi neredeyse aynı anda gerçekleşti. Egebank’ın Fon’a devredilmesiyle sonuçlanan Kasırga Operasyonu’na kadar son iki yıldır Keçili’nin son seferi Ağustos ayında Marmaris’e yalnızca bir kaç özel otel müşterisi ve Keçili için gelen uçak o tarihten beri düzenlediği Bodrum ve Edremit seferlerine Marmaris tur paketlerini de ekledi. 
     
Ceylan’dan korktular      STG’yi de biraz açayım. Bu firma 1985 yılında Kaş’a gelen gençlerden kuruldu, büyüdü, holdinge dönüştü. Açık adı Simena Turizm Grubu. Simena adı yabancı gelmedi değil mi Hayatta olmayan iki ünlünün buluştuğu bir tatil köyüydü. Özal ve Ağa Ceylan... Ceylan Grubu’nun Kemer’deki tatil köyü Simena’yı Özal açmıştı. Tabii o yıllarda Simena’yı Kaş’ta kuran gençler, cesaret edip Ağa Ceylan’a "Adımızı kulanamazsınız" diye dava açamadılar. 
     STG TÜRSAB Marmaris Bölge Başkanı Cem Selik, Birol Türemiş ve Serdar Uyguner’in ortaklığında ilerlemiş, Bodrum, Marmaris ve Çeşme’deki otel işletmeleri ile 1500 yatak kapasitesine ulaşmış, yılda 240 bin turiste hizmet veren bir turizm grubu. Marmaris’e gelen Amerikan askeri gemilerine turlar düzenlemek ise Ant Marin ile geliştirdikleri en yeni ürünleri. 
     
Turizme asker desteği      Amerikan askerleri ile ilişkiyi kuran Ant Turizm’in sahibi Hasan Akıncıoğlu. Babası da denizcilik sektöründe olan Akıncıoğlu, yurt dışında deniz turizmi alanında yüksek öğretim görmüş ve Amerikan askerleri gemilerini Antalya ve Kuşadası’na bağlamış. Marmaris bu yıl gerçekleşiyor. 
     Neden Marmaris 
     Gölcük dereminden sonra buradaki Güney Deniz Saha Komutanlığı Antalya’ya, Donanma Komutanlığı İzmir’e, Harp Filosu da Marmaris Aksas Deniz Üssü’ne taşınmış. O tarihten bugüne Marmaris turizmine el atan askerler verdikleri destekle, Nato’ya bağlı askeri gemilerin Marmaris Limanı’nda gecelemesine yardımcı oluyorlar. Eğer Marmaris bu programa girmeseydi, Nato’nun tercihi Rodos Limanı olacaktı. 
     
Yunan gemisi de geliyor      Yaz sezonunda ABD filosuna ait, 3 bin 500 kişilik helikopter, 6 bin kişilik de uçak gemisinin yanaşacağı Marmaris’e, 13 Mayıs’ta 2 İtalyan, 1 Yunan askeri gemisi daha gelecek. Bu gemilerin Marmaris’e katkıları hiç de azımsanmayacak boyutta. Amerikan gemisi 3.5 günde, 10 milyon dolar bırakıp gitti. Askerler aylarca denizde dolaştıktan sonra ikmal - eğlence - dinlence - gezi için güvenli, turistik hizmet yeterliliği olan limanları seçiyorlar. 
     
Liman özelleşti      Özel Girişim Grubu’nun Özelleştirme İdaresi’nden 2 ay önce, 14.9 milyon dolara aldığı Marmaris Limanı’nı işleten şirketin Yönetim Kurulu Başkanı Doğan Tugay, 2001 yılında limana yanaşacak turistik gemi sayısının 24’den, 75’e çıkacağını söylüyor. Bu da yılda 25 bin turist demek... Özelleştirme ile kurulan konsorsiyumda yüzde 33 ile en büyük hisseye Marmaris’in yerlisi ve en eski turizmci Tugay ile birlikte, STG ve Ant Marin de yüzde 15’er pay sahibi. 
     Marmaris, limanın özelleşmesi ve askeriyenin desteği ile turizmde yeni bir model olma yolunda ilerliyor. 
     
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
