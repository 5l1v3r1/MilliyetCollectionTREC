<DOC>
<DOCNO> 39949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yasam/yas02.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Katil virüs can aldı 
</HEADLINE>
<TEXT>

Henüz tipi belirlenemeyen ve beyne girerek ölüme yol açan bir virüs 6 yaşındaki kızın ölümüne, babasının ise komaya girmesine neden oldu 
     AHMET KAYA, MEHMET TAŞÇIOĞLU Gaziantep DHA 

     Tüm incelemelere rağmen türü belirlenemeyen bir virüs, 6 yaşındaki Fatoş Oturakcıibogil'in ölümüne, babasının da komaya girmesine neden oldu. 
     Tifo belirtileriyle hastaneye götürülen Fatoş'un bir haftalık tedavilere yanıt vermeyip ölmesinin ardından, baba Tuncay Oturakcıibogil de aynı şik yetlerle yoğun bakıma alındı. Çekilen tomografilerde hem baba, hem de ölen kızının beyninin aynı bölgesinde birbirine yakın şekilde tümör belirlendi. 
     Gaziantep Tıp Fakültesi Nöroloji Servisi doktoru Aylin Hengirmen, katil virüsün cinsini belirleyemediklerini belirterek, "Diğer hastamıza elimizden gelen her şeyi yapıyoruz. Ama maalesef virüsün cinsini belirleyecek olanaklarımız yok" dedi. 
     
Daha önce de bir genç ölmüş      Gelişmelerin ardından dikkatler bu kez, ailenin oğlu Erhan'a 13 çevrildi. Bir yıl önce baba ve kardeşi gibi tifo tanısıyla hastaneye kaldırılıp dört gün tedavi gören Erhan da, hastanede incelemeye alınacak. Doktorlar, son bir ayda benzer virüslerden kaynaklanan rahatsızlıklarla hastanelere 15 kadar hasta geldiğini ve bunlardan 17 yaşındaki bir gencin de yaşamını yitirdiğini açıkladı. 
     
Teşhis çok zor      Gaziantep Üniversitesi Tıp Fakültesi Dekanı Prof. Dr. Yavuz Coşkun da, katil virüsün vücuda solunum, mide, bağırsak yoluyla girip, buradan kan yoluyla beyne yerleştiğini belirterek şu açıklamayı yaptı 
     "Bu virüsün birçok türü var. Ancak, virüsün cinsini belirlemek çok zor. Bu teknik Türkiye'nin yanı sıra diğer ülkelerin tıp merkezlerinde de zor gibi. Virüsün beyne yerleşmesiyle meydana gelen iltihaplanmanın şiddeti hastanın kaderini belirliyor. Eğer vücut dirençliyse hasta kurtulabiliyor, yoksa ölüyor. Aynı şik yetle hastanelere gelen hasta sayısının fazlalığı nedeniyle çeşitli branşlarda uzmanlardan oluşan bir ekip kurduk." 
     



 YAŞAM 





















</TEXT>
</DOC>
