<DOC>
<DOCNO> 11423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun09.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakıştı mı sana Alaattin Baba 
</HEADLINE>
<TEXT>

     SEMRA PELEK İstanbul 

     Kartal Cezaevi'nde bulunduğu sırada çekiştiği Karagümrük çetesi lideri Nuri Ergin'e gözdağı vermek için, Karagümrük Spor Lokali'ne düzenlenen silahlı saldırıyı azmettirdiği iddiasıyla yargılanan Alaattin Çakıcı, dün İstanbul 1 No’lu mahkemede hakim karşısına çıktı. Çakıcı, hakime, "Beni basında tanıtıldığı gibi değil, vatandaş Çakıcı olarak değerlendirin ve öyle yargılayın" dedi. 
     Saldırı soruşturması açıldığı sırada, tahliyesine 15 gün kaldığını ifade eden Çakıcı şöyle dedi "Benim zaten Fransa'da derin dondurucuda bekletilen beş ipim boynumda duruyor. Dosyanın içeriği gerektiriyorsa tahliyemi talep ediyorum." 
     Mahkeme Yakup Çakıcı, Cem Akarsu ve Cem Korkmaz'ı tahliye ederek duruşmayı erteledi. 
     


 GÜNCEL 























</TEXT>
</DOC>
