<DOC>
<DOCNO> 36791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/guncel/gun06.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok Türkiye’yi görmek istiyorlar 
</HEADLINE>
<TEXT>
Rusların turizm gözdesi Türkiye 
     CENK BAŞLAMIŞ Moskova 

     Rus halkı için Türkiye, kendi ülkelerinden daha çok görmek istedikleri bir tatil yöresi haline geldi. 
     Moskovski Komsomolets gazetesine göre, Moskova’daki 1197 turizm acentası arasında yapılan araştırmaya göre, Türkiye birinci sırayı aldı. 16-22 Temmuz arasında gerçekleştirilen araştırmada yüzde 36.76 ile birinci olan Türkiye’yi yüzde 22.89’la İspanya izledi, Rusya ise üçüncü oldu. Böylece Türkiye, Rus halkı için kendi ülkelerinden daha çok görmek istedikleri bir yer haline geldi. Dördüncü sırayı Kıbrıs Rum Kesimi alırken, Hırvatistan dikkat çekici bir hamle yaparak beşinci oldu. Ancak bazı tur operatörlerinin Hırvatistan ve Yunanistan’ın daha çok reklamını yapmaya başlamasının, Türkiye için potansiyel tehlike oluşturduğuna dikkat çekiliyor. 
     



 GÜNCEL 














</TEXT>
</DOC>
