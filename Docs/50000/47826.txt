<DOC>
<DOCNO> 47826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/spor/spo01.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’ın özel timi 
</HEADLINE>
<TEXT>

     ORHAN YILDIRIM 

     ZORLU derbi öncesinde Beşiktaş’ın beş yıldızı İnönü Stadı’nda galibiyet yemini ettiler. Galatasaray maçını ligde dönüm noktası olarak gören Siyah - Beyazlı futbolcular, iki kaptanları Tayfur ve Nihat ile birlikte ezeli rakiplerini yenip taraftarlarını sevindirmek için her türlü mücadeleyi göstereceklerini söylediler. 
     KAPTAN Tayfur takım olarak çıkışa başlamak için pazar gününü beklediklerine değinerek, "Büyük maçların havası başka olur. Daha önceki haftalarda yaptığımız hataları bu kez tekrarlamayacağız. Galatasaray lider olabilir. Ancak biz de iyi takımız. Amacımız rakibimize bu sezonki ilk yenilgisini tattırmak" dedi. 
     REAL Soceidad’a transfer olmak için gün sayan Nihat da Galatasaray’ın Avrupa’daki başarılarını alkışladıklarını söyledi ve "Ancak Türkiye’de biz iddialıyız" dedi. İbrahim, Bayram ve Ümit de orta sahadaki mücadelede üstün olan tarafın maçı da galip bitireceğini söylediler. 
     
Fevzi’nin rövanşı      YOZGATSPOR - Beşiktaş maçında patlama yapan ve yeniden formasına kavuşan Fevzi Tuncay, iki yıl önceki Galatasaray derbisinde ıska geçip yediği golü unuttuğunu belirtti ve "O golü tarihe gömdüm. Ne var ki kamuoyunda h l yediğim hatalı gol tartışılıyor. Şifo Mehmet’in Tafferel’e attığı gol gözardı ediliyor. Futbol hatalar oyunudur. Bu maç benim için rövanş olacak" dedi. 
     TAKIM olarak galibiyete kilitlendiklerini de vurgulayan genç file bekçisi Fevzi, "Moralim süper, kendime güveniyorum. Bana güvenenleri de bu maçta mahçup etmeyeceğim. Aradığım huzuru geç de olsa buldum. Yarışta fazla puan kaybettik. Galatasaray’ı yenip, yeniden yarışa ortak olmak zorundayız. Bunu da hem ben, hem de arkadaşlarım başaracak güçteyiz" ifadesini kullandı. 
     
Nouma yine döktürdüİlginç açıklamalar yapan Beşiktaş’ın eski golcüsü, "Başarısız olmam için Şifo Mehmet’i kestiler" dedi 
     BEŞİKTAŞ’IN eski futbolcusu Nouma turkspor.net’e yaptığı açıklamada, "Taraftarla bütünleşmiştim. Ama bunu çekemediler. Taraftar bana sahip çıkmakla yanlış yaptı. Politik olmalıydık" dedi. Fransız oyuncu, "Galatasaray maçında takım o kadar ruhsuzdu ki, kavga etmemek için kırmızı kart gördüm" ifadesini kullandı. 
     NOUMA kendisini sahada sadece Mehmet’in anladığını vurgulayarak, "Oynadığı her maçta istediğim topları alıyordum. Ancak sırf başarısız olmam için Şifo’yu kestiler" diye konuştu. Siyahi oyuncu, Galatasaray’ın kendisini çok isteğini belirtip, "Beşiktaş taraftarını üzmemek için gitmedim" yorumunu yaptı. 
     
Çenesinden gitti’      GALATASARAY’IN yıldız oyuncusu Sergen Yalçın’ın Beşiktaş’tan ayrılmasında suçladığı eski yöneticilerden Metin Keçeli, "Paradan değil, çenesinden gitti" dedi. Sergen ile yapılan pazarlıklarda transfer komitesi başkanı olduğunu hatırlatan Keçeli, "Alpay ile aynı parayı önerdik ama O durmadan konuştu" dedi 
     
Tümer sıkıntısı      BEŞİKTAŞ’TA Ümit, Ahmet Yıldırım ve Erman’ın sakatlıkları geçerken, sağ baldırından problemi olan Tümer’in durumu belirsizliğini koruyor. Galatasaray maçı için bugün kampa girecek olan Siyah - Beyazlı takımda, Başkan Serdar Bilgili de akşam oyuncularla birlikte yemek yiyecek. Daum ise pazartesi günü mahkemesi nedeniyle Almanya’ya gidecek. 
     
Daum’dan kıl’ haberler      Daum’un kokain davası Alman basınında alay konusu oldu. Savcıların ünlü hocayı mahkum ettirmek için her fırsatı kullanıp, ilgisiz şeyleri delil olarak mahkemeye sunmaları üzerine, gazeteler "Daum’un saç teli analizi" başlığıyla yazdıkları haberde kıl üzerindeki çamuru "Hoeness ile yapılan çamur savaşından kalma" diye yazarken, analizde bit, kepek, jöle, saç ucu, hafıza düğümü, sperm ve sonunda uyuşturucu madde bulunduğunu belirttiler. 
     



 SPOR 





























</TEXT>
</DOC>
