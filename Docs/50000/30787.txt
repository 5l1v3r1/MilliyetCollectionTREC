<DOC>
<DOCNO> 30787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/siyaset/asiy.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan’a soğuk duş 
</HEADLINE>
<TEXT>

Kapatılan FP'nin lideri Kutan, Avrupa Birliği ülkelerinin büyükelçilerini "şik yet kahvaltısı"na davet etti. Ancak Kutan'ın davetine sadece iki büyükelçi geldi 
     BARÇIN YİNANÇ Ankara 

     Kapatılan FP'nin lideri Recai Kutan, AB'ye üye ülkelerin büyükelçilerine dün sabah verdiği "şik yet kahvaltısında" katılım şoku yaşadı. Kutan'ın davetine büyükelçi düzeyinde sadece İsveç ve İşviçre katıldı. 
     Kutan, dün AB büyükelçilerine "partinin kapatılması nedeniyle" Türkiye'yi şik yet etmek için bir kahvaltı verdi. Kendilerine büyük haksızlık yapıldığını belirterek Avrupa'dan yardım isteyen Kutan, "Bize haksızlık yapıldı. Milyonlarca kimsenin desteği olan bir parti ortada bırakıldı. Bu hukuka aykırı bir durumdur. Avrupa'nın da Türkiye'nin demokratikleşmesine yardımcı olması lazım" dedi. 
     Bazı konuklar "Sizin partinizin kapanmasıyla yaşanan dram hepimizi üzdü" derken, bazıları da "Umarız bunlardan herkes doğru sonuçları çıkarır" ifadesini kullandı. 
     Yeni parti soruları üzerine Kutan, "Büyük ihtimalle salı günü yeni partinin kuruluş dilekçesini veriyoruz. Yaklaşık 70 bağımsız milletvekili toplayabileceğimizi tahmin ediyorum" dedi. 
     
     Dinci parti olmayacak 
     Partinin "dinci olup olmayacağı" sorusuna Kutan, "Fundamentalism veya ona benzer işlerle ilgimiz yoktur, olmayacaktır. Merkeze yakın olacak. İslami bir profili olmayacak. Modern zamanların ruhuna uygun bir program yapıyoruz" dedi. 
     "AB'ye girmek istiyor musunuz " sorusu üzerine Kutan, "Türkiye'de en çok biz AB'ye girmek istiyoruz. Bunun için çalışacağız" dedi. Kutan, konukları şaşırınca "Hayır bu Türkiye içindir. Türkiye'nin iyiye doğru gitmesi için bunun olmasını istiyoruz" diye konuştu. 
     Kutan, "Bizim varlığımız radikal unsurların ortaya çıkmasını önlüyordu. Her harekette radikal unsurlar olabilir. Bizim kapatılmamızdan sonra da tekrar ortaya çıkmaları mümkün" dedi. Diplomatlar, "Bu ayrılık nedendir Yenilikçilerin sizden farkları ne " sorularını yönelttiler. Kutan, "Biz de nereleri yeni bilmiyoruz, onu kendilerine sorun. Ne olduklarını anlayamadık. Tutmaya çalıştık, ama olmuyor. Ayrı parti kurma çalışması yapıyorlar" dedi. 
     
     Elçiler gelmedi 
     Kahvaltıya üst düzeyde katılımın az olması dikkat çekti. Başta ABD ve Almanya olmak üzere, birçok büyükelçi yardımcısını göndermekle yetindi. İsveç ve İsviçre büyükelçileri ise Kutan'ın sağ ve sol yanında oturdu. 
     



 SİYASET 















</TEXT>
</DOC>
