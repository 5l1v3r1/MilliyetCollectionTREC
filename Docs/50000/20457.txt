<DOC>
<DOCNO> 20457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/spor/spo01.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum sponsor peşinde 
</HEADLINE>
<TEXT>

Beşiktaş Teknik Direktörü Christoph Daum, maddi kriz nedeniyle sıkıntı çeken yönetime yardım için kolları sıvadı. Alman hoca, bulunacak bir firmanın yardımıyla yabancı transferin maliyetini düşürmeyi hedefliyor 
     KARTAL YİĞİT 

     SİYAH - Beyazlı ekibin teknik direktörü Daum, maddi kriz nedeniyle yönetimin transfer yapmakta zorlanması üzerine harekete geçti. Alman hoca, bir ilke imza atarak, yabancı futbolcu transferi için sponsor peşine düştü. Tunuslu Baya'nın fiyat yükseltmesinin ardından yönetimin bu transferi dondurma kararı alması Daum'u sponsor aramaya itti. 
     TECRÜBELİ çalıştırıcının, Baya'nın anlaşmadan Almanya'ya dönmesinden rahatsız olduğu ve çevresine "Maddi kriz nedeniyle bonservisi elinde olan isimleri almamız lazım. Baya bu şartları taşıyordu. Ancak bu transferin bittiğine de inanmıyorum" dediği öğrenildi. Daum, sponsor aracılığıyla yaratılacak kaynakla yönetimi rahatlatmayı hedefliyor. 
     DAHA önce sponsorluğunu üstlenen Gazi firmasının reklamlarında boy gösteren Daum, Almanya'dan alınacak yabancı futbolcuların transferinde de aynı yolu izleyecek. Bu ülkeden bir sponsor bulup, yönetimin yükünü hafifletmeye çalışacak. Gelecek yabancı oyuncu, masraflarını üstlenen sponsor kuruluşun reklamını yapacak. 
     
Sinan Engin'in gönül sayfası      BEŞİKTAŞ Menajeri Sinan Engin, transferde gönlünde yatan isimleri açıkladı. Sergen'in, bonservisini alması halinde Siyah - Beyazlı formayı giyeceğini söyleyen Engin, "Bu sezon hiçbir kulüp büyük transfer yapamayacak. Biz de takas ile oyuncu alacağız" ifadelerini kullandı. 
     ENGİN, "Gönlümden forvete Gaziantepli Fatih'in alınması geçiyor. Belki zor bir transfer. Ama Sergen olmazsa, bu oyuncu için daha ciddi çalışmalara başlarız. Sağ kulvarda Samsunlu Ali veya Trabzonlu Tamer, savunmada yine Gaziantepli Mehmet Polat'ı da görmek isterim" dedi. 
     
Baya'nın mazereti      Baya'nın mazereti 
     BEŞİKTAŞ'IN son dakikada istediği parayı ikiye katlaması nedeniyle vazgeçtiği Tunuslu Baya olayının perde arkasında Fenerbahçeli Ali Güneş'in yattığı belirtildi. Ceylan Otel'deki pazarlıktan önce Ali Güneş'i telefonla arayan ve bu futbolcunun 2 milyon mark aldığını öğrenen Baya'nın fiyatını yükselttiği belirtildi. 
     
Korkuttular      BEŞİKTAŞLI yönetici Hasan Gocay ile Aziz Çankırı trafik kazası geçirdiler. Bolu yakınlarındaki kazada Çankırı'ya ait özel araç önce bariyerlere çarptı, sonra bir süre sürüklendi ve ardından yoldan çıkarak köprüden aşağıya uçtu. İkili bu kazadan sıyrıklarla kurtuldu. 
     



 SPOR 



























</TEXT>
</DOC>
