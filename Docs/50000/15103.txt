<DOC>
<DOCNO> 15103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/okur.html </URL>
<DATE> 2001/04/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Esnafın derdi... 
</HEADLINE>
<TEXT>

     "Fatih Sultan Mehmet, İstanbul'u fethetmeden önce ordusunu, Edirne'de birkaç gün dinlendirmek ister. Bu esnada da, 'şöyle bir etrafa bakayım, esnaf ne yapıyor, göreyim' der. 
     Önce küçük bir bakkal dükkanına girer bir şeyler alır, çıkar. Ertesi gün kıyafetini değiştirir. Yine aynı dükkana girer, alışveriş yapmak için harekete geçer... Ancak dükkan sahibi, 'Durun, ben siftah yaptım. Yandaki dükkan sahibi daha hiç iş yapmadı, oradan alışveriş yapsanız ' diyerek koca padişahı yan dükkana gönderir..." 
     Esnaf için, sanatkar için "siftah" etmenin anlamı büyüktür. Güven önemlidir. Söz akittir. Fakat bir haftadır esnaf yürüyor. Üstelik teşkilatının onayını almadan, uyarısına kulak asmadan... 
     Esnaf neden yürüyor 
     Bakınız, bundan bir buçuk ay önce Flash TV'de Adnan Akgüner'in hazırlayıp sunduğu "Söz Esnafın" programına çıkan Türkiye Esnaf ve Sanatkarlar Konfederasyonu TESK Başkanı Derviş Günday ile İkinci Başkan Suat Yalkın, "Aman, dikkat. Sizleri tahrik etmek isteyenler olabilir, telaşa kapılmayın" diyorlardı. 
     Aslında bu sözlerinin altında ciddi bir uyarı vardı, siyasetçilere mesaj vardı. 
     TESK'in en tepe iki ismi, tabana sesleniyordu 
     "Teşkilatınızla birlikte hareket edin " 
     Üstelik, Yalkın, "Korkarız ki, böyle giderse bizi de dinlemeyecekler..." diyordu. 
     Ne demek istiyorlardı acaba Esnaf, sanatkar bugün sokakta yürüyor. 
     Üstelik Türkiye tarihinde ilk defa yürüyor. 
     Öğrenci ve işçi hareketi, 12 Mart sürecini yaratmıştı. Kamplaşma, 12 Eylül dönemine damgasını vurmuştu. 
     1990'lı yıllarda... Memurlar, öğrenciler, akademisyenler yürüdü. Bir zamanlar Süleyman Demirel, "yollar yürümekle aşınmaz" demişti. 
     Şimdi, Başbakan Bülent Ecevit döneminde esnaf yürüyor. 
     
Esnaf bakanlığı...      Kayıtlı esnaf sayısı 4 milyon. Kayıtdışı çalışanların sayısı ise 5.5 ile 6 milyon arasında. 
     Ve kayıtlı esnafın çoğunluğu TESK'e üye. Peki, esnafın siyasi profilini çizmek mümkün mü Genelleme yapmak yanlış olur. Ama yapılan değerlendirme geçmişte Adalet Partili, bugün Doğru Yol çizgisinde... 
     Sorunlara bakarsak "Esnaf siftah yapamıyor, esnaf her yıl kazansa da kazanmasa da 'Hayat Standardı Vergisi ödüyor. Gelir Vergisi ödüyor. İşyerlerinin kirasını dolarla ödüyor. Ve durgunluk esnafı perişan ediyor.' Kırkladığımız krizde esnafın sorununun özü bu. Kabul, Halk Bankası'nın yüzde 250'ye varan temerrüt faizi fitili ateşledi ya çözüm ne Esnaf, derdini Devlet Bakanı Kemal Derviş'e iletmek istiyor. Esnaf, kendine ait bir 'Esnaf Bakanlığı' kurulsun diye diretiyor. Çünkü sanayicinin, ihracatçının adresi belli. Bize, 'adres lazım'" diyor. 
     Biz de gelişmeleri izliyoruz. Hani Başbakan Bülent Ecevit Başbakanlık'tan çıkarken çiçekçi Ahmet Çakmak, "6 bin dolar borcum var. Ödeyemiyorum. Sayın Başbakanım. Artık yazarkasaya ihtiyacım yok" demişti ya, ilk destek Kayseri Esnaf Odası'ndan geldi, "Borcunuzu biz ödeyelim..." 
     TESK yöneticileki "Ulusal Programı" bekliyor. 
     Taban, kendi başına hareket ediyor. Çoğu küçük işyeri sahibi, küçük yatırımcı ne fark eder ki Önemli olan sağduyu Doğru davranış soğukkanlılığı yitirmeme... 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
