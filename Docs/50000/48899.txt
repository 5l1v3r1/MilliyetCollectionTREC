<DOC>
<DOCNO> 48899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yasam/ayas.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Atatürk’ü hiç böyle görmediniz 
</HEADLINE>
<TEXT>

Ulu önderin hiçbir yerde yayınlanmamış olan imzalı fotoğrafı, 11 kasımda, Antik A.Ş.’nin müzayedesinde satışa sunulacak 
     NURDAN AKINER - MUSTAFA SEVEN 

     ŞİMDİYE dek yayınlanmış Atatürk fotoğrafları kitaplarında bile yer almayan bir fotoğraf, 11 kasımda görücüye çıkıyor. Antik A.Ş.’nin The Ritz Carlton’da düzenleyeceği müzayedede, Mustafa Kemal Atatürk’ün daha önce hiçbir yerde yayınlanmamış fotoğrafı açık artırmaya sunulacak. Fotoğrafın bir önemli özelliği daha var. O da üzerinde Atatürk’ün imzasının bulunması... 
     
Üzerinde imzası var      ATA, fotoğrafını, Hakimiyet - i Milli Gazetesi’ne yaptığı bir ziyarette imzalamış. Ancak henüz Harf Devrimi’ni yapmadığından ve Atatürk soyadını almadığından imzası eski Türkçe ve "Çankaya 11.02.1926 Hakimiyeti Milliye’ye Gazi M. Kemal" şeklinde. 20 yıl içinde 210’uncu müzayedesini gerçekleştirecek olan Turgay Artam, satışa sunulacak 350 parçayı, 600 ev gezerek topladığı bin 500 eser arasından seçmiş. 
     
Ürdün Kralı’nın saati      MÜZAYEDEDE satışa sunulacak en önemli parçalarından biri de Ürdün Kralı Hüseyin’in yıllar önce Dışişleri mensubu bir Türk’e hediye ettiği saati. Longines marka altın saatin kadranında kraliyet tacı var. Kutusunda krallık arması bulunan saat ise 3 milyardan açık artırmaya çıkacak. 
     



 YAŞAM 
















</TEXT>
</DOC>
