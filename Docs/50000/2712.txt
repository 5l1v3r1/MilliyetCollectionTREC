<DOC>
<DOCNO> 2712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/siyaset/siy04a.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
"BEYAZ ENERJİ" nin karakutusu bulundu 
</HEADLINE>
<TEXT>

TEAŞ’ta kaybolan iki lap-top’a ait olan disketler, eski Genel Müdür Selvi’nin kardeşinin evinden çıktı 
     ANKARA Milliyet 

     Zanlıların gözaltındaki ifadelerinden yola çıkılarak yapılan aramalarda, Selvi’nin kardeşinin evinde bulunan bazı bilgisayar disketlerine tutanakla el konuldu. Yapılan incelemede, elde edilen disketlerin aralıkta TEAŞ Genel Müdürlüğü Teftiş Kurulu Başkanlığı’ndan kaybolan iki dizüstü bilgisayara ait olduğu belirlendi. 
     
Bilmeceyi çözecek      Polis, bazı soruşturma konularının yer aldığı disketler ve bilgisayar konusunda ipucu elde edemezken, bu disketlerden elde edilecek bilgilerin, operasyondaki bazı konuları aydınlatması bekleniyor. 
     
Düğmeye Göksel basmış      Beyaz Enerji Operasyonu’nun, Mesut Yılmaz’ın eski danışmanı Erhan Göksel’in ihbarıyla başladığı belirtildi. Göksel’in, Yargıtay Cumhuriyet Başsavcısı Vural Savaş’ı arayarak, "Elimde enerji ihaleleriyle ilgili dosyalar var" dediği, ancak Savaş’ın olumsuz yanıtı üzerine Jandarma’ya başvurduğu kaydedildi. Göksel iddiaları reddetti. 
     


 SİYASET 



















</TEXT>
</DOC>
