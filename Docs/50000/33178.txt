<DOC>
<DOCNO> 33178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/spor/spo14.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu Turu 
</HEADLINE>
<TEXT>

Samsun hazır      AVUSTURYA’DA Kaffenberg’le oynadığı hazırlık maçını 1 - 0 kazanıp, dün yurda dönen Samsunspor’da Teknik Direktörü Yücel Uyar, "Lige tam anlamıyla hazırız" dedi. Genç hoca, "Kamp çok ağır tempoda geçti ama buna değdi. Şu anda yüzde 70 kapasiteye ulaştık" diye konuştu. 
     
Bursaspor’da iki libero      BURSAPOR, menajerlerin önerdiği Fransa’nın Auxerre takımında forma giyen Sebastian Roue ve Romanya’nın Stogul Rochul takımında oynayan Dani’yi denemeye başladı. Teknik Direktör Nejat Biyediç, iki libero hakkındaki kararını daha sonra verecek. 
     
Eryee de geldi      YİMPAŞ Yozgat’ın ön anlaşma yaparak, denemek üzere davet ettiği Ganalı orta saha oyuncusu Bernald Eryee, Kızılcahamam kampına katılarak, sürpriz yaptı. Ganalı Yaw Achiampong ile birlikte gelmesi beklenmesine rağmen uçağa yetişemeyen Bernald Eryee için yönetim cumartesiye bilet bulmuştu. 
     
Doğan kızgın      GAZİANTEPSPOR Başkanı Celal Doğan, Fenerbahçe’nin Hakan Bayraktar’ın transferinde izlediği yöntemin kendilerini büyük zarara uğrattığını vurguladı. Doğan, "Fenerbahçe, Hakan’ı ne kendilerine, ne de Pogon’a yar etti. Ne yazık ki, ihtirasları uğruna onu mahvettiler. Dayatmayla bir yere varılamaz" dedi. 
     
Körfez mağlup      YENİ sezon hazırlıklarını Avusturya’da sürdüren Kocaelispor, üçüncü hazırlık maçında da galibiyetle tanışamadı. İtalya’da Yunanistan’ın Panathinaikos takımıyla karşılaşan Körfez ekibi, maçı 2 - 0 kaybetti. 
     
     Denizli berabere 
     DENİZLİSPOR, Hollanda’daki dördüncü hazırlık maçında İsrail’in 1. Lig takımlarından Maccabi Petach Tikva ile 2 - 2 berabere kaldı. Yeşil - Siyahlı ekibin gollerini Veysel ve Hakan Çimen attı. Sakat Serdal, Muzaffer, Bülent ve İbrahim Çelik karşılaşmada oynamadı. 
     
Göztepe yollarda      ALMANYA’NIN Stutgart kentinde güç depolayan Göztepe, dünkü antrenman sonrası kendilerini kaldıkları otele götürecek otobüs gelmeyince, yürüyerek kamp yerine gitti. Yaklaşık 1.5 kilometre yürüyen futbolcular bir hayli yorgun düştü. Öte yandan Altaylı Kenan ile yönetim iki yıllık sözleşme yaptı. 
     
Phiri’den vazgeçildi      DİYARBAKIRSPOR, Gençlerbirliği’nde oynayan Phiri’nin transferinden vazgeçti. Asbaşkan Şahap Akçadağ, Kamerunlu futbolcu ile yapılan görüşmelerin olumsuzlukla sonuçlandığını açıkladı. Teknik Direktör Yılmaz Vural da, kaleci transferine hazırlık maçlarından sonra karar vereceklerini bildirdi. 
     



 SPOR 

























</TEXT>
</DOC>
