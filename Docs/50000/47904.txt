<DOC>
<DOCNO> 47904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sonspo05.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray, İnönü'de Beşiktaş'tan üstün... 
</HEADLINE>
<TEXT>

     Beşiktaş ile Galatasaray arasında Birinci Süper Futbol Ligi'nde yarın yapılacak derbi maç öncesi, sarı-kırmızılı ekibin yarınki maçın yapılacağı BJK İnönü Stadı'nda yaptığı maçlarda, ezeli rakibi Beşiktaş'a karşı üstünlüğü bulunuyor. 
     2 takım arasında bugüne dek BJK İnönü Stadı'nda yapılan 149 maçta, 
     Galatasaray 56, Beşiktaş ise 45 galibiyet alırken, 48 maç da berabere sonuçlandı. 
     Sarı-kırmızılılar, Dolmabahçe'de rakip fileleri 214 kez havalandırırken, kalesinde 181 gol gördü. 
     
     Farklı skorlar 

     Galatasaray ile Beşiktaş'ın BJK İnönü Stadı'nda yaptığı maçlarda, en farklı skorlu galibiyeti de Galatasaray aldı. 
     Sarı-kırmızılılar, 1997 yılındaki TSYD Kupası maçında, Beşiktaş'ı 6-0 yendi. 
     Siyah-beyazlılar ise ezeli rakiplerine karşı bu statta en farklı skorlu galibiyetlerini 3-1'lik skorlarla aldı. 
     
     Beşiktaş sahasında yitirmiyor 

     BJK İnönü Stadı'nda yapılan toplam maçlarda ezeli rakibine karşı üstünlük kuran Galatasaray, son yıllarda Dolmabahçe'de yapılan lig maçlarında ise galibiyete hasret kaldı. 
     Beşiktaş'a karşı ligde BJK İnönü Stadı'ndaki son galibiyetini 11 Mayıs 1996'da 2-1'lik skorla alan sarı-kırmızılı ekip, daha sonra aynı statta yapılan 5 lig maçında galip gelemedi. 
     Beşiktaş, son 5 sezonda BJK İnönü Stadı'nda yaptığı lig maçlarında 2 galibiyet alırken, 3 maç berabere sonuçlandı. 
     
</TEXT>
</DOC>
