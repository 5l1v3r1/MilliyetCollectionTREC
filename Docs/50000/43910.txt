<DOC>
<DOCNO> 43910 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/yazar/pulur.html </URL>
<DATE> 2001/09/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Eski okurlarla... 
</HEADLINE>
<TEXT>

     ESKİ okurlarla tanışmak çok hoş oluyor yazdığınız bazı yazıları hatırlatıyorlar, eski günleri, o yazıların yazıldığı dönemi, tekrar yaşar gibi oluyorsunuz. 
     Serpil İşcanlı, okuyup beğendiği hoşuna giden yazılarımızı kesip saklamış, koskoca dosyayı şöyle bir karıştırdık, anılar, o günler, belleğimizde adeta geçit yaptı. 
     Okurumuzun en beğendiği ve imzalamamızı istediği yazımız Dolmabahçe Sarayı ve Swissotel konulu yazımız. 
     Hani biz bu oteli Dolmabahçe Sarayı'nın ensesindeki "ur"a benzetip, buna izin veren Dalan'ı eleştirmiştik ya 
     Serpil İşcanlı'nın, bu yazıya neden bu kadar önem verdiğine gelince... 
     Eeee, insan mimar olursa... 
     
     ÖNDER Kirazoğlu ise bizim yazılarımızı, bizden daha iyi hatırlayıp anlatan bir okurumuz... 
     Belirttiği yazıyı hatırlayıp anlatmaya çalışırken "Durun hocam " dedi 
     "Müsaade ederseniz, ben anlatayım " 
     
     VE anlattı... 
     1970'li yıllarda yazmıştınız, yeni atanan Ziraat Müdürü'ne, eski memurlardan biri, liste getirmiş 
     "Efendim zamanı geldi, bölgemizdeki vahşi hayvanlar listesini bakanlığa göndermemiz gerekiyor." 
     Ziraat Müdürü listeye bakmış, şu kadar kurt, şu kadar çakal, şu kadar tilki, şu kadar da yabani domuz... 
     Memura sormuş 
     "Ne biliyoruz bu kadar olduklarını, saydık mı " 
     "Efendim her yıl bu liste böyle gider " 
     Yeni müdürün gönlü razı olmamış, hiç olmazsa domuz sayısını 100 artıralım, demiş... 
     
     BAKANLIKTAN, bir ay sonra cevap gelmiş 
     "Bölgenizdeki yabani domuz sayısının geçen yıla göre 100 fazla olduğu görülmüştür... Sebebinin bildirilmesi..." 
     Memur almış eline bakanlıktan gelen yazıyı, yeni müdüre "şimdi ne yapacağız " dercesine uzatmış, sonunda çareyi yine eski memur bulmuş, bakanlığa cevap yazılmış 
     "Geçen yıl komşu bölgede sürek avı düzenlendiğinden, 100 domuz kaçarak, bizim bölgeye girmiştir." 
     
     BAKANLIK, hiç işin peşini bırakır mı, bir yazı daha 
     "Derhal bölgenizde sürek avı düzenleyin, komşu bölgeden gelen domuzları yerlerine göndererek listelerde değişiklik yapılmasını önleyin. Sürek avı için gerekli ödenek gönderilmiştir." 
     Doğru, Önder Kirazoğlu yazımızı bizden daha iyi hatırlıyor, 1. cildin 108. sayfasında aynen böyle... 
     
     KİRAZOĞLU, hoş sohbet bir okurumuz, çok ilginç, yaşanmış bir olay anlattı, onu da sırası gelince yazacağız, bu memlekette ne biçim "uyanıklar" var, ibret olsun diye... 
     
     ÖNDER Kirazoğlu'nun anlattığı bir başka şey daha var ki, tam kıssadan hisse... 
     Otomobili arıza yapan adam, tamirciye götürmüş, usta tornavida ile bir vidayı sıkmış, 50 milyon lira istemiş, adam itiraz etmiş 
     "Yahu bir vida sıktın, 50 milyon istiyorsun..." 
     Usta "Hayır " demiş. 
     "Bir vida sıkmanın karşılığı 1 milyon lira... 49 milyon lira ise, hangi vidanın sıkılacağını bilmenin karşılığı " 
     Önder Kirazoğlu'na, bizim de buna benzer bir anımız olduğunu anlattık. 
     İleride bunu da yazarız, bugün yer bitti. 
     
     







Afgan vizyonu 


Vekil rozeti... 


Ecevit’ten Bush’a Taliban devrilmeli’ 


Savaşı başlatmak kolay, bitirmek zor mu 


Cehennemin eşiği 


Veliler sanki sağmal inek 


Ya kasıt var, ya cehalet 


Milenyum barbarı 


ABD ile stratejik işbirliği 


Kadın gazetecileri günahtan korumak 


Kara para... 


Savaşa karşıyım 


Eski okurlarla... 


Ekonomimizi rafa mı kaldırdık 


Görünmez Savaş Tabak tertemiz oluncaya kadar 


Daha vakit var 


Dolar ön kapıdan giriyor arka kapıdan çıkıyor 


</TEXT>
</DOC>
