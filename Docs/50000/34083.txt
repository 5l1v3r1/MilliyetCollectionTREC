<DOC>
<DOCNO> 34083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/spor/spo15.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Bravo Tüzün      ATICILIKTA Oğuzhan Tüzün, Avrupa Gençler Şampiyonu oldu. 1999’da da Dünya Gençler Şampiyonluğu bulunan Tüzün, Hırvatistan’ın başkenti Zagrep’teki müsabakalarda yaptığı başarılı atışlar sonunda trapta zirveye çıktı. 
     
Judoda gümüş      ALMANYA’nın Münih kentinde dün başlayan Dünya Judo Şampiyonası’nda artı 100 kiloda Selim Tataroğlu, ikinci oldu. Beş maçını kazanan Tataroğlu finalde Rus Alexandre Mikhaylin’e ippon ile yenildi ve gümüş madalyada kaldı. 
     
Badra Cenova’da      BEŞİKTAŞLI Ali Eren’den sonra, Denizlisporlu Badra da, İtalya İkinci Ligi’nden Cenova’ya transfer oluyor. İtalya’ya giden Asbaşkan Necdet Yılmaz, Cenovalı yöneticilerle 2 milyon dolar karşılığında el sıkışırken, Bursa’dan ayrılmak istemeyen Tunuslu oyuncunun, bugün dört yıllık sözleşmeye imza atacağı bildirildi. 
     
Meksika finalde      COPA America’da finale yükselen ilk takım, Uruguay’ı 2 - 1 mağlup eden Meksika oldu. Meksika’nın gollerini 14. dakikada Borgetti ve 67. dakikada penaltıdan Aspe kaydetti. Uruguay’ın tek golü 32. dakikada Morales’ten geldi. Meksika pazar günkü finalde, Kolombiya - Honduras maçının galibiyle oynayacak. 
     



 SPOR 
























</TEXT>
</DOC>
