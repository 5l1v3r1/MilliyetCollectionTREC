<DOC>
<DOCNO> 6439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/tamer.html </URL>
<DATE> 2001/02/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
ABD üzerinden borç tasfiyesi 
</HEADLINE>
<TEXT>

     Dünkü gazetelerden bir haber 
     Kamuran Çörtük'e ait Bayındır Dış Ticaret, Eximbank kredi taahhüdünü kapatabilmek için 1.5 trilyonluk naylon fatura kullanmış. Yani hayali ihracat yapmış. Sel Gümrükleme'nin sahipleri yüzde 3 komisyon karşılığı bu işi halletmişler. 
     
     Ve dünkü kulislerden bir haber 
     Reel sektörün temsilcileri arasında, IMF programının uygulandığı ve ekonominin soğutulduğu bu dönemde şirketlerin bankalara ve piyasalara olan borçlarının 10 yıl ertelenmesi için formül geliştirenler de varmış. Formüle göre Hazine garantisiyle Dünya Bankası gibi bir kurumdan uygun faizle birkaç milyar dolarlık kredi bulunacak, bu krediyle zor durumdaki şirketler, aciliyet kazanmış borçlarını tasfiye ederek rahat nefes alacaklar. Böylelikle bankalar da takipteki alacakları açısından rahatlamış olacak. Ekonominin durmak üzere olan çarkları da dönmeye başlayacak. 
     Hazine garantili Dünya Bankası kredisi ise 10 yıl sonra ödenecek. 
     Çörtük'leri Çağlar'ları yetiştiren bizim iş dünyası uyanıktır. Bu tür bir formülün gerçekleşme umudu belirecek olsa, hemen bir yolunu bularak firmalarını zarar ettirip vadesi uzun faizi düşük kelepir kredi için kuyruğa girerler. 
     Ödeme zamanı geldiğinde mi dediniz 
     Naylon - maylon mutlaka bir yolu bulunur. 
     
İTÜ'nün raporuna cep'li fotomontaj      MicroSafe, ABD'de cep telefonu kullanıcılarını radyasyondan koruduğu iddiasıyla son dönemde piyasaya sürülen pek çok üründen biri. Artık Türkiye'de de 25 milyon lira karşılığında satılıyor. 
     Siyah - beyaz tek bir tane de şeffaf var boncukların birbirine tutturularak örüldüğü küçük şapkayı telefonunuzun antenine geçiriyorsunuz. Boyutu öyle yapılmış ki anteni sımsıkı sarıyor. 
     MicroSafe'in Türkiye mümessili Pacific, yabancı sertifika kuruluşlarından aldığı raporlara, İTÜ Elektrik - Elektronik Fakültesi'nin bilirkişi raporunu da ekleyerek MicroSafe'i bize de yollamış. Raporlardan yola çıkılarak hazırlanan basın bülteninde ise bu küçük şapkanın cep telefonu kullanıcılarını, tehlikeli elektromanyetik dalgalardan yüzde 98 oranında koruduğu iddia ediliyor. 
     Ben cep telefonunu çok ender kullananlardanım. Denemek için şapkayı antene geçirdiğimde ilk tepkim ne oldu biliyor musunuz İnsan beyni çok garip çalışıyor ya da benimki garip Derhal uzun kordonlu kulaklık alarak cep telefonumu bundan böyle bedenimden çok uzakta tutmaya karar verdim. 
     Boncuklu şapkaya gelince... Özellikle İTÜ'nün raporu imzasız ve bir garip durduğu için, raporun altında ismi yazanlardan İTÜ Elektronik ve Haberleşme Mühendisliği Fakültesi Bölüm Başkanı Prof. Bingül Yazgan'ı arama gereğini duydum. Ve bir - iki telefon görüşmesinden sonra anlaşıldı ki İTÜ'nün bilirkişi raporu biraz kesilip biçildikten ve hafif fotomontaja tabi tutulduktan sonra bize gönderilmiş. 
     İTÜ'den bilirkişi raporunun orijinalini istedik ve yandaki sütunlarda da görebileceğiniz gibi 2 raporun birbirinden epey farklı olduğunu gördük. İTÜ'nun gerçek raporunda Amerika'da Global Certification, Almanya'da IMST Laboratuvarı'nın mevcut olduğu ve MicroSafe'in de bu kurumlardan rapor aldığı teyid ediliyor. Zaten Prof. Yazgan da "Biz önümüze konulan raporlarda bunlar yazıyor diyoruz. Yazılanı tasdik etmiyoruz. Kendimiz hiçbir yorum getirmiyoruz. Zaten bu mümkün değil. Çünkü hiçbir ölçüm imkanımız yok" diyerek konuya açıklık getiriyor. 
     
Grup içi sinerji      Türkiye'nin en büyük otomotiv üreticilerinden Oyak Renault, önümüzdeki günlerde satıştan bakıma, 2.el'den kaskoya otomobil hizmetlerinin tümünü tek bir çatı altında toplamaya hazırlanıyor. Renault yetkilileri uygulamaya Rahatlık Paketi adını vermişler. 
     Temel mantık, grup içindeki sinerjiden yararlanarak satışları artırmak, Oyak Bank ve Axa Oyak'ı da işin içine katarak Renault markasını müşteri nezdinde daha cazip kılmak ve bu arada sabit gelirlilerin önlerini görebilecekleri bir seçenek ortaya koymak. 
     Renault Mais Genel Müdürü İbrahim Aybar, yeni sistemi şöyle anlatıyor 

</TEXT>
</DOC>
