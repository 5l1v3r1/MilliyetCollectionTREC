<DOC>
<DOCNO> 37527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/siyaset/siy04.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İyi ki MONICA Türkiye’de değil 
</HEADLINE>
<TEXT>

Hüsamettin Özkan, danışmanına reform paketi hazırlattı. Rapordan ABD’deki Monica skandalı çıktı. "Türkiye’de olsaydı hayat dururdu" dendi 
     ÖNDER YILMAZ Ankara 

     Başbakan Yardımcısı Hüsamettin Özkan, Mahalli İdareler Yasa Tasarısı Meclis’te beklerken, danışmanı Abdurrahman Sağkaya başkanlığında kurdurduğu birime, yeni Yerel Yönetimler Reformu Paketi hazırlattı. Çarpıcı ifadelere yer verilen reform paketinde, ABD’deki Monica skandalı da örnek gösterilerek, "Bu durum Türkiye’de olsaydı hayat dururdu" denildi. 
     Taslağın yerel yönetim sisteminin temel sorunlarına değinilen bölümünde, yerel yönetimlerin zayıf olmasının Türkiye’de istikrarsızlığın en önemli etkeni olduğu vurgulanırken, ABD’deki Monica skandalı örnek gösterildi. 
     Türkiye’de ticari, siyasi ve sosyal yapının, merkezi yapının hafif titremesi ile altüst olduğu ifadesine yer verilen taslakta, bir yıl süren Monica skandalına rağmen, ABD’nin tarihinin en büyük kalkınma hamlesini yaptığına dikkat çekiliyor. Taslakta, "Eğer aynı durum Türkiye’de olsaydı, kalkınma dahil hayat dururdu" değerlendirmesi yapıldı. 
     Reform Paketi taslağında il çapında vergi toplama yetkisi, yerel yönetimlere bırakılıyor. Bu değişiklikle vergilerin tek elden toplanması ve vergi tahsilatı yüksek olan illerin de fazla vergi gelirine sahip olması amaçlanıyor. Taslakta toplanan vergilerin merkez ile yerel idareler arasında yüzde 50 oranında paylaşılması öngörülüyor. 
     Taslakta göçün durdurulması amacıyla nüfusu 2 bin 500’ü bulan köylerin birleşerek, belediye kurmasına imk n tanınması isteniyor. Belediye sınırları içerisinde trafik denetim ve düzenlenmesi de belediyelere bırakılıyor. Böylece trafik cezalarını dahi belediyeler belirlemiş olacak. 
     
     Halka gidilecek 
     Halkın yönetime katılmasını sağlamak amacıyla meslek kuruluşları, köy ve mahalle muhtarlarının, il meclis oturumlarına katılarak görüş ve önerilerde bulunmalarına olanak sağlanan taslakta, dileyen herkesin kendisi ile ilgili her türlü idari bilgiye sahip olabileceği ifade ediliyor. Taslakta mahalli hizmetlerle ilgili olarak halk oylaması yapılması öngörülüyor. 
     



 SİYASET 















</TEXT>
</DOC>
