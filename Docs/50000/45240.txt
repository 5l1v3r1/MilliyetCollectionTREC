<DOC>
<DOCNO> 45240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun23.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair, Pakistan'a geldi 
</HEADLINE>
<TEXT>

     İngiltere Başbakanı Tony Blair, terörizmle mücadeleye destek amacıyla çıktığı gezisi çerçevesinde Pakistan'ın başkenti İslamabad'a geldi. 
     Pakistan Dışişleri Bakanı Abdül Sattar tarafından karşılanan Blair'in ilk görüşmesini Devlet Başkanı Pervez Müşerref ile yapması bekleniyor. 
     Blair'in, İngiltere'nin Pakistan ile dayanışma içinde olduğunu gösterme amacını taşıyan ziyaretinde, İslamabad'ın 1998'de yaptığı nükleer deneme ve bir yıl sonra General Pervez Müşerref'in yaptığı askeri darbe yüzünden gerginleşen iki ülke arasındaki ilişkilerin geliştirilmesi yollarını da ele alması bekleniyor. 
     Pakistan Devlet Başkanı Pervez Müşerref, ABD'ye, uluslararası terörist Usame Bin Ladin ve Afganistan'daki müttefiklerine karşı kampanyasında tam destek vermeyi taahhüt etmişti. 
     Blair'in, bugün geç saatlerde Pakistan'dan Hindistan'a geçmesi bekleniyor. 
     






</TEXT>
</DOC>
