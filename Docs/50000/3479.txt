<DOC>
<DOCNO> 3479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/spor/spo05a.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DAHA MAÇ BİTMEDİ’ 
</HEADLINE>
<TEXT>

Fiorentina İkinci Başkanı Sconteri, Terim ile görüşmeye devam edeceklerini söyledi 
     ASLI BIÇAKÇI - FLORANSA 

     "Konuşmak zorundayız" 
     FİORENTİNA 2. Başkanı Mario Sconcerti, "Terim ile maçımız halen açık" dedi ve iki tarafın da konuşma arzusunda olduğunu bildirdi. Sconcerti, cumartesi akşamı Terim ile görüştüğünü bildirdi ve şöyle devam etti "Daha çok konuşmak zorundayız ve bundan dolayı da birçok fırsatta tekrar görüşeceğiz. Yeni başladık ve devam edeceğiz. Bence iki tarafın konuşuyor olması bile iyi." 
     
     "Aramızda çözeceğiz" 
     FİORENTİNA ile Terim’in bir karar aldığını ve buna saygı göstereceklerini belirten Sconcerti, sözleşmeyle ilgili görüşmelerin bundan sonra sadece Terim ve kulüp arasında olacağını, kamuoyunda konuyu tartışmayacaklarını kaydetti. Fiorentina 2. Başkanı, "Bu olayın çok ciddi şekilde büyümesi belki de çok fazla ses çıkmasından oldu" dedi. 
     
     Başarı grafiği 
     TERİM’İN bu zamana kadar yapılan 8 deplasman maçından sadece bir yenilgiyle dönmesi başarı olarak gösterildi. Ligin üç puanlı sistemle oynatılmasından bu yana Mor - Menekşeler’in hiçbir sezon bu başarıyı yakalayamadığı belirtildi. Milan’ın, Roma’yı 3 - 2 yenmesi de "Zaccheroni, Türk değil, imparator da değil, ama takımını iyi oynatabiliyor " diye yorumlandı. 
     
İtalya Basını      "Terim açık kapı bırakıyor" 
     İTALYAN gazeteleri, Fiorentina’dan sezon sonunda ayrılacağını açıklayan Fatih Terim’in bu kararından döneceği yolunda umut verdiğini iddia ettiler. La Nazione, "Terim yeniden umut veriyor" başlığı altında "İmparator, gideceğini söylemesine rağmen açık kapı bırakıyor" yorumunu yaptı. Corriera Dello Sport, ünlü çalıştırıcının küçük bir ışık verdiğini belirtti. 
     STADİO gazetesi de Terim’in ağzından şu sözleri yayınladı "Hiç para istediğimi gördünüz mü Veya meşhur oyuncuları Sadece gelişen bir Fiorentina istiyorum. Bu takımla savaşmak istiyorum. İleride yine konuşacağız. Birbirimizi daha iyi anlayacağız. Ben herkesle konuşuyorum. Genellikle Antognoni ile. Tek istediğim güçlü Fiorentina’nın garantisi." 
     REPUBBLİCA gazetesi ise Terim’in "Fiorentina’da kalmak mı, göreceğiz" sözlerini başlığa çıkarken, "Terim, kulübe bir umut veriyor. Ama aynı zamanda kulübü suçluyor da" yorumunu yaptı. Gazzetta dello Sport da "Terim, Mor Menekşeler’i umutlandırıyor Kimse ile konuşmadım ve anlaşma imzalamadım" diye yazarken, taraftarların sessizliğini koruduğuna dikkati çekti. 
     


 SPOR 






























</TEXT>
</DOC>
