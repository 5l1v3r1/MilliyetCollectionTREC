<DOC>
<DOCNO> 25421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sontur10.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı kabinede revizyonu değerlendirdi "Hizmet yarışı" 
</HEADLINE>
<TEXT>

     Adalet Bakanı Hikmet Sami Türk, koalisyon partilerinden ANAP'ın kendi bakanları arasında bir değişiklik yapma gereği duyduğunu belirterek, ''Bu, bir nöbet değişimidir, hizmet yarışıdır'' dedi. 
     Türkiye Üçüncü Sektör Vakfı'nın TÜSEV , Sabancı Center'da düzenlenen ''Avrupa Birliği'ne Adaylık Sürecinde Dernekler ve Vakıflar'' konferansına katılan Bakan Türk, basın mensuplarının çeşitli konulardaki sorularını yanıtladı. 
     Bir gazetecinin ''Hükümetteki revizyonu nasıl değerlendiriyorsunuz '' sorusu üzerine Bakan Türk, ''Koalisyon partilerinden ANAP, kendi bakanları arasında bir değişiklik yapma gereği duydu. Bu, bir nöbet değişimidir, hizmet yarışıdır. Böyle değerlendiriyorum'' diye konuştu. 
     Bakan Türk, ''DSP'nin hükümet kanadında bir değişiklik olup olmayacağı'' yönündeki bir soruya da, ''Bu konu Başbakan Bülent Ecevit'in takdirindedir'' şeklinde karşılık verdi. 
     Bir gazetecinin, ''Ankara DGM Cumhuriyet Savcısı Talat Şalk hakkında disiplin cezası uygulanıp uygulanmayacağı'' yolundaki soruyu ise şöyle yanıtladı 
     ''Hayır. Bir disiplin cezası uygulanıp uygulanmaması Hakimler ve Savcılar Yüksek Kurulu'nun HSYK takdirine bağlı. Müfettişler olayla ilgili raporlarını tamamladılar. Rapor henüz HSYK'ya sunulmuş dahi değil. Kurul adına benim tek başıma konuşma yetkim yok. Ben kurulun başkanıyım, ama kararı kurul verir.'' 
     
     
     
     
     







</TEXT>
</DOC>
