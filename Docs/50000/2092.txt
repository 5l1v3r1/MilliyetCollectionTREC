<DOC>
<DOCNO> 2092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/guncel/gun03.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Zor günler geçiren Hayri Kozakçıoğlu, bir darbe de oğlundan yedi 
</HEADLINE>
<TEXT>
Oğul Kozakçıoğlu satıcı yumrukladı 
Kozakçıoğlu Ailesi’nin erkekleri, bir türlü skandallardan yakalarını kurtaramıyor. Gündeme oturan son aile üyesi oğul Serhan Kozakçıoğlu 
     SİNAN TOROS İstanbul 

     DYP Genel Başkan Yardımcısı Hayri Kozakçıoğlu’nun oğlu Serhan Kozakçıoğlu, Atatürk Havaalanı’nda kendisine büyük poşet verdiği gerekçesiyle tartıştığı satıcıdan bir hafta sonra intikamını aldı. THY’de kısa bir süre ikinci pilot olarak görev yapan, ancak kaptan pilot Ahmet Sağna’yla kavga ettikten sonra istifa etmek zorunda kalan Serhan Kozakçıoğlu’nun Atatürk Havalimanı’nda karıştığı kavga, iddialara göre şöyle gelişti 
     
     Durup dururken yumruk attı 
     İki hafta önce dış hatlar terminalindeki bir hediyelik eşya mağzasına gelen Kozakçıoğlu, mağaza çalışanı Süleyman Şahin’den bir poşet istedi. Poşeti büyük bulan Kozakçıoğlu, Şahin’e küfür edip mağazadan ayrıldı. Kozakçıoğlu geçen cuma günü tekrar aynı mağazaya gelerek kasada oturan Süleyman Şahin’e aniden yumruk attı. Burnu kanamaya başlayan Şahin de Kozakçıoğlu’na karşılık verdi. Çevredekiler araya girerek kavgayı ayırırken, polis Şahin ve Kozakçıoğlu’nu Havaalanı Koruma Şube Müdürlüğü’ne götürdü. 
     
     Doktordan rapor alamadı 
     İfadeleri alınan Kozakçıoğlu ve Şahin daha sonra hastaneye sevk edildi. Görevli doktor, "Kulağıma yumruk attı, ayrıca ayağımda da zedelenme var" diyen Kozakçıoğlu’nun raporluk bir durumunun olmadığını bildirdi. Kozakçıoğlu ve Şahin daha sonra getirildikleri Koruma Şube Müdürlüğü’nde barıştırılmaya çalışıldı. 
     
Açıklama yapmak gururumu kırıyor’      AYDIN HASAN Ankara 

     Mal varlığında hiçbir usulsüzlük bulunmadığını belirten DYP Genel Başkan Yardımcısı Hayri Kozakçıoğlu, "Mal bildirimini seçimden sonra Meclis’e yaptım. Bildirim yetkili mercilerin elindedir. Benim gizlim yok" dedi. Mal varlığıyla ilgili iddialar hakkında açıklama yapmayı gururuna yediremediğini söyleyen Kozakçıoğlu, "Gizlim saklım yok ki. Benim açıklamam yanlış anlaşılır. Ben hırsız mıyım ki, olmadığımı ispatlamaya neden çalışayım İftira atanlar ispatlamakla yükümlüdür" diye konuştu. Ailesi ve kendisi hakkındaki iddiaları ortaya atanlarla ilgili tek tek dava açacağını belirten Kozakçıoğlu, uçak değil termal kamera sistemi aldıklarını, damadının sahte faturalarla hayali ihracat yapmadığını, lise mezunu denilen oğlunun işletme mezunu olduğunu, Sarıyer’deki villanın da kendisiyle hiçbir ilgisi olmadığını iddia etti. 
     
     Skandalskandal üstüne 
     Uçak olayı ve damat Selçuk Alan’la ilgili tecavüz iddialarının yankıları daha dinmeden şimdi de Serhan Kozakçıoğlu gündeme oturdu. Oğul Kozakçıoğlu, havaalanı terminalin-deki bir mağazada çalışan Süleyman Şahin’i yumrukladı. 
     
Damadı yerine kızını düşünsün’      ASLI ÖKTENER İstanbul 

     DYP Genel Başkan Yardımcısı Hayri Kozakçıoğlu’nun damadı Selçuk Alan tarafından zorla alıkoyulduğunu ve tecavüzden zor kurtulduğunu ileri süren manken Rana Yörük, dün bir basın toplantısı düzenledi. Alan’a 150 milyar, Kozakçıoğlu’na ise sembolik olarak maddi ve manevi tazminat davası açacağını söyleyen Yörük, Kozakçıoğlu’nu kastederek, "Bu olaya kızının açısından değil de damadı açısından bakması üzücü" dedi. "Bir kadın iş görüşmesi nedeniyle bir erkekle aynı ortamda bulunmak durumunda kalırsa, bu erkeğe dilediği gibi davranma hakkı verir mi " diye soran Yörük, psikolojik tedaviye ihtiyaç duyduğunu söyledi. 
     


 GÜNCEL 












</TEXT>
</DOC>
