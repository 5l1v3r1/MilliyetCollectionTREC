<DOC>
<DOCNO> 41421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/sonspo01.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hido'dan itiraf "Maçı acele atışlardan kaybettik" 
</HEADLINE>
<TEXT>

     A Milli Basketbol Takımı'nın yıldızı Hidayet Türkoğlu, final maçı sonrasında üzüntü ve sevinci bir arada yaşadıklarını söyledi. 
     Finalde kaybetmenin büyük üzüntüsünü yaşadıklarını ifade eden Hidayet, ancak Türk Milli Takımı'nı Avrupa Şampiyonası'nda finale çıkarttıkları için de sevinçli olduklarını kaydetti. 
     Şampiyonada aldıkları madalyanın öneminin büyük olduğunu anlatan Hidayet, bundan sonra gelecek yıl yapılacak Dünya Şampiyonası'nda, Türkiye'nin gücünü tüm dünyaya göstereceklerini vurguladı. 
     Hidayet, maçı kaybetmelerinin nedeni olarak da hücumda yaptıkları acele atışları göstererek, şöyle konuştu 
     ''Hücumda yaptığımız acele atışlar nedeniyle maçı kazanamadık. Keşke bu ufak tefek hatalar olmasaydı. Ancak sonuna kadar mücadele ettik ve kaybettiğimiz için de büyük üzüntü yaşıyoruz.'' 
     Hidayet Türkoğlu, son olarak kendilerini hem salonda destekleyen taraftarlara, hem de tüm Türk halkına kendilerine olan inançları için teşekkür etti. 
     Bu arada, bazı oyuncular da bu şampiyonanın artık geride kaldığını, hedeflerinin, 2 yıl sonra İsveç'te düzenlenecek 33. Avrupa Erkekler Basketbol Şampiyonası'nda mutlu sona ulaşmak olduğunu söylediler. 
     
     







</TEXT>
</DOC>
