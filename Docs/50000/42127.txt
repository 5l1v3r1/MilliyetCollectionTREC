<DOC>
<DOCNO> 42127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sondun06.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sırlar çözülüyor...Kokpitten ilk cesetler çıkarılmaya başlandı 
</HEADLINE>
<TEXT>

     Dünya Ticaret Merkezi'ne saplanan uçağın kokpit bölümünden ilk cesetlerin çıkarılmaya başlandığı bildirildi. 
     Cesetlerden birinin teröristlerden birine ait olduğu sanılıyor. Resmi kaynaklar, uçuş görevlilerinden birinin de, elleri bağlı şekilde bulunduğunu ifade ettiler. 
     Öte yandan, Suudi Arabistan uyruklu 2 kişinin JFK havaalanında yetkililere sahte belgeler ibraz etmeleri üzerine gözaltına alınarak sorguya çekildikleri bildirildi. 
     
     Sahte Delta pilotları 
     FOX News kanalı, yine JFK havaalanında, Delta havayolları pilotları gibi giyinmiş ve bu pilotlara ait kimlik kartı ve kokartlar taşıyan 4 şüpheli kişinin gözaltına alındığını duyurdu, ancak bunların kimlikleri hakkında bilgi vermedi. 
     La Guardia havalanında da, kendilerini uçak mürettebatı olarak tanıtan 3 kişi güvenlik görevlileri tarafından gözaltına alındı. 
     Bu arada, isimleri ABD Göç Dairesi'nin INS arananlar listesinde bulunan bazı kişilerin, Newark havaalanından hareket etmeye hazırlanan Suudi Arabistan havayollarına ait bir uçaktan indirilerek gözaltına alındığı ifade edildi. 
     Bu gelişmeler üzerine, dün öğleden sonra sınırlı şekilde trafiğe açılan New York'taki JFK, La Guardia ve Newark havaalanları yeniden hava trafiğine kapatıldı ve uçakların personel ve yolcu listeleri incelenmeye alındı. Boston Logan havaalanının da kapalı olduğu bildiriliyor. 
     







</TEXT>
</DOC>
