<DOC>
<DOCNO> 47628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/guncel/gun11.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Karar arası firar 
     Muhammet Ciğer’in de aralarında bulunduğu 33 sanığın hayali ihracat’ suçundan yargılandıkları İstanbul 1. Ağır Ceza Mahkemesi’nde sanık Erşen Kılınç, ara karar için salonun boşaltıldığı sırada kaçtı. 
     
     Asılsız ihbar 
     THY’nin dünkü Diyarbakır-İstanbul seferini yapan RJ 100 tipi uçağında bomba var’ yönündeki ihbar asılsız çıktı. İçinde Bayındırlık Bakanı’nın da bulunduğu uçak, yarım saatlik rötardan sonra havalandı. 
     
     THY’ye dava 
     İzmir’den Diyarbakır’a gönderilmek üzere Ankara aktarmalı uçağın kargosuna verilen Terrier cinsi köpek dava konusu oldu. Veterinerlik fakültesi öğrencisi Hikmet Topal, uygun uçak olmadığı için köpeğini bir hafta sonra İzmir’e gönderen THY aleyhine 5 milyarlık manevi tazminat davası açtı. 
     
     Bardakla intihar 
     Kadıköy’de Nur Kuru Temizleme’de çalışan Ramazan Albayrak, gece aldığı alkolün etkisiyle kırdığı içki bardağının parçalarıyla boğazını ve bileklerini keserek intihar etti. Alkol bağımlısı olan Albayrak’ı ailesinin reddettiği öğrenildi. 
     
     Kör şoför beraat etti 
     İzmir’de otomobiliyle çarptığı Osman Akarsu’nun ölümüne neden olduğu iddiasıyla 8. Asliye Ceza Mahkemesi’nde yargılanan ve sağ gözü görmeyen ehliyetsiz sürücü Fuat Çolak, beraat etti. Mahkeme, Akarsu’nun kendi can güvenliğini tehliye düşürdüğüne karar verdi. 
     
     Otelde ölüm oyunu 
     Peyzaj mimarı Nihat Korkmazer, Gümbet’teki Türkay Apart Oteli’nin odasında, Azeri sevgilisinin gözü önünde silahı kafasına dayayıp tetiği çekti. Sağ şakağından giren kurşunun beynine saplanması sonucu ağır yaralanan Korkmazer’in durumunun kritik olduğu belirtildi. 
     
     Tophane’de yıkım 
     Tophane’deki Amerikan Pazarı’nda bulunan bazı nargile kafe ve dükk nların ön kısımlarına yapılan çardaklar, kaçak olduğu gerekçesiyle, Beyoğlu Belediyesi ekiplerince yıkıldı. Esnaf, yıkımın yasal olmadığını savundu. 
     



 GÜNCEL 


















</TEXT>
</DOC>
