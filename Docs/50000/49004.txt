<DOC>
<DOCNO> 49004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/dunya/dun05.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda, terörist’ iade etmiyor 
</HEADLINE>
<TEXT>

Hollanda’da yakalanan ve iltica talebinde bulunan PKK’nın başkanlık konseyi üyesi Nuriye Kespir iade edilmiyor 
     Hollanda’nın, PKK’nın sözde Başkanlık konseyi üyesi olan ve geçtiğimiz günlerde yakalanan Nuriye Kespir’i, Türkiye’ye vermek istemediği öğrenildi. Hollanda’da, 28 Eylül’de yakalanan Kespir, gözaltına alındı. Bunun üzerine Türk makamları, bu ülkenin Dışişleri Bakanlığı yetkilileri ile temasa geçerek, konuyla ilgili bilgi istediler. Önce tutuklama olayını kabul etmeyen Hollanda yetkilileri, daha sonra söz konusu PKK mensubunun iltica başvurusunun halen değerlendirilmekte olduğunu, konunun ilgili Bakanlık tarafından da takip edildiğini bildirdiler.Yetkililer, Hollanda’nın teröre karşı Avrupa’da oluşan ortama karşın Kespir’in iltica başvurusunu reddetmediğinin ortaya çıktığını, gelişmelerden de Kespir’i Türkiye’ye vermek istemediğinin anlaşıldığını kaydettiler. 
     



 DÜNYA 













</TEXT>
</DOC>
