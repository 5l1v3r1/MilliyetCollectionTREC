<DOC>
<DOCNO> 43552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yasam/ayas.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’da esrarengiz patlama 
</HEADLINE>
<TEXT>
Kaza mı Sabotaj mı 
Fransa’nın en önemli petrokimya tesislerinden AZF art arda iki patlamayla havaya uçtu. 15 kişinin öldüğü, 200 yaralının olduğu kentte panik h kim 
     MİNE G. KIRIKKANAT Paris 

     Fransa’nın en önemli petrokimya tesislerinden, dev petrol konsorsiyumu TOTAL-FİNA grubuna ait AZF fabrikası birbiri ardına iki patlamayla havaya uçtu. Dün sabah Türkiye saatiyle 10.00’da gerçekleşen patlamaların etkisiyle 500 kişinin çalıştığı tesisin kuzey kanadı tümüyle havaya uçtu. İlk verilere göre 15 kişi öldü 30’u ağır olmak üzere 200’den fazla kişi yaralandı. 
     Yetkililerin nedeni hakkında "Kaynağı henüz belli değil, kaza ihtimali yüksek" şeklinde açıklama yaptıkları esrarengiz patlamalarda, 10 kilometrekarelik alan içinde yer alan tüm binalarla otoyoldan geçen arabaların camları kırıldı. Kentte çok sayıda kişi, camlar nedeniyle yara aldı, elektrik, gaz ve telefon bağlantıları kesildi. 
     
Kimyasal tehlike alarmı      AZF tesisleri, yine aynı alanda, yani Toulouse sanayi bölgesinde bulunan Avrupa Uzay Endüstrisi Aerospatiale tarafından monte edilen Ariane füzelerine yakıt imal ediyordu. Amonyak ve amonyum nitrat da üreten tesisin patlamasından sonra kentin üstünde kimyasal madde içeren kızıl bir bulut oluştu ve halk, acil ihtiyaç olmadıkça dışarı çıkmamaları konusunda uyarıldı. 
     Fransa’da 600’ü bulan yüksek risk’ kararnamesine tabi, çok tehlikeli tesislerden biri olan AZF fabrikası özel ekipler tarafından denetleniyor. Toulouse’da meydana gelen infilak, Belediye Başkanı Philippe Douste Blazy tarafından kent tarihinin en büyük felaketi’ olarak nitelendiriliyor. 
     



 YAŞAM 
















</TEXT>
</DOC>
