<DOC>
<DOCNO> 13252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yasam/yas02.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Hopdediks boşuna yürümüş 
</HEADLINE>
<TEXT>

Yıllarca Euorgold’a karşı eylem yapan Bergamalılar, eleman alınacağını duyunca başvuru formlarını üç saatte bitirdiler 
     BERGAMA, son 11 yıldır Eurogold şirketinin siyanürlü ayrıştırma yöntemiyle altın çıkarmasına karşı yapılan protesto gösterileriyle tanındı. Bu gösteriler bir de kahraman yarattı Hopdediks lakaplı Bayram Kuzu... Kuzu, kah pijamasıyla en önde yürüdü, kah diğer Bergamalılarla bir olup kendini zincirledi. Hatta İstanbul’da Boğaziçi Köprüsü’ne bile çıktılar birlikte... Kuzu, geçen ocakta geçirdiği beyin kanaması sonucu hayata veda etti. 
     
     Yeni form basılacak 
     VE dün Bergama... Ovacık köyü yakınındaki altın çıkarmaya hazırlanan Eurogold, eleman alımı için form dağıtmaya başladı. 2 bin adet iş başvuru formu, 3 saatte tükeniverdi. Şirket yeni form bastırıp 6 Nisan’a kadar dağıtacağını hatta bu yüzden hafta sonu bile açık kalacaklarını açıkladı. Hopdediks’in heykelini dikmeye hazırlanan arkadaşları ise bu kez sessiz kalmayı tercih etti. 
     


 YAŞAM 





























</TEXT>
</DOC>
