<DOC>
<DOCNO> 47689 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sondun01.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Savunma Bakanı "Zafer için kara birlikleri şart" 
</HEADLINE>
<TEXT>

     Washington - ABD Savunma Bakanı Donald Rumsfeld, Afganistan'da zafer kazanmak için terör örgütü El Kaide ve Taliban mevzilerinin havadan bombalanmasının yanı sıra kara birliklerinin de katılımının gerekli olduğunu söyledi. 
     Pentagon'da ABD Genelkurmay Başkanı Richard Myers ile düzenlediği basın toplantısında konuşan Rumsfeld, uçakların binaları, tankları ve askerleri vurmakta etkili olmasına karşın saklanan insanları bulmakta yeterli olamayacağını vurguladı. 
     
     "Amerikan özel güçleri Afganistan'da" 
     Amerikan özel güçlerinin Afganistan'a indiği bildirildi. Washington Post'un savunma bakanlığı yetkililerine dayanarak verdiği haberde, özel güçlerin CIA'nın ülkenin güney bölgesindeki etkinliklerine destek olmak için küçük gruplar halinde eyleme geçtikleri belirtildi. 
     






</TEXT>
</DOC>
