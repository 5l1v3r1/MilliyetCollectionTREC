<DOC>
<DOCNO> 36792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/guncel/gun08.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Okur görüşleri 
</HEADLINE>
<TEXT>

Aşk kirletir mi Okurun bu haftaki itirazlarının yoğunlaştığı iki haber var Milli Atlet Süreyya Ayhan’ın özel yaşamı ile bir efsane’ olduğu anlaşılan ve il il dolaşan yılan’ hikayesi 

     Süreyya Ayhan’ın Dünya Atletizm Şampiyonası’ndaki başarısını, aşk ilişkisini de haber yaparak aşağılamış olmuyor musunuz " 
     Soru, İstanbul ve İzmir’den, "adının açıklanmasını istemeyen" iki okura ait. Konu Kanada’da yapılan Dünya Atletizm Şampiyonası’nda Süreyya Ayhan’ın finale kalan ilk Türk atlet olmasına ve daha sonra antrenörü Yücel Kop ile olan gönül ilişkisine dair haberler. 
     İstanbul’dan arayan okur, Ayhan’ın aşk ilişkisi duyurulduktan sonra, düzenli olarak jimnastik salonuna götürdüğü küçük kızına bu sporu bıraktırmayı bile düşündüğünü söylüyor. 
     İzmirli okur, Ayhan’ın başarısı yerine aşkıyla ilgili habere yer verilmesinin topluma kötü örnek olduğunu iddia ediyor. 
     Milliyet Yazıişleri, Süreyya Ayhan’ın başarısının, 6 ve 7 Ağustos tarihli spor sayfalarının manşetinden duyurulduğuna dikkat çekiyor. Ayhan’ın büyük başarısına önem verilmediği iddiasının "haksızlık" olacağını vurguluyor. 
     8 Ağustos’ta kullanılan Doğan Haber Ajansı mahreçli haberde de, Süreyya Ayhan’ın, yıllardır kendisini çalıştıran antrenörü Yücel Kop ile büyük bir aşk yaşadığı anlatılıyor. Evli olan Kop’un eşi Süheyla Kop’un, bu ilişki nedeniyle boşanma davası açacağı yolundaki sözleri de haberde yer alıyor. 
     Yorum Adının açıklanmasını istemeyen iki okurun da, Okur Temsilcisi’nin "Aşk sizce herhangi bir şeyi aşağılar mı " sorusuna yanıtları hemen hemen aynı 
     "Tabii ki aşağılamaz. Ama halk bunu böyle mi algılıyor, bundan kuşku duyuyoruz." 
     İki okura da, "halkın" her kesiminden her gün 500 bin dolayında insanın bayiden aldığı, milyonlarca kişinin de okuduğu Milliyet’in Ayhan haberine, sadece kendilerinden itiraz geldiğini... Edmonton’da 1500 metrede dünya şampiyonu olan, Avrupa’da "Yılın Atleti" seçilen, onlarca altın madalyası bulunan Romen Gabriela Szabo’nun, 13 yaşından beri kendisini çalıştıran hocası Zsolt’la evlendiğini anımsatıyoruz. Ve elbette önemli bir noktada iki okurumuza da katılıyoruz 
     "Aşk, hiçbir şeyi kirletmez " 
     
Yılan hikayesi...      Yazı, "İnanılmaz bir gerçek hikaye" başlığı altında Akşam Gazetesi’nde yayımlandı 
     Üç çocuklu bir aile Siirt’ten Hasankeyf’e yol alıyor. İki çocuğun arka koltukta seyat ettiği yolculuk sırasında direksiyonda olan baba, yolda gördüğü otomobil lastiğini alıyor. Arka koltuğa bırakılan lastikten çıkan iki yeşil yılan çocukları öldürüyor. Çocukların feryadı, yüksek sesle dinlenen teyp nedeniyle duyulmuyor. Anne, olayın şokuyla kollarını kasınca kucağındaki bebek de ölüyor. Ve sinirlendiği kocasını otomobildeki av tüfeğiyle öldürüp kendisi de uçuruma atlıyor. 
     "Bu kadar da olur mu" dedirten bir hikaye. 
     Milliyet muhabirleri de aynı soruyla yola çıkıp, anlatılanların doğru olmadığını saptayarak "Yılın senaryosu" başlıklı bir haber hazırlıyorlar. Ve haberin ardından Türkiye’nin dört yanından telefon yağıyor. Edirne, Çanakkale, Balıkesir, Ankara, Aydın ve Antalya’dan, adlarını da vererek arayanlar, olayın aslında kendi yörelerinde olduğunu, "inanarak" anlatıyorlar. Hikayeler özünde aynı olmakla birlikte, otomobil bazen kamyonet oluyor, kimi zaman çocuk sayısı değişiyor. Ancak, ne bu hikayelerin yansıdığı resmi bir kayıt bulunuyor, ne de bu olayları yaşadığı söyleyen bir aile. 
     İstanbul’dan yazan Burhan Sezer, isyan ediyor 
     "Bu yılan hikayesini yazmaktan ne zaman vazgeçeceksiniz Ne yararı var yazmanızın Çocuklar ve insanlar üzerinde bıraktığı olumsuz etkiyi hiç düşündünüz mü Milliyet gibi bir gazeteye hiç yakışmadı." 
     Sezer’in yazısı, "Bu saçmalığın yakıştığı gazeteler var" sözleriyle bitiyor. 
     Haberle ilgili muhabir ve editörler, olayın, "halk arasında inanılan efsaneler" için, yayıldığı alan da dikkate alındığında, son derece çarpıcı ve bu açıdan "haber değeri" taşıyan bir örnek olduğunu vurguluyorlar. 
     Yorum Edirne’den Siirt’e kadar yayılan bir "olay", Milliyet’in üzerine gitmesinin ardından, Sezer’in kullandığı ifadeyle "saçmalık" boyutuna indirgenmiş oluyor. 
     
"Kült" itirazı      Bilge Özgür, 5 Ağustos tarihli Milliyet Pazar’da "kült" sözcüğünün kullanılış biçiminden rahatsız olduğunu dile getiriyor. 
     Kült kavramı, "Birinci sayfadaki Onun Vespa’sı var’ başlıklı haberde, Vespa için, "bir zamanlar dünya sinemasında başrolde olan bu kült araç" ve üçüncü sayfada da MTV ile ilgili bir haberde, "MTV’nin kült karakterleri Beavis ve Butthead" şeklinde kullanılmıştı. Sözcüğün anlamını işyerinde sorduğu ve hiç kimsenin bilmediğini belirten Özgür, "Lütfen bana söyleyin, kült’ ne demek ötir diye soruyor. 
     Milliyet Pazar editörleri, Britannica ve Redhouse’u kaynak göstererek, TDK’nın verdiği "klasik" karşılıkların yanı sıra "kült"ün Latince’de "ilgilenmek, tapınmak, çılgınca sevmek" anlamına gelen "cultusötan geldiğini belirtiyorlar. Kavramın, zamanla Türkçe’de de yer bulduğunu vurguladıktan sonra ekliyorlar "Biz kavramı, kelimenin popüler anlamı olarak niteleyebileceğimiz, bir insana, fikre, nesneye, harekete ya da çalışmaya karşı büyük bağlılık’ karşılığında kullandık. " 
     
Ve teknik bir hata      Kutay Kayalı, 10 Ağustos tarihli Milliyet’in Avrupa baskısında, Manisa’da çıkan protokol krizinde tartaklanan ANAP İl Başkanı Ahmet Özövgü’nün sözlerinin bir bölümünün iki kez yayımlandığına dikkat çekiyor. 
     Avrupa baskısı editörleri, Kayalı’nın işaret ettiği teknik hatanın fark edildiğini ve birkaç bin gazete dışında giderildiğini, Kayalı’ya teşekkürlerle, belirtiyorlar. 
     



 GÜNCEL 














</TEXT>
</DOC>
