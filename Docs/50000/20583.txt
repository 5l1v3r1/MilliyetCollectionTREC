<DOC>
<DOCNO> 20583 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/astro/index.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Mars geri gidiyor... 
</HEADLINE>
<TEXT>

Bugün gökyüzünde hepimizi bir şekilde ilgilendiren dikkat çekici bir fenomen var. Yay burcunun son derecesine kadar ulaşmış olan Mars bugünlerde duruyor ve geri harekete başlıyor. Kuşkusuz Mars'ın bu geri hareketi Dünya ve Güneş'in göreli hızları ile alakalı olduğu için Dünya'dan bakıldığındaki bir durumu yansıtıyor. Astroloji doğrudan gözleme dayandığından bu durum astroloji dilinde gezegenin anlattığı konuların ön plana gelmesine ve aynı zamanda bu fonksiyonların net biçimde ifade edilmesini de zora sokabilir. Mars eylem, motivasyon, fiziksel güç ve savaşkanlığımızla çok yakından ilgilidir. Mars iyi işlediğinde girişimlerimize hız verebilir ve onları daha kolay savunabiliriz. Aynı zamanda mücadele etmek ve sağlıklı bir enerji kullanımı söz konusudur. Geri gitmeye başlayan Mars ise yeni projeler, büyük girişimler için çok elverişli olmayan şartlara işaret ediyor olabilir. Mars'ın geri hareketi boyunca ister ticari, ister özel yeni girişimler ileri aşamalara konmak yolunda pürüzlerle karşılaşabilir. Benzer şekilde başı boş, kendi istediğini yapmak isteyen bir Mars dünyada daha fazla tehlike de ortaya koyabilecek. Bu durumda terörist aktivitelerin daha çok öne geldiğini ve kontrol dışı kaldığını da görebiliriz. Tarihten örnekler Mars'ın geri gittiği dönemlerde ABD'nin de daha çok çatışmaya giriştiğini göstermekte. Özellikle yaz ve sonbahar aylarında Satürn ve Pluto'nun da karşıt açıda kalmaları uluslar arası platformlarda daha büyük bir çatışma ve artan gerginliklerle karşılaşabileceğimizi anlatmakta. ABD ekonomisinin yavaşlamış olması ve dünyada da aşağı giden trendler böyle zamanlarda siyasi konularında da kitlenebileceğine işaret etmekte. Mars 19 Temmuz'a kadar geri harekette kalacak ve bu süre boyunca Yay burcunun ortasına yeniden geri dönmüş olacak. Beraber izleyelim... 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
