<DOC>
<DOCNO> 3611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/guncel/gun03.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush’u maymun’ ettiler 
</HEADLINE>
<TEXT>

Bill Clinton’dan başkanlığı devralan Bush, Darwin Teorisi’ne ilgi duyan bir İnternet kurdunun eline düşünce olanlar oldu 
     NURDAN AKINER 

     Email aracılığıyla dünyayı dolaşan "Any Questions About Darwin’s Theory Darwin Teorisi hakkında sorusu olan var mı " adlı fotoğraflar görenleri kahkahaya boğuyor. Muzip bir İnternet kurdunun dahiyane buluşu olan bu email’de, ABD’nin çiçeği burnunda başkanı George W. Bush’un çeşitli pozları kullanılarak Darwin Teorisi bir kez daha kanıtlanmış. Yeni Başkan’ın mimik bolluğundan yola çıkan uyanık İnternet kurdu, teoriyi bu mimiklerin aynısını maymunlarda yakalayarak güncelleştirmiş. 
     
Protestoların hedefi      Başkanlık koltuğuna çıkışı şerefine verilen balolarda sergilediği müthiş’ dans performansının yanı sıra caddelerde kafasına fırlatılan yumurta, çürük domates ve şişelerle gündeme yerleşen Başkan Bush, bu esprili email’le de popüleritesini ikiye katladı. Dünyanın merakla incelediği Bush, Nixon’dan bu yana en çok protesto gösterilerine maruz kalan başkan unvanına sahip. 
     
İşi hiç kolay değil      Kendi ülkesinde bile pek sempati görmeyen yeni başkan, aslında çok zor bir görevi sırtlandı. Çünkü kendisinden önce 8 yıl başkanlık yapan kişi Bill Clinton’dı. Monica skandalına rağmen karizmatik kişiliği, sempatik tavırları ve dünyaya bakışıyla milyonların kalbine taht kuran birinin yerini almak Teksaslı George W. Bush için pek kolay olmasa gerek 
     


 GÜNCEL 

















</TEXT>
</DOC>
