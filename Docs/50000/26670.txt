<DOC>
<DOCNO> 26670 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sonspo18.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Teknik Direktörü Çalımbay, Beşiktaş Menajeri ile görüştü 
</HEADLINE>
<TEXT>

     Göztepe Teknik Direktörü Rıza Çalımbay, Beşiktaş Menajeri Sinan Engin'le görüşerek, talip olduğu futbolcular konusunda görüş alışverişinde bulundu. 
     Fulya Tesisleri'nde gerçekleşen görüşme sonrası açıklama yapan Rıza Çalımbay, ''Beşiktaş'ın gözden çıkaracağı her futbolcuya talibiz'' dedi. 
     Çalımbay, şu an için Beşiktaş'tan transfer etmek istedikleri futbolcuların isimlerini belirlemediklerini kaydederek, ''Herşey 15 Haziran'da bonservis bedellerinin açıklanmasının ardından belli olacak. Biz Beşiktaş'ın bırakabileceği her futbolcuyu alabiliriz'' diye konuştu. 
     Beşiktaş'ın kendilerinden 17 yaşındaki genç futbolcuları Koray'ı istediğini de bildiren Çalımbay, siyah-beyazlı kulüple görüşmelerin süreceğini kaydetti. 






</TEXT>
</DOC>
