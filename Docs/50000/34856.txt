<DOC>
<DOCNO> 34856 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/spor/spo05.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuzda derbi 
</HEADLINE>
<TEXT>

F.Bahçe ve G.Saray, bugün başlayacak Yaz Kupası’nda zirveye çıkabilmek için kıyasıya mücadele verecekler 
     HAVUZUN iki ezeli rakipleri Fenerbahçe ile Galatasaray, bu yıl da Türkiye Şampiyonası’na iddialı giriyor. Her sene şampiyonluk için büyük bir çekişme yaşayan iki kulüp, bugün start alacak Yaz Kupası’nda yine zirve için kıyasıya bir rekabete girişecek. Beş gün sürecek ve 57 kulüpten rekor sayıda 948 sporcunun katılacağı şampiyonada sabah yaş grupları, akşam da açık yaş A ve B finalleri yüzülecek. 
     SON iki yılın şampiyonu Fenerbahçe unvanını korumak, Galatasaray ise rekabette bu kez öne geçmek için yarışacak. İki dev kulübün antrenörleri centilmence ve dostça bir yarışma dileklerinde bulunurken, sporcular da örnek bir davranışla "Ezeli rakibiz ama ebedi dostuz" mesajı verdiler. Dünya Şampiyonası’nda bekleneni veremeyen Derya Büyükuncu, Galatasaray kulübü adına yarışmalarda kulaç atacak. 
     



 SPOR 




















</TEXT>
</DOC>
