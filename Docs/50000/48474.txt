<DOC>
<DOCNO> 48474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/eko08.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Küçülerek sorun çözülmez 
</HEADLINE>
<TEXT>

     ANKARA Milliyet 

     CHP Genel Başkanı Deniz Baykal, Türkiye ekonomisinin tehlikeli bir küçülmeyle karşı karşıya olduğunu belirterek, "Türkiye’yi yönetenlerin amacı ekonomiyi büyütmek olmalı" dedi. 
     CHP Parti Meclisi toplantısının açılışında, ekonomi politikaları ve 2002 bütçesini eleştirirken, Güçlü Ekonomiye Geçiş Programı’nın, toplumda tereddütler yarattığını belirten Baykal, hükümetin ekonomide büyümeyi öngörmesine rağmen sürekli küçülme yaşandığını söyledi. Baykal, "Türkiye’yi küçülterek sorunları çözme imk nı kalmamıştır. 2002 bütçesi yılda yüzde 4 büyüme hedefi öngörüyor. Bu öngörü mü, temenni mi, konuşulmaya ihtiyacı var. Bu bütçe tutsak bir bütçedir. Ne yazık ki saydam değildir" diye konuştu. 
     
     İki büyük holding 
     Özelleştirme İdaresi ÖİB ve BDDK’nın Türkiye’nin iki büyük holdingi olduğunu ileri süren Baykal, ÖİB’nin ekonomiyi felce uğrattığını, ekonominin önemli bir parçasının, bu kurumun ipoteğinde olduğunu vurguladı. Baykal, BDDK için de, "Türkiye sanayi sektörünü şemsiye kuruluşların altına geçiriyor. Özel sektör bürokratikleştiriliyor" şeklinde eleştirdi. 
     



 EKONOMİ 

























</TEXT>
</DOC>
