<DOC>
<DOCNO> 48863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/guncel/gun03.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Yeşildağ’ın adı, İpekçi davasında da geçiyor 
</HEADLINE>
<TEXT>

     İSTANBUL Milliyet 

     İstanbul Büyükşehir Belediyesi BİT’leriyle ilgili soruşturmada her taşın altından çıkan Hasan Yeşildağ’ın adı, Abdi İpekçi suikastı davasında da geçiyor. Polisin "Soruşturmanın neresinde yok ki " diye tanımladığı Yeşildağ, 12 Eylül 1980 öncesi Ülkü Ocakları’nın önde gelen isimlerindendi. 
     Yeşildağ’ın adı, İpekçi suikastının kilit isimlerinden Yalçın Özbey ile cinayet hakkındaki açıklamalarıyla dikkati çeken Yusuf Çelikkaya hakkında "tasarlayarak adam öldürmek suçuna katıldıkları" gerekçesiyle açılan davada da geçiyor. Bu davanın iddianamesinde de Hasan Yeşildağ hakkında takipsizlik kararı verildiği vurgulanıyor. 
     
     Erdoğan için cezaevinde 
     Gazeteci Muhammed Pamuk, Recep Tayyip Erdoğan’ı anlattığı kitabı, "Yasaklı Umutöta, 26 Mart’ta cezaevine girmesi kesinleşen Erdoğan’ın cezaevi ve burada kendisini koruyacak kişi arayışını, Yeşildağ’ın adını vermeden şöyle aktarıyor "Erdoğan’a yakın çevreler ise, cezaevlerinde hüküm giyen kişileri araştırmaya başlamıştı. Öyle ya, Erdoğan’ın cezaevindeki güvenliğini kim sağlayacaktı " 
     Erdoğan son bir kararla Pınarhisar’ı tercih edince cezaevi belli oldu. Ardından Pınarhisar Cezaevi’nde Enrdoğan’ı koruyacak bir suçlu arayışı başladı. İstenilen hükümlü bulunamayınca dışarıdan bir suçlu bulma yoluna gidildi. İstanbul Büyükşehir Meclis üyelerinden birisinin kardeşi, bu iş için seçildi. Önce Pınarhisar’da bir esnafa karşılıksız çek kesen bu kişi, akabinde mal beyanında bulunmayarak, mahkemenin tutuklama kararı vermesini sağladı. Pınarhisar Cezaevi’ne girerken, Erdoğan’ın çevresi de derin bir oh’ çekmişti. En azından kendileri tarafından tanınan birisi, Erdoğan’a yardımcı olabilecekti." 
     
     Kardeşi de doğruladı 
     İstanbul Büyükşehir Belediyesi meclis üyesi Zeki Yeşildağ, ağabeyi Hasan Yeşildağ’ın Tayyip Erdoğan’la birlikte aynı cezaevinde yattığını doğruladı. Zeki Yeşildağ, ağabeyi Hasan’ın İsviçre vatandaşı olduğunu, İstanbul’a sık sık gelip gittiğini de öne sürdü. 
     



 GÜNCEL 

















</TEXT>
</DOC>
