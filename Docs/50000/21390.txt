<DOC>
<DOCNO> 21390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo01.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Hıncal Uluç yalanlandı, Fatih Terim Galatasaray'a dönmüyor 
</HEADLINE>
<TEXT>

     Hıncal Uluç bugün Sabah Gazetesi'nde Fatih Terim'in önümüzdeki sezon yüzde 90 ihtimalle Galatasaray Futbol Şubesi Genel Direktörü olacağını yazdı. Ancak Uluç'un iddiası Fatih Terim ve Mehmet Cansun tarafından yalanlandı. 
     Fatih Terim akşam CNN Türk'te katıldığı Futbol Zirvesi adlı programda, kulüp başkanı Faruk Süren'in kendisini istemidiğini söyleyerek, "Ben futbol kariyerime İtalya'da devam edeceğim. Söz verdiğim için bazı şeyleri açıklayamıyorum. Galatasaray taraftarının duygularıyla kimse oynamasın" dedi. 
     Galatasaray Kulübü 2. Başkanı Mehmet Cansun da, eski teknik direktörleri Fatih Terim ile transfer görüşmesi yapmadığını söyledi. 
     Cansun, Fatih Terim'i bir kez telefonla aradığını, bu görüşmede de aralarında transferle ilgili konuşma geçmediğini ifade etti. 
     Cansun şöyle konuştu 
     ''Fatih Terim'i aradım ve dizinden geçirdiği ameliyat nedeniyle Geçmiş olsun dileklerimi ilettim. Ayrıca, kendisi bildiğim kadarıyla İtalyan kulübü AC Milan ile anlaştı. Böyle bir anlaşma yapan teknik direktöre teklif götürmek doğru olmaz. Ben ayrıca, kendisini bu anlaşmasından dolayı kutladım ve başarılar diledim.'' 
     Cansun, istifa ettiği şeklindeki dedikoduların da doğru olmadığını sözlerine ekledi. 






</TEXT>
</DOC>
