<DOC>
<DOCNO> 20652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yasam/yas07.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Ana’ ağlıyor 
</HEADLINE>
<TEXT>

Başbakanlık 2 yıl önce Kemal Tahir’in "Devlet Ana" adlı eserini filme çekmeye karar verdi. Ancak yönetmen ile MSÜ arasındaki anlaşmazlık yüzünden filme bir türlü başlanamadı... 
     ÖMER ERBİL İstanbul 

     BAŞBAKAN Bülent Ecevit, "Devlet Ana" filmini, TRT ile ortak çekmesi için ünlü yönetmen Halit Refiğ’i görevlendirdi. Refiğ, TRT’yle çektiği "Yorgun Savaşçı"nın 12 Eylül döneminde yakıldığını hatırlatarak filmin Mimar Sinan Üniversitesi MSÜ koordinatörlüğünde çekilmesini istedi. Ancak MSÜ’deki rektör seçimleri sonrası Refiğ ile yeni yönetim arasında anlaşma sağlanamadı. 
     
     
     REFİĞ, Başbakan’a yazdığı mektupta filmi MSÜ ile yapmayacağını belirterek projeden çekildiğini duyurdu. Film için Başbakanlık’tan çıkan 1 milyon doların iade edilmesi gerektiğini ileri sürdü. MSÜ Rektörü İsmet Vildan Alptekin ise "Başbakan Yardımcısı Bahçeli ile mutabakata vardık. Proje 15 gün içinde hayata geçirilecek. Para üniversite hesabında" dedi. 
     
     



 YAŞAM 





















</TEXT>
</DOC>
