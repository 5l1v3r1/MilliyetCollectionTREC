<DOC>
<DOCNO> 18362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sondun16.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Çeçenistan'da çatışmalar sürüyor...Son 24 saate 14 Rus askeri öldü 
</HEADLINE>
<TEXT>

     Çeçenistan'da Çeçen militanlarla Rus güvenlik güçleri arasında son 24 saatte çıkan çatışmalarda, 6 asker öldü. 
     Moskova yanlısı yönetimden bir yetkili, Çeçen savaşçıların Rus kontrol noktalarına dünden beri düzenlediği 13 saldırıda 2 askerin öldüğünü, 8 askerin de yaralandığını belirtti. 
     Adının açıklanmasını istemeyen yetkili, savaşçıların, başkent Grozni'nin 15 kilometre doğusunda bulunan Argun yakınlarındaki yolda bir askeri araca ateş açtığını, saldırıda 4 askerin öldüğünü söyledi. 
     Bu arada, 8 askerin de araçlarının mayına çarpması sonucu yaşamını yitirdiği kaydedildi. 
     Urus-Martan bölgesindeki Çiri-Yurt köyü yakınlarında cipleri mayına çarpan 3 askerin öldüğü, Novye Atagi köyünde ise askeri kamyonun mayına çarpması sonucu 2 polisin öldüğü, 5'inin de yaralandığı bildirildi. 
     Başkentin 3 kilometre güneyindeki bir köyde ise zırhlı araçları mayına çarpan 3 askerin yaşamını yitirdiği belirtildi. 
     Öte yandan Rus savaş uçaklarının Nozhay-Yurt bölgesindeki şüpheli mevzileri bombalarken, topçu birliklerinin Vedeno ve İtum-Kale'deki Çeçen mevzilerini hedef aldığı kaydedildi. 






</TEXT>
</DOC>
