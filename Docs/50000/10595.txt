<DOC>
<DOCNO> 10595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yazar/guclu.html </URL>
<DATE> 2001/03/09/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Sezer'in düşünceleri 
</HEADLINE>
<TEXT>

     Cumhurbaşkanı Sezer, açılışlar ve kabuller dışında eğitime yönelik görüşlerini henüz net olarak ortaya koymuş değil. Rektörlük seçimlerinde olduğu gibi zaman zaman resmi açıklamalar yapıyor o kadar... 
     73 kuruluşun oluşturduğu Eğitim Hakkını Savunma Komitesi, geçtiğimiz günlerde Cumhurbaşkanı Sezer'i ziyaret etti, görüşlerini iletti ve destek istedi. Görüşme olumlu geçti. Detayları ise Sezer'den de izin alınarak Öğretmen Dünyası dergisinin kasım sayısında yayınlandı. İşte bazı alıntılar 
     Babam öğretmendi. Eşim de öğretmen. Bizim evde 29 yıl günlük ders planları yapıldı. Eğitimin, öğretmenlerin sorunlarını biliyorum. Eğitim, ülkemizin en büyük sorunudur. 
     Çankaya'da gerçekleşen ziyarete sivil toplum temsilcileri, Cumhurbaşkanı'ndan 4 istekte bulundular 
     1. Üniversitelerde, özel okullarda, kısmen de anadolu liselerinde yabancı dille eğitim yapılması ülkemizin bağımsızlığına, ulusal onuruna aykırıdır. Uygulamadan kaldırılmasını istiyoruz. 
     2. Eğitime ayrılan bütçe yetmiyor. En az iki misli artırılmalıdır. Belli başlı birkaç yolsuzluğun karşılanmasına ayrılan bütçe bile eğitime ayrılsa bu sorun çözülebilir. 
     3. Kendi okullarına tebeşir ve yakıt parası gönderemeyen devletin, özel vakıf üniversitelerine kaynak ayırması kamu vicdanını sızlatmaktadır. 
     4. Milli Eğitim Bakanlığı'nın yönetici kadroları, partizanca çağdaş eğitim karşıtlarıyla doldurulmuştur. Bu kadrolardan arındırılmadıkça eğitimde esaslı bir reform mümkün değildir. Fethullahçı okullar ve yurtlar devletleştirilmedir... 
     İstekler böyle. Sezer'in tavrı ise şöyle değerlendiriliyor 
     Cumhurbaşakını bu görüşlere hak verir anlamda konuştu. Eğitimin parasız olması gerektiğini, bazı bankalarda yapılan yolsuzluklara aktarılan paranın eğitim ve tarıma aktarılsaydı, bugün daha iyi durumda olacağımızı, özel vakıf üniversitelerine karşı olduğunu, 1980 öncesinde bunların Anayasa'ya aykırı bulunarak kapatıldığını, milli eğitimde laiklik ilkesine titizlikle uyulması gerektiğini, yabancı dil öğrenmenin gerekli olduğunu fakat yabancı dille eğitimin yanlış olduğunu söyledi... 
     Anlaşılan Cumhurbaşkanı Sezer'in de eğitim konusunda fazlaca bilgilendirilmesi gerekiyor. Söyledikleri ilk bakışta alkışlanacak gibi gelse de, önemli bir bölümü polemik yaratmanın ötesinde yeni bir şey değil. Kimlerdir bilmiyoruz ama bu konuda eğitim danışmanlarına önemli görevler düşüyor. Cumhurbaşkanı'nı kulaktan dolma bilgilerle değil, çağdaş dünyadaki gelişmeler çerçevesinde bilgilendirmeleri gerekiyor. 
     Özetin özeti Eğitim madem ki Türkiye'nin en önemli meselesi, o halde gerektiği önem verilmelidir. Lafla olmuyor. Hiç olmazsa Cumhurbaşkanı, görüşlerini öyle ayak üstü kabullerde nabza şerbet olacak şekilde değil, dünyada olup bitenleri araştırarak, ciddi platformlarda dile getirmeli ve takipçisi olmalıdır. 
     
     





Şehir ve din 


Ecevit - Derviş yakınlığı 


Kanun’u tartışan seçkin kadınlar 


Aslan Cimbom, iyi ki varsın 


"Niyet" taslağı hazır 


Sezer'in düşünceleri 


Yuh olsun... 


Vahşet Türkiye'de de vahşettir, İspanya'da da.. 


Zeytin dalı 


Kriz, tavukları bile yumurtlattı 


İşiniz çok zor 


İyimserlik gerçeği görmeye engel 


Betil Ciddi olarak düşünürüm 


</TEXT>
</DOC>
