<DOC>
<DOCNO> 35521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/siyaset/siy02.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
KADIN PAŞALAR’ bir başka bahara 
</HEADLINE>
<TEXT>

YAŞ kararları açıklandı. Alpkaya ve Asparuk kuvvet komutanı oldu. Terfi sırasında olan kadın albaylar Nur İnanç ve Alev Beyhan generallik için uygun görülmedi... 
     ANKARA Milliyet 

     Cumhurbaşkanı Ahmet Necdet Sezer’in onayından geçerek kamuoyuna açıklanan Yüksek Askeri Ş ra YAŞ kararları ile Deniz Kuvvetleri Komutanlığı’na Oramiral Bülent Alpkaya, Hava Kuvvetleri Komutanlığı’na Orgeneral Cumhur Asparuk atandı. Generallik bekleyen kadın albaylar terfi edemedi. Başbakan Ecevit başkanlığında 1 Ağustos’ta başlayan ve dün sona eren YAŞ toplantılarında 33 general - amiral bir üst rütbeye, 44 albay da general -amiralliğe terfi ederken, 44 general - amiralin görev süresi uzatıldı, 44 general - amiral de emekli edildi. 15 subay ve astsubay da disiplinsizlik nedeniyle ordudan atıldı. 
     
     Cazcı Paşa gitti 
     Deniz Kuvvetleri Komutanı Ora. İlhami Erdil, Hava Kuvvetleri Komutanı Ergin Celasin, 1. Ordu Komutanı Org. Necdet Timur ve Harp Akadamileri Komutanı Org. Necdet Timur 30 Ağustos’tan geçerli olmak üzere emekliye ayrıldı. 
     Müziğe ve savaş uçaklarına düşkünlüğü nedeniyle "Cazcı Paşa", "Fantom Paşa" isimleri takılan Celasin yerini MGK Genel Sekreteri Asparuk’a bıraktı. Asparuk, Korgeneralliği döneminde THK’daki yolsuzlukları ortaya çıkarmıştı. 
     
     İşte TSK 2001 
     Kara Kuvvetleri’nde Hurşit Tolon ve Oktar Ataman’ın, Hava Kuvvetleri’nde İbrahim Fırtına’nın orgeneralliğe, Deniz Kuvvetleri’nde de Özden Örnek’in oramiralliğe terfileri ve yapılan atamalarla TSK üst yönetiminin orgeneral - oramiral düzeyinde 2001 yılı şeması şöyle 

</TEXT>
</DOC>
