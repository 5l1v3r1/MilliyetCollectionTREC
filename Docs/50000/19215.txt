<DOC>
<DOCNO> 19215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sonspo18.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Başkanı "Altyapı için de 2 yabancı oyuncuyla anlaştık" 
</HEADLINE>
<TEXT>

     Trabzonspor Kulübü Başkanı Özkan Sümer, bordo-mavili takımın altyapısına düşündükleri 4 yabancı oyuncunun 2'siyle sözleşme imzaladıklarını söyledi. 
     Özkan Sümer, Nijeryalı Austin James ve Kamerunlu Villiars Cana ile anlaştıklarını belirterek, ''Bu oyuncular artık Trabzonspor'un malı. 2 oyuncu da 1984 doğumlu ve ülkelerinin milli takımlarında forma giyiyorlar'' dedi. 
     Dün 4 Brezilyalı oyuncuyla sözleşme imzaladıklarını, ancak bu ülkeden yine oyuncu transfer edebileceklerini de kaydeden Sümer, ''Brezilya'da görüştüğümüz ve konuştuğumuz ancak maddi konularda anlaşamadığımız oyuncular var. Onlardan haber bekliyoruz. Eğer bu sorun çözülürse, yine bu ülkeden tranfer gerçekleştirebiliriz'' diye konuştu. 
     Yarın, Belçika'ya gideceğini de hatırlatan Sümer, anlaşmaları durumunda bu ülkeden de bazı oyuncularla da sözleşme imzalayarak dönebileceğini sözlerine ekledi. 






</TEXT>
</DOC>
