<DOC>
<DOCNO> 18338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yazar/guclu.html </URL>
<DATE> 2001/04/27/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ülkesini seven Türk gençleri 
</HEADLINE>
<TEXT>

     Atatürk, kurduğu Türkiye Cumhuriyeti'ni onlara emanet etti. Zaman zaman duyarsızlıkla itham edilseler de üzerlerine düşen görevleri, her zaman fazlasıyla yerine getirdiler. 
     Ülkesini Seven Türk Gençleri imzası ve "Bu duyuruyu ne kadar çabuk ve fazla kişiye yollayabilirseniz toplumsal bilinçlenme de o kadar fazla ve çabuk olur." notuyla gelen mesaj aynen şöyle 
     Reddediyoruz 
     1. Dolar bazında alışveriş yapmayı, 
     2. Türk malına değer vermeyip, aynı kalitede olmasını ve hammaddesinin yine Türk malı olmasına rağmen sürekli yabancı mallara yönelmeyi, 
     3. Gereksiz telefon kullanımını, 
     4. Elektrik ve su israfını, 
     5. İnternette saatlerce kalarak ortaya çıkan elektrik, para ve zaman israfını, 
     6. Lüks restoranlara gitmeyi, 
     7. Sadece rahatımız için pahalı ulaşım araçlarını tercih etmeyi, 
     8. Aşırı lüks arabaları, 
     9. Gece hayatındaki tabak ve peçete vb. israfını, 
     10. Marka düşkünlüğünü 
     11. Fiş almadan yapılan alışverişleri, 
     12. Türkiye'de sadece küçük bir kesimin yaşadığı şaşaalı hayatı özendiren tüm televizyon programlarını, 
     13. Rüşvet vermeyi, almayı, 
     14. Torpili, 
     15. Haksız kazancı, 
     16. Geri dönüşümü mümkün olan maddeleri değerlendirmeden çöpe atmayı reddediyoruz... 
     Umuyoruz 
     1. Kendi ülkemizde kendi para birimize sahip çıkmayı, gerçek değerini verebilmeyi, 
     2. Aynı kalitedeki Türk mallarına daha çok rağbet edilmesini, 
     3. Zamanla yarıştığımızın bilincine varabilmeyi, 
     4. Elektrik, su kullanımında herkesin daha duyarlı davrandığı, kendi kaynaklarını kendi kendine tüketmeyen bir Türkiye oluşmasını, 
     5. Zor günlerde toplumsal dayanışma içinde olan, bencilce davranmayan gerçek Türk halkının yine bu şekilde davranmasını, 
     6. Ekonomik sıkıntının çok yoğun olduğu şu günlerde kimsenin kimseyi özendirici yollarla gereksiz israfa tahrik etmemesini, 
     7. Her alışverişten sonra alacağımız fişlerin bize geri dönecek birer hizmet olacağının tüm toplum tarafından bilincine varılabilmesini, 
     8. Paranın çalışmayla orantılı olarak kazınılmasını, iş hayatının daha dürüst, şeffaf olmasını, çalışanlara mesleklerini icra etmesi için verilen maaşın yeterli olmasını, 
     9. Tüm reddettiklerimizin bundan böyle gerçekleşmemesini, tüm umduklarımızın bir an önce hayata geçirilmesini ve böylece adil, dürüst, verimli, çalışkan, üretken, bilinçli, çağı yakalayabilmiş, yaşam standartı yüksek, birbirine kenetlenmiş Türk halkına layık bir Türkiye'nin meydana gelmesini umuyor, bekliyoruz... 
     
     







Yeni siyaset 


Ersümer'den Pencere'ye dava 


İstifa sinyali 


Enis Öksüz ve Gümrük Müdürü 


Hep sorular uçuşuyor, yanıtlar 
o kadar az ki... 


Yeni bunalım taşınamaz 


Ülkesini seven Türk gençleri 


Dilin ötesinde... 


Sağduyu 


Ermeni lobisine Türkiye desteği 


Suya da dokunun sabuna da... 


Her şeye rağmen 


Genel kurulun kararı önemli 


Kamu bankalarına 40, özellere 30 katrilyon TL 


Nafile bekledik 


</TEXT>
</DOC>
