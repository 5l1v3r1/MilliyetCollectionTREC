<DOC>
<DOCNO> 37244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sondun24.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de internet dehşeti..15 yaşındaki kıza işkence 
</HEADLINE>
<TEXT>

     ABD'de 15 yaşındaki bir lise öğrencisi internette tanışarak buluştuğu bir çift tarafından kaçırılarak bir hafta süreyle işkence gördü. 
     Polis yetkilisi, ABC televizyonuna yaptığı açıklamada, ''15 yaşındaki genç kız, buluştuğu çift tarafından kaçırılmış ve bir hafta süreyle kendisine birçok kez cinsel tacizde bulunulmuş ve işkence yapılmıştır'' dedi. 
     Polis, genç kızın AOL'un internet sitesindeki sohbet odasında tanıştığı çiftle 3 Ağustos günü buluşmak için anlaştığını, buluşma gününde genç kızın çiftin otomobiline girer girmez ellerinin kelepçelendiği ve ilaçla bayıltılarak kaçırıldığını belirtti. Genç kızın, kendisini kaçıranların bir anlık yokluğundan faydalanıp telefonla polisi araması sayesinde kurtulduğu kaydedildi. Kızı kaçıranlardan James Warren adlı erkeğin halen tutuklu bulunduğu, Beth Loschin adlı kadının ise 80 bin dolar kefaletle serbest bırakıldığı bildirildi. 






</TEXT>
</DOC>
