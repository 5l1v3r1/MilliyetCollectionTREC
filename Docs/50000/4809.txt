<DOC>
<DOCNO> 4809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sondun12.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Japon yolcu uçağı başka bir uçakla çarpışmamak için manevra yaptı 25 yaralı 
</HEADLINE>
<TEXT>

     Japon Havayolları'na ait bir yolcu uçağının, diğer bir uçağın hattına girmemek için aniden manevra yapması sonucu, ilk belirlemelere göre 25 yolcu yaralandı. 
     Japon Ulaştırma Bakanlığı'ndan bir yetkili, başkent Tokyo'daki Haneda havaalanından, ülkenin güneyindeki Okinawa adasındaki Naha'ya giden, içinde 411 yolcuyla 16 kişilik mürettebat bulunan Japon Havayolları'na ait 907 sefer sayılı Boeing 747 jumbo jetin, kazadan sonra Haneda'ya güvenli bir şekilde geri döndüğünü söyledi. Yetkili, kazanın nedeninin araştırıldığını belirtti. Japon Havayolları sözcüsü Takeshi Suzuki, yaralananlardan 3'ünün durumunun ciddi olduğunu belirtti. Japon televizyon kanalları, diğer uçağın da Japon Havayolları'na ait olduğunu ve Güney Kore'nin Pusan kentinden Tokyo'daki uluslararası havaalanı Narita'ya gittiğini bildirdiler. Kazada diğer uçakta yaralanan olup olmadığı konusunda henüz bilgi verilmedi. 




</TEXT>
</DOC>
