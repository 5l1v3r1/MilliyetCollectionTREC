<DOC>
<DOCNO> 5040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur29.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıhanlıoğlu toprağa verildi 
</HEADLINE>
<TEXT>

     TBMM'de geçirdiği kalp krizi sonucu vefat eden DYP Şanlıurfa Milletvekili Mehmet Fevzi Şıhanlıoğlu, Viranşehir'de toprağa verildi. 
     Şıhanlıoğlu'nun cenazesi, onbinlerle ifade edilebilecek büyük bir kalabalık eşliğinde Viranşehir'deki evinin önünden, yaklaşık 1 saatte,daha önce cenaze namazının kılınacağı bildirilen Tekke Camii'ne getirildi. Ancak, izdiham nedeniyle cenaze camiye alınamadı. 
     Şıhanlıoğlu'nun cenazesi, daha sonra defnedileceği eski mezarlığın yanındaki Sanayi Camii'ne getirildi. Şıhanlıoğlu'nun Sanayi Camii'ndeki cenaze namazına FP Genel Başkanı Recai Kutan, Devlet Bakanı Edip Safter Gaydalı, çok sayıda DYP milletvekili katılırken, DYP Genel Başkanı Tansu Çiller ve İstanbul Milletvekili Ayfer Yılmaz da namaz boyunca tabutun başında beklediler. Şıhanlıoğlu'nun cenazesi, daha sonra eski mezarlıkta toprağa verildi. Tabutun mezar çukuruna indirilişi sırasında, cenazeye katılan vatandaşlar, hükümet ve MHP'yi protesto eden sloganlar atıldı. 




</TEXT>
</DOC>
