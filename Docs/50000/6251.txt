<DOC>
<DOCNO> 6251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yazar/eralp.html </URL>
<DATE> 2001/02/09/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Büyüklük kompleksi 
</HEADLINE>
<TEXT>

     Hemen her sözde devlet büyükleri "büyük" sıfatını kullanırlar. Hele ulusal bir konu olduğunda "Büyük Türkiye" slogan haline gelir. Başka bir ülkede bu sıfatın bu kadar sık ve de açık söylemek gerekirse laubali bir şekilde kullanıldığını görmedim. Kullandığımız kelimelerin çoğu kez başkalarınca nasıl algılandığını ise hiç düşünmeyiz. Yabancıların bunu garipsediğini biliyorum. Bazen istismar bile edildiğini gördüm. 
     
Haig'den Orgeneral Celasun'a      1980 ihtilalinden sonra Orgeneral Celasun, ABD Uyuşturucuyla Mücadele Ajansı tarafından davet edilmişti. O sırada General Haig Dışişleri Bakanı idi. Beş ihtilalciden biri olarak Celasun Paşa ile görüşmek istedi. Haig, Türkleri iyi bilen biridir. Nasıl tava geldiğimiz hakkında adeta doktora tezi yazar. Bir ara Sedat Paşa'ya "büyük devletsiniz, Yunanistan'a taviz verin" anlamına gelecek laflar etti. Büyüklük bazen başa bela Geçmiş ile fazla övünmemize sinirlenen Fransa eski Dışişleri Bakanı Claude Cheysson da "geçmişe değil şimdiye ve geleceğe bakın" demişti. Huyumuzdan vazgeçmeyiz. Geleceğe baktık 21'İNCİ ASIR BİZİM dedik. 
     
Büyüklük her zaman iyi değildir      İşte akla ilk gelenler - gelir dağılımındaki uçurum - enflasyon - bütçe açığı - trafik kazaları - hastane sıraları - banka boşaltmaları - çete sayıları - okul sınıflarının büyüklüğü hayra alamet değildir. Ama mesela bir ülkenin, vatandaşlarının Nobel ödülü almasından kıvanç duyması doğaldır. 
     Küçükken bize bir şeyin fazla telaffuz edilmesinin, aksinin varit olduğunu gösterdiğini söylerlerdi. 
     
16 devlet      Sık övünç kaynaklarımızdan birisi de çok devlet kurmuş olmamız. Bu da üzerinde dikkatle düşünülürse garipsenecek bir övünme. Ben mesela hiç 3. Portekiz, 5. Brezilya veya 7. İsviçre devleti falan dendiğini duymadım. Bir de "dünya devleti" sözüne takılıyorum. Bu dünyada yaşadığımızı göstermek için ise herkes bu dünyada. Yok eğer süper güç anlamında ise biraz fazla. 
     
Adriyatik'ten Çin Seddi      Bir ara bir de bu tekerleme çıkmıştı. Niye Adriyatik Balkanlar'ı anlarım, ama Adriyatik niye Çin Seddi ise Pekin'in hemen yakınında. Belki seddin sınırda olduğu sanılıp söylendi. Çinliler kızıp derhal Uygur Türklerine karşı tedbirler aldı ve vizeleri bir ara durdurmuştu. Sonra ciddi olmadığımızı anladılar... Şişinmek uğruna yapmayacağımız hezeyan yok... 
     
Verheugen'in söyledikleri      Genişlemeden sorumlu AB Komiseri Verheugen CNNTÜRK'te M. A. Birand'a Türkiye istediği ve koşulları yerine getirdiği takdirde, diğer adayların önüne geçebileceğini söyledi. Bu sözlere pek dikkat edilmedi. Şişinmelerden vazgeçip bunu başarmak büyüklüğün kendisi. 
     
     





Din ve toplum 


Piyano zamanı 


Sezer'in kararı 


Metin Toker’in şubatları 


Kudüs'ten Barış için milli birlik hükümeti... 


Acil servise... 


CHP'de kendini aşma zamanı 


Büyüklük kompleksi 


Meslek liseleri katlediliyor 


Tarih yazan Çupi 


Coşan'a karşı Nazım Hikmet 


Zaman daralıyor 


Kişisel kavga zamanı değil... 


Ecevit, o sözlerini tutanaktan çıkarmalı 


Sezer de olmasa 


N'apıyor bu cumhurbaşkanı 


Türk Dil Kurumu kusur kalırdı 


Tazminat istenebilir 


Piyasanın açılması "mümkün değil" 


Demirel gitti, Polisan ayağa kalktı 


</TEXT>
</DOC>
