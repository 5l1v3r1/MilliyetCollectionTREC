<DOC>
<DOCNO> 3676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/asik.html </URL>
<DATE> 2001/01/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ciddi olalım... 
</HEADLINE>
<TEXT>

     Fransız Meclisi'nin Ermeni tasarısını onaylayacağı haftalar öncesinden belliydi. Kılımızı kapırdatmadık. Aklımız tasarının onaylandığını görünce başımıza geldi. Bu defa tuhaf ve ilkel tepkiler göstermeye başladık. 
     Neyse ki ortalığa yavaş yavaş sağduyu egemen oluyor. 
     Bu uzun yolculukta sabırlı davranmamız gerektiğini Amerikalı Profesör Justin McCarthy şu sözlerle anlatıyor 
     - Ermeniler Batı'yı kendi tezleri doğrultusunda "eğitmek" için 80 yıldır uğraşıyor. Siz de Batı toplumlarını eğitmelisiniz. Bunun için 20 - 30 yıllık bir çaba gerekecek. Ama mecbursunuz. 
     
Beynam anlaşması      Ankara yakınlarında Beynam Ormanı kıyısında üye çoğunluğunu milletvekillerinin oluşturduğu bir kooperatif var. Kooperatif eski bakanlardan İsmet Özarslan öncülüğünde kuruldu. Taşeronluğu Aktaş inşaata verildi. 
     Aktaş İnşaat, yapacağı ödemeler için işçilerle bir anlaşma yaptı. Ne var ki bir süre sonra bilinmeyen bir anlaşmazlık yüzünden işi yarım bırakıp gitti. 
     İşçiler ellerinde anlaşma Ankara Büromuza geldiler. 
     Arkadaşımız Fahrettin Fidan'a durumu anlattılar. 
     Ellerindeki anlaşmayı gösterdiler... Fahrettin anlaşmayı okudu. Bitirirken kahkahalarla gülmeye başladı. Neden mi Çünkü anlaşmanın son maddesi afedersiniz aynen şöyleydi 
     - Uymayan puşttur... 
     
LAFORİZMA      Gaziantep’te afla çıkan 325 kişiden 153’ü cezaevine geri dönmüş... Geri kalanlar için de servis konsun bari .. 
     
     Mağdurdan geçilmeyen ülkemizin son mağdurlarını tanıyalım "Dekoder Mağdurları" 
Cihan Demirci 

Fıkralı aşk      Devlet Bakanı Şükrü Sina Gürel'in kurduğu evlilik dışı ilişki "aldatma" kavramını da gündeme getirdi. Üstüne bir laz fıkrası iyi gider... 
     60'ındaki Temel, 18 yaşında bir kızla kırıştırmaya başlamış. Karısı durumu anlamış, muzipçe soruyor 
     - Beni aldatıyor musun Temel 
     - Hayır karıcuğum. 
     - Ya ne yapıyorsun 
     - Çendimi aldatayrum... 
     
İki kara gün 
     Bugün iki kara günün birden Uğur Mumcu'nun katlinin ve ekonomide 24 Ocak kararlarının yıldönümü... İki uğursuz günün biraraya gelmesi elbet tesadüf. Ne var ki Uğur Mumcu'nun katli ve 24 Ocak, birbiriyle hiç de ilgisiz değil.. Aksine çok bağlantılı kavramlar... 
     24 Ocak kararları Türkiye tarihinde bir dönüm noktası... IMF buyruklarının ekonomik anayasa haline geldiği... Küreselleşme adı altında Cumhuriyet'in son dayanaklarının eritildiği... Ülkenin ardına kadar sömürüye açıldığı... Bağımsız Türkiye kimliğinin dönüştürüldüğü bir yeni sürecin kilometre taşıdır... 
     24 Ocak kararlarının 20'inci yılındayız... 
     20 yıl boyunca, enfasyon düşecek... Yabancı sermaye gelecek... Türkiye'yi çok parlak günler bekliyor... Mucize yaratıyorsunuz masallarıyla uyutulan ülkemiz, ekonomik krizin tam göbeğine yerleşmiş kocaman bir fakirhanedir bugün... 
     Batılı ülkeler nezdinde Ermeni ya da Kürt lobisi kadar itibarı kalmamış, emekli memurunun maaşını saptama özgürlüğünü bile kaybetmiş, uzaktan kumanda ile yönetilir hale gelmiştir. 
     24 Ocak kararları ve bu kararları hayata geçirmek için düzenlenmiş 12 Eylül darbesi ile 12 Eylül Anayasası'nın amacı toplumu hak ve özgürlüklerden soyutlamak... Soygun ve sömürüye kapıları ardına kadar açmaktı. 
     Uğur Mumcu bu soygun ve sömürüye karşı savaştı. 
     Basının ve özgürlüğün sesini kesmek isteyenlerce öldürüldü. 
     Katliamın taşeronluğunu kimin yaptığı çok önemli değil. Cinayetin altında soygun, talan, vurgun erbabı cümle uğursuzların imzası vardır. 
     Sevgili Uğur'u saygıyla anıyor, 24 Ocak'ı lanetliyoruz... 
     
Kaptanın yakıtı      Akıl alacak gibi değil ama... 20 Ocak'ta Resmi Gazete'de yayımlanarak yürürlüğe giren "yasa değişikliği", akaryakıt istasyonlarında yüzde 5'ten düşük alkol içeren içeceklerin satılmasına olanak tanıyor. 
     Demek ki... Yüzde 5'ten düşük alkol içeren "bira" da bundan böyle benzinci vitrinlerinde kaptan şoförün "mazotu" niyetine rahatça satılabilecek Trafik canavarını azdırabilecek... Aklınızla bin yaşayın akılsızlar... 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
