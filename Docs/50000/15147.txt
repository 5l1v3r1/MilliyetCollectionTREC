<DOC>
<DOCNO> 15147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/son/sontur13.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayseri'de gösterici esnafı polis copla dağıttı.. 
</HEADLINE>
<TEXT>

     Yurdun çeşitli yerlerinde esnaf gruplarının, hükümetin ekonomik uygulamalarını protesto gösterileri sürüyor. 
     Kayseri Esnaf ve Sanatkarlar Odaları Birliği KESOB tarafından düzenlenen protesto yürüyüşünde olaylar çıktı. Çevreyolu Kavşağı'nda toplanan çok sayıda kişi, polisin belirlediği toplanma merkezi olan Veteriner Fakültesi kavşağına gitmek yerine, Cumhuriyet Meydanı'na yöneldi. Grubun önünü panzerlerle çeviren polis, Cumhuriyet Meydanı'na gidilmesine izin vermedi. Polis, uyarılar dinlemeyen bazı kişileri cop kullanarak dağıttı. 
     KESOB Yönetim Kurulu Üyesi ve Halıcılar Odası Başkanı Mehmet Yeşiltaş, polis panzerlerinden birisinin üzerine çıkarak, Cumhuriyet Meydanı'na gitmek isteyen gruptan, polisin belirlediği güzergahın dışına çıkılmamasını istedi. 
     Mehmet Yeşiltaş'ın ve polisin ikna edici konuşmalarından sonra Cumhuriyet Meydanı'na yönelen grup, miting toplanma merkezine yöneldi. 
     KESOB tarafından düzenlenen ekonomik krizi protesto mitingi, Anadolu Fuarı önünde son bulacak. 
     
     
     



</TEXT>
</DOC>
