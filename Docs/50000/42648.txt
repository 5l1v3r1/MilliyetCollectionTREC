<DOC>
<DOCNO> 42648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sonspo09.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de 20 futbolcu Şampiyonlar Ligi'nde ilk kez forma giyecek 
</HEADLINE>
<TEXT>

     Avrupa Şampiyonlar Ligi F Grubu'nda mücadele eden Fenerbahçe'de Rüştü, Uche ve Mustafa Dogan'ın dışında sarı-lacivetli formayla daha önce bu ligde oynayan futbolcu bulunmuyor. 
     Avrupa Şampiyonlar Ligi'nde 1996-97 sezonunda mücadele eden Fenerbahçe'nin o sezonki kadrosundan yalnızca Rüştü, Uche ve Mustafa Doğan kaldı. 
     3 deneyimli oyuncudan Rüştü ve Uche, daha önce 1996-97 sezonunda mücadele ettikleri ligdeki 6'şar maçta, Mustafa Doğan ise 3 maçta forma giyerek, bu sezonki kadronun en deneyimli oyuncuları oldu. 
     Fenerbahçe'de, Avrupa Şampiyonlar Ligi'nde yapılan maçlarda forma giyen Türk ve Türk vatandaşlığına geçmiş futbolcular şöyle 
     
Şampiyonlar Ligi'nde oynayan oyuncular Rüştü Reçber Fenerbahçe 6 İlker Yağcıoğlu Fenerbahçe 6 İstanbulspor'da Kemalettin Şengün Fenerbahçe 6 Boşta Tarık Daşgün Fenerbahçe 6 Gençlerbirliği'nde Uche Fenerbahçe 6 Augustine Okocha Fenerbahçe 6 Paris Saint Germain'de Elvir Boliç Fenerbahçe 6 Rayo Vallecano'da Mustafa Dogan Fenerbahçe 3      
     Bu sezon Avrupa Şampiyonlar Ligi'nde, yarınki FC Barcelona maçıyla start alacak olan Fenerbahçe'de, 20 futbolcu bu ligde ilk kez sarı-lacivertli formayı giyme şansı yakalayacak. 
     1997-98 sezonunda Beşiktaş formasıyla bu ligde mücadele eden sarı-lacivertlilerin yeni transferi Oktay, Avrupa Şampiyonlar Ligi'nde 6 maçta forma giyerek, 4 gol atmayı başarmıştı. 







</TEXT>
</DOC>
