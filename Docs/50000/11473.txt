<DOC>
<DOCNO> 11473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yazar/asik.html </URL>
<DATE> 2001/03/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Desteğin şartı 
</HEADLINE>
<TEXT>

          İsparta'da bugün ilginç bir yürüyüş var. Türkiye'de ilk kez sanayici, tüccar ve esnaf birarada yürüyecek. Hükümet'i istifaya çağıracak. Yürüyüşün sloganı 
     "Yolsuzluklar bitmeden yoksulluklar bitmez..." 
     Kemal Derviş halktan destek isterken Türk İş Başkanı Bayram Meral "Destek veririz ama yolsuzlukların üzerine giderseniz" dedi dün... Halk biraz daha aç kalmaya ve dişini sıkmaya razı... Ancak hırsızlık ve yolsuzluğun bitmesi şartıyla. Biliyor ki eğer mevcut düzen sürerse yeni gelecek krediler de avantacının cebine gidecek. Haklı... 
     
Görev zararı..      Ziraat Bankası Genel Müdürü Osman Tunaboylu geçenlerde kamu bankalarının görev zararlarını anlatırken dedi ki 
     - Özellikle son yıllarda meydana gelen tabii afetler çiftçileri büyük sıkıntılara düşürdü. Tasfiye olunacak alacak 138 trilyon rakamı bu sıkıntıyı ifade ediyor. 
     Kamu bankalarının görev zararı olarak 20 - 30 milyar dolar arasında rakamlar telaffuz ediliyor. Ziraat Bankası’nın zararı en az 10 milyar dolar. Tunaboylu’nun verdiği tabii afetlerden doğan zarar ise topu topu "138 trilyon TL" yani "138 milyon dolar"... 
     Geri kalan milyarlarca dolar ne oldu 
     Meraktayız... 
     
     Türkcell’in her türlü servisi var FamCELL, LotoCELL, EkoCELL, DataCell, HavaCELL... Bir tanesi unutulmuş, ekleyelim EşcinCELL .. 
Cihan Demirci      
     
Köprü Turizmi      Okurumuz Gavin Pınar internette "www.bridgeclimb.com" adlı siteye dikkatimizi çekiyor. Bu sitede Avustralya’daki Sydney Köprüsü’ne düzenlenen turlar anlatılıyor. 100 doların üzerinde ücret ödeyerek bu turlara katılabilir, köprünün taa tepesine kadar tırmanabilir, küçük bir serüven yaşarken Sydney’i tepeden seyredebilirsiniz. 
     Okurumuz soruyor 
     - Bizim Boğaz köprüleri de turizme açılabilir mi 
     Açılır açılmasına... Ama intihar çok olur 
     
Memleket satışı      Taze para arayışına giren Hükümet'in bulduğu kaynaklardan biri de Hazine arazileri... Tapu Kadastro Genel Müdürlüğü'nün hesabına göre satılabilecek durumda 11 milyar metrekare arazi varmış. Devletin bundan elde edebileceği gelir de 30 katrilyon liraymış... Bu hesap tutar mı Rahmetli Şinasi Nahit ağabeyin bir esprisini naklederek sorunun yanıtına yardımcı olalım. 
     Şinasi Nahit 'e çok kızan DP milletvekili bir gün kuliste patlamış 
     - Siz bu kafayla memleketi bile satarsınız... 
     Şinasi abiden yanıt 
     - O kadar büyük arsayı kim satın alır 
     
Övünerek      Süleyman Ekim dostumuz son 20 yılda işbaşına gelen hükümetlerin övünebileceği tek "husus"u tek cümleyle ifade etmiş 
     - Enflasyonu halka ezdirmedik... 
     
Resimdeki adam      Hürriyet gazetesinde dün Kemal Derviş'in yemin töreniyle ilgili iki fotoğraf vardı. Birincisinde Kemal Bey yemin etmek için kürsüye yürüyor. İkincisinde danışmanı Oya Ünlü ile daha önce hiç görmediğimiz bir beyefendi yemin törenini izliyor. Haberde bu beyefedinin adının İlhan Nebioğlu olduğu belirtiliyor, kendisi "Derviş'in Büyükada'dan çocukluk arkadaşı" olarak tanıtılıyordu... Peki başka 
     Dün arayan bir dostumuz telefonda "İlhan Nebioğlu Türkiye'de tanınmaz ama ilginç ve önemli bir isimdir" dedi. Peşinden Nebioğlu'nun kartvizitini faksladı. Kartvizitin en üstünde 
     "Dresdner Private Banking" ibaresi okunuyor... Bu kuruluşun "Dresdner Bankacılık Gurubu" nun bir kolu olduğu kaydediliyor... Hemen altında İlhan Nebioğlu "Senior Private Banker" yani "Üst düzey Özel Banker" olarak tanıtıyordu. Nebioğlu'nun büro adresi olarak da "Kleinwort Benson, Private Bank, Hill Street, Mayfair - London" verilmişti. 
     İlhan Nebioğlu'nun Türkiye'deki birçok kuruluşa kredi sağlayan bir banker olduğunu arkadaşımız sözlerine ekledi. Muhtemeldir ki Kemal Derviş'e kredi bulma çabalarında da yardımcı olacak. Yani.. Yeni umutlarımızdan... 
     
     





Kriz ana... 


Desteğin şartı 


Derviş'e ilk söz Mumcu'dan 


Röportaj değil, komando parkuru 


Hükümetin Derviş'le yakaladığı fırsat... 


7 günde 7 katrilyon .. 


"Ortak akıl" 


Gaza basıldı... 


Kafamıza takılan birkaç soru 


Derin devlet"miş"... Gizli operasyon"muş".. 


İşte size belge 


DİSK'i ziyaret 


Bu açıklamalar "piyasayı ne rahatlatır ne işletir" 


</TEXT>
</DOC>
