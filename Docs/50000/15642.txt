<DOC>
<DOCNO> 15642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/siyaset/siy03.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İTO Başkanı verip veriştirdi 
</HEADLINE>
<TEXT>

1- Bu liderlere kimse iş vermeyi düşünmez’      İTO Başkanı Mehmet Yıldırım, Kemal Derviş'i "seçilmemiş başkan" olarak niteleyerek, "Bürokrat atamalarına bakın reel sektöre yararı olacak bir tane bürokrat yok. Yine kumpasla karşı karşıyayız" dedi. "Siz hangi parlamentodan medet umuyorsunuz Kendi içinden bir cumhurbaşkanı, ekonomiden sorumlu bir bakan çıkaramayan parlamentodan medet umarsanız çok beklersiniz" diyen Yıldırım, "Beş Genel Başkan görevden ayrılsalar, namerdim hiçbirimiz iş vermeyiz" dedi. Konuşmaları nedeniyle hakkında üç dava açıldığını anımsatan Yıldırım, devletin bankaları gasp ettiğini, külfetini de halka ödettiğini belirtirken bu sözlerinden ötürü bir dava daha beklediğini söyledi. 
     
2- Hükümet gaflet, dalalet ve hatta...      Mehmet Yıldırım, Recep Önal'ın ekonomiden sorumlu bakanlıktan alındıktan sonra Başbakanlık'taki "çaycılarla odacılardan sorumlu bakanlığa" baktığını belirterek "Böyle onursuz bakan olur mu, niye istifa etmedi " dedi. Atatürk'ün Gençliğe Hitabesi'ne göndermede bulunan Yıldırım, "Bu hükümet gaflet, dalalet içindedir" dedi. Yıldırım "dalalet" dedikten sonra bir süre duraksarken, salondan işadamları "Hıyanet içindedir" di ye ekleme yaptı. Yıldırım, konuşmasını, "Ey Türk müteşebbisleri size düşen görev bu hükümetin görevine son vermektir" diye tamamladı. 
     


 SİYASET 

















</TEXT>
</DOC>
