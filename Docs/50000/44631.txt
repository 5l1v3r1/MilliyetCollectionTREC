<DOC>
<DOCNO> 44631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/spo08.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan’ı bırakmadılar 
</HEADLINE>
<TEXT>

     ANTALYASPOR yenilgisinin ardından istifa ettiğini açıklayan Gaziantepspor Başkanı Celal Doğan’ın bu kararını Kırmızı - Siyahlı yönetim kabul etmedi. Yönetimin dünkü toplantısından sonra yapılan yazılı açıklamada, "Tüm yönetim kurulu üyelerimizin, taraftarlarımızın ve futbol kamuoyunun yoğun ısrarları ile bu istifa kararını işleme koymadık ve ekip olarak görevimize devam etme kararını aldık" ifadeleri yer aldı. Yönetim toplantısında üyelerin bir çoğu başarısızlıkta Teknik Direktör Tevfik Lav’ın payının büyük olduğu görüşünü savundu. Bu arada Samet Aybaba’ya teklif götürüldüğü, tecrübeli teknik adamın bugün Antep’e geleceği öğrenildi. 
     



 SPOR 



























</TEXT>
</DOC>
