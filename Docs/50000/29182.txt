<DOC>
<DOCNO> 29182 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/ekonomi/eko03a.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak Bankası devlet olmadan yaşayamaz 
</HEADLINE>
<TEXT>

Emlakbank’ın bağımsız denetim raporunda, bankanın Hazine kaynaklarına başvurmadan mevduat borçlarını ödeyemeyecek durumda olduğu belirtildi 
     Kapatılmasıyla ilgili yasal düzenleme bir haftadır Cumhurbaşkanlığı’nda bekleyen Emlakbank’ın, hissedarı olan Hazine kaynaklarına başvurmadan, kendi kaynakları ile borçlarını ödemesinin mümkün olmadığı bildirildi. 
     Resmi Gazete’nin dünkü sayısında Emlakbank’ın bağımsız denetim raporu yayımlandı. Bankanın 1 Ocak - 31 Aralık 2000 dönemine ilişkin bağımsız denetim raporu, Deloitte Touche Tohmatsu üyesi DRT Denetim Revizyon Tasdik Yeminli Mali Müşavirlik tarafından hazırlandı. Raporda şöyle denildi 
     "Bankanın faaliyetleri sonucunda önemli özkaynak açığının oluşması, işletmenin devamlılığı ilkesine göre bankanın hissedarı olan Hazine’nin kaynaklarına başvurmadan, bankanın halihazırdaki kendi imk n ve kaynaklarıyla yükümlülüklerini yerine getirmesi 31 Aralık 2000 itibarıyla mümkün bulunmamaktadır." 
     İnşaatların değeri belirsiz 
     Raporda, Emlakbank’ın inşaat projelerinin yıl sonu itibarıyla tahmini piyasa değerlerinin belirlenmesine yönelik bir çalışmanın bulunmaması nedeniyle, bu projelerin 31 Aralık 2000 itibarıyla tahmini piyasa değerinin mevcut olmadığı da belirtildi. 
     Raporda, bundan dolayı 31 Aralık 2000 itibarıyla 478.9 trilyon lira tutarında defter değeri bulunan inşaat yatırımlarının tahmini piyasa değerlerinin, defter değerlerinin üzerinde olup olmadığı konusunda bir kanaata varılamadığı ifade edildi. 
     
Sermaye artırımı da yeterli değil      Bilanço tarihi itibarıyla bankanın özkaynak açığının 114.4 trilyon lira olduğu kaydedilen raporda şöyle denildi 
     "Bilanço tarihinden sonra bankanın nominal sermayesi 125 trilyon liradan 750 trilyon liraya çıkartılmış olup, bu rapor tarihi itibarıyla artırılan 625 trilyon liranın 624 trilyon lirası menkul kıymet karşılığında ödenmiştir. Sermaye artırım tarihi 4 Mayıs 2001 itibarıyla bankanın denetlenmemiş mali tablolarına göre özkaynakları toplamı 292 milyar liradır. Sermaye artırımına rağmen, yukarıda sayılan hususların ve 2001 yılı içersinde ayrılan karşılıkların mali yapı üzerinde yaratacağı önemli etkiler nedeniyle bankanın faaliyetlerini gelecek dönemlerde kesintiye uğramadan sürdürebilmesi, hissedarlarının ve kredi sağlayan kuruluşların tahsil edeceği kaynaklar ile mevduat sahiplerinin mevduatlarını banka nezdinde değerlendirmelerine devam etmesine bağlıdır." 
     
     En büyük sorun denizcilik kredileri 

</TEXT>
</DOC>
