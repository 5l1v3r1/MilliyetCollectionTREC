<DOC>
<DOCNO> 39198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/yazar/pulur.html </URL>
<DATE> 2001/08/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
ÜVEY EVLAT OLDUK... 
</HEADLINE>
<TEXT>

Ağrı geri kalmışlıkta Muş’la yarışıyor, bir yıl Muş birinci oluyor, bir yıl Ağrı Bu yıl Muş birinciliği kapmış, lakin işadamı Şeref Aydemir’e göre, evvelallah gelecek yıl Ağrı birinciliği kimseye kaptırmaz 
     Galiba bu işin en doğrusunu Ağrılı Celal Sil söyledi "Niye bu kadar masraf edip buraya geldiniz Burada ne var İşsizlik var, haksızlık var, yolsuzluk var, açlık var, sefalet var, güzel hiçbir işimiz yok bunları görmek için mi buraya geldiniz Masrafınıza yazık " 
     Ağrı geri kalmışlıkta Muş’la yarışıyor, bir yıl Muş birinci oluyor, bir yıl Ağrı 
     Bu yıl Muş birinciliği kapmış, lakin Ağrı Sanayici ve İşadamları Derneği 2. Başkanı Şeref Aydemir’e göre, evvelallah gelecek yıl Ağrı birinciliği kimseye kaptırmaz 
     Şeref Aydemir’in anlattıkları tam bir kara mizah 
     "Ağrılı bir işadamı bankaya gider, teminat mektubu ister. Banka teminat mektubunu verecektir ama karşılığında da bir taşınmaz, bir arazi, bir bina istemektedir. Ağrılı işte şu kadar arazim var, gayrimenkulüm var. Banka, olmaz der, batı bölgelerinden bir yer de göster. Ağrılının batıda malı mülkü olsa, burada ne işi var Ağrı’nın tek fabrikası, şeker fabrikası... Ağrılı pancar ekicisine kota konur, şu kadar pancar ekeceksin, fazlasını almam. Ama Nahcivan’dan pancar alınır, Ağrı fabrikasında işlenir. 
     Sınır ticaretinde Ağrı’ya yılda 15 bin ton mazot kontenjanı tanınmıştır, oysa Iğdır’a günde 15 bin ton kontenjan verilmiştir. 
     Ağrı’da hastane olsa bile doktor yoktur, hastalar Erzurum’a gönderilmektedir. Ama maşallah doktorlarımız fıtık ve apandisit ameliyatlarında uzmanlaşmışlardır, çünkü hep bu ameliyatları yapmaktadırlar." 
     Ağrı ilginç bir deneme tahtası olmuş... 
     Devlet kurumları özelleştirilmiş, mesela Et Balık Kurumu gibi, ama bir süre sonra, alanlar kurumu çalıştırmamışlar, bunun üzerine devlet geri almış, şimdi özel idare çalıştırıyor. Demek, özelleştirdim demekle bu iş olmuyor. 
     Hani biri "Devletin işlerini bir eşek de olsa çevirir" deyince şair Eşref cevap vermiş 
     "Çevirir ama, anasının örekesine çevirir." 
     Halkı dinledikten sonra içimizden dedik ki 
     "Her yer için ayrı yazı yazmaya ne gerek var, bir yazı yazarız, yer isimlerini boş bırakırız, bugün Ağrı’daysak Ağrı, yarın Van’daysak Van, değişen fazla bir şey yok, birkaç özel durum hariç..." 
     Hep işsizlik, hep yolsuzluk, hep kapanan işyerleri, işinden atılanlar. 
     Mesela, Zeki Ateş’in evi yanmış, sekiz nüfus dışarıda kalmış. Devlet, "Sana bir çadır vereyim, bir de tüp vereyim, yemek de vereyim, idare et" demiş. O ise bana briket versinler, kum versinler, çakıl çimento versinler evimi kendim yaparım diyor. 
     Biz onu dinlerken biri bağırıyordu 
     "Belediyeye birer milyar liradan iki halı alındı, bu halılar nerede " 
     Hastanelerden ve doktor yetersizliğinden çok şik yetçiler 
     "Yeni hastane inşaatı yarıda duruyor, eski hastaneye onarım için 450 milyon veriyorlar." 
     Doktorlardan şik yet edene bir başkası karşılık veriyor 
     "Doktor görevini yapınca, parti başkanları adamı sürdürüyor." 
     Hemen her yerde bütün şik yetçilere soruyoruz 
     "Sizin milletvekileriniz nerede " 
     Öyle cevaplar alıyoruz ki 
     Ne siz sorun, ne biz söyleyelim. 
     Bir çiftçinin derdi Toprak Mahsulleri Ofisi’nden 
     "Mahsulü getiriyoruz, sıraya giriyoruz, ofis almıyor. Fırsatçılar zor durumdaki çiftçinin mahsulünü ucuza kapatıyorlar. Bizim malımızı almayan ofis onların bizlerden 90 bin liraya kapattığı mahsulü 137 bin liradan alıyor." 
     Şik yetlerin hemen çoğu, başta vergi, devletin en gelişmiş bir yerle, mesela Bursa gibi, İstanbul gibi yerlerle Ağrı’yı bir tutması, üstelik Ağrı aleyhine tavır takınması. 
     Terörden kaynaklanan iç göç Ağrı’yı "varoşların varoşu" haline getirmiş... 
     Şeref Aydemir’e göre "Devlete sadık evlatlık yaptık, üvey evlat olduk " diyor. 
     Kendisine "Debbak, sevdiği deriyi yerden yere vururmuş " desek, acaba inanır mıydı 
     
     







Garih'e saygı 


Varyag'ın geçişi 


Dostunu, düşmanını tanıyacaksın 


Garih’in ardından 


Dolar ve Ağrı’da onur 


Bir acemi birliği, bir de üniversite’ 


Bir cinayetin anatomisi 


ÜVEY EVLAT OLDUK... 


Tayyip olmazsa Gül 


Size gittik Sizden geliyoruz 


Ben çok iyiyim, siz nasılsınız 


Gelirimizden çok değil az harcıyoruz 


</TEXT>
</DOC>
