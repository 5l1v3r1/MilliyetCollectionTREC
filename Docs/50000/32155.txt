<DOC>
<DOCNO> 32155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yazar/tamer.html </URL>
<DATE> 2001/07/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Demirel'den ayet ve hadisli siyaset 
</HEADLINE>
<TEXT>

     "Fe inne mael usi yüsra" diyor Amca Bey önceki akşam Kanal 7 ekranlarında... 
     "Her zorluktan sonra kolaylık vardır"ın Arapçasıymış. Zorluk, Türkiye'nin bugün içinde bulunduğu durum. Kolaylık ve çözüm yolu ise tahmin edebileceğiniz gibi Zat - ı Alileri 
     Kulaklarınıza inanamayabilirsiniz, ama Amca Bey konuşmasında Nisa Suresi'nin 58. ayeti diyor ve Arapça devam ediyor. Başka hadis ve ayetler okuyor. Meğer Konya'nın Kon TV'sini çağırmış Ankara'ya. Onlarla söyleşi yapıyormuş. 
     Demek ki Amca Bey, her zamanki gibi popülist politika yapmaya ve dini siyasete alet etmeye hazırlanıyor. 40 yıla yaklaşan siyasi hayatında daha önce de her gerektiğinde bu yolu denememiş miydi 
     Yoksa Erdemliler Hareketi'nin liderliğini Tayyip Erdoğan'dan kapmaya mı niyetli Hatta belki de kapanan Fazilet'in gelenekçi kanadının liderliğine göz kırpıyor bile olabilir. "Yok artık devenin nalı " demeyin. Dün dündür, bugün de bugün 
     Amca Bey, 28 Şubat sürecinde nasıl da laikliğin bayraktarı kesilmişti hatırlasanıza. O dönemde en kritik günlerden birinde düzenlenen klasik müzik konserinde gövde gösterisi yapmış, "İşte Çağdaş Türkiye" diye salondakileri coşturmuş ve basınımızın çok değerli 5 artı 5'çi köşe yazarlarının müthiş övgülerine mazhar olmuştu... 
     Aynı köşe yazarları, müzelik Amca Bey'in bu kez ayetler ve hadislerle siyaseten hortlama çabalarını bakalım nasıl değerlendirecekler Doğrusu çok merak ediyorum. 
     Amca Bey ve yakın çevresi, telefona sarılıp yurdun dört bir yanından gazetecileri çağırarak Kuleli sokakta ağırlamaya başladılar gördüğünüz gibi. İlk özel görüşmeyi laik basınla yapmayı münasip buldu. Söyleşide Nisa Suresi'nin 58. ayetinden falan tek satır yoktu. Ertesi gün çağrılan Kon TV'ye ise Amca Bey, "Bir gün Hz. Peygamber'e sormuşlar. Ya Resullullah, kıyametin işareti nedir O da buyurmuş ki din işleri ile devlet işleri 'na ehil' kalırsa kıyameti bekleyin." demiş. Kendi sesinden dinleyebilirsiniz. Ve tabii kıyameti beklemek istemiyorsanız, Amca Bey'in peşinden gideceksiniz. 
     Demirel nabza göre şerbet, gazetenin ve gazetecinin siyasi eğilimine göre demeç vermeyi, hatta mahkemeye vereceği gazetecinin siyasi eğilimine göre avukat seçmeyi iyi bilir. 
     Nitekim bana açtığı davalarda Demirel'in avukatı, Cumhuriyet'te yıllarca birlikte çalıştığımız Uğur Mumcu'nun ağabeyi Ceyhan Mumcu'ydu. Kon TV'ye dava açacak olsa, hiç sanmıyorum ki kendisini savunmak için Mumcu'ya başvursun 
     
Masamdaki Demirel mektupları      Günlerdir gerek e - postam, gerekse faksım, Demirel'sever okurlarımdan gelen yüzlerce mesajla kilitlenmiş durumda. Gene dayanamadım, davaya konu olmayacak 2 tanesini sizlerle paylaşmaya karar verdim 
     "Sayın Tamer, 
     Gözünüz aydın. Baba siyasete dönüyormuş. Dağılan aile fotoğrafını yeniden bir araya getirmeyi düşünüyormuş. Yeğen, manevi evlatlar, kayınbirader ve birader çok zor durumda imişler. Baba bizi kurtar diye yalvarıyorlarmış. Allah korusun. Demirel Müzesi'ne sizin yazılarınız da asılır inşallah." Nusret Yıldırım 
     "Yav Meral Hanım, 
     Ne yapsak da Beybaba'yı tekrar musallat olma niyetinden vazgeçirsek Baksanıza bunların yaşlıları daha bir çekilmez oluyor. Ne bileyim bir kampanya falan yapılamaz mı Baba biz seni böyle daha çok seviyoruz diye... 
     Baksanıza 'tazyik'varmış siyasete girsin diye. Biz de birer mektup yazıp ve her birimiz ayrı ayrı postaya vererek kendisine gönderip 'Babacım otur sen orada, sana gerek kalmadı burada, senden ala hallediyorlar işi' gibi birşeyler diyerek karşı 'tazyikte' bulunsak... 
     Ya da kısaca 'istemiyoruz' desek de, gelme diyenlerin gel diyenlerden çok daha fazla olduğunu görse, belki şevki kırılabilir diyorum. Yoksa büsbütün mü hırslanır dersiniz Turgut Aydın 
     
     







Ay'a Mesaj 


Yenilikçiler ve normalleşme 


O çırpınma niyeydi 


Siyasette trapez 


Bir dost 


TÜSİAD'ın coğrafya kitabı 


Kaptanı Derya Gani Efendi’nin Hisarönü seferi... 


Rus salatası burçak tarlası 


Küresel tercih Pekin 


Demirel'den ayet ve hadisli siyaset 


Fırsatı kaçıran hükümete güven yok 


Hasköy Tersanesi müze oldu 


Genç Osman’ azınlık sorununu görmüş 


</TEXT>
</DOC>
