<DOC>
<DOCNO> 28320 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur25.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm eski Bakanı Bahattin Yücel, Etibank soruşturması için DGM'de 
</HEADLINE>
<TEXT>

     Eski Turizm Bakanı Bahattin Yücel, Tasarruf Mevduatı Sigorta Fonu'na TMSF devredilen Etibank soruşturması kapsamında ifade vermek üzere, İstanbul DGM'ye geldi. 
     Soruşturmayı yürüten Cumhuriyet Savcısı Ercan Cengiz'e ifade vermek üzere DGM'ye gelen Yücel, aynı saatlerde işadamı Turgay Ciner'in ifadesi sürdüğü için, bir süre beklemek zorunda kaldı. 
     Bahattin Yücel, Ciner'in ifadesinin tamamlanmasının ardından savcının yanına geçti. 
     Yücel'in, geçen yıl içerisinde, sahibi bulunduğu Ekin İstanbul ve Ekin Phaselis firmaları adına Etibank'tan 1.5 trilyon lira kredi aldığı ve bu kredinin Bilgin grubuna aktarıldığı iddialarına ilişkin ifade vereceği öğrenildi. 
     Bu arada, işadamı Turgay Ciner, Savcı Cengiz'e yaklaşık 1 saat süreyle ifade verdikten sonra DGM'den ayrıldı. 
     Gazetecilerin soruşturmaya ilişkin sorularını yanıtlamayan Ciner'in, Etibank'tan alınan ve Bilgin grubuna aktarıldığı öne sürülen yaklaşık 14.5 trilyon liralık kredi hakkında ifadesinin alındığı öğrenildi. 
     
     







</TEXT>
</DOC>
