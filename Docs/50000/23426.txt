<DOC>
<DOCNO> 23426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/son/sontur20.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Ocakları'ndan TÜSİAD'a "siyaseti etkilemeyin" uyarısı 
</HEADLINE>
<TEXT>

     Türk Ocakları Merkez Yönetim Kurulu üyesi Alaaddin Korkmaz, TÜSİAD'ın bir dernek olduğunu ve Türkiye Cumhuriyeti'nin kanunlarına uygun olarak faaliyet göstermekle yükümlü olduğunu belirtti. Korkmaz, "TÜSİAD, günlük siyasete hatta bütün devlet kurumlarına müdahalede bulunmaktadır" dedi. 
     Alaadin Korkmaz, Türk Ocakları Genel Merkezi'nde düzenlediği basın toplantısında, TÜSİAD'ın hazırlattığı ve kamuoyuna açıkladığı "Türkiye'de Demokratikleşme Perspektifleri" ve "AB Kopenhag Siyasal Kriterleri" başlıklı raporunu eleştirdi. TÜSİAD'ın günlük siyaset yaptığını, "hatta devlet kurumlarına müdahale ettiğini" ileri süren Korkmaz, şöyle devam etti 
     "TÜSİAD, günlük siyasetle uğraşmakta hatta kendini siyasetin bütün kurumlarının üstünde bir kuruluş olarak görmektedir. Yasalarımız çerçevesinde böyle bir durum kabul edilemez. Üye toplamı 150-200'ü geçmeyen derneği, kendini mevcut kanunlara uymakla yükümlü hissetmesinin temelinde, bu 150-200 kişinin ülkemizin milli gelirinin yüzde 40'ına sahip olmaları yatıyor. Paraları kadar konuştukları varsayılıyorsa, bu ülkede ilk düzeltilmesi gereken yanlışlık herhalde budur." 
     Raporun, TÜSİAD'ın görüşlerini yansıttığını söyleyen Korkmaz, "Bunlar hangi milletin, hangi ülkenin işadamıdır Bizim zenginler kulübünün işi, kendi devletinin yolunu kesmek, mecalini tüketmek, müzakere gücünü zaafa uğratmak mıdır Yani AB'ne 'Türkiye'nin milli gelirinin yarasını alan biziz, korkmayın bizim görüşümüz eninde sonunda hayata geçer' mi denmek isteniyor TÜSİAD'a hatırlatalım, ortada bir de Türk milleti var" diye konuştu. 
     Korkmaz, raporu hazırlayanlar, TÜSİAD ile bazı köşe yazarlarının, belli çevre ve mihrakların propagandalarıyla terimleri ve kavramları karıştırdığını öne sürerek, "Ekmeğini yedikleri, parasını kazandıkları, havasını soludukları, bütün varlıklarını borçlu oldukları millet ve ülkelerine haksızlık ediyorlar" dedi. 







</TEXT>
</DOC>
