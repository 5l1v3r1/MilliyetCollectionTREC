<DOC>
<DOCNO> 49442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sonspo15.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Mutlu Çelik'e ilginç protesto... 
</HEADLINE>
<TEXT>

     Birinci Süper Futbol Ligi'nde Galatasaray'a deplasmanda 3-1 yenilen Trabzonspor'da, maçın hakemi Mutlu Çelik'e öfke sürüyor. 
     Mutlu Çelik'in yanlı tutumu nedeniyle Galatasaray maçından yenilgiyle ayrıldıklarını savunan bordo-mavili kulüpte, teknik direktör Sadi Tekelioğlu ve futbolcular, Çelik'e ilginç bir biçimde protesto gösterdiler. 
     Denizlispor maçının hazırlıklarına bugün gerçekleştireceği çalışmayla başlayacak olan Trabzonspor'da, idman öncesi teknik heyet ve futbolcular, antrenman yapacakları saha içinde 29 Ekim Cumhuriyet Bayramı nedeniyle Türk bayrağıyla basın mensuplarına poz verdiler. 
     Fotoğraf çekiminin ardından teknik direktör Sadi Tekelioğlu, basın mensuplarına, Galatasaray maçının hakemi Mutlu Çelik'in ismi nedeniyle, mutlu kelimesini kullanmak istemediklerini söyledi Tekelioğlu, şöyle konuştu 
     ''Bu tür bayramlarda, şu söz söylenir Ne Mutlu Türküm Diyene 
     Atatürk söylemiştir bu sözü. Bu söz, Mutlu Çelik'in yüzünden nefret ettiğimiz bir söz oldu. Mutlu, sözünü duymamak için biz ona başka bir ifade kullanalım, en büyük Türkiye , en huzurlu Türkiye diyelim. 
     Artık o ifadeyi hem biz hem oyuncular ağızımıza almak istemiyoruz. 
     Mutlu ifadesi bizim için mutsuz ve umutsuz bir ifade olacaktır. Bir daha oyuncularla biz bu büyük bayramda bile bu ifadeyi kullanmayacağız. Onun için Türk halkından özür diliyoruz.'' 
     






</TEXT>
</DOC>
