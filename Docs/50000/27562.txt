<DOC>
<DOCNO> 27562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/dunya/tur.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

KKTC’de hükümet güvenoyu aldı      DIŞ HABERLER SERVİSİ 

     Kuzey Kıbrıs Türk Cumhuriyeti’nde Derviş Eroğlu başkanlığında kurulan Ulusal Birlik Partisi UBP - Demokrat Parti DP koalisyon hükümeti, Cumhuriyet Meclisi’nden güvenoyu aldı. Cumhuriyet Meclisi’ndeki güven oylamasına 50 milletvekilinin 47’si katıldı. Oylamada 35 kabul ve 12 ret oyu kullanıldı. 
     Başbakan Eroğlu, muhalefetle işbirliği içinde ülke sorunlarının aşılması için uğraş vereceklerini belirtti. Kıbrıs konusunda, gelecek günlerde kendilerine yoğun baskıların geleceğinin bilincinde olduklarını belirten Eroğlu, konuları Meclis çatısı altında işbirliği içinde halletme gayreti içinde olacaklarını bildirdi. Eroğlu, Türkiye ile yapılan anlaşmaları hayata geçirerek ve yeni anlaşmalar yaparak, KKTC ekonomisini daha iyi duruma getireceklerini anlattı ve hükümet olarak, Kıbrıs Türk insanına huzurlu ve güvenli günler yaşatmayı amaçladıklarını kaydetti. 
     



 DÜNYA 











</TEXT>
</DOC>
