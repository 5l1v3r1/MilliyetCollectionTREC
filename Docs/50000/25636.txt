<DOC>
<DOCNO> 25636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur24.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaylılar bizi sevdi, Sivas'ta da UFO görüldü... 
</HEADLINE>
<TEXT>

     Sivas'ta, muhasebecilik yapan Hakan Selek, ''ufo'' olarak adlandırılan tanımlanamayan uzay cismi gördüğünü iddia ederek, ''Tüm görüntüleri de kameraya kaydettim'' dedi. 
     Selek, yaptığı açıklamada, 5 Haziran Salı günü saat 22.00 sıralarında, aparmanlarının üzerinden büyük bir gürültüyle uçak geçtiğini belirterek, şöyle konuştu 
     ''Uçağın sesini duyunca, pencereden dışarıya baktım, uçağı göremedim. Bu sırada, üst kattaki komşumuzun kızı anne ufolar diye çığlık attı. Bu sırada eşim de balkona çıkmış. İstasyon Caddesi'nde Atatürk Spor Salonu'nun üstünde hareket halinde 3 ayrı ışıklı cisim görünce, bana haber verdi. Ben de kamerayı alarak balkona çıktım. Çekim yaptığım sırada, bu cisimlerden ses çıkmaması da beni çok şaşırttı. Gördüğüm tüm görüntüleri kaydettim.'' 
     Olay üzerine 155 polis imdat telefonunu 2 kez aradığını belirten Hakan Selek, şunları kaydetti 
     ''Önce bana kontrol edeceklerini söylediler. Daha sonra da, Görevlilerimiz kontrol etti. Bir şey görememişler şeklinde bilgi verdiler. Tahmin ediyorum, beni pek dikkate almadılar. Ben saat 22.15 ile 22.45 arasında izledim. Ancak eşim ve üst kattaki komşularımız, çok tedirgin oldular.'' 
     

</TEXT>
</DOC>
