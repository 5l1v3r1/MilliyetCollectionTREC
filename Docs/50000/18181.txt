<DOC>
<DOCNO> 18181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sondun17.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Deli dana hastası olduğundan şüphe edilen bir kişi öldü 
</HEADLINE>
<TEXT>

     Fransa'da, deli dana hastası olduğundan şüphe edilen bir kişinin öldüğü bildirildi. 
     Doktorların, hastalığa yakalandığını geçen yıl sonbaharda tahmin ettikleri Arnaud Eboli'nin 20 , 2 yıldır hasta olduğu ve önceki gün öldüğü kaydedildi. 
     Eboli ailesi, Reuters'e yaptığı açıklamada, ''Arnaud'un korkunç şartlar altında öldüğünü ve yaşlı bir adama benzediğini'' bildirdi. Arnaud'un cesedinin, kesin teşhis konulabilmesi için Paris'teki Pitie-Salpetriere hastanesine gönderildiği kaydedildi. Bilim adamları, hastalığı taşıyan büyükbaş hayvanların etini yiyen insanlara hastalığın geçebileceğine inanıyorlar. Bu hastalıktan İngiltere'de 90, Fransa'da 3 ve İrlanda'da 1 kişi öldü. Avrupa'da bu hastalığı taşıdığından şüphe edilen ya da kesin teşhis konulan çok sayıda kişinin bulunduğu belirtiliyor. 







</TEXT>
</DOC>
