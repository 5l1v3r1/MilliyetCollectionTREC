<DOC>
<DOCNO> 42213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/dunya/adun.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökten kol ve bacak yağıyordu’ 
</HEADLINE>
<TEXT>

O tarihi gün, binlerce kişiye mezar olan iki kulelerin içinde ve çevresinde pek çok Türk de vardı... Konkunç anların tanıklarından Erhan Çevikel, ceset parçalarını havada görünce donup kaldı... 
     CÜNEYT ŞENGÜL New York 

     Kamikaze teröristlerin Dünya Ticaret Merkezi’ne düzenlediği intihar saldırısı sırasında binada ve çevrede bulunan Türkler, hala o dehşet anlarının şokunu yaşıyor. Korkunç anı, "Gökten kol ve bacak yağıyordu... Daha ne diyebilirim ki" sözleriyle ifade eden Erhan Çevikel en yakın tanıklardan biri... 
     
     Cesetlere basmamak için 
     İki kulelerin hemen yanındaki Dünya Finans Merkezi’nde SCSI adlı şirkette bilgisayar programcısı olarak çalışan Çevikel 38 , olay günü sabah 08.30 sıralarında New Jersey’den metroya bindiğini belirterek yaşadıklarını şöyle anlattı 
     "Sabah saat 09.00 civarı tren, Dünya Ticaret Merkezi’nin bir numaralı binasının altına yanaşınca her tarafın duman altında kaldığını gördüm. Yukarı doğru koşmaya başladım. Binanın içi yerde yatan insanlarla doluydu. Doğu kısmından dışarı çıktığımda havadan ceset parçalarının yağdığını gördüm. Cesetlere basmamak için adımlarımı dikkatli atıyordum. O sırada bir itfaiyeci binaya uçak çarptığını açıkladı. Ben ve birkaç kişi caddenin karşısına geçip bir duvarın arkasına saklandık. O sırada ikinci ucağın da çarptığını duyduk. Ortalık tam bir cehenneme döndü. Olanca gücümüzle kaçmaya çalışıyorduk. Toz ve dumandan hiçbir şey görükmüyordu. 33. Cadde’de okula giden eşime ulaşmam iki saat sürdü. Daha sonra feribotla yeniden New Jersey’e döndük. O dehşeti hiçbir zaman unutmayacağım." 
     



 DÜNYA 












</TEXT>
</DOC>
