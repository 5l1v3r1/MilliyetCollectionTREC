<DOC>
<DOCNO> 16684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/spor/spo04.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen eskisi gibi 
</HEADLINE>
<TEXT>

     BİLAL MEŞE 

     TRABZON’DA son haftalarda ortaya koyduğu futbolla dikkatleri yeniden üzerine çeken Sergen, "Artık kötü oynamaya hakkım yok" dedi. Sakatlığı nedeniyle uzun süre kendisinden beklenenleri veremediğini belirten yıldız futbolcu, "Her geçen gün daha iyiye gidiyorum" diye konuştu. 
     SERGEN, birçok maçı ağrılar içinde tamamladığını ifade etti, "Buna karşın eleştirildim. Şimdi aslanlar gibiyim. Yeniden eski günlerime dönmenin sevincini yaşıyorum" dedi. Arnavutluk maçı için milli takıma çağrılacak olan Bordo - Mavili oyuncu, "Bu bana doping olacak" yorumunu yaptı. 
     
     Trabzon tırmanıyor’ 
     ÇAYKUR Rizespor maçında ortaya koydukları futbol ve aldıkları üç puanla kötü gidişe son verdiklerini belirten Teknik Direktörü Sadi Tekelioğlu, "Tırmanış trendi yakaladık" dedi. Tekelioğlu, "Artık futbolcularımız bizi, biz de onları anlıyoruz. Birbirimizi tanıdıkça da çok daha iyi çalışıyoruz. Aile olduğumuzu görüyor ve buna göre mücadele ediyoruz. Daha da iyi olacak" diye konuştu. 
     
     Seyfou beğenildi 
     TRABZONSPOR Başkanı Özkan Sümer, Yardımcısı Ahmet Kul ve Dış İlişkiler Sorumlusu Ali Karahasan, Belçika seferini tamamladı. Lokeren’in stoperi Soleyman Seyfou’yu beğenen Sümer, Güney Afrikalı futbolcunun birkaç kez daha izlenmesine karar verdi. Ogberg’le prensipte anlaşmaya varıldığı, alt yapı için düşünülen Nijeryalı Austin’in transferinin de bittiği öğrenildi. 
     


 SPOR 

























</TEXT>
</DOC>
