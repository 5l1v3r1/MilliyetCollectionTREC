<DOC>
<DOCNO> 18839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sonspo06.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA Play-off'da Kings Phoenix Suns'a 2-1 üstünlük sağladı 
</HEADLINE>
<TEXT>

     ABD Profesyonel Basketbol Ligi NBA play-off birinci turunda Sacramento Kings, Phoenix Suns'a, New York Knickerbockers, Toronto Raptors'a 2-1 üstünlük sağladı, Los Angeles Lakers, Portland Trail Blazers karşısında 5 maçlık seriyi seriyi 3-0 alarak ikinci tura geçti. 
     Batı Bölümü'ndeki maçta Sacramento Kings, deplasmanda Phoenix Suns'ı 104-96 yendi. 13 dakika forma giyen Hidayet Türkoğlu, tamamı serbest atışlardan olmak üzere 4 sayı attı. Hidayet, 1'i 3 sayılık olmak üzere 4 şut denemesinde topu çemberden geçirmeyi başaramadı. NBA Ligi'ndeki tek Türk basketbolcusu, maçta ayrıca 4 ribaund aldı, 3 asist, 1 blok yaptı. 
     Phoenix'deki maçta Kings'in yıldızları Chris Webber 23, Predrag Stojakoviç 21 sayı kaydetti. Skora, Doug Christie 17, Jason Williams 14 sayı ekledi. 
     Suns'da Jason Kidd 19 sayı, 16 asistle en başarılı isim oldu. Doğu Bölümü'ndeki maçta New York Knickerbockers, Toronto Raptors'ı deplasmanda 97-89 mağlup etti. Toronto'daki maçta Marcus Camby'nin olmadığı Knickerbockers'da Allan Houston 24, Latrell Sprewell 20, Glen Rice 18 sayı üretti. Raptors'da potaya Antonio Davis 21, Vince Carter 20 sayı bıraktı. Batı Bölümü'ndeki diğer maçta ise Los Angeles Lakers, Portland Trail Blazers'ı deplasmanda 99-86 yenerek 3. maçta rakibini play-off dışı bıraktı. 
     Portland'daki mücadelede, Charlotte Hornets'dan sonra 2. tura geçen 2. takım olan Lakers'da Shaquille O'Neal 25 sayı, 15 ribaund, Kobe Bryant 22 sayı gerçekleştirdi. Bryant, ayrıca 9 asistle kariyerinde play-off turunda en başarılı maçını çıkardı. Takımda Derek Fisher 17 sayı ekledi. Lakers karşısında son 25 maçta 17. üst üste 6. yenilgisine uğrayan Trail Blazers'da Damon Stoudamire ve Steve Smith 25'er sayı kaydetti. Rasheed Wallace 13 ribaund aldı. Lakers, ikinci turda Sacramento Kings-Phoenix Suns arasındaki mücadelenin galibiyle karşılaşacak. Lige yarın San Antoino Spurs-Minnesota Timberwolves maçıyla dev 







</TEXT>
</DOC>
