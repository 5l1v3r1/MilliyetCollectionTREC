<DOC>
<DOCNO> 44435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/guncel/gun01.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Camilere polis 
</HEADLINE>
<TEXT>

Emniyet Genel Müdürlüğü, irticai grupların, Afganistan’a harek tı bahane edip cuma namazı çıkışında eylem yapabileceği konusunda valilikleri uyardı 
     TOLGA ŞARDAN, Ankara 

     Emniyet Genel Müdürlüğü, irticai grupların, ABD’nin Afganistan’a olası harek tı ve Türkiye’nin desteğini "Müslümanlar hedef alınıyor" yönünde değerlendirerek cuma namazı çıkışında eylem yapabilecekleri uyarısında bulundu. Emniyet, valiliklerden camilerde ve çevresinde önlem alınmasını istedi. 
     New York ve Washington’daki terörist saldırıların ardından birimleri sürekli uyaran Emniyet Genel Müdürlüğü, toplumsal hareketler konusunda yapılan istihbarat çalışmalarını genelge haline getirdi. 
     Geçen hafta 81 il valiliğine İçişleri Bakanlığı Müsteşarı Muzaffer Ecemiş’in imzasıyla gönderilen "önlem genelgesi"nde şöyle denildi 
     
     Provokatif gruplar 
     "ABD ve müttefiklerin Afganistan’a yapabileceği muhtemel askeri harek tın ve ülkemizin gerçekleştirmeyi taahhüt ettiği desteklerin bazı provokatif gruplar tarafından Müslümanların hedef alındığı’ şeklinde değerlendirilmek suretiyle özellikle kalabalık grupların bir araya geldiği cuma namazları çıkışlarında protesto edebileceği değerlendirilmektedir." 
     Genelgede, savaş karşıtı gruplarla siyasi partiler, sendika, dernek gibi bazı sivil toplum kuruluşlarının da önümüzdeki günlerde meydana gelecek gelişmeleri protesto edebileceği belirtilerek, "2001 - 2002 eğitim - öğretim yılına başlayacak üniversitelerimizin açılış törenlerinde de gerek sağ, gerekse sol görüşlü öğrencilerimiz tarafından konu gündeme getirilebilecektir" uyarısında bulunuldu. 
     
Alınacak önlemler neler      Bu gelişmeler ışığında öncelikle istihbarat çalışmalarına ağırlık verilmesi istenilen genelgede, alınacak önlemler şöyle sıralandı 

</TEXT>
</DOC>
