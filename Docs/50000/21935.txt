<DOC>
<DOCNO> 21935 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/yazar/yilmaz.html </URL>
<DATE> 2001/05/18/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Balkaner’in kasasından Demirel’e uzanan liste 
</HEADLINE>
<TEXT>

     Gazetecilerin, Yurtbank sanığı Ali Balkaner’in kasası Nihat Yurdakök’ün defterine düşen izlerini ortaya çıkaran Star’dan Saygı Öztürk, "Bazı isimler şifreli. Örneğin Uğur Bey Kürşat ’ ne anlama geliyor bilemiyorum ama onun karşısında da 12 bin dolar yazılı" diyor. 
     Bu isimleri kodlayanlar var. "Uğur", Ali Balkaner’in inşaat ve gayrimenkul işlerinin başındaki kardeşi. "Kürşat" ise, Emlakbank’ndan sorumlu Devlet Bakanı olduğu dönemde Yıldırım Aktuna’nın Danışmanı Kürşat Darbaz. Darbaz, Aktuna ayrıldığı dönemde, Balkaner’e geçti ve grubun Gayrimenkul Yatırım Ortaklığı şirketi kurmaya soyundu. O nedenle Balkaner’in profesyonel yöneticilerinden denilebilir. 
     
     Aktuna sahip çıktı 
     Aktuna, Emlakbank, Ali Balkaner ilişkisi ise şöyle 
     Emlakbank’tan sorumlu eski Devlet Bakanlarından Refahiddin Şahin, dönemin genel müdürü Erdin Arı’nın görevden alınması için eski Cumhurbaşkanı Süleyman Demirel’e iki kez kararname gönderdi, ancak ikisi de imzalanmadı. Şahin gitti, yerine Aktuna atandı. Arı’yı görevden almak ise sonradan Devlet eski Bakanı Sadi Somuncuoğlu’na kısmet oldu. 
     
     Balkaner için baskı 
     Arı, Balkaner’e Merkez Şube’den 40 milyon dolar kredi çıkartması için elinden geleni ardına koymadı. Bunun en somut delili, dönemin şube müdürü İbrahim Yardımcı’yı izinde olduğu sırada Mercan Şubesi’ne tayin etmesi ve yeni atadığı Merkez Şube Müdürü Yusuf Gökmen aracılığı ile Balkaner’e 20 milyon dolar kredi çıkartmasıdır. 
     Bu kredinin 12 milyon doları Balkaner’e ödendi. 
     Aktuna, Hüsamettin Cindoruk’un "Şemsiye Partisi DTP" de yer almıştı. Bu partinin bir üyesi de Uğur Balkaner’in eşi Tanju hanımdı... 
     Erdin Arı dosyası, Başbakanlık Teftiş Kurulu’nda. 
     Bu durumda Süleyman Demirel’e "Arı’yı görevden almak için iki kez önünüze gelen kararnameyi niye geri çevirdiniz" diye sormaya gerek var mı Veya Darbaz’ın, Balkaner Grubu’na nasıl geldiğini... 
     Geriye bir soru kalıyor 
     Emlakbank, Ziraat Bankası’na devredilirken acaba dosya açarlar mı 
     
Bakü - Ceyhan’da Botaş etkisi      Bakü - Tiflis - Ceyhan BTC boru hattı projesi ortakları, Temel Mühendislik aşamasının, son Proje Yönetim Komitesi toplantısını, 15 Mayıs’ta Bakü’de gerçekleştirdiler. BTC petrol boru hattı projesinin ikinci aşaması Detay Mühendislik için değerlendirme 10 Haziran’da açıklanacak. 
     Detay Mühendislik aşaması, Botaş’ın açtığı ihaleyi, BTC’nin onaylaması ile sonuçlanacak. Bu sürece geçtiğimiz hafta dikkat çekmiştim. Botaş’ın açtığı mühendislik ihalesine üç firma girmişti. Bunlardan Amerikan firması Universal Ensco 26 milyon dolar, İngiliz firması Penspal 16 milyon dolar, Alman ILF ise 13 milyon dolar teklif vermişlerdi. Universal temsilicisinin MHP’li işadamı Yunus Doğan olduğunu da belirtmiştim. 
     
     "Fiyatı indirin" 
     İhale yüzde 70 teknik, yüzde 30 fiyat etkisi kriteriyle Universal’e kalıyordu. Ancak bu rapor konsorsiyum ortakları tarafından yeniden gözden geçirildi. 
     4 Mayıs tarihindeki yazımın ardından yaşanan gelişmeler o ki, Botaş konsorsiyuma, "Universal’in teknik özellikleri yerinde, ancak fiyat en düşük teklifi veren ILF’in düzeyine inmeli" dedi. Açıkcası ihalenin fiyatın yüksekliği nedeniyle Universal’e verilmesi güçleşti. 
     Bakü - Tiflis - Ceyhan boru hattı projesi ile ilgili enerji sektöründen bir uzman şu değerlendirmeyi yapıyor 
     "BTC projesini açıkca destekleyen ülke Amerika. Pensal yüzde 100 Arap sermayeli bir İngiliz şirketi ve projeyi ertelemek istiyor. AB ülkeleri, Almanya da istekli değil." 
     
     Uluslararası devler 
     Buradan bakarsak, Botaş’ın "Universal’e veririz ama fiyatını 13 milyon dolar indirirse" demesi, Amerika’nın devreden çıkması anlamına geliyor, o zaman projenin isteksiz ellerde sürünmesi gündeme gelebilir. 
     Bir ihalede 26 milyon dolardan, 13 milyon dolara uzanan fiyat aralığı normal midir 
     Botaş avantacılara engel olmak istiyorsa "Aferin" alır. 
     Ancak Botaş, boru hattı projesini engellemek isteyenlerin oyununa geliyorsa, bunu sahneye koydurmazlar. Kokusu çıkar 
     Unutmamak gerekir ki BTC projesinde Socar yüzde 50, BP yüzde 25.41 aynı zamanda işletici , Unocal yüzde 7.65, Statoil yüzde 6.37, TPAO yüzde 5.02, Itochu yüzde 2.92, Delta Hess yüzde 2.03 ve Devon Energy yüzde 0.60 oranında ortaklar. Bu uluslararası enerji şirketlerinin cebinden paralar çıkacak. Bu nedenle de rol çalmak o kadar kolay olmayacaktır. 
     
     







Yeni dinamizm 


Cinayete ödül... 


Hükümetteki hava 


Lise Müdürü ve linç hukuku 


Hukuksuzluğa karşı hukuk reformu... 


Omletli siyaset 


19 Mayıs 1915 


Önemli kalmanın yolu... 


Ne olacak bu bankaların hali 


Hukuk nasıl kurtulur 


Kültür de denetlenir 


MHP ve kabine 


Sezer'e çağrı "Daha çok hukuk" 


Dükkanlar satılacak 


Sadun Hoca’nın " şıköları 


Balkaner’in kasasından Demirel’e uzanan liste 


</TEXT>
</DOC>
