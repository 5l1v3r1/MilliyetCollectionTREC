<DOC>
<DOCNO> 35146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sontur19.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ercan Vuralhan dün yargılanıyordu bugün koruma istedi 
</HEADLINE>
<TEXT>

     Milli Savunma eski bakanlarından Ercan Vuralhan, İstanbul Emniyet Müdürlüğü'nden koruma talep etti. 
     Hakkındaki ''Karşılıksız çek verdiği'' iddiaları üzerine açılan davalar kapsamında gıyabi tutuklu olarak aranırken, bir süre önce yakalanarak gözlem altına alınan ve hakkındaki davaların düşmesi üzerine serbest bırakılan Vuralhan, bugün öğle saatlerinde İstanbul Asayiş Şube Müdürlüğü'ne geldi. Vuralhan, Korumalar Şube Müdürlüğü'ne verdiği bir dilekçeyle, ''Günlük Çağrılı Koruma'' talebinde bulundu. 
     Daha sonra şubeden ayrılan Vuralhan, basın mensuplarının soruları üzerine, son günlerde bazı sıkıntılar yaşadığını, bu nedenle koruma talebinde bulunduğunu söyledi. 
     Yetkililer, dilekçesi işleme konulan Vuralhan'ın talebenin kabul edilmesi halinde, telefon ya da faksla bir yere gideceğini bildirdiği takdirde kendisine bir koruma görevlisinin gönderileceğini kaydettiler. 







</TEXT>
</DOC>
