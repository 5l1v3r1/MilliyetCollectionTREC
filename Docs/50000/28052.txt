<DOC>
<DOCNO> 28052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sondun23.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kardeşinin spermleriyle doğuran 62 yaşındaki kadına soruşturma.. 
</HEADLINE>
<TEXT>


     Fransa'da, erkek kardeşinden aldığı spermlerle tüp bebek uygulaması sonucu doğum yaptığını itiraf eden 62 yaşındaki kadın hakkında soruşturma açıldı. 
     Fransa'nın güneyindeki Frejnus kasabasında yaklaşık 20 gün önce doğum yapan kadın, bir gazeteye yaptığı açıklamada, başka bir kadından alınan yumurta ile kardeşinin spermlerinin döllenmesi sonucu hamile kaldığını itiraf etti. Ülkede yasak olduğu için ABD'ye giderek tüp bebek yöntemiyle hamile kaldığını belirten kadın, ailesinin genetik özelliklerini taşıması için erkek kardeşinden sperm aldığını söyledi. Yaşlı annenin gazeteye yaptığı açıklamalar, Fransız tıp dünyası ve yargı çevrelerinde geniş yankı uyandırırken, savcılık kadın hakkında soruşturma açtı. 







</TEXT>
</DOC>
