<DOC>
<DOCNO> 4109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur20.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır Valiliği "Vatandaşlardan yardım bekliyoruz" 
</HEADLINE>
<TEXT>

     Diyarbakır Emniyet Müdürü Gaffar Okkan ve 5 polis memurunun şehit edilmesi olayı ile ilgili olarak Diyarbakır Valiliği duyuru yayınladı. 
     Basın ve Halkla İlişkiler Müdürlüğü’nden yapılan duyuruda, gözü dönmüş katillerin yakalanması için vatandaşlardan yardım beklendiği, katillerin adresini veya saklandıkları yeri bilenlerin, insanlık adına ihbarda bulunmalarının istendiği belirtildi. 
     Duyuruda, şöyle denildi "Diyarbakır sevdalısı, çalışkan, dürüst, mert, başarılı ve genç Emniyet Müdürümüz Gaffar Okkan ile 5 polisimizi şehit eden gözü dönmüş hainlerin, katillerin yakalanması için Diyarbakırlı hemşerilerimizden ve tüm vatandaşlarımızdan yardım bekliyoruz. Halkımızın bu duyarlılığı göstereceğini biliyoruz. 
     Bu olay, Diyarbakırlıların namus borcu oldu. Vatandaşlarımızın, şehitlerimizin kanı kurumadan telefon numaralarına ihbarda bulunmalarını istiyoruz." 
     Diyarbakır Valiliği’nce yapılan duyuruda, ihbarda bulunanların kimliklerinin sorulmayacağı ve kimlik bildirenlerin de kimliklerinin gizli tutulacağı vurgulandı. 
     İhbar telefonları şöyle "0412 2247487, 0412 2248844, 0412 2338902, 0412 2338903, 0412 2338904 ve 155 Alo Polis İmdat." 
     




</TEXT>
</DOC>
