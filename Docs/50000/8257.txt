<DOC>
<DOCNO> 8257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/guncel/gun07.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜrkbank’ta savcı hapis istedi 
</HEADLINE>
<TEXT>

     SEMRA PELEK İstanbul 

     İstanbul DGM Cumhuriyet Savcısı Cengiz Hacıosmanoğlu, Türkbank ihalesi davasında yargılanan ve aralarında Erol Evcil, Hayyam Garipoğlu, Korkmaz Yiğit ile Emin Cankurtaran’ın da bulunduğu 9 sanığın, 6 ay ile 5 yıl 10 ay arasında hapis cezalarına çarptırılmasını istedi. İstanbul 6 No’lu DGM’deki duruşmaya, bu davadan tutuksuz yargılanan Erol Evcil katıldı. 
     Savcı, Yiğit’in, "Alaattin Çakıcı tarafından oluşturulan silahlı teşekküle katılmak" ve "resmi ihaleye fesat karıştırmak" suçlarından 2 yıl 7 ay ile 5 yıl 10 arasında ağır hapis cezasına çarptırılmasını talep etti. Erol Evcil ve Mehmet Kocabaş’ın 2 yıl 3 aydan 5 yıla kadar, Hayyam Garipoğlu’nun 9 ay ile 2 yıl, Yavuz Ataç, Emin Cankurtaran, Duran Akbulut, Aydoğan Semizer ve Atilla Yıldırım’ın 6 ay ile 1 yıl hapsi istendi. 
     
Çakıcı’nın tehdit gücü      Hacıosmanoğlu mütalaasında şu iddialar yer verdi "Korkmaz Yiğit, Alaattin Çakıcı ile irtibat kurup, ihale şartnamesi alan kişileri Çakıcı’nın tehdit gücünü kullanarak engellemeye çalışmıştır. Evcil, Çakıcı’ya maddi yardımda bulunmuş, bankalardan aldığı kredileri geri ödemede sıkıntıya düştüğünde Çakıcı’nın tehdit gücünü kullanmıştır. Yavuz Ataç, Çakıcı’ya kırmızı pasaport temin etmiş, Çakıcı ve Evcil de Ataç’ın MİT’te daha üst görevlere atanması için girişimlerde bulunmuştur. Çakıcı, Garipoğlu-’ndan ihaleye girmesini ve düşük fiyat vererek çekilmesini istemiştir. 
     
Baba Garipoğlu sıkıldı      Duruşmaya, bu davadan tutuksuz yargılanan Erol Evcil katıldı. Sanıklardan Hayyam Garipoğlu’nun babası Kasım Garipoğlu, basının ilgisinden sıkıldı. 
     


 GÜNCEL 

















</TEXT>
</DOC>
