<DOC>
<DOCNO> 33444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sondun02.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtlarına Saddam desteği... 
</HEADLINE>
<TEXT>

     Irak Devlet Başkanı Saddam Hüseyin, ''dünyada ABD'nin önderliğinde dayatılan'' küreselleşme politikasına karşı muhalefetin, gün geçtikçe daha fazla taraftar toplayarak ivme kazanacağını söyledi. 
     Irak'ın resmi haber ajansı INA'nın kaydettiğine göre, İtalya'nın Cenova kentinde bugün sona eren, büyük sanayi ülkelerinin doruğu G-8 vesilesiyle kabine toplantısında konuşan Saddam Hüseyin, ''Batı ülkelerinde gençlik, sarılacakları insani değerlerin kalmadığını görünce küreselleşmeye karşı çıkmayı keşfettiler ve böylelikle içinde bulundukları çevreden kendilerini kurtarma yolunu seçtiler'' dedi. 
     ''Küreselleşme karşıtı hareketin siyasi partilere ve iyi örgütlenlenmiş devletlere dönüşmesini beklediklerini'' belirten Saddam Hüseyin, G-8 liderlerinin ham petrol fiyatlarını düşürme niyetine de değindi. Saddam Hüseyin, yüksek petrol fiyatlarının Batılıların vergi sistemlerinden kaynaklandığını söyledi ve önemli olanın ''vergileri düşürmek olduğunu'' ileri sürdü. 






</TEXT>
</DOC>
