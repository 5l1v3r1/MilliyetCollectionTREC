<DOC>
<DOCNO> 3820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/spor/spo03.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
K.Hakan da Milan’a 
</HEADLINE>
<TEXT>

İtalyan kulübü Emre Belezoğlu’ndan sonra Galatasaraylı ikinci futbolcuya da göz koydu 
     ERHAN TELLİ 

     Maldini beğendi 
     FİORENTİNA Teknik Direktörü Fatih Terim’le gelecek sezon için anlaştığı belirtilen Milan’ın Galatasaraylı Emre’den sonra K.Hakan’ı da listesine aldığı öğrenildi. Milan’ın transferden sorumlu antrenörü Maldini’nin K.Hakan’ı çok beğendiği ifade edildi. 
     
     Anlaşması var 
     SARI - Kırmızılı kulüple sezon başında iki yıllık sözleşme imzalayan K.Hakan’ın Milan’ın isteğinden haberdar olduğu, tek sorunun bonservis bedelinde çıkabileceği bildirildi. Terim’in Maldini’ye K.Hakan’la ilgili olumlu referans verdiği belirtildi. 
     
Gençlerin intikamı      FLORYA dün ilginç bir turnuvaya sahne oldu. Teknik Direktör Lucescu, oyuncularını yeşil, eflatun ve kırmızı olarak üç takıma ayırdı. Yapılan turnuvada genç oyuncular K.Emre, Hasan, Fatih, Ufuk, Faruk ve Sedat’tan oluşan Yeşil Takım, birinci oldu. Kanarya Adaları’ndaki turnuvayı kaybeden Yeşil Takım’ın oyuncuları, birinciliklerini timsah yürüyüşü yaparak kutladılar ve "Dişe diş, kana kan, intikam, intikam" diye tempo tuttular. 
     
Tempo düşmüyor      GALATASARAY’da naklen yayın kaosu nedeniyle lige verilen araya rağmen tempo yine de düşmedi. Teknik Direktör Mircea Lucescu, takımına dün de çift antrenman yaptırdı. Çalışmaya belinden sakat olan Suat katılmadı. Sabah dar alanda pas idmanı yapan Sarı - Kırmızılılar, akşam ise çift kale maç oynadılar. Menajer Cüneyt Tanman, Sturm Graz ile bir hazırlık maçı yapabileceklerini söyledi. 
     
Pas yapın pas’      GALATASARAY Teknik Direktörü Mircea Lucescu, sabah antrenmanında sinirli hareketleriyle dikkatleri çekti. Lucescu, idmanı keserek sık sık futbolcularına uyarılar yağdırdı. Topu ayağında tutanlara öfkelenen Lucescu, Türkçe "Pas yapın pas" diye bağırdı. Rumen teknik adamın neşesi futbolcularının hırslı çalışmalarından sonra yerine geldi. 
     
Futbolculara kan testi      GALATASARAY’da Kanarya Adaları’ndaki kamptan sonra futbolcuların istememesi üzerine ertelenen kan testi dün yapıldı. Sarı - Kırmızılı kulübün sağlık heyeti, testi Florya’da yaparken, bazı futbolcuların korktukları görüldü. Profesör Burhan Uslu, testlerin hastalıklara karşı tedbir amacıyla yapıldığını söyledi. 
     


 SPOR 


































</TEXT>
</DOC>
