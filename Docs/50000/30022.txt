<DOC>
<DOCNO> 30022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/guncel/gun12.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren’e naylon fatura sorgusu 
</HEADLINE>
<TEXT>

     NEZİH GÜROL İstanbul 

     Galatasaray Kulübü Başkanı Faruk Süren, Şişli Cumhuriyet Başsavcılığı'nın yürüttüğü naylon fatura soruşturması kapsamında dün ifade verdi. Suçlamaları kabul etmeyen Süren, "Bu bana atılan bir iftiradır" dedi. 
     Şişli Adliyesi'ne avukatı Fatih Volkan'la birlikte saat 16.10 sıralarında gelen Süren, soruşturmayı yürüten Cumhuriyet Savcısı Mecit Ceylan'ın yanına çıktı. 45 dakika ifade veren Süren, hakkındaki suçlamaları kabul etmedi. 
     Yapılan tüm işlemlerin yasal olduğunu savunan Süren'in, kendisinin şirketlerin tüm işleriyle uğraşmasının mümkün olmadığını, tüm vaktini Galatasaray Spor Kulübü'ne harcadığını bildirdi. Süren, Orhan Aslıtürk ve Muhammet Ciğer'i tanımadığını da öne sürdü. 69 milyon 453 bin dolarlık naylon fatura almakla suçlanan Süren, ifadesinin ardından adliyeden ayrıldı. 
     



 GÜNCEL 
























</TEXT>
</DOC>
