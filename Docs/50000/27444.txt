<DOC>
<DOCNO> 27444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yazar/gunes.html </URL>
<DATE> 2001/06/18/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
IMF’den uyarılar sert geldi 
</HEADLINE>
<TEXT>

     IMF kimine göre sert uyarılarda bulundu. Kimine göre üsturuplu biçimde ikaz etti, çünkü performanstan memnun. Bize kalırsa performanstan memnun olmalı. Gerçekten az zamanda çok mesafe alındı. 
     Ama IMF’in yine de kapalı kapılar ardında sert uyarılarda bulunduğuna kuşkumuz yok. Çünkü 15 Mayıs tarihli ve geçen hafta açıklanan Stand-by anlaşmasının gözden geçirme raporlarında yazılanlar dikkat çekiyor 
     Bankaların yeniden yapılanması ek maliyetler getirebilir. Özellikle resesyon nedeniyle artan batık kredilerin ne olacağı belirsizdir. 
     Uygulama riskleri dikkat çekiyor. Özellikle kamu bankalarının düzenlenmesi, yeni yasaların uygulanması, vergilerin artması ve kamu fiyatları konularında zorluklar olacaktır. 
     Enflasyon düşmeyebilir. Devalüasyonla beraber enflasyon da artabilir ve yüzde 100’lere ulaşabilir. 
     Faizler düşmeyebilir. Özellikle gelişmekte olan ülkelerde bir finansal kriz çıkarsa durum kötüleşebilir. 
     Büyüme oranı tahminlerin de altındaki bir küçülme ile sonuçlanabilir. 
     Bunlardan ilki hakkında bilgi verelim. Bankaların resmi verilere göre batık kredileri toplam içinde yüzde 17’ye ulaşmış durumda. Bu sadece anapara Üstelik birçok batık kredi de karşılık ayrıldığından görünmüyor. 
     Ama asıl önemlisi batan ve h l batmamış açık görünen krediler. Eğer bunlar dahil edilirse bankaların kredilerinin yüzde 30’unun batık olduğu görülür. Hele bir haziran sonu gelsin. Bilançolar bir açıklansın, bu da ortaya çıkacaktır. 
     IMF’nin uygulama riskleri ile ne dediği tam olarak anlaşılmıyor. Herhalde hükümetle konuşurken daha açık olmuşlardır. 
     
Takas Hazine’yi de bankaları da sevindirdi      Bankaların takasa büyük talep göstermesi piyasaları sevindirdi. Ama bu aynı zamanda da düşündürücü bir durum. çünkü talebin miktarını bankaların döviz açık pozisyonları yani net döviz borçları oluşturuyor. Demek ki bankalar kriz döneminde hayli borçlu durumdaymış. Bu da geçenlerdeki yazımızı doğruluyor. Yüksek dozlu devalüasyon bankaları yıktı. Her biri canlı cenaze haline geldi 
     Asıl sevinilmesi gereken konu ise Hazine’nin düşük bir primle borcun büyük bir kısmını ertelemesi. Artık karamsar kumruların iç bunaltan yazılar yazmaması gerek. Yabancı yatırımcılara "biz çok endişeliyiz, bu iç borç dönmez" diyenlerin de artık mahçup olması gerek. 
     
     Açık pozisyonlar daraldı 
     Takas elbette Hazine ile bankalar arasında karşılıklı çıkar sağlıyor. Hazine borçlarını ertelerken, bankalar da açık pozisyonlarını kapatıyor. Peki bankaların açık pozisyonları ne kadar Resmi verilere göre 2000 yılı sonunda bankaların açık pozisyonları net döviz borçları 17.6 milyar dolara ulaşıyordu. Gerçek boyut bunun çok üzerinde olsa gerek. Bankalar ocak ayında bunu kısmen kapattılar. Bir diğer kısmı da şubat krizinde kapandı. Daha sonra da yurtdışına olan borçlarını ödediklerinde bu rakam hayli azaldı. Takas öncesi Bankalar Birliği’nin danışman firması Lazard’a göre 7.6 milyar dolarlık açık pozisyon kalmıştı. Bize kalırsa gerçek rakam 10 milyar dolar civarındaydı. 
     Takastaki talep rakamı da bunu gösteriyor. üstelik biliyoruz ki bütün açık pozisyonlar talebe giremedi. Çünkü açık pozisyonu olan her bankanın o boyutta bonosu yoktu. Hatta bu nedenle bazı bankalar son hafta epeyce bono alarak takasa girmek için uğraştı. Dün, takas ihalesi sonuçları açıklandığında 10.8 katrilyon teklif geldiği açıklandı. Yani 9 milyar dolar. Bunun ilk önce 7.4 milyar doları kabul edildi sonra da TAP ile 700 milyon dolar eklendi. Üçte ikisi döviz k ğıdı olarak karşılandığına göre 5.5 milyar dolarlık döviz açık pozisyonu kapatıldı. Bir başka deyimle bankaların açık pozisyonlarının tamamı değil, yarısı kapatılabildi. Bu daha da olumlu. Çünkü tamamı kapansa ileride dövizde oynama daha fazla olurdu. Rakam tam optimal düzeydedir. Takasın ikinci olumlu yönü Hazine’ye olan maliyetidir. Arjantin’de aynı biçimde yapılan takasta çok daha istikrarlı bir ekonomi ve çok daha güçlü bir bankacılık sistemi olmasına rağmen iskonto çok daha yüksek bir düzeyde gerçekleşmişti. Dövize endeksli borç senetlerinin vade değişiminde faizler yüzde 12’den 16’ya çıkmıştı. Oysa bizde bunun 1 puandan daha aşağıda çıkması son derece olumlu. 
     
     Görkemli başarı 
     Bize göre bu takas gerçekten görkemli bir başarıyı gösteriyor. Hem yıl sonuna kadar Hazine’nin ciddi bir iç borç çevirme sorunu kalmamış gözüküyor, hem de bankaların açık pozisyonları büyük ölçüde kapanmış oluyor. Böylece bankalar yurtdışındaki kredi ilişkilerini daha kolay sürdürecekler. Ancak bankacılık sektöründe yapılması gerekenlerin sadece çok küçük bir kısmı tamamlanmış oluyor. Sermayelerin hızla takviye edilmesi, yahut birleşmeler gerekiyor. Ayrıca şimdi bankaların alacakları ile yükümlülükleri arasında vade farkı oluştu. 
     Alacaklarında uzun vadeli bonolar, yükümlülüklerinde ise kısa vadeli mevduatlar, yahut günlük repolar. Biraz önce munzamların yani Merkez Bankası’ndaki karşılıkların ve mevduatlar üzerindeki vergilerin, uzun vadeler için düşürülmesi gerekiyor. 
     Takası pişirenin eline sağlık, yiyenlere de Hazine ve bankalar afiyet olsun. 
     
Üretimde durum vahim      Geçen haftanın önemli açıklamalarından biri de kuşkusuz imalat sanayiindeki gelişmelerdi. Ancak bu ara herkes takasa odaklandığından, medya da üretimi gözden kaçırdı. Oysa üretim programın en önemli kısmı. Büyüme hızlı olursa krizden çıkış da o denli hızlı olacak. 
     Krizden bu yana ekonomi sürekli küçülüyor. En son veriler nisan ayında geçen yıla göre sanayi üretimin yüzde 10.5, imalat sanayiinin de yüzde 12 küçüldüğünü gösteriyor. Rakamlar elbette ürkütücü. Ama beklenmeyen rakamlar değil. Umutlu beklenti şu mayıs ayında daralma trendi azalırsa işler tersine dönebilir. Bizim beklentimiz ise hazirana odaklı. Ancak o zaman ciddi bir düzelme veya kötüleşmede azalma bekliyoruz. 
     Yandaki grafik geçen kasım ayında işlerin tersine dönmeye başladığını, sanayi üretiminin ve durağanlaştığını gösteriyor. Ocaktaki özel durumu bir tarafa bırakırsak, kriz sonrası işlerin tepe taklak gitmeye başladığı, her ayın bir öncesinden daha kötü hale geldiği görülüyor. Yılın ilk dört ayında özellikle sorunlu gözüken sektörlerin k ğıt, basım ve yayın, kimyasal madde ürünleri, metal eşya sanayi, otomotiv, tıbbi malzeme ve hepsinden öte büro malzemeleri olduğu ortaya çıkıyor. Büro malzemeleri, yani işyerlerinin iş elde ettikleri takdirde yaptıkları en basit harcamalar, en açık göstergedir. Bu sektördeki durum hayli vahim 2000 yılının ilk dört ayında yüzde 246 artan üretim, bu yıl yüzde 67, son nisan ayında da yüzde 93 daralmış. Yani hızlı çıkışın, hızlı inişi olmuş. 
     Güçlü Ekonomiye Geçiş Programı yaz aylarında, özellikle turizm ve ihracattaki artışlarla ekonominin toparlanacağını tasarlıyor. Diğer bir umut bastonu da düşmesi beklenen reel faizler. Bu mümkün mü Gelişmeler olumlu yönde olsa bile, sütten ağzı yanan ekonomi uzmanları bu ara "izleyeceğiz" demeyi yeğliyorlar. Bizce de öyle.. Şimdilik şu bilgileri verebiliriz ihracatta alınan ilk geçici bilgiler, işlerin bizi mahcup edecek boyutta olduğunu, turizmde ise resmi verilerin çok tatmin edici düzeyde olduğunu gösteriyor. 
     
     







Anayasa hukuku 


Milliyet... 


Dinlemek isterdim 


Türkiye'nin tedirgin takipçileri 


IMF’den uyarılar sert geldi 


Sadettin Tantan'ın yolu 


Şimdi tasa, Anayasa... 


Sivil anayasaya doğru 


Evliliğin bekası küsenlerin elindedir 


Dornbusch mu haklı, Demirel mi 


Saraylar köşkler vekillerin emrinde 


</TEXT>
</DOC>
