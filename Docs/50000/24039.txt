<DOC>
<DOCNO> 24039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/cemal.html </URL>
<DATE> 2001/05/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Bıçak sırtındaki dengeler altüst olursa... 
</HEADLINE>
<TEXT>

     Evet, çiftçi zorda. Kan ağlıyor. Peki kim zorda değil İşçi mi Memur mu Emekli, dul, yetim mi Yoksa işadamı mı zorda değil 
     Zorda olmayan yok. 
     Tarihinin en büyük ekonomik krizinden geçiyor Türkiye. Çünkü, siyasal iktidarlar yıllar yılı ekonominin kıvrandığı yapısal reformları savsakladılar. Çünkü, Ecevit hükümeti son olarak bu ekonomiyi iki kez duvara toslattı. 
     Yoksullaştık 
     Özellikle şubat krizi çok fena vurdu. Bu derin krizden ancak hesapla kitapla çıkabiliriz. Bu iş sıkıntısız, acısız olacak değil. Bir bedel ödenecek. 
     Bunun için bir program hazırlandı. Hükümet niyetini bir mektupla IMF'ye resmen bildirdi. 
     Bir takvim verdi. Neleri hangi sırayla yapacağını Niyet Mektubu'nda teker teker sıraladı. Altına da Türkiye Cumhuriyeti'nin Başbakan ve başbakan yardımcıları olarak Ecevit, Bahçeli ve Yılmaz imza attılar. Karşılığında IMF'den ilk elde 4 milyar dolar geldi. 
     Daha bir ay önce oldu bunlar. 
     Bir ayda unutuldu mu 
     Sanmıyorum. 
     Ama bakıyorum, koalisyonun MHP kanadı, Niyet Mektubu'nu, verdiği sözleri unutmuş gibi davranıyor. 
     Son örneği buğday fiyatı 
     Başka örnekler de yaşanacak mı 
     Mesela Emlak Bankası'nda... Tütün Yasası'nda... İhale Yasası'nda vs... 
     MHP yine unutkanlığa vurabilir mi 
     Temenni etmiyorum. 
     Çünkü, Telekom'dan sonra buğday fiyatında da hükümetin hem iç hem dış piyasalara vermiş olduğu görüntü olumsuzluk yüklü. İmaj daha kötüledi. Her seferinde bu böyle olursa, Türkiye krizden çıkamaz. Çünkü krizden çıkış için gerekli istikrar ve güven ortamı kurulamaz. Kurulamayınca da kimse bu ülkede yatırım yapmaz, kimse bu ülkeye parasını getirmez. 
     MHP farkında mı bu yalın gerçeğin 
     Ekonomi yönetiminden güvenilir bir kaynakla dün bu konuyu, yani koalisyon ortağı olarak MHP'nin tutumunu konuşurken şöyle dedi 
     "Programın uygulanması konusunda ciddi bir uyumsuzluk var hükümette. MHP, anlaşılan o ki, buğday fiyatında oyduğu gibi, her seferinde bunu yapacak. Önemli kanunlara sıra geldiğinde tribünlere oynayacak. Bu yolla kendi tabanına moral vermek istiyor. Ama MHP böylece iç ve dış piyasaları berhava ediyor. Hazine borçlanmakta zorlanıyor. 'İstikrar ve güvenden yoksun bir ülke ' damgası yiyoruz içeride ve dışarıda." 
     Bu değerlendirmedeki gerçek payı yüksek. Herkesin izlediği bir konu bu 
     Güven ve istikrar... 
     Hükümet sözlerini tutabilecek mi 
     Programı uygulayabilecek mi 
     İç uyumu buna elveriyor mu 
     Siyasal kararlılığı var mı 
     Eğer koalisyon hükümeti, her önemli konu gündeme geldiğinde, Telekom ve buğday fiyatında olduğu gibi çatışma örnekleri verecekse, MHP'li sayın bakanlar Kemal Derviş'le kavga yolunu seçeceklerse, Türkiye bu krizden çıkamaz. 
     Bıçak sırtındaki dengeler, bir gün bir kıvılcımla, tıpkı şubat krizindeki Sezer - Ecevit tartışmasıyla olduğu gibi, bir anda altüst olur. Ekonomi de kendini bir anda bugünden çok daha beter bir kaosun içinde bulur. 
     Rahmi Koç, Ekonomist dergisinin son sayısındaki demecinde, bir yandan piyasalardaki canlanmanın devamını ümit ederken, diğer yandan kendine özgü üslubuyla bir uyarı da yapıyordu 
     "Tabii eğer muhterem politikacılarımız gene politik bir kriz çıkarıp da başımıza iş açmazlarsa..." 
     Dileriz açmazlar. 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
