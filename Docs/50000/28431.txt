<DOC>
<DOCNO> 28431 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sondun06.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Astronotlara özel konya üretildi 
</HEADLINE>
<TEXT>

     Dünya'dan binlerce km ötede, karanlık boşlukta aylar süren sıkıcı yolculuk... Astronotların yaşamına biraz olsun renk katmak isteyen bir Fransız şirketi ''uzay konyağı'' üretti. 
     Paris yakınlarındaki Bourget havacılık fuarında ''uzay konyağı''nı tanıtan firma yetkilisi Yann Soenen, ''Astronotları sarhoş etmek falan istemiyoruz elbette. Bütün istediğimiz, uzaydaki yaşamı daha insani hale getirme yolunda küçücük bir adım atabilmek'' diye konuştu. 
     Firma yetkilisinin anlattığına göre, ''uzay konyağı'', Avrupa Uzay Ajansı uzmanlarıyla ortaklaşa yapılan bir yıllık çalışma sonunda geliştirildi. 
     Yerçekimsiz ortamda soğuk içilecek özel konyak üretebilmek için bazı sorunların aşılması gerekti Astronotların çubukla beslenme tarzı aşılacak en büyük engeldi. Çubukla emildiğinde içecekler ağzın dibine geliyordu. Bu yüzden ağzın bu bölümünde daha fazla hissedilecek meyve ve çiçek aroması bakımından zengin Şak üretmek gerekiyordu. Bunun için 40 i qü içkiden özel bir karışım yapmak gerekti. Üstelik, uzay içkisi rahatça emilebilecek kıvamda olmalıydı. 
     Dahası, uzayda tat alma duyusu azaldığından içki olabildiğince yoğun da olmalıydı. 
     Firma yetkilisi, üretim tekniğinin fazla ayrıntısına girmeden, dört astronotun bir aylık gereksinimini karşılamaya yetecek 3 bin şişe ''uzay konyağı''nı örnek olarak hazırladıklarını belirtti. 
     Yetkili, Amerikalıların uzaya alkollü içki asla götürmediğini, ancak Rusların uzayda votka bulundurduklarını bildiklerini anlatarak, ''Astronotlar elbette iyi bir pazar değil, ama sözgelimi elli yıl sonra uzay turizmi canlandığında, bizim gibi insanlar uzayın daha fazla tadını çıkarmak isteyeceklerdir'' dedi ve ekledi ''O kadar da hayalci değiliz. Bu özel konyağı Yer'de de satacağız tabii...'' 
     
     






</TEXT>
</DOC>
