<DOC>
<DOCNO> 25025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sontur24.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Acemi avcı domuzu vurmak isterken yanlışlıkla kardeşini öldürdü 
</HEADLINE>
<TEXT>

     Muğla'nın Fethiye İlçesi'nde, domuz avına çıkan Osman Erişgen, kazayla kardeşini vurarak ölümüne neden oldu. 
     Alınan bilgiye göre, Ölüdeniz Beldesi Ovacık Köyü'nde gece domuz avına çıkan Osman 27 ve Cengiz Erişgen 25 isimli kardeşler, birbirlerinden ayrılarak iz sürmeye başladı. Çalılıklardan gelen sesler üzerine tüfeğini ateşleyen Osman Erişgen, kendisinden 100 metre uzakta bulunan kardeşini vurdu. 
     Yaralanan Cengiz Erişgen, yanında bulunan cep telefonuyla yakınlarını arayarak vurulduğunu söyleyerek, yardım istedi. Cengiz Erişgen, köyden gelen yakınları tarafından kaldırıldığı Özel Leten Hastanesi'nde yaşamını yitirdi. 
     Kaza sonucu kardeşini vurarak ölümüne neden olan Osman Erişgen gözaltına alındı. 







</TEXT>
</DOC>
