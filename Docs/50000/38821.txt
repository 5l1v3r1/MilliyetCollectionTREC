<DOC>
<DOCNO> 38821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sontur06.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Profesörlerin Tayyip isyanı 
</HEADLINE>
<TEXT>

     Tüm Öğretim Öğretim Üyeleri Derneği TÜMÖD Genel Başkanı Prof.Dr. Tahir Hatipoğlu, AKP Genel Başkanı Tayyip Erdogan'ın profesörlerden özür dilemesi gerektiğini söylerken, "Zaman kendisinin, kimin kölesi olduğunu gösterecektir" dedi. 
     Prof.Dr.Tahir Hatipoğlu, yaptığı yazılı açıklamada, AKP Genel Başkanı Tayyip Erdoğan'ın, siyasete 200 yıl öncesinin sözleri ile başladığını kaydetti. 
     Hatipoğlu, "Askerlere pantolan giydiren Padişah 3'üncü Selim'e 'Padişah gavur oldu, Allah belasını verecek' sözleriyle ayaklanan Osmanlı yobazları, he yazık ki yeniden, 200 yıl sonra hortlamıştır. Aynı kafa 1830'da sarık yerine fes giydiren Padişah 2'nci Muhmut'a 1925'te kasket giydiren Mustafa Kemal'e karşı çıkmıştır. Tayyip Erdoğan ve kafası bu yobaz türünün 2001 yılında ortaya çıkanıdır" görüşünü savundu. 
     Tayyip Erdoğan'ın "Bizim profesörler Batı'nın kölesidir" sözlerine de sert tepki gösteren Hatipoğlu, "Zaman kendisinin kimin kölesi olduğunu gösterecektir. Bu sözü aynen kendisine iade ediyoruz. Tayyip Erdoğan profesörlerden özür dilemelidir" dedi. 







</TEXT>
</DOC>
