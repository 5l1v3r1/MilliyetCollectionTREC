<DOC>
<DOCNO> 12915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/dunya/dun02.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem’in amacı, Bush’a soykırım’ dedirtmemek 
</HEADLINE>
<TEXT>

     YASEMİN ÇONGAR Washington 

     ABD’de federal yönetimin ve birçok eyaletin "Ermeni Anma Günü" olarak kabul ettiği 24 Nisan tarihi yaklaşırken, Türkiye de, "soykırım" tezlerinin Washington’da kabul görmesi olasılığına karşı yeni bir seferberlik başlatıyor. 
     Dışişleri Bakanı İsmail Cem, 30 Mart’ta ABD’de yapacağı görüşmelerde konuyu gündeme getirerek, özellikle Bush yönetiminin "soykırım" tezine sahip çıkmasını önlemeye çalışacak. 
     ABD başkanları, 24 Nisan mesajlarında "Ermeni halkının acılarından ve Osmanlı döneminde yaşanmış katliamlardan" sözetmekle birlikte, "soykırım" sözünü kullanmıyorlar ve Türkiye’yi doğrudan hedef gösteren bir ifadeden kaçınıyorlar. Ancak Başkan George W. Bush, seçim kampanyası sırasında Ermeni derneklerine verdiği söz çerçevesinde, "soykırım" sözünü kullanması yönünde, bu derneklerin artan baskısı altında. 
     
Yeni tasarı gelebilir      Öte yandan, ABD Kongresi’nin de 24 Nisan öncesinde yeni bir soykırım tasarısını gündeme alması mümkün. Nitekim geçen hafta, California Eyalet Senatosu, Kongre’ye 24 Nisan’ın "soykırım anma günü" kabul edilmesi yönünde çağrı yapan bir kararı onaylamıştı. 
     


 DÜNYA 













</TEXT>
</DOC>
