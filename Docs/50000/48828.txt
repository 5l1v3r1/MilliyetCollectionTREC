<DOC>
<DOCNO> 48828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sontur14.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Star'a bir ceza daha... 
</HEADLINE>
<TEXT>

     Radyo ve Televizyon Üst Kurulu RTÜK , Star, Kanal 6 ve Teleon-Kral TV'ye birer gün yayın durdurma cezası verdi. 
     Üst Kurul, dün yaptığı toplantıda bazı şikayetler ile İzleme ve Değerlendirme Dairesi'nin raporlarını değerlendirdi. 
     Üst Kurul, söz konusu televizyonların 10 ve 11 Ekim tarihlerindeki ana haber bültenlerinde, bir başka medya grubu aleyhinde yayın yapıldığı ve Çetin Hacaloğlu ile Soner Gedik arasındaki telefon konuşmalarının bantlarının yayınlandığını belirterek, bu yayınların 3984 Sayılı RTÜK Yasası'nın ''Yayınlarda adalet ve tarafsızlığa, 
     yasalara saygılı olma esasına'' uygun yayın yapılmasına ilişkin ''I'' bendine aykırı olduğuna karar verdi. Üst Kurul, bu gerekçeyle Star, Kanal 6 ve Teleon-Kral TV'ye birer gün yayın durdurma cezası uygulanmasını kararlaştırdı. 
     






</TEXT>
</DOC>
