<DOC>
<DOCNO> 3635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/siyaset/siy12.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer, aniden hastaneye gitti 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer'in dün akşam saatlerinde aniden Hacettepe Hastanesi'ne gidişi heyecana yol açtı. 
     Sezer'in saat 19.00 sıralarında sivil bir araçla Hacattepe Hastanesi'ne gittiği haberi duyuldu. Sezer'in hastaneye giderken eskort almadığı belirtildi. 
     Cumhurbaşkanı'nın yoğunlaşan kulak sancısı şikayeti üzerine hastaneye gitmeye karar verdiği kaydedildi. Hastanede doktorlarca muayenesi ve tetkikleri yapılan Sezer'de önemli bir sorunu olmadığı anlaşıldı. Cumhurbaşkanı, muayenenin ardından yine sivil araçla Çankaya Köşkü'ne döndü. 
     Hastane yetkilileri, Sezer'in ciddi bir sorun yaşamadığını, rutin kontrol için geldiğini bildirdi. 
     


 SİYASET 

















</TEXT>
</DOC>
