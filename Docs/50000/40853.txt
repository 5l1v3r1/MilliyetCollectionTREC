<DOC>
<DOCNO> 40853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/ekonomi/eko06.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hong Kong’u örnek alacağız 
</HEADLINE>
<TEXT>

     ELÇİN ERGÜN Ankara 

     Hazine Müsteşarlığı, Başbakanlık Teftiş Kurulu ve Dünya Bankası’nın girişimleriyle oluşturulan "Yolsuzlukla Mücadele Komitesi"nin ilk etkinliği 21 Eylül de yapılacak "yolsuzlukla mücadele konulu panel olacak. 
     Panelde, Dünya Bankası yetkilileri özellikle Hong Kong ve Singapur’da yolsuzlukla yapılan mücadeleyi ve gelinen son noktayı Türk yetkililere anlatacak. Sivil toplum örgütleri, uluslararası kuruluşlar başta olmak üzere çeşitli kesimlerden birçok katılımcının yer alacağı panelin ilk gününde Dünya Bankası Başkan Yardımcısı Johannes Linn, MHP’li Devlet Bakanı Faruk Bal, Adalet Bakanı Hikmet Sami Türk ve İçişleri Bakanı Rüştü Kazım Yücelen açılış konuşması yapacak. 
     
     Halka açık yolsuzluk paneli 
     İki gün sürecek panelin ilk günü halka açık olarak yapılacak. İkinci günde ise panele katılan kurumlar kendi aralarında çalışma grupları oluşturacak. Panelin kapanış konuşmasını ise Devlet Bakanı Kemal Derviş yapacak. Dünya Bankası Türkiye Temsilcisi Ajay Chibber dün Başbakanlık Teftiş Kurulu Başkanlığı’nı ziyaret ederek çalışmalar hakkında bilgi aldı. 
     



 EKONOMİ 




















</TEXT>
</DOC>
