<DOC>
<DOCNO> 44062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/spor/spo04.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekelioğlu’nu sıkıntı bastı 
</HEADLINE>
<TEXT>

     TRABZONSPOR Teknik Direktörü Sadi Tekelioğlu, Ankaragücü maçı öncesi kafasındaki ideal on biri kurmakta sıkıntı yaşıyor. Metin’in formsuzluğu nedeniyle kaleyi devralması beklenen Murat Yiğiter’in, "Oynamak istemiyorum. Kafam burada değil" sözleri tecrübeli hocayı çaresiz bıraktı. Defanstaki hatalarıyla eleştiri alan Salazar’ın yerine genç libero Mehmet Kahraman’ın oynaması ise kesinleşti. 
     ZAFER’in sakatlığının sürmesi, Macit’in kaburgalarının ezilmesi nedeniyle ağrı hissetmesi de Tekelioğlu’nun canını sıkıyor. Hami ve Güngör’ün ardından ameliyat olan Agustine’nin de en az bir ay sahalara dönemeyeceği açıklandı. Teknik Direktör Sadi Tekelioğlu, "Takım kurarken zorluk çekiyorum. Ama asla mazeretlerin arkasına sığınmam" dedi. Ankaragücü, Trabzonspor’u deplasmanda on yıldır yenemiyor. 
     
     Trabzon - A.Gücü 
     STAT H.Avni Aker 
     SAAT 20.00 
     HAKEM Mustafa Çulcu 
     TRABZONSPOR Metin - Macit, Mehmet, Cem - Osman Zafer , Gökdeniz, Jarro, Somers, Erman - Da Silva, Aurelio 
     ANKARAGÜCÜ Da Silva - Hakan Kutlu, İsmet, Burak - Niyazi, Yılmaz, Rogerio, Augustine, Adem - Cafer, Kennedy Faruk Namdar 
     SAKAT Hami, Güngör, Agustine, Şenol Trabzon 
     TV DigiTürk Canlı 
     



 SPOR 



























</TEXT>
</DOC>
