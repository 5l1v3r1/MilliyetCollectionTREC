<DOC>
<DOCNO> 48416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sonspo02.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da taraftar takımına küstü 
</HEADLINE>
<TEXT>

     Birinci Süper Ligde sezona şampiyonluk paralosı ile başlayan ancak ligin 3. haftasının ardından başarısız bir grafik çizen Trabzonspor'da, taraftarlar takımının yaptığı maçlara artık ilgi göstermiyor. 
     Bordo-mavili kulüpten alınan bilgiye göre, bu sezon sahasında 5 maç oynayan Trabzonspor, ligin 3. haftasında Bursasporla yaptığı maçta 15 bin 85 ile en fazla biletli seyirciye oynarken, geçen hafta Yimpaş 
     Yozgatspor maçında bordo-mavili takımı, 2 bin 903 ile en az biletli seyirci izledi. 
     Trabzonspor'un ligin 2. haftasındaki Gaziantepspor ile yaptığı maçı 15 bin, ligin 5. haftasındaki Samsunspor maçını 11 bin 233, ligin 7. haftasındaki Ankaragücü maçını ise 3 bin 219 biletli seyirci 
     izledi. 
     Maddi açıdan zor günler geçiren Trabzonspor'da, taraftarların bordo-mavili takımın maçlarına ilgi göstermemesi nedeniyle hasılatlarda da belirgin bir düşüş oldu. 
     Trabzonspor, ligin 2. haftasındaki Gaziantepspor maçında 15 bin biletli seyirciye oynarken, bu karşılaşmada 102 milyar liralık hasılatla sezonun en fazla hasılatını elde etti. Yimpaş Yozgatspor maçında 2 bin 903 biletli seyirciyle 12 milyar 155 milyon lirayla en düşük hasılatı aldı. 
     






</TEXT>
</DOC>
