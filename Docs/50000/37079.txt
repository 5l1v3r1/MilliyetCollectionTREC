<DOC>
<DOCNO> 37079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/soneko15.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisat ve Garanti Bankası'ndan faiz indirimi.. 
</HEADLINE>
<TEXT>

     İktisat Bankası Türk Lirası mevduat faiz oranlarında 1 puanlık indirime giderken, Garanti Bankası Döviz Tevdiat Hesaplarına uyguladığı faiz oranlarını düşürdü. 
     İktisat Bankası'ndan yapılan açıklamaya göre, bugünden geçerli olmak üzere 7 günden başlayarak tüm vadelerde faiz oranı 1 puan düşürüldü. Banka 1 aylık Türk Lirası mevduata yüzde 62, 3 aylık mevduata yüzde 61, 6 aylık ve 12 aylık mevduata da yüzde 56 oranında faiz uygulayacak. Garanti Bankası da Döviz Tevdiat Hesapları faiz oranlarında indirime gitti. Banka, 1 ve 3 ay vadede 100 bin dolar ile 250 bin dolar ve üzerinedeki mevduata uyguladığı yüzde 8.5'luk faiz oranını tüm vadelerde yüzde 8'e, 200 bin-500 bin mark ve üzerindeki mevduata uyguladığı yüzde 7.5'luk faiz oranını da tüm vadelerde yüzde 7'ye çekti. 







</TEXT>
</DOC>
