<DOC>
<DOCNO> 11190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/soneko22.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hyundai marka otomobillere yüzde 8-15 arası zam 
</HEADLINE>
<TEXT>

     Hyundai marka araçların perakende satış fiyatları, yüzde 8-15 arasında değişen oranlarda artırıldı. 
     Şirketten yapılan açıklamaya göre, en son 2000 yılının Aralık ayında belirlenen fiyatlara sadece 2001 yılı başındaki vergi artışlarını yansıtarak satışları sürdüren Hyundai Assan, yeni fiyatlarla satışlara başladı. 
     Anahtar teslim fiyatları baz alındığında ise, Hyundai modellerinden Accent 1.3 LX yüzde 7.09 artışla 8 milyar 758 milyon liraya, Accent 1.5 GL yüzde 7.17 artışla 9 milyar 535 milyon liraya, Accent 1.5 GLS yüzde 7.22 artışla 10 milyar 343 milyar liraya yükseldi. 
     İthal versiyonlardan Atos Prime GLS HY yüzde 13.10 artışla 8 milyar 656 milyon liraya, yeni Elantra 1.6 GLS yüzde 13.27 artışla 14 milyar 95 milyon liraya, Coupe 1.6 yüzde 13.17 artışla 17 milyar 624 milyon liraya çıktı. 
     Fiyatlar, Sonata 2.0 GLS'de yüzde 12.15 yükselerek 20 milyar 933 milyon lira, Galloper 2.5 üç kapıda yüzde 8.34 yükselerek 26 milyar 392 milyon lira oldu. 
     Ticari araçlarda da H100 Minibüs Süper HD MK yüzde 7.41 artışla 13 milyar 805 milyon liraya, H100 Panelvan Kapalı Kamyonet STD HD MK yüzde 7.37 artışla 10 milyar 934 milyon liraya çıktı. İthal Starex minibüsün full çift renk versiyonu da yüzde 10.95 artışla 19 milyar 752 milyon lira olarak belirlendi. 




</TEXT>
</DOC>
