<DOC>
<DOCNO> 23185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/soneko27.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün böyle geçti... 
</HEADLINE>
<TEXT>

     Hazine ihalesiyle birlikte son iki gündür tedirgin olan para piyasaları, sakin bir gün geçirdi. 
     Borsa yükselirken, döviz fiyatları düştü, faizlerde ise değişiklik olmadı. Kapalıçarşı'da güne 1 milyon 119 bin lira satış fiyatıyla başlayan dolar 1 milyon 111 bin liradan, 493 bin liradan başlayan mark da 485 bin liradan günü tamamladılar. Doların dünkü kapanış fiyatı 1 milyon 119 bin, markın ise 493 bin lira olmuştu. 
     Merkez Bankası ise doların bugünkü kapanış kurunu alışta 1 milyon 103 bin 583 lira, satışta ise 1 milyon 108 bin 908 lira olarak belirledi. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda 3 günlük faiz oranı, dünkü gibi ortalama yüzde 65'den kapandı. 
     İMKB Tahvil ve Bono Piyasası verilerine göre, Repo Pazarı'nda tek oran yüzde 65'den işlemler gerçekleşti. 
     Bankalararası TL interbankında da 3 günlük faiz oranı yüzde 65 oldu. 
     Borsa'da ise 11,500 desteğinde tutunan piyasa, hacimsiz de olsa yeniden toparlanmaya başladı. Günün ilk seansını 219.04 puan artışla 11,835.61 puandan tamamlayan Ulusal-100 Endeks, ikinci seansta 132.35 artarak, günü 351.38 puan yukarıda 11,967.96 seviyesinde tamamladı. 
     
     
     
     







</TEXT>
</DOC>
