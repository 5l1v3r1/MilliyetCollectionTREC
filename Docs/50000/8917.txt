<DOC>
<DOCNO> 8917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/ekonomi/aeko.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazi Erçel istifa sonrası ilk kez konuştu 
</HEADLINE>
<TEXT>
Program önemli ölçüde değişmeli 
Merkez Bankası eski Başkanı Erçel Gelinen noktadan sonra programda önemli değişiklikler yapılmalı ve halka anlatılmalı’ dedi 
     EKONOMİ SERVİSİ 

     Türkiye’nin yaşadığı son krizde istifa etmek zorunda kalan Merkez Bankası Başkanı Gazi Erçel ilk kez Milliyet’e konuştu. Erçel, son krizin Ziraat Bankası ile Halk Bankası’nın diğer bankalara olan yükümlülüklerini yerine getirememesi sonucu sistemin kilitlenmesinden ortaya çıktığını söyledi. 
     
     Para vermedik’ 
     Erçel, Ziraat Bankası’nın bir büyük özel bankaya olan 500 trilyon liralık yükümlülüğünü yerine getirmemesi üzerine sorun yaşanmaya başladığını anlattı. Erçel, bu büyük özel bankanın önce Merkez Bankası’ndan Ziraat Bankası’nın yerine getirmediği yükümlülüğün karşılanmasını istediğini, kendisinin istikrar programını delemeyeceği için özel bankanın isteğini yerine getiremediğini belirtti. 
     Erçel daha sonra Ziraat Bankası ile özel bankanın sorunlarını kendi aralarında ve sistem içinde çözdüklerini, fakat daha başlangıçta çözülebilecek sorunun sistemi rahatsız etmesi sonucu doğan paniğin sistemi kilitlediğini kaydetti. 
     
     Halka anlatılsın’ 
     Erçel’e göre, bu noktadan sonra, programda önemli değişiklikler yapılmasına ve bunların halka anlatılmasına gerek var. Erçel istifasından sonra yepyeni ve halktan güven talep edecek bir kadronun bunları yapmasının, güven yitirmiş bir kadrodan daha başarılı olabileceğine inandığını da vurguladı. 
     Hazırladığı ve uyguladığı programa h l inancını koruduğunu, şimdiye kadarki tüm uygulamaların arkasında durduğunu ve sorumluluğunu kabul ettiğini belirten Erçel, fakat Merkez Bankası’nın kontrolü dışında Ziraat ve Halk Bankalarında oluşan ve büyüyen parasal açıkların sistemi kilitlemesi karşısında yapacak şey bulunmadığına dikkati çekti. 
     
     ERÇEL ADIM ADIM KRİZİ ANLATIYOR 
     - Ziraat ve Halk Bankası diğer bankalara yükümlülüklerini yerine getiremeyince sistem kilitlendi. 
     - Bu arada Ziraat Bankası’nın özel bir bankaya olan 500 trilyon liralık borcu sorunu büyüttü. 
     - Bu özel banka Ziraat’ten alamadığı parayı bizden istedi. Programı bozmamak için vermedim. 
     - Sistem daha sonra kendi içinde çıkış yolu buldu ama panik tüm piyasayı vurdu. 
     


 EKONOMİ 





















</TEXT>
</DOC>
