<DOC>
<DOCNO> 43875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/spor/spo03.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
"FENER’İ UNUTMALIYIZ" 
</HEADLINE>
<TEXT>

Galatasaray Teknik Direktörü Lucescu, derbi zaferi sonrası futbolcularının ayaklarının yere basması gerektiğini söyledi. Rumen hoca, "Bir başarı daha gelmeli" diye konuştu 
     HALİL ÖZER 

     Sergen endişesi 
     CİM -BOM’UN hocası Lucescu, "Futbolcularımın artık Fenerbahçe maçını unutmuş olmaları gerekir. Umarım ayakları yere basar" dedi. Lucescu, Kaptan Bülent için oynayacaklarını belirtirken, "Bir başarı, arkasından bir başarı daha gelirse değerli olur" diye konuştu. Rumen hoca, hazır olmamasına rağmen eksiklikler yüzünden Sergen’i oynatacağını ve bunun kendisini endişelendirdiğini de ekledi. 
     
     "Nantes çok genç" 
     RUMEN teknik adam, Nantes’in genç bir ekip olmasına rağmen uzun yıllar birlikte oynamasının avantajını yaşadığını da belirtti. Lucescu, "Bu oyuncular, belki de çocukluklarından beri beraberler. Otomatik bir takım. Çevik ve çok hızlılar. Hücumda forvetleri çakılı değil. Her an yer değiştiriyorlar. Onların süratine çare bulmak gerekir. Yoksa zor bir gece yaşarız" diye konuştu. 
     
Bu kez mutlaka      GALATASARAY, Şampiyonlar Ligi’nde bugün grup lideri Nantes deplasmanında galibiyet kovalayacak. Beaujoire Stadı’nda 21.45’te başlayacak karşılaşmayı Norveçli Tom Henning Ovrebo yönetecek. Nantes’ta sakatlıkları nedeniyle Moldovan, Vahirua, Savinaud, Rocha ve Laspalles forma giyemeyecek. Sarı - Kırmızılı takımda ise Kaptan Bülent oynayamayacak. D Grubu’ndaki diğer maçta PSV, Lazio’yu konuk edecek. 
     
PUAN DURUMU TAKIMLAR O G B M A Y P Nantes 2 2 0 0 7 2 6 PSV Eindhoven 2 1 0 1 4 5 3 GALATASARAY 2 1 0 1 2 3 3 Lazio 2 0 0 2 1 4 0 
PROGRAM Nantes - Galatasaray, PSV Eindhoven - Lazio 

AVRUPA KARNESİ NANTES O G B M A Y Avrupa Kupası 90 39 24 27 153 125 Şampiyonlar Ligi 12 6 4 2 22 14 GALATASARAY O G B M A Y Avrupa Kupası 161 62 38 61 213 244 Şampiyonlar Ligi 46 13 10 23 47 78      
     
Cezaya çeyrek var      CEMAL ERSEN 

     GALATASARAY, Fenerbahçe ve Y.Yozgatspor kulüpleri Disiplin Kurulu’na sevk edildi. Galatasaray - Fenerbahçe maçında sahaya atılan yabancı maddeler ve çirkin tezahürat nedeniyle ev sahibi takımın dışında, Sarı - Lacivertli seyircilerin taşkınlıkları da gözlemciler Hilmi Ok ve Taner Yalçındağ’ın raporlarına yansıyınca, Fenerbahçe de Disiplin Kurulu’na yollandı. 
     CİM - Bom’a ağır para cezası kesin görünürken, saha kapatma da gelebilecek. Fenerbahçe’ye ise büyük olasılıkla para cezası öngörülecek. Y.Yozgat - Gençlerbirliği maçında ev sahibi takım da, seyircilerinin küfürlü tezahüratı, sahaya atılan para ve pet şişeler yüzünden kurula gönderildi. Göztepe’ye, Ankaragücü maçındaki olaylar yüzünden bir maç saha kapatma cezası çıktı. 
     
370 koltuk kırıldı      GALATASARAY - Fenerbahçe mücadelesinde, Sarı - Lacivertli taraftarların 370 koltuğu kullanılmaz hale getirdiği açıklandı. Ali Sami Yen Stadı yetkilileri, koltukların masrafı olan 2.5 milyar liranın, Futbol Federasyonu kanalıyla, Fenerbahçe’den tahsil edileceğini söylediler. 
     
Metin Tokat dava açıyor      GALATASARAY - Fenerbahçe maçının hakemi Metin Tokat, yazılarında kendisinden eyyamcı diye söz eden eski hakemler Erman Toroğlu ve Ahmet Çakar’a dava açacak. Tokat, bu yorumların kişilik haklarına saldırı olduğunu belirtirken, maddi - manevi tazminat isteyeceğini açıkladı. Ünlü hakem ayrıca MHK’den, bir TV programında "Ben hakemin atananını severim" diyen Özcan Oal’a da gözlemcilik verilmemesini isteyecek. 
     
UEFA’da son zirve      MEHMET ÇİFTÇİ 

     UEFA, Galatasaray’ın Arif’in transferi nedeniyle Real Sociedad’a olan 3.5 milyon dolarlık borç sorununu çözümlemek üzere iki takım temsilcilerini Zürih’te toplantı yapmaya davet etti. İspanyol takımının, Galatasaray’dan alacağına Türkiye Futbol Federasyonu’nun garantör olmasını istediği, Sarı - Kırmızılılar’ın da bunu kabul ettiği ortaya çıktı. 
     GALATASARAY, federasyondan gelirlerine mahsuben aldığı 500 bin dolarlık çeki, Zürih’teki toplantıda ilk taksit olarak Real Sociedad’a teklif edecek. İspanyollar’ın bunu kabul etmesi durumunda sorun şimdilik aşılmış olacak. Öte yandan Galatasaray’ın, Jardel için Amerikan bankalarından gelecek ödemesinin de terör olayları nedeniyle geciktiği ifade edildi. 
     
Ümit zor görünüyor      SARI - Kırmızılı takımda Ümit Karan’ın her iki ayağındaki sakatlık nedeniyle bugünkü maçta oynaması zor görünüyor. Ancak bu futbolcuyu son ana kadar oynatmaya çalışacaklarını söyleyen Teknik Direktör Lucescu maç saatine kadar bekleyeceklerini açıkladı. Bu arada Sergen’in omuzundaki sakatlığı devam ediyor. 
     
Sergen’e milli çağrı      GALATASARAY forması altında iyi bir performans yakalayan Sergen, uzun bir aradan sonra yeniden Milli Takım’a çağrılacak. Teknik Direktör Şenol Güneş tarafından cuma günü açıklanacak Moldova maçının kadrosunda Sergen’in yanı sıra Ümit Karan da yer alacak. Real Sociedadlı Tayfun ile Leicesterlı Mustafa İzzet sakatlıkları nedeniyle kadroya çağrılmayacak. 
     



 SPOR 




























</TEXT>
</DOC>
