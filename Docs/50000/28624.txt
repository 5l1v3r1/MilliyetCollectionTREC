<DOC>
<DOCNO> 28624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/ekonomi/eko07.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbullu sanayici 2001’den umutsuz 
</HEADLINE>
<TEXT>

İSO üyelerinin yüzde 77.5’i geçen yılın ilk çeyreğine göre işletmelerinin daha kötü durumda olduklarını belirtti. En büyük sorun iç ve dış borç ile yüksek faiz 
     EKONOMİ SERVİSİ 

     İstanbul’daki sanayicilerin, krizin ardından 2001 yılının geri kalan günlerine karamsar baktıkları belirlendi. TOBB’un "2001 Şubat Krizi Sonrası Uyguladığı Ekonomik Kriz Anketi"den İstanbul Sanayi Odası İSO üyesi kuruluşlara ait sonuçlardan elde edilen bulgulara göre, üyelerin yüzde 77.5’i, yılın ilk çeyreğinde geçen yıla göre işletmelerinin durumlarının daha kötü olduğunu belirtti. 
     Ankete cevap veren İSO üyelerinin yüzde 52.8 ile yarıdan fazlası ilk çeyrekte istihdamın azaldığını bildirirken, arttı diyenlerin oranı yüzde 4.1’de kaldı. 
     
     Programı anlamadık’ 
     Üyelerin yüzde 31.9’u bu yılın geri kalan günleri için ’istihdam azalacak’’ derken, yüzde 58.7 oranında işyeri, bir değişim beklemediğini bildirdi. 
     Ankete cevap veren İSO üyelerinin yüzde 70.4’ü, yeni ekonomik programdan birşey anlamadıklarını kaydetti. Yeni ekonomik programın bu yılın geri kalan günlerinde işletmelerin üzerinde olumlu etki yapacağını bildiren firma oranı yüzde 41.4 olurken, yüzde 11’i ’olumsuz etkileyecek’’, yüzde 47.6’sı da ’hiçbir değişikliğe neden olmayacak’’ görüşünü dile getirdi. 
     Üyelerin yüzde 50.8’i, Dünya Bankası, IMF ve G7 ülkelerinin Türkiye’ye yeterli desteği sağlayacaklarını düşünmedikleri, geri kalan işletmelerin de destek sağlanacağını ifade ettikleri ankete göre, işletmelerin dile getirdiği talepler şöyle "Üyelerin yüzde 95.6’sı yeni bir anayasaya ihtiyaç olduğunu belirtirken, yeni bir seçim yasasının gerekliliğine inanan işletme oranı da yüzde 98.4. Yüzde 99’u ise AB ile bütünleşme sürecinde Türkiye’nin topyekün kalkınmasında gerekli olan idarenin yeniden yapılandırılması görüşünde birleşiyorlar." 
     
     Sanayide zor bir dönem 
     Bulguların sonucunda yapılan değerlendirmede, bu yılın imalat sanayi işletmeleri için geçmiş dönemlere göre daha zor bir yıl olacağının görüldüğü belirtildi. Krizden tüm işletmelerin olumsuz etkilendiğinin bir gerçek ve daralan iç pazarın işletmeler üzerindeki olumsuz etkisini bir ölçüde giderebilmek açısından, ihracatın özendirilmesinin zorunlu olduğu vurgulandı. 
     
En büyük sorun borç ve yüksek faiz      İSO üyelerinin yüzde 37.4’ü yılın geri kalan döneminde Türkiye’nin en büyük sorununun iç ve dış borçlar, yüksek faiz oranları, siyasi faktörler, ihracat ve AB olacağı kanısında. Anket bulgularına göre, bu yılın geri kalan günlerinde yüzde 21.9 oranında işletmenin karşı karşıya kalacağı sorunlar kredi geri ödemeleri ve finansman sorunu olacak. Yüzde 20.8 oranında işyeri de, yüksek işletme giderlerinin en önemli sorun olacağını bildirdi. İşletmelerin yüzde 14.1’i vergi sorununu, yüzde 10.9’u da vergi ve yüksek işletme giderlerini dile getirdi. 
     
İSO üyelerine göre durum iyi değil Yeni bir anayasaya ihtiyaç var 96.6 Yeni bir seçim yasası gerekiyor 88.4 Geçen yılın ilk çeyreğine göre daha kötü durumdayız 77.5 Yeni ekonomik programdan birşey anlamadık 70.4 Dünya Bankası, IMF ve G7 desteği yeterli değil 50.8 Mahalli idareler yeniden yapılansın 96.7      
     



 EKONOMİ 






















</TEXT>
</DOC>
