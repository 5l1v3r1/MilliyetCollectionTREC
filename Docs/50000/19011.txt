<DOC>
<DOCNO> 19011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/soneko26.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada birinci seans böyle geçti... 
</HEADLINE>
<TEXT>

     İMKB Ulusal-100 Endeksi, günün 2. seansını 141.23 puan kayıpla 12,093.41 puan seviyesinden tamamladı. 
     Hisse senetleri, 2. seansta ortalama yüzde 1.15 oranında değer kaybetti. 
     Borsa'da günün ikinci yarısında yatay bir seyir izleyen piyasa, son 15 dakikada gelen yoğun satışlarla gevşedi. Seans, 12,249 puan seviyesinde hareketli açıldı. İlk bir saati piyasa 12,261 puanla geçti. 
     İkinci yarıda da hisse bazı işlemlerle yatay seyreden Endeks, son çeyreğe girildiğinde yukarı doğru hızlı bir hareket yaptı. 12,463 puana kadar yükselen Endeks, bu kez yoğun satışlarla yeniden gevşedi. Yoğun hacimle 12 bin seviyesine gerileyen Endeks, en düşük 12,046 puanı gördü. Ancak, günü 12,093.41 puandan kapattı. Hisse senetlerinin günlük değer kaybı da yüzde 2.22 oldu. Kapanışta mali endeks 189.36 puanlık kayıpla 16,961.69 puana, sınai endeksi 113.82 puanlık kayıpla 9,284.11 puana, hizmet endeksi de 35.11 puanlık kayıpla 7,319.98 puana geriledi. 
     Böylece mali grup hisseler, ilk seansa göre ortalama yüzde 1.10, sınai grubu hisseler yüzde 1.21, hizmet grubu hisseler de yüzde 0.48 oranında değer yitirdi. 2. seansta işlem gören toplam 298 hisse senedinden 125'i değer kaybetti. 96 hisse senedi değer kazanırken, 77 hissenin fiyatında ise bir değişiklik olmadı. 
     Seansta, 428 trilyon 85 milyar 812 milyon liralık işlem hacmi oluştu. İki seansın işlem hacmi toplamı da, 788 trilyon 941.6 milyar lira olarak gerçekleşti. 
     2. seansta, Sabancı Holding, Doğan Holding, Yapı Kredi Bankası, Vestel ve Doğan Yayın Holding en yoğun işlem gören hisseler oldular. 
     
     







</TEXT>
</DOC>
