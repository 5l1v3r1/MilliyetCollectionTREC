<DOC>
<DOCNO> 28437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/soneko05.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta böyle geçti... 
</HEADLINE>
<TEXT>

     Uluslararası borsalarda bu hafta, ABD Doları farklı paralar karşısında farklı performans gösterirken, altın fiyatları yükseldi. 
     ABD ekonomisindeki zayıflığın sürdüğüne dair işaretlerin çoğalması ABD Merkez Bankası'nın yakın zamanda faizlerde yeni bir indirime gideceği beklentilerini güçlendirdi. Bu durum, olumsuz haberlere rağmen New York Borsası'nın haftayı kayıpsız geçirmesinde etkili oldu. 
     Avrupa piyasasında haftaya 1.4022 dolardan giren İngiliz Sterlini, bugün öğle saatlerinde 1.4121 dolara yükseldi. 
     New York Borsası hareketsiz bir hafta yaşadı. Borsanın temel göstergeleri Dow Jones ve Nasdaq endeksleri haftaya aşağı yukarı başladıkları noktada tamamladılar. 
     Dow Jones Endeksi hafta sonunda 19.05 puan azalarak 10.604.59 puana inerken, Nasdaq Endeksi 6.41 puan artarak puan azalarak 2,034.83 puanda haftayı tamamladı. ABD Merkez Bankası Alan Greenspan'ın hafta içinde ABD Kongre'sinde yaptığı konuşmada ekonominin genelinde zayıflık yaşandığını söylemesi,yatırımcılarda Merkez Bankası'nın yakın zamanda yeni bir faiz indirimine gideceği beklentilerini güçlendirdi. Bu durum olumsuz haberlere rağmen borsanın haftayı kayıpsız atlatmasında etkili oldu. 
     Londra Borsası ise haftayı düşüşle kapattı. Borsanın temel göstergesi FTSE 100 Endeksi Cuma günü hafta başına göre 57.3 puan azalarak 5,665.7 puanda kapandı. 
     Tokyo Borsası ise haftanın kazançlı borsasıydı. Bu borsanın temel göstergesi Nikkei Endeksi hafta sonunda 254.23 puan artarak 13,044.61 puanda kapandı. 
     
     






</TEXT>
</DOC>
