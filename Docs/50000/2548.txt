<DOC>
<DOCNO> 2548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/spor/spo07.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
NE MUTLU HALİL’E 
</HEADLINE>
<TEXT>

Dünya sporunun yıldızları ile bir araya geldi, büyük ilgi gördü 
     HALTER’İN yeni herkülü, Dünya ve Olimpiyat Şampiyonu Halil Mutlu, İngiltere’nin başkenti Londra’da düzenlenen Dünya Spor Ödülleri Organizasyonu’nda onur doruğuna çıktı. Dünya sporunun dev isimleri ile bir araya gelen Mutlu büyük ilgi gördü. Gecede sunuculuğu ünlü film yıldızı Roger Moore üstlenirken, Muhammed Ali, Bobby Charlton, Mark Spitz, Nadia Comaneci, Kareem Abdulcabbar gibi eski ünlü yıldızlar da galaya renk kattılar. 
     HALİL Mutlu Londra’ya gidişi sırasında bavulu kaybolunca güç anlar yaşadı. Ödül törenine katılacağı smokini bavulda kalan milli sporcumuz, törenin başlamasına kısa bir süre kalana dek Londra sokaklarında smokin satan dükkan aradı. Ancak kendi ölçülerine uygun smokin bulamayan Mutlu, bavulunun bulunduğu haberiyle havalara uçtu. Smokiniyle törene yetişen yıldız sporcuya, medya da büyük ilgi gösterdi. 
     


 SPOR 

































</TEXT>
</DOC>
