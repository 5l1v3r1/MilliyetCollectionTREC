<DOC>
<DOCNO> 24331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sonspo19.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Real Mallorca'nın teknik direktörü sezon sonunda görevi bırakacak 
</HEADLINE>
<TEXT>

     Galatasaray'dan Fatih Akyel'i yeni sezon için transfer eden Real Mallorca'nın teknik direktörü Luis Aragones, sezon sonunda görevi bırakacağını açıkladı. 
     Ligin bitimine 2 hafta kalan lider Deportivo La Caruna'nın 2 puan ardından 3. sırada bulunan Real Mallorca'nın Şampiyonlar Ligi'ne kalmasını sağlayan Aragones, ayrılma kararını şubat ayında vediğini, ancak sezonu bitirmeyi amaçladığını söyledi. 
     Hector Cuper'den sonra Real Mallorca'nın tarihinde 2. kez Şampiyonlar Ligi'ne kalmasını sağlayan 62 yaşındaki çalıştırıcı, henüz bir takımla anlaşmadığını belirtti. 
     Ancak İspanya basını Aragones'in, şu andaki çalıştırıcısı Hector Cuper'in yerine Valencia'dan gelen teklifi reddettiğini, Atletico Madrid'in önerisini kabul ettiğini belirtiyor. İçlerinde Atletico Madrid, Barcelona ve Valencia'nın da bulunduğu 8 takımı çalıştıran İspanya Ligi'nin deneyimli hocası, ayrılma nedeniyle ilgili ise açıklama yapmadı. 1999 yılında Real Mallorca'nın ilk kez Şampiyonlar Ligi'ne kalmasını sağlayan Victor Cuper de Aragones gibi sezon sonunda görevi bırakmıştı. 







</TEXT>
</DOC>
