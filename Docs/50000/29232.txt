<DOC>
<DOCNO> 29232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yasam/ayas.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler cazibeli ve provokatif 
</HEADLINE>
<TEXT>

Kapısından geçmenin sırat köprüsü’nü geçmek kadar güç olduğu, İstanbul’un yeni efsane üretim merkezi’ Chinawhite’ı yaratıcısının ağzından dinledik... 
     AHMET TULGAR 

     bu yaz İstanbul Kuruçeşme’den Boğaz’a arada bir pembe, mor yastıklar düşüyor. Küçük k ğıt fenerlerin ışığında hüzünlü sevgililer gözyaşlarını saklıyor. "Dün gece Chinawhite’ta senin için ağladım", kent melodramlarının en romantik cümlesi. Bir ipe geçirilmiş yüz yıllık bir Çin parasıyla yapılmış bilezikler, bronz kadınların gözünde elmas bilekliklerden daha değerli. Kapısından geçmek, bileziksiz gece gezginleri için sırat köprüsünden geçmekten önemli. 
     İstanbul’un yeni Şehir Efsaneleri Üretim Merkezi’ Chinawhite, şu aralar kentin en gözde kulübü. Chinawhite’ın yaratıcı ve sahiplerinden İrlandalı Rory Keegan, ilk kez Milliyet’e konuştu 
     
Chinawhite, resim sanatındaki "saf beyaz" anlamına mı geliyor 
     Evet. 
     
Başka bir anlamı daha olmasın sakın. 
     Çay sevgilim, çay. Gülüyor . Öğleden sonraları dörtte Çinlilerin içtikleri bir çay. Gerçekten. 
     
Ve Tayland’dan gelen özel bir ürün. Eroini kastediyorum . 
     Ne, ne, ne ürünü Gülüyor . Bunu hiç bilmiyordum. 
     
Neden bu kulübün adı Chinawhite 
     Çok şık bir isim. 
     
Uzakdoğu’ya ilginiz nereden 
     Uzakdoğu bende her zaman hayranlık uyandırmıştır. Çin, Endonezya, Vietnam, yani bu bölge. 
     
Peki, hayranlık dışında başka bir şey uyanmadı mı içinizde, bu bölgedeki politik gelişmeler mesela 
     Beni, politika hep büyülemiştir. 
     
Batılıların Doğu’ya bakışı daha çok egzotik bir bakıştır. Doğu’nun estetiğiyle ilgilenirler de, insani meselelerine gözlerini yumarlar. 
     Evet, size katılıyorum. Batı-merkezci gözleriyle bakıyorlar. Bu çok büyük bir hata. Ve sanıyorum biz Batılılar çok hata yapıyoruz. 
     
Siz de Uzakdoğu’nun estetiğini alıp zenginlere kulüp inşa ediyorsunuz. 
     Ben görsel şeyleri çok seviyorum. Görsel malzemeleri toplayıp onları yeni, farklı bir biçimde eklemlemek hoşuma gidiyor. Bir çocuğun tahta küplerden yapılar inşa etmesi gibi. 
     
Bir ülkeye gidip, oradaki en güzel şeyleri alıyorsunuz. Ama oraların insanları kayıp. Onları görmüyoruz. Sadece eşyaları görüyoruz. Napalm bombasının insanları yok edip, eşyalara zarar vermemesi gibi. 
     Hiç bu açıdan düşünmedim. Evet, benziyor bu duruma. Olabilir. Ama benim amacım, sadece kulüplerimin güzel görünmesi. 
     
Eğitiminiz nedir 
     Sanat okudum. Müzayedecilik, özel sanat simsarlığı yaptım. Sahne düzeni yaptım. Sonra kulüp projeleri oluşturmaya başladım. 
     
Kulüpler de artık birer sanat performansı gibi. Bir süre için bir yer inşa ediyorsunuz. İçine istediğiniz insanları katıyorsunuz. Popülerliği bitince başka bir kulüp açılıyor aynı yerde. 
     Evet, bir tür sanat bu da. Belli bir sürelik bir performans. Yani bir tür "happening". 
     
70’li yılların garden party’lerine insanlar sadece özel dostlarını, cenazelerine de gelmesini umdukları insanları çağırıyorlardı. Ama büyük kulüplerdeki ortam ahiret zamanına, mahşere benziyor. Birbirini tanımayan bir sürü insan haz peşinde. 
     Ama burada isterseniz bu kalabalıktan kaçıp, bu mahşer ortamından uzakta, kıyıdaki yatakların, minderlerin üzerinde kendinize özel ortamlar kurabilirsiniz. Türkiye’de sadece bu kulüpte bunu yapmanız mümkün. 
     
Siz cennete ya da cehenneme gidecek insanları seçemezsiniz. Buna yetkili değilsiniz. Fakat kapıda çok sıkı bir denetim uyguluyorsunuz. 
     Biz buradaki ortamın aynı zamanda bir garden party’ye benzemesini istiyoruz. Fakat kapıda çok sıkı bir denetim ve seçme uyguladığımız bir şehir efsanesi ve rakiplerimizin yaydığı bir söylenti. Kapılar, bütün dünyada kulüplerin en zor yeridir. Aslında herkesin istediği her yere girebilmesi gerekir. Çok sarhoş olmadığı sürece. Bizim amacımız bu kulüpte hoş insanların hoş insanlarla karşılaşması. Bu yüzden kapıda adam seçiyoruz. 
     
Ama siz bu ülkenin sosyolojisini bilmiyorsunuz. Belki de o lüks arabalar ve şık kıyafetlerle bu kulübe gelenler eroin kaçakçısı ya da fahişedir. 
     Ben burada hiçbirine rastlamadım. Ama bu tür insanlar çok büyüleyici değiller midir, çok heyecan verici Üstelik ben her gece buradaki kalabalığa bakıp bu ülkenin sosyolojisine ilişkin bilgi ediniyorum. 
     
İlk günlerinizde kapıda İngiliz bir bodyguard birkaç kişiyi tartaklamış. 
     Johnny, sadece kavgayı ayırmaya çalışıyordu. Daha sonra basına açıklama yaptığı için gözyaşları içinde ülkesine dönmek zorunda kaldı. 
     
Türkiye’deki insanları nasıl buldunuz 
     Cazibeli, komik ve sizin gibi provokatif. 
     
Burada, bu yastıkların üzerinde cinsel ilişkinin serbest olduğu türünde söylentiler yayılmış durumda. 
     Siz buraya geldiniz. Hiç bu tür bir şey gördünüz mü 
     
Hayır, ön sevişme gördüm. Burası bir heteroseksüel kulübü mu 
     Karışık bir kulüp. Ben sadece heteroseksüel ya da sadece gay’ler için olan kulüpleri sıkıcı buluyorum. 
     
Üç yerde Chinawhite inşa ettiniz. Londra, İbiza ve İstanbul. En çok hangisini seviyorsunuz 
     İstanbul’dakini. Böyle bir manzarayı hiçbir yerde bulamayız. Bu Boğaz manzarasını. Başka yerlerde de kulüpler açmayı planlıyorum. Ama hiçbiri bu kadar güzel olmayacak. 
     
Sean Penn’e adamlığı ben öğrettim Madonna en yakın arkadaşlarınızdan biriymiş. Bu kulübe gelecek mi 
     İki hafta önce kendisiyle konuştum. Davet ettim. Şu ara çok meşgul. Bir ara gelecek. Biliyorsunuz, Madonna’nın eski kocası Sean Penn sık sık gazeteci döverdi. Bir gün Madonna’yla bana misafirliğe geldiler. Sean Penn’e bir süper star gibi davranmasını, ben ve arkadaşım eski Beatle, George Harrison öğrettik diyebilirim. 
     



 YAŞAM 






















</TEXT>
</DOC>
