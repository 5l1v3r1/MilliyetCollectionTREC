<DOC>
<DOCNO> 31261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/spor/spo15.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Minderde üçüncüyüz      ROMANYA’DAKİ Uluslararası Ion Corneanu Grekoromen Güreş Turnuvası’nda Türkiye üçüncü oldu. Turnuvada 85 kiloda Tekin Çağlar altın, 63’te Bünyamin Emik, 69’da Şeref Eroğlu ve 130 kiloda da Yekta Gül gümüş madalya aldı. Rusya’nın birinciliği kazandığı turnuvada Romanya da ikinciliği elde etti. 
     
Okocha şov yaptı      PARİS Saint Germain’in deplasmanda Jazz’i 4 - 1 yendiği maçta Nijeryalı oyuncu futboluyla göz doldurdu. Geçen sezon Fransız ekibinde fazla forma şansı bulamayan Fenerbahçe’nin eski yıldızı, iki gol attı, bir de asist yapı. 
     
Arjantin şampiyon      DÜNYA Gençler Futbol Şampiyonası finalinde Gana’yı 3 - 0 mağlup eden ev sahibi Arjantin mutlu sona ulaştı. Paraugay’ı 1 - 0 yenen Mısır ise üçüncüoldu. Yedi maçta attığı 11 golle turnuvanın gol kralı olan Arjantinli Saviola’ya ödülünü FIFA Başkanı Blatter verdi. 
     
Cazgır’a soruşturma      KIRKPINAR’IN finalinde, başcazgır Şükrü Kayabaş’ın, tribündeki milletvekillerin tanıtımında okuduğu maniden sonra, seyircilerin siyasileri protesto etmesinden sorumlu tutularak, hakkında Spordan Sorumlu Devlet Bakanlığı’nca soruşturma başlatıldığı belirtildi. 
     
Pazin bilmecesi      KOCAELİSPOR, Bulgar futbolcu Pazin’le ilgili sorunu çözmeye çalışıyor. Bu oyuncunun Antalyasporlu Şenol’la takası gerçekleşmezken, Malatyaspor da kendisine talip oldu. Yönetim, Malatyaspor’la anlaşması halinde Pazin ile yollarını ayıracak. 
     



 SPOR 


























</TEXT>
</DOC>
