<DOC>
<DOCNO> 20638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/spor/spo04.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami’ye yol göründü 
</HEADLINE>
<TEXT>

Trabzonspor yönetimi, emektar futbolcuyu gözden çıkardı. Jübile teklif edilecek, kabul etmemesi halinde ise "Kendine kulüp bul" denilecek 
     TRABZON Yönetim Kurulu, önceki akşam yedi saat süren toplantı sonunda radikal kararlar aldı. Önümüzdeki sezonun planlamasını yapan yöneticiler, kaptan Hami’nin jübile yapmasına, ya da satılmasına karar verdiler. Orhan’a da jübile kararı çıkarken, birçok futbolcunun talibinin çıkması veya takasta kullanılması halinde gönderilmeleri konusunda da görüş birliğine varıldı. 
     TEKNİK Direktör Sadi Tekelioğlu’nun raporu dikkate alınarak bu kararın alındığı, yöneticilerin de, "Hami varken takımda ikilik oluyor. Bu nedenle bırakılması doğru olur" görüşü benimsediği bildirildi. Yönetimin, Hami’ye, "Jübile yap, kulübe hizmetini de sürdür" teklifini götürüleceği, tecrübeli oyuncu kabul etmezse, kendisine kulüp bulması isteneceği ifade edildi. 
     
     Sadi Tekelioğlu kalıyor 
     TRABZONSPOR’da Sadi Tekelioğlu ile bir yıl daha sözleşme yapılması 17 "evet"e karşılık 6 "hayır" oyuyla kabul edildi. Ayrıca naklen yayın gelirlerine 20 trilyon liralık temlik koyduran Mehmet Ali Yılmaz ve arkadaşlarının, evrakları sahte imzalarla hazırladıkları gerekçesiyle suç duyurusunda bulunma kararı alındığı öğrenildi. 
     
     Kadro 21’e iniyor 
     TRABZONSPOR’da 49 futbolcudan 14’ü bedelsiz bırakılacak, 15’i satılacak ve 9’u da takasta kullanılacak. Oktay ve Sergen’in kalması için tüm şartlar zorlanacak. Yabancılardan sadece Yanchev’le pazarlığa oturulacak. Metin, Osman, Tamer, Cem, Nesim, Gökdeniz, Zafer, Erman, Erhan ve Abdülkadir de kalacak. Belçika’da Lockeren’de oynayayan Gambialı Soleyman Seyfo, Gineli Sambegou Bangoura ve Antwerp’in G.Koreli golcüsü Ki Hyeun Seol’un önümüzdeki hafta Trabzon’a gelip, ev bakacakları ileri sürüldü. 
     



 SPOR 
























</TEXT>
</DOC>
