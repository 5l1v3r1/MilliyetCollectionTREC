<DOC>
<DOCNO> 3537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sondun13.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan Ermeni soykırımı iddiasında Türkiye ile birlikte hareket edecek 
</HEADLINE>
<TEXT>

     Fransa Meclisi'nde kabul edilen sözde soykırıma ilişkin tasarıyı değerlendiren Azerbaycan Cumhurbaşkanlığı Dış Politika Müşaviri Nevruz Mehmedov, ''Türkiye ile ortak hareket etmeye hazır olduklarını'' söyledi. 
     Cumhurbaşkanı Haydar Aliyev'in bugün başlayacak Fransa ziyaretinde, konunun ayrıntılarıyla ele alınacağını ifade eden Mehmedov, Dışişleri Bakanlığı Müsteşarı Faruk Loğoğlu'nun Bakü'deki temasları sırasında, bundan sonraki süreçte yapılabilecekler hakkında görüş alışverişinde bulunulduğunu belirtti. 
     ''Türkiye ile ortak hareket etmeye hazırız'' diyen Mehmedov, sözde soykırıma ilişkin tasarıya karşı, ülkeler arasındaki ikili ilişkileri ve karşılıklı çıkarları zedelemeyecek şekilde tavır alınması görüşünde olduklarını kaydetti. 
     




</TEXT>
</DOC>
