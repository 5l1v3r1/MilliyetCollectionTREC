<DOC>
<DOCNO> 29762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yasam/yas06.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'li Deli Kız’ 
</HEADLINE>
<TEXT>

Türkler Amerika’ya yerleşme rüyasıyla yanıp tutuşurken, ABD’li bir kadın, New York’u bırakıp İstanbul’a yerleşti.. 
     ÜMRAN AVCI İstanbul 

     Linda Caldwell’in İstanbul sevdası, 1973’de başladı. 
     24 yaşında üç yıllık evliyken, ABD Dışişleri Servisi’nden eşi Gary Cadwell, subay olarak Karamürsel’e atandı. İki yıl sonra ABD’ye dönen Cadwell, 1980'de bu kez ABD’nin İstanbul Başkonsolosluğu’na gönderildi. Burada dört yıl çalıştı. Bu geliş gidişlerde Linda da eşiyle Türkiye ile ABD arasında mekik dokudu. 
     
     Sezen Aksu’ya hayran 
     Linda’nın Türkiye aşkı bu gidiş gelişlerde doğdu. Türkiye’ye gülerek gelen Linda, dönüşlerde gözyaşlarına boğuluyordu. Gary, 1997’de emekliye ayrılınca karı-koca radikal bir karar alıp İstanbul’a yerleşti. Çiftin yeni adresi Arnavutköy’dü. 
     Linda, hayranı olduğu Sezen Aksu'nun sevilen şarkısı Deli Kızın Türküsü’ nedeniyle, açtığı giyim ve süs eşya mağazasına Deli Kızın Yeri’ adını verdi. Bez bebeklerden, çantalara, sattığı eşyaların çoğunu kendisi diken Linda’nın, Türkiye ilgili görüşleri de aynen şöyle 
     "Türkler, Türkiye’deki güzel şeyleri göremiyor. Birçok insan Avrupa ve Amerika’ya gitmek istiyor. Oysa Türkiye’nin doğası güzel, tarihi güzel, insanları güzel... İnsanların burada yaşamak istemesi için onlarca neden var.." 
     



 YAŞAM 














</TEXT>
</DOC>
