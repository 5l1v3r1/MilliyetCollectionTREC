<DOC>
<DOCNO> 34270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yazar/guclu.html </URL>
<DATE> 2001/07/28/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hangi üniversite daha iyi 
</HEADLINE>
<TEXT>

     Şu günlerde üniversite adaylarının birbirlerine ve bu işin uzmanlarına en çok yönelttikleri soru bu. Üniversite rektörlerinden hangisine sorsanız en iyi kendileri. Fakülte dekanları da onlardan farklı değil. Geleceği olan mesleklerin en başında kendi meslekleri geliyor. İyi de öğrencilerin ve işverenlerin ne kadarı bu görüşleri teyit ediyor İşte o belli değil 
     Eğitim kurumları da tıpkı şarap gibi. Yıllandıkça, mezunları önemli noktalara geldikçe değerleri artıyor. Ama bu yıllanmış üniversiteler iyi, yeniler kötü anlamına gelmez. Eskiler içinde de, yeniler içinde de her iki gruba mensup üniversiteler fazlasıyla var. 
     Türkiye'deki üniversitelerin iyi olup olmadıkları genelde taban puanlarına bakılarak yapılıyor. Puanı yüksekse iyi, düşükse kötü. Oysa bu çok yanlış. Önemli olan yetiştirdiği öğrencilerin 5, 10, 20 yıl sonraki performansları. 
     Batılı ülkelerde kalite sıralaması çok farklı değişkenler ele alınarak yapılıyor. Örneğin mezunları dünyanın en iyi üniversiteleri tarafından mastır ve doktora öğrencisi olarak alınıyor mu, alınmıyor mu İşverenler kapılarını o üniversiteye açıyor mu, açmıyor mu Bilimsel üretkenlik sıralamasında durumu ne Öğrenciye sunduğu mediko sasyal olanaklar yeterli mi Süreli yayınlardan ne kadarına abone .. 
     Evet iyi bir üniversite olabilmek kolay değil. Hele hele kısa zamanda hiç mümkün değil. Zaman zaman bazı üniversitelerin isimleri çok öne çıkıyor gibi gözükse de, aradan üç beş yıl geçmeden çok sıradan bir konuma düşebiliyorlar. Tıpkı meslekler gibi... 
     Türkiye'deki üniversitelerin tamamına yakınını ve 35'e yakın değişik ülkenin pek çok yüksek öğretim kurumunu gezmiş biri olarak, benim dikkat ettiğim en önemli nokta öğrencilerin memnuniyeti. Öyle üniversiteler var ki, isimleri çok büyük ama öğrencileri çok mutsuz. Ama kıyıda köşede kalmış öylesine mütevazı üniversiteler de var ki, hem öğrencileri çok mutlu hem de onları çalıştıranlar... 
     Mevcut sınav sistemi, öğrencileri manyakça bir test çılgınlığı içine ittiği için işin rehberlik yönüyle pek ilgilenen yok. Öğrenciler ne üniversiteleri yeterince tanıyabiliyorlar, ne de meslekleri. Tercihleri kulaktan dolma yöntemlerle yapıyorlar ki bu çok yanlış. Oysa üniversiteleri ve meslekleri yakından tanıyabilmiş olsalar tercihleri çok daha farklı olabilecek... 
     Anadolu'nun birçok yerinde Ankara, İstanbul, İzmir hatta yurtdışında binlerce dolar dökülen üniversitelerden çok daha kaliteli yükseköğretim kurumlarımız var. Ama ne onlar kendilerini anlatabiliyorlar, ne de öğrenciler kendilerine çok daha iyi bir gelecek sağlayabilecek üniversiteleri tanıma arayışı içindeler. 
     Özetin özeti Sevgili öğrenciler, kesinlikle geleceğinizi tesadüflere bırakmayın. Önünüzdeki şu kısıtlı süreyi meslekleri ve üniversiteleri daha iyi tanımak için harcayın. Ailenizin dizinin dibinden ayrılın ve gidin hayalini kurduğunuz mesleği size en iyi kazandıracak fakülteleri bulun. Bütün dünya artık, yaratıcı, girişken, sorun çözücü, vizyon sahibi, kaynak yaratıcı, işten, yoldan, sorundan korkmayan, kaçmayan gençler arıyor. Diploma ise onlardan sonra geliyor .. 
     
     







Beyfendi rahat 


Lira ve dolar 


Utanç verici Ayıp Duyarsızlık 


İnce ayar 


Hasankeyf kurtuluyor 


Hangi üniversite daha iyi 


"Mega" sorunlu ülke... 


Vergi kaçağında "Alo 189" hattı... 


Fischer'e soralım, ne olacak 


Telekom’u Oyak’a saaatttııım 


"Ben bilmem, büyüklerim bilir " 


Yönetici diktatör değildir 


"Kadını arayınız " 


Stanley Fischer’a dalgalı sorular 


Kur "çıpa" idi "sopa" oldu 


</TEXT>
</DOC>
