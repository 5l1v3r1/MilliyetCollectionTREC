<DOC>
<DOCNO> 4219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yazar/pulur.html </URL>
<DATE> 2001/01/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Arşiv açık internet kapalı 
</HEADLINE>
<TEXT>

     OSMANLI Arşivi, açıldı mı, açılmadı mı Açıldıysa araştırmacılar, tarihçiler bundan yararlanabiliyor mu 
     Ne zaman Ermeni sorunu, soykırım ortaya çıksa, soykırım tartışılsa, bu konu gündeme gelir. 
     Başbakanlık Basın Merkezi "Ermenilerle ilgili olayların geçtiği 1890 - 1895 ve 1914 - 1922 yıllarına ait belgeler, tasnif edilmiş belgeler arasındadır. 
     Osmanlı arşivlerinin kapalı olduğu yolundaki iddialar kesinlikle doğru değildir" diyor, ayrıca "Arşiv Katalogları Rehberi"nin de yayımlandığını belirtiyor. 
     Açıklama şöyle devam ediyor 
     "Araştırmaya açılan belgelerden, Ermeni Olayları Tarihi 2 cilt , Osmanlı Belgelerinde Ermeniler 1 cilt ve Arşiv Belgelerine Göre Kafkaslar'da ve Anadolu'da Ermeni Mezalimi 4 cilt olmak üzere belge fotokopileri, transkripsiyonları ve İngilizce özetleri ile toplam 7 ciltlik yayın yapılmıştır. 
     1925 yılından bu yana Osmanlı Arşivi'nde 74 ülkeden 3006 yabancı ve 11.755 yerli araştırmacı hiçbir zorlukla karşılaşmadan araştırmalarını yapmışlardır ve yapmaktadırlar." 
     Yabancı araştırmacılardan 605'i Amerikalı, 203'ü Japon, 168'i Alman, 150'si Fransız... Arjantin, Çad, Çeçenistan, Danimarka, Moldova, Nijerya, Sri Lanka'dan da birer araştırmacı var. 
     
     ARŞİV belgelerinden nasıl yararlanılacak 
     Başbakanlık Devlet Arşivleri Genel Müdürlüğü'ne başvuranların istekleri bir gün içinde yanıtlanıyor, yurtdışından elçilik ve konsolosluklara yapılan başvurulara da 30 gün içinde yanıt veriliyor. 
     Türk Tarih Kurumu Başkanı Yusuf Halaçoğlu da Ermenilerle ilgili 13 kitap yayımlandığını, bunların birçoğunun 1999 - 2000 yılı yayını olduğunu belirterek, web sayfalarında http www.ttk.gov.tr bütün yayınların verildiğini bildiriyor. 
     
     EVET, biz bu yayınları yapıyoruz da, acaba internet çağında, nerelere ulaşabiliyoruz 
     Önemli olan bu değil mi 
     Çağımız madem bilgi çağı, ulaşılamayan, ulaştırılamayan bilgiye bilgi denir mi 
     Nilgün Cerrahoğlu'nun, geçtiğimiz perşembe günü MİLLİYET'te yayımlanan yazısından bir bölümü okur musunuz 
     Diyelim, bir Fransız, şu soykırım işinin esasını bir öğreneyim, deyip internete dalmış 
     Cerrahoğlu da öyle yapmış 
     "Milyonlarca internet kullanıcısının referans aldığı Encarta, ansiklopedisini açtım önce ve soykırım genocide yazdım. Karşıma derhal Ermeni soykırımı çıktı. Holocaust, Kızıl Khemer, Kamboçya, Fransız Saint Barthelemy soykırımı, Ruanda, Uganda, Yugoslavya ile birlikte önümde Ermeni soykırımını buldum. Bölümü aradım, Ermeni versiyonundan öte Türk kaynak, ya da Türk tezlerine ilişkin tek bir bilgi kırıntısı bulamadım." 
     
     SAVAŞTA, geri çekilen birliğin komutanını, Napolyon çağırmış 
     "Niye geri çekildin " 
     "Cephanemiz bitti, ayrıca..." 
     Napolyon lafını kesmiş 
     "Tamam, anladım, yeter " 
     Bu örnek, bizim halimize uyuyor mu, uymuyor mu 
     
     





Milat... 


Özlenen üniversite 


Kazığın böylesi 


Sorular... 


Yalanlamak için de olsa İsmail Bey aradı 


Davos'ta Türkiye - Avrupa oynaşması... 


Parmak izleri 


Şansınızı zorlayın 


Dış borç eşittir yolsuzluk 


Başarı ölçütü 


Mucize 


Demokrasi feda edilmez... 


Rizelilerin "enerji" takıntısı... 


Arşiv açık internet kapalı 


Meclis ve Hizbullah 


Nedensiz sonuçla kahrolmak 


Hintliler ABD'yi de Davos'u da zaptediyor 


Ot üreterek de para kazanılıyor 


</TEXT>
</DOC>
