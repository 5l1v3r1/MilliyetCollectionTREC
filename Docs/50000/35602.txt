<DOC>
<DOCNO> 35602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/son/sontur11.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Konya'da işadamının kaçırılan 13 yaşındaki oğlundan haber yok 
</HEADLINE>
<TEXT>

     Konya'daki Hametek Holding'in eski Yönetim Kurulu Başkanı Veli Böge'nin, bir hafta önce kaçırılan oğlu Mustafa Böge'nin izine ulaşılamadı. 
     Emniyet Müdürlüğü yetkililerinden alınan bilgiye göre, Hamatek Holding'in eski Yönetim Kurulu Başkanı Veli Böge'nin oğlu Mustafa Böge'nin 13 kaçırılmasıyla ilgili başlatılan araştırmalar, diğer bazı illere de kaydırıldı. 
     Yetkililer, Mustafa Böge'nin holding içi hesaplaşma nedeniyle kaçırılmış olabileceğini belirterek, ''Tüm ihtimalleri değerlendiriyoruz. Birçok kişinin ifadesini aldık. Maalesef, hiçbir ipucu elde edemedik ve kaçırılan çocuğun izine ulaşamadık'' dediler. 
     Yetkililer, kaçırma olayını, holding eski yöneticisi Veli Böge'nin muhaliflerinin ya da yakınlarının yapmış olabileceği olasılığı üzerinde durulduğunu bildirdiler. 
     Mustafa Böge'yi kaçıran kişilerin, olayın meydana geldiği ilk günlerde Veli Böge'yle temas kurarak para talebinde bulunduğunu, ancak daha sonra bu temasın kesildiğini belirten yetkililer, ''Son 5 gündür bu konuda en küçük bir gelişme yok. Kaçırılan çocuğun öldürülmüş olabileceği ihtimali giderek güçleniyor'' dediler. 
     
     







</TEXT>
</DOC>
