<DOC>
<DOCNO> 45009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yasam/yas00.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslında hepimiz kostümlü ruhlarız 
</HEADLINE>
<TEXT>

Reenkarnasyon inancına göre ruhlar, dünyaya her gelişlerinde değişik bir kostüm’ giyiyor. Bu, bir önceki hayatlarında yaptıklarına göre, insan da olabiliyor, havvan ya da bitki de... Kısacası ruh, ilk hayatta ne ektiyse’, ikinci hayatta onu giyiyor’... 
     İkinici Hayatlar - 1 
Ayten Görgün 

     Reenkarnasyon... Yani ölümden önceki ve sonraki hayatlar... Bazılarına göre bilim, bazılarına göre hurafe... İnsanoğlu binyıllarca ölümün herşeyin sonu mu yoksa yeni bir hayatın başlangıcı mı olduğunun yanıtını aradı. 
     Bu Doğu inancı Batı dünyasında da hızla taraftar buldu. Geçtiğimiz yıl Fransız La Nouvel Observatuer Dergisi’nin yayımladığı anket sonucuna göre Avrupa’da her beş kişiden biri yeniden doğduğuna ya da doğacağına inanıyor. Polonyalılar yüzde 32 ile birinci sırada. İngiltere ve Fransa yüzde 24, İtalya ve Almanya ise yüzde 19. Ayrıca Amerika’da reenkarnasyona inananların yüzde 25’i düzenli olarak kiliseye gidiyor, yüzde 26’sı koyu Protestan, yüzde 28’i koyu Katolik. 
     
     Neleri bulacaksınız 
     Bu yazı dizimizde reenkarnasyonu konunun taraflarından dinleyip, herkesin aklına takılan soruların yanıtlarını bulacaksınız... 
     Bunların arasında Ölümden sonra hayat var mı ’, Yeniden doğuş mu kişilik parçalanması mı ’, Ruhlar bedeni kullanıyor mu ’, Ruhlar ölmek bilmiyor mu ’, Reenkarnasyon Nirvana’ya ulaştırır mı ’, Kur’an ve İncil’de reenkarnasyon var mı ’, Batılı ünlü reenkarneler kim ’, Hipnozda neler yaşanır ’ gibi soruların yanıtları da var... 
     Fransızca kökenli bir kelime olan reenkarnasyon, ölümden sonra ruhun insan, hayvan ya da bitki biçiminde bedenlenerek bir ya da daha çok kez yeniden dünyaya gelmesi anlamını taşıyor. Bu inanca göre ölenlerin ruhları evrimlerini tamamlayana kadar dünyaya defalarca gelip gidebiliyor. Bedeni kostüm olarak kabul eden ruhlar, dünyaya her gelişlerinde değişik kostüm giyiyor. İnsan olarak bir takım deneyimler yaşayan ruh, öldükten sonra yaptıklarına göre yeniden bedenleniyor. İkinci üçüncü hayatlarında yaşayacakları, geçmiş hayatları tarafından belirleniyor. Yani ruh, neyi ekerse onu biçiyor’. 
     
     Ölümsüz olan ruhtur 
     Tarihi binlerce yıl öncesinin Hint felsefesine kadar giden reenkarnasyon, bazı dinlerde de eskiden beri var olan bir inanç. 
     Asya kökenli din ve felsefelerin karakteristik özelliği olan reenkarnasyona en çok ilkel dinlerde rastlanıyor. Hinduizm ve Budizm’de, reenkarnasyon için her varlığın insan bedenine ulaşıncaya kadar 8 milyon 400 bin değişik yaşam formundan geçmesi gerektiğine inanılıyor. 
     Bazı inanç sistemlerinde yeniden doğuşun insan bedeninde, bazılarında ise hayvan ve bitki olarak gerçekleşeceği savunuluyor. Ama ruh hep bir bedenden ötekine geçerek yaşamaya devam ediyor. 
     Bu öğreti yeni dinlerde de kabul görüyor, ahlak ve yaşamın anlamını reenkarnasyonun sunduğu iddia ediliyor. 
     
     Nirvana’ya nasıl ulaşılır 
     Reenkarnasyona inanan başlıca dinler Hinduizm, Caynacılık, Budizm ve Sihlik gibi Asya dinleri. 
     Bu dinlerin kabul ettiği karman’ adı verilen öğretiye göre herkesin şimdiki yaşamındaki davranışlarının sonucu sonraki yaşamında ortaya çıkıyor. Hinduizm’e göre reenkarnasyon çevrimi samsara , ancak kişinin kurtarıcı doğruyu’ yani Atman bireysel ruh ile Brahman mutlak ruh arasındaki özdeşliği kavramasıyla son buluyor. 
     Mutlak ruh inancını paylaşan Caynacılığa göre karman’ın yoğunluğu kişinin eylemleriyle belirleniyor. Bu nedenle her ruh göçünden sonra eski karman’ın yükü yeni karman’a ekleniyor. Bu çevrim çeşitli dinsel disiplin uygulamaları yoluyla ruhun kendisini özgürleştirmesi ve kurtulmuş ruhlar arasına katılmasıyla sona eriyor. 
     Budacılık ruhların bedenden bedene geçtiği inancını paylaşıyor. İnsan ruhu ölümle birlikte yok oluyor. Ama ölünün karman’ı yaşıyor ve bir ana rahminde bir vicnana’ya ruhun yeni bir bedene göç eden bölümü yani ruh göçü çemberinden kurtularak arzuların tümüyle söndüğü nirvana’ya insanı acı çekme, yanılsama ve bilgisizlikten kurtaran ve bu dünyadaki tüm isteklerin silenmesi ile gerçekleşen durum erişiyor. 
     
     Batılı ünlü reenkarneler 
     Birçok yazar, bilim adamı, doktor, filozof, psikolog, şair, siyasetçinin reenkarnasyona inanması ve bunu çeşitli eserlerinde işlemeleri bu inanca ilgiyi arttırıyor. 
     Batılı ünlü reenkarnelerin başında Eflatun, Pisagor, Dante, Goethe, Nietzche, Jung, Empodogles, Napolyon, Salvador Dali’ye kadar birçok isim var. Bugün dünyanın dört bir yanından çok sayıda insan reenkarne olduklarını belirterek deneyimlerini paylaşıyorlar. Bu inanç, Türkiye’de de oldukça yaygın. Dr. Bedri Ruhselman’ın Metapsişik Tetkikler ve İlimler Derneği’nin kurması ile yayılmaya başlıyor. Derneğin kurucusu Ruhselman, 1898 İstanbul doğumlu ve Çerkez kökenli. Dr. Ruhselman’ın yazmış olduğu kitaplar içinde Ruh ve Kainat’ adlı bir eser de bulunuyor. 
     Reenkarnasyon, Ergün Arıkdal tarafından 1994’de kurulan, İnsanlığı Birleştiren Bilgiyi Yayma Vakfı BİLYAY ’ın da ele aldığı konulardan biri. Vakıf, 1960’dan bu yana her ay kesintisiz olarak yayın hayatını sürdüren Ruh ve Madde Dergisi’ndeki makaleler, Ruh ve Madde Yayınları’ndan çıkan kitaplar ve vakfın içindeki 3 bin eserlik kitaplığı ile reenkarnasyon olaylarını anlatıyor. 
     Türkiye UFO ve Paraanormal Olayları Araştırma Organizasyonu, Gizemciler Araştırma Grubu, Ruhsal Evrim Araştırma Grubu gibi birçok topluluk da, Türkiye’de reenkarnasyonla ciddi anlamda ilgilenen diğer gruplardan. 
     
Bizzat yaşayanlar anlatıyor Önceki hayatımda bir hayvandım...’      Serbest gazeteci Pınar Yılmazerler, reenkarnasyona inananlardan. Önceki hayatında ne’ olduğunu nasıl anladığını da, şöyle anlatıyor 
     Şarlatan olmayan birinin beni uyutmasını, önceki hayatımda ne olduğumu öğrenmek isteyecek kadar reenkarnasyona inanıyorum. Bu konuyla ilgili çok şey okudum. İnsanların reenkarnasyon öyküleri de bana saçma gelmiyor. Ayrıca bedenler çözülse de ruhun hiçbir şekilde yok olmadığını düşünüyorum. Kanımca ruh yüzyıllar boyu başka insanlara aktarılıyor. Ben de yoğun bir şekilde ilk defa bulunduğum yerlerde Buraya daha önce de gelmiştim’ ya da yaşadığım birşeyi Bu anı daha önce de yaşamıştım’ düşüncesini hissediyorum. Ya da hiç tanımadığım bir insandan durup dururken negatif elektrik aldığımı hissediyorum. Önceki hayatımda da bir hayvan olduğumu düşünüyorum. Çünkü acı çeken bir hayvanı gördüğümde acıyı adeta içimde hissediyorum. Bir de bıçaklanmaktan çok korkuyorum. Bıçaklanmanın yeri bile belli. Kalbimden değil karnımdan. Rüyalar da geçmişte yaşadığımızın bir habercisi. Ayrıca çocuk yaşlarda ortaya çıkan resim yapmak, enstrüman çalmak gibi yetenekler, önceki hayatlardan geliyor. Mozart dört yaşında piyano çalmaya başlamış. Niye sen ya da ben değil de henüz o yaştaki dahi çocuk o oluyor ..’ 
     
Reenkarnasyon ve ilgili kitaplar      Özellikle 1990’lardan itibaren raflara reenkarnasyon ile ilgili kitaplar sıkça eklendi. Bu kitapların bazıları ise şöyle Bilgelik Bilinci, Doğmadan Önceki Hayatımız, Ruhçuluk ve Reenkarnasyon, Dünyadaki Kavga, Evrensel Yasa Tekrar Doğuş, Geçmiş Yaşamlar, Hayat, Ölüm ve Ötesi, İman Esasları Açısından Reenkarnasyon, Karşı Tarafın Işığı, Kozmik Oyun, Zaman Kayması, Olağandışıyı Yaşamak, Ölüm Diriliş ve Reenkarnasyon, Ölüm Yeni Bir Doğuştur, Ölümden Sonraki Hayat, Paramhansa Yogananda ile Bilgeliğe Yolculuk, Reenkarnasyon, Fiziksel Astral, Evrim, Ruhçu Yanılgı, Ruhsal Alemin Işığı, Ruhunuz Daha Önce Benimle Yaşadı, Şehitlerle ve Belgelerle Türkiye’de Tekrar Doğanlar, Sevinç ve Güzellik Alemleri, Tibet’in Ölüler Kitabı, Yaratıcının Azameti ve Kur’an’daki Reenkarnasyon. 
     
İnternette eski yaşam siteleri      Reenkarnasyon ile ilgili internette de sayısız site var. Örneğin temizsite.com adlı web sitesi, eski yaşamında kim olduğunu öğrenmek isteyenlere mizahi yoldan yardımcı oluyor. Bunun için siteye girip doğum tarihinizi gün, ay ve yıl olarak yazmanız yeterli. Örneğin siteye göre ben, eski yaşamımda bir erkektim. Önceki yaşamımda Rusya’da M.S. 1575’de sezaryanla doğdum. Kuyumculuk ve saatçilik yaptım.’ 
     Bir diğeri de ne zaman öleceğinizi söyleyen deathclock.com adlı site. Bu site de sizden doğum tarihinizi yazmanızı istiyor. Klavyede enter tuşuna bastığınız anda size öleceğiniz tarihi gün, ay ve yıl olarak veriyor. Hatta sitenin bir sayacı da var. Sayaç, salise salise ömrünüzün tükenişini gösteriyor. 
     

</TEXT>
</DOC>
