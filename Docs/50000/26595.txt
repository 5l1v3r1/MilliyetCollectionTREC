<DOC>
<DOCNO> 26595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/guclu.html </URL>
<DATE> 2001/06/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kolej sonuçları 
</HEADLINE>
<TEXT>

     Özel Türk yabancı okullar giriş sınavı sonuçları dün açıklandı. Sınava 15 bin kişi girmişti. 2 bin 175'i kazandı. Yabancı okullar kontenjanlarının tamamını doldururken, Türk kolejlerinden pek çoğu yeterli sayıda başvuran olmadığı için kontenjanını dolduramadı. 
     Sınav sonuçları irdelendiğinde enteresan sonuçlar ortaya çıkıyor. Önce bir göz atalım ve hemen ardından bundan sonraki gelişmeler ne olur ona bakalım 
     İlk 10'a girenlerin tamamı Robert'i tercih etti. Enteresan olan 6'sının İstanbul'dan dışından olması. Afyon, Aydın, Balıkesir, Bursa ve iki de İzmir. 
     Daha da enteresanı hep kızlar önde olurdu, bu kez tam tersi. İlk 10'un 8'i erkek, 2'si kız. Şampiyon da işçi çocuğu... 
     Türk kolejleri özellikle Koç, yabancı okullardan çoğunun puanını geride bıraktı. Bazı Türk okulları da hiç umulmadık bir şekilde puan patlaması yaptı. 
     Kazananlar listesinde kendisini göremeyenler kesinlikle telaşa kapılmasın. Kazanan iki bin öğrencinin yarıdan fazlası anadolu liselerine gideceği için alt tercihlerine girenler üst tercihlerine, hiç listede olmayanlar da üçüncü, dördüncü tercihlerine kadar çıkabilirler. 
     100 neti olan çıkmadı. İstanbul Kartal'dan Serhat Karahan Türkçe'den tek yanlışla birinci olurken, İzmir Bornova'dan Necati Güner, 98 netle 10'uncu sırada yer aldı. Anlaşılan o ki 90 ile 100 net arasında bir hayli yığılma var. 
     
     Yaz tatili işkenceye dönüşecek 
     Binlerce veli için yaz tatili yine işkenceye dönüşecek. Anadolu liseleriyle kolejler arasında kayıt koşuşturması yaşayacak olan veliler, ayrıca süper liseler için de ayrı bir telaş içinde olacaklar. 
     Eskiden tek tercih listesi hazırlanır ve bu kargaşa yaşanmazdı. Oysa şimdi velileri ve öğrencileri tedirgin etmenin ötesinde hiçbir anlam taşımayan bu yanlış sistemde ısrar ediliyor. Zaten okulların pek çoğu da artık sınav sistemine katılmıyor. Gelecek yıl için şimdiden ciddi bir sistem arayışı içine girilse, çok iyi olacak .. 
     
     Üniversite harçları artırılsın ama... 
     YÖK cuma günü yaptığı toplantıda üniversite harçlarına yüzde 54 zam yapılmasını hükümete tavsiye etme kararı aldı. Hiçbir konuda YÖK'ü ciddiye almayan hükümet, bu kez YÖK'ün bir dediğini iki etmeyebilir. Ancak İstanbul Üniversitesi gibi harçlara zam konusuna farklı bakanlar da var. Örneğin Milli Eğitim eski Bakanı Turhan Tayan. Her ne kadar mevcut bakan eğitimle ilgilenmese de, Köksal Toptan ve Turhan Tayan gibi eski bakanların eğitime olan sıcak alakaları hiç bitmiyor... 
     Tayan, eğitim harçlarına yapılan zamma karşı değil. Ama önce öğrencilere verilen burslar artırılsın, dar gelirliler korunsun istiyor. YÖK ve hükümetin zamanlama konusunda hatalı olduğuna da dikkati çeken Tayan, öğretim üyelerine maaş artışının konuşulduğu bir dönemde harçlara yapılacak zam yanlış anlamalara neden olur diyor. Haklı da. Aynen öyle oldu. Öğrenciden alınıp, hocalara verilecek gibi yanlış bir kanı oluşu .. 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
