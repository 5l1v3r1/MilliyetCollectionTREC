<DOC>
<DOCNO> 39702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/sontur05.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Necmettin Erbakan ABD'ye gidiyor 
</HEADLINE>
<TEXT>

     Anayasa Mahkemesi'nce kapatılan RP'nin genel başkanı Necmettin Erbakan, 1-4 Eylül tarihleri arasında ABD'de çeşitli temaslarda bulunacak. 
     Yapılan yazılı açıklamaya göre, Erbakan, 1 Eylül Cumartesi günü Kuzey Amerika Müslüman Toplulukları ISNA Kurucular Kurulu'nun yemeğine katılacak. Yemekte, ISNA'nın ''topluma hizmet ödülleri'' sahiplerini bulacak. 
     Erbakan, aynı gün, işadamlarının verdiği akşam yemeğine katılarak, bir konuşma yapacak. Necmettin Erbakan'a, ''insanlığa yapmış olduğu hizmetlerden'' dolayı ISNA tarafından, ''İnsanlık Onur Ödülü'' verilecek. 
     Müslüman Amerikan Toplumu Teşkilatı'nın 2 Eylül Pazar günü gerçekleştirilecek yıllık toplantısına katılacak olan Erbakan, burada da konuşma yapacak. 
     Necmettin Erbakan, 3 Eylül Pazartesi günü, Chıcago'da İslam Vakfı tarafından verilecek akşam yemeğinde de konuşma yapacak. 
     Gezisinin son gününde Washington'a geçecek olan Erbakan, Georgetown Üniversitesi'nde ''İnsan Hakları ve Demokrasi'' konulu ders verecek. Erbakan, aynı gün, Amerikan Müslümanları Konseyi'ni AMC ziyaret ettikten sonra ABD'den ayrılacak. 
     
     
     







</TEXT>
</DOC>
