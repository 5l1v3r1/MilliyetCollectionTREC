<DOC>
<DOCNO> 45974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/soneko24.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank gayrimenkullerini satıyor 
</HEADLINE>
<TEXT>

     Tasarruf Mevduat Sigorta Fonu TMSF 
     bünyesinde bulunan Demirbank, gayrimenkullerini satıyor. 
     Demirbank'tan yapılan yazılı açıklamaya göre, 20 Eylül'de imzalanan hisse satış sözleşmesi ile 31 Ekim tarihine kadar gerekli işlemlerin bitirilerek TMSF tarafından HSBC Bank Plc'ye devredilecek olan Demirbank'ın 76 adet gayrimenkulu satışa çıkarıldı. 
     Satışa ilişkin tekliflerin, Demirbank Genel Müdürlüğü'ne 15 Ekim Pazartesi günü saat 16.00'ya kadar iletilmesi gerekiyor. 
     Satış, Banka Yönetim Kurulu kararı ile gerçekleştirilecek. 
     Demirbank, Devlet İhale Kanunu'na ve Özelleştirme Kanunu'na tabi olmadığından Banka Yönetim Kurulu satışı yapıp yapmamakta veya uygun göreceği yatırımcıya satmakta serbest bulunuyor. 
     Demirbank'ın satışa çıkarılan gayrimenkulleri arasında İstanbul, Kayseri, Bursa, Ankara, İzmir, Tekirdağ, Kırklareli, Adana, Kocaeli illerinde bulunan bürolar, işhanları, park galerileri, arsalar, tarlalar, mağazalar, dubleks villalar, dükkanlar ile bir fabrika yer alıyor. 
     






</TEXT>
</DOC>
