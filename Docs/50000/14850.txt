<DOC>
<DOCNO> 14850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/guncel/gun03.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Esnaf durulmuyor 
</HEADLINE>
<TEXT>

     HABER MERKEZİ 

     Ahmet Çakmak'ın Başbakanlık'ta yazarkasa fırlatmasının ardından yurt çapına yayılan esnaf eylemleri dün de sürdü. Ekonomik kriz nedeniyle müşteri bulamayan, bu nedenle borçlarını da ödeyemeyen esnaf, hükümete tepkisini, dalga dalga yayılan eylemlerle ortaya koydu. 
     Ankara Esnaf ve Sanatkarlar Odaları Birliği, 11 Nisan'da bir miting düzenleme kararı aldı. Birlik Başkanı Ali Rıza Ercan, mitinge hiç bir siyasinin katılmasını istemediklerini belirterek, "Kendilerini uyarıyoruz. Bunun yalnızca esnaf eylemi olmasını istiyoruz" dedi. Esnafı eylemlere sürükleyen koşullara dikkat edilmesi gerektiğini dile getiren Ercan, "Esnaf ne yapsa haklı. Ancak haklı olmak, illegal eylem demek değildir" diye konuştu. 
     
Türkiye dün de ayaktaydı      İSTANBUL Kartal, Alibeyköy ve Eminönü'nde esnafı yürüdü. Okmeydanı'nda kepenkler indirildi. Bazı esnaf polislere, "Siz yürürken biz size destek verdik. Siz de bizi destekleyin" dedi. Eylemde ABD doları yakıldı. 
     ANKARA Esnaf, hükümeti protesto amacıyla yürüdü. Göstericilerin İstanbul yoluna gitme istekleri, güvenlik güçlerince engellendi. 
     KONYA 10 bin kişinin katıldığı eylemde "tekbir" sesleri dikkat çekti. Çevik kuvvet cop kullandı, su sıktı. Esnaf, taşla karşılık verdi. 
     SİVAS Ekonomik krizi ve taksimetre ücretlerine yapılan zammı protesto eden taksiciler kontak kapattı. 
     


 GÜNCEL 






















</TEXT>
</DOC>
