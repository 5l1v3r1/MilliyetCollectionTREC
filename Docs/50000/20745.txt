<DOC>
<DOCNO> 20745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur17.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı iddianameye "ANAP ve rüşvet" iddiasını yanlışlıkla sokmuş 
</HEADLINE>
<TEXT>

     Adalet Bakanı Hikmet Sami Türk, Beyaz Enerji iddianamesinde ''ANAP'a 50 milyon dolar rüşvet verildiğine'' ilişkin ifadenin ''yanlışlıkla girdiğini, savcının iddianameyi okurken çıkarabileceğini'' söyledi. 
     Türk, makamında gazetecilerin konuyla ilgili soruları üzerine şunları söyledi 
     ''Savcı beni bu konuda aradı ve iddianameye ANAP'la ilgili bu iddianın yanlışlıkla girdiğini aktardı, herhalde bilgisayarda kalmış, daha yargılama başlamadı. İddianame mahkemede okunmadı. Belki de savcı, bu ifadeyi iddianameyi okurken çıkarabilir veya yargılamanın diğer aşamalarında, örneğin, esas hakkındaki görüşünü bildirirken bu ifadeyi çıkarabilir.'' 
     Türk, bir başka soru üzerine, Ankara DGM Savcısı Talat Şalk hakkında inceleme başlatılması yönünde herhangi bir talimatı olmadığını bildirdi. 
     
     







</TEXT>
</DOC>
