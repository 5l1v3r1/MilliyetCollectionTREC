<DOC>
<DOCNO> 33273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/guncel/gun01.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylemcinin keyfi kaçtı 
</HEADLINE>
<TEXT>

Göstericinin vurulması endişe yarattı. Eylemci Yunan milletvekilinin yüzü asık "İtalyanlar bu kadar ileri gitmemeliydi" 
     Milliyet muhabiri ATEŞ HATTINDA AYŞEGÜL SÖNMEZ - Fotoğraflar YALÇIN ÇINAR 

     Kennedy Meydanı binlerce kişinin organizasyonlarını tanıttığı çadırların ve yemek yerlerinin bulunduğu alan. Polis, sokaklara dağılan grupların peşinde buraya da geliyor ve üstümüze göz yaşartıcı bomba atıyor. Bir saat burada abluka altında gözlerimiz yaşlı bekliyoruz. Polisler gidiyor. Hava kararmak üzere, genç göstericinin vurulduğu haberi yüzlerde şaşkınlık ve endişe yaratıyor. Bir gece önceki eğlence ve parti hali yerini hüzne ve gerilime bırakıyor. Pansuman zamanı. Indymeddia muhabiri, 7 polis tarafından nasıl sürüklendiğini anlatıyor 
     "Gazeteciyim dedim dinlemediler. Saçlarımı çektiler, kameramın içinden pillerimi çıkarıp yüzüme fırlattılar." 
     Hastaneler zirve dolayısıyla kapalı ve içleri polis dolu. Alman direnişçiler, hastaneye kaldırılan bir arkadaşlarından haber alamadıklarını söylüyorlar.. 
     
     "Dünya gördü " 
     Yunan Milletvekili Papayanagis Mihalis de gösteriye katılanlardan, yüzü asık, "Bu filmi daha önce de seyrettik. İtalyan polisi bu kadar ileri gitmemeliydi. Abartılı ve gerçekten saçma bu tavırları. Meydanda sivil halka göz yaşartıcı bomba sıkmanın anlamı ne olabilir Bu bir sonuç. Yine de inisiyatifler olarak zoru başardığımızı düşünüyorum. Hassasiyet oluştu. Dünya gördü" diyor. 
     Kimse dans etmiyor kahkahadan eser yok. Yorgun ve yaralı. Havada helikopter beliriyor. Artık gerçekten küresel direnenlere uyku yok. 
     



 GÜNCEL 













</TEXT>
</DOC>
