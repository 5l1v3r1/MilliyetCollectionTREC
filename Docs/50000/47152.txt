<DOC>
<DOCNO> 47152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun17.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da şüpheli zarf sayısı artıyor 
</HEADLINE>
<TEXT>

     Almanya'da şarbon virüsü içerdiğinden şüphelenilen zarfların sayısının arttığı bildirildi. 
     Alman Posta İdaresi'nin bir sözcüsü, bugün Bonn'da yaptığı açıklamada, bazı posta şubelerinde de içinde beyaz toz bulunan zarfların ortaya çıktığını, ancak şu ana kadar yapılan araştırmalarda şarbon virüsüne rastlanmadığını belirtti. 
     Bir polis sözcüsü de tozların zararsız çıkması durumunda bile, mektupları hazırlayan kişi ya da kişilerin, suç olaylarıyla tehdit etmekten 3 yıla kadar hapis cezasına çarptırılabileceğini kaydetti. 
     Başkent Berlin'deki Başbakanlık'ta bulunan posta şubesinde de dün şüpheli bir zarf bulunmuş, ancak yapılan tahlil sonucunda zarfın içindeki tozun zararsız olduğu ortaya çıkmıştı. 
     






</TEXT>
</DOC>
