<DOC>
<DOCNO> 49784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun21.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'da "Operasyon"a olan destek her geçen gün azalıyor... 
</HEADLINE>
<TEXT>

     Avrupa ülkelerindeki kamuoylarının, Afganistan'da yürütülen hava harekatına verdiği destek azalmaya başladı. 
     10 Amerikalıdan 9'u Afganistan harekatını desteklemeye devam 
     ederken, İngiltere'de harekatı destekleyenlerin sayısı 15 gün içinde yüzde 12 azaldı. İki hafta önce İngilizlerin yüzde 74'ü harekatı destekliyordu. Bu oran bugünlerde yüzde 62'ye düştü. İngilizlerin yüzde 54'ü de operasyona ara verilmesini istiyor. Operasyona karşı çıkanların oranı yüzde 29. Fransa'daki duruma bakıldığında, ''şüphe bulutları''nın orada da dolaştığı görülüyor. Son iki hafta içinde harekatı destekleyen Fransızların oranı yüzde 66'dan 51'e indi. Harekata karşı çıkanların oranı yüzde 36'ya yükseldi. Almanya'da da durum pek farklı değil. Almanların yüzde 69'u insani kaygılarla operasyona ara verilmesini istiyor. Bir hafta önce ise, bu oran yüzde 51'di. İspanya'da da, harekat karşıtlarının sayısı artıyor. Örneğin Madrid'de 10 gün önce yapılan protesto gösterisine 10 bin kişi katılırken, geçen Pazar Barselona'da yapılan gösteriye katılanların sayısı 15 bine ulaştı. Portekiz'de eski Devlet Başkanı Mario Soares, Afganistan harekatına karşı açıkça tavır aldı ve bombardımanların durdurulmasını istedi. 
     






</TEXT>
</DOC>
