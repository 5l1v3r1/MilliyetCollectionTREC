<DOC>
<DOCNO> 30475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sondun12.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikalılar kilo vermek için yılda 33 milyar dolar harcıyor 
</HEADLINE>
<TEXT>

     Amerikalıların kilo vermek için servis ve ilaçlara yılda 33 milyar dolar harcadığı açıklandı. 
     20 yaşın üzerinde 97 milyon Amerikalının, şişmanlıktan kaynaklanan sağlık sorunlarına ise yılda 70 milyon dolar yatırdıkları belirtildi. Amerikalı çocuklar arasında da şişmanlığın giderek artan bir sorun haline geldiği, çocuklar arasındaki şişmanlığa dikkatsiz beslenme ve egzersiz yapmamanın neden olduğu kaydedildi. ABD'de her yıl 300 bin kişinin şişmanlıktan kaynaklanan hastalıklar nedeniyle öldüğüne işaret eden araştırmacılar, şişmanlığın, kalp, inme, şeker hastalığı, yüksek tansiyon ve bazı kanserlere neden olduğunu belirtti. Şişmanlığın ABD'de sigaradan sonra ikinci öldürücü sorun olduğu bildirildi. Konuyla ilgili açıklama, Amerikan Sağlık Kuruluşu tarafından yapıldı. 







</TEXT>
</DOC>
