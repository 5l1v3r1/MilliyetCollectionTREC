<DOC>
<DOCNO> 38376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas03.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Maceracılar sağ 
</HEADLINE>
<TEXT>

Dağcılar Yine geleceğiz      KASTAMONU DHA 

     KASTAMONU’NUN Valla Kanyonu’na altı gün önce giren ve önceki gece bulunan beş dağcı kanyona hayran kaldıklarını belirterek, "Yeniden geleceğiz" dedi. 
     KAYBOLDUKLARINA ilişkin ihbar ve arama çalışmalarının gereksiz yapıldığını söyleyen ekibin lideri Nevzat Çetin, "Kaybolmadık, ancak etap tabii ki zorlu geçti. Acemi dağcılar kesinlikle bu işe kalkışmasın" dedi. 
     
Mağaracılar bugün çıkıyor      ANAMUR DHA 

     İÇEL’İN Anamur ilçesindeki Peynirlik mağarasına sel sularının akması nedeniyle yaşamlarından kaygı duyulan, ancak 1375 metreye inerek rekor kırdıkları anlaşılan Boğaziçi Üniversiteli mağaracılar, bugün "yeryüzüne çıkacak." 
     KURTARMA çalışmalarına katılan ekiplerin ulaştığı mağaracılar, rekor denediklerini belirterek şunları söylediler "Mağara içindeki su seviyesi aniden yükseldi. Ama biz güvenlikteydik." 
     



 YAŞAM 


























</TEXT>
</DOC>
