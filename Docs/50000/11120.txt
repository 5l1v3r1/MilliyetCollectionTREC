<DOC>
<DOCNO> 11120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/spor/spo02.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener çağ atlıyor 
</HEADLINE>
<TEXT>

Aziz Yıldırım yönetimi, şampiyonluk basamaklarını adım adım tırmanırken, gelir kaynaklarının artışı konusundaki çalışmalarını da aralıksız sürdürüyor 
     LİGDE ve kupada şampiyonluğa giden Fenerbahçe, bir yandan da kulübün yarınlara hazırlanması konusunda çalışmalarını aralıksız olarak sürdürüyor. Tesisleşmenin yanında kulübün kalıcı ve sağlam gelir kaynaklarına ulaşmasına yönelik programlar belirleyen yönetim, dün Saran International'ın davetiyle Almanya'dan gelen bir heyet ile buluştu ve çalışmalarda bulundu. 
     BİR süre önce Fenerbahçe'nin lig dışında kalan maçlarının yayın haklarını beş yıllığına satın alan Saran International'in, Alman konsorsiyum ile yaptığı ortaklık çerçevesinde Sarı - Lacivertliler'e gelir kaynaklarının pazarlanması konusunda teklif sunuldu. Bu arada Amerika'dan da stadın uzay çatısının kapatılması için uzmanların geleceği bildirildi. 
     
Yıldızlara yeni teklif      YUSUF KOBAL 

     YÖNETİM, sezon sonunda sözleşmeleri sona erecek Ogün, Abdullah, Yusuf ve Johnson'a bir yıllık daha teklif götürdü. Ancak bu dört futbolcu iki yıllık anlaşma yapabileceklerini belirttiler. Bu arada dün Ali Güneş'in MR'ı çekildi. Ciddi bir sakatlığı bulunmayan genç futbolcu, B. Dortmund’un kendisini istemeye geldiklerini açıkladı. 
     
Denizli’nin çocuk sevgisi      Fenerbahçe deplasmanda Çaykur Rizaspor maçı hazırlıklarını dün akşam yaptığı tek antrenmanla sürdürdü. Antrenmana sakat olan Mirkoviç, Ali Güneş hasta olan Rüştü ve Lazetiç katılmadı. İdmanı izlemeye gelen Rapajic'in oğlu Morris'e de Mustafa Denizli büyük ilgi gösterdi. PAF takımdan A takıma alınan Erhan da antrenmana katıldı. 
     


 SPOR 



























</TEXT>
</DOC>
