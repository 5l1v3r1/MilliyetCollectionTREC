<DOC>
<DOCNO> 37555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/yasam/yas03.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahalle maçına muhtar mührü 
</HEADLINE>
<TEXT>

Boş arsada maç etmelerine izin verilmeyen gençler, muhtarın kollarına attığı mühürle top başı yaptı... 
     ÖNER ŞAN Antalya DHA 

     Sedir Mahallesi'ndeki boş arazide futbol oynamalarına mahalle sakinlerince izin verilmeyen gençler, son çare olarak muhtara başvurdular. 
     Mahallenin 'anlayışlı' muhtarı Kadir Eroğlu da, kimseyi rahatsız etmemek şartıyla gençlere arsada futbol oynama izni verdi. Ve gençlerin mahalle sakinlerince rahatsız edilmemesi için kendince de bir yöntem buldu. 
     Eroğlu, her maç öncesi kendisine gelen gençlerin kollarına tek tek muhtarlık mührü basarak arsada futbol izni vermiş olduğunu resmiyete döktü.Muhtarın mührünü futbolcuların kolunda gören mahalle sakinleri için de artık yapacak bir şey kalmadı. 
     
     'İşgüzarlık yapıyorlar' 
     Kolları 'resmi mühürlü' gençler rahat rahat maç ederken, bu sistemin aslında hukuksal bir yaptırımı olmadığını belirten Eroğlu da şunları söyledi "Mühür bazı işgüzarların çocukları rahatsız etmelerini engelliyor. Oysa burası boş bir arazi, çocuklar top oynasa ne olur sanki .." 
     
     En büyük muhtar bizim muhtar’ 
     Sedir Mahallesi gençleri artık korkusuzca koşuyorlar topun peşinden. Gelirsem oraya, keserim topunuzu’ diyen birine kollarındaki resmi mührü’ gösterip devam ediyorlar maçlarına. Çocukların daha sağlıklı koşullarda spor yapmalarını isteyen muhtar Kadir Eroğlu ise, maç izni vermekle kalmamış, arsanın spor sahası olarak düzenlenmesi için belediyeye de başvurmuş. 
     



 YAŞAM 






















</TEXT>
</DOC>
