<DOC>
<DOCNO> 36503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/siyaset/siy10.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan’a rağmen soruşturma izni 
</HEADLINE>
<TEXT>

     ANKARA Milliyet 

     Danıştay 2. Dairesi, İstanbul Anadolu Yakası’na mahsuplaşmada devleti 48.5 trilyon lira zarara uğrattığı iddialarına ilişkin olarak Enerji ve Tabii Kaynaklar Bakanlığı Müsteşarı Yurdakul Yiğitgüden hakkında soruşturma izni verdi. Yiğitgüden’in Beyaz Enerji ile ilgili dosyası hakkında karar ise önümüzdeki aylarda verilecek. 
     Enerji Bakanı Zeki Çakan, Yargıtay Başsavcısı Sabih Kanadoğlu’nun soruşturma için izin talebini reddetmiş, Kanadoğlu da, Danıştay’a itiraz etmişti. 
     İtirazı görüşen Danıştay 2. Dairesi, Başsavcının itirazını kabul ederek Bakanlığın kararını kaldırdı. Danıştay’ın bu kararından sonra Başsavcı Kanadoğlu, son soruşturmayı yapacak, gerek görürse dava açabilecek. 
     Başbakanlık Teftiş Kurulu raporunda söz konusu 2 şirketle ilgili olarak devletin 25 trilyon lirası anapara olmak üzere gecikme zammı ve temerrüt faiziyle birlikte toplam 48.5 trilyon lira zarara uğratıldığı ileri sürülüyor. 
     



 SİYASET 





















</TEXT>
</DOC>
