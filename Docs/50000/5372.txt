<DOC>
<DOCNO> 5372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/dunya/dun01.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron zorlanmadan başbakan olacak gibi 
</HEADLINE>
<TEXT>

     DIŞHaberler ServİSİ 

     Lübnan Kasabı" olarak bilinen İsrail eski Savunma Bakanı Ariel Şaron, çok büyük bir sürpriz olmazsa, iki gün sonra İsrail’de yapılacak olan başbakanlık seçiminden galip olarak çıkacak. Ortadoğu barış sürecinin geleceği açısından hayati önem taşıyan İsrail’deki seçim sonucunda Şaron’un iktidar olması halinde Filistin - İsrail çatışmasının daha da büyümesinden korkuluyor. 
     İşçi Partili şimdiki Başbakan Ehud Barak’ın geçen Aralık ayında istifa edince yasalar gereği başbakanın 6 Şubat’ta halk tarafından seçilmesine karar verilmişti. Sağcı Likud Partisi’nin lideri Şaron’un başbakan olmasına kesin gözüyle bakılıyor. Son kamuoyu yoklamalarında 72 yaşındaki Şaron’un, Barak’ın 17 - 21 puan önünde olduğu görüldü. 
     
Araplara son çağrı      Seçime 48 saat kala İsrail’de halkın nabzını tutan siyasi analistlere göre, İsrailli seçmen birinci önceliği "güvenlik sorununa" vererek tercihini yapacak. Bar - Ilan Üniversitesi’nden siyaset bilimci Gerald Steinberg "Şaron kendisi çok beğenildiği için değil, Barak’tan başkası gelsin diye seçilecek. Yani bu Şaron’un seçilmesi anlamına gelmeyecek, Barak’ın ve Oslo barış sürecinin reddi anlamında olacak. Terörizm ve şiddete hayır’ denilecek" yorumunda bulundu. 
     Olası bir Şaron iktidarı Filistinlileri de korkutuyor. Daha önce Barak ile Şaron’u "paranın iki yüzü" olarak gördüklerini belirten Filistinliler şimdi, Şaron iktidarı yaklaşınca, İsrail’deki seçmenlerin yüzde 13’ünü oluşturan Arap kökenlileri blok halinde Barak’a oy vermeye çağırdı. 
     


 DÜNYA 














</TEXT>
</DOC>
