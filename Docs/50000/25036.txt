<DOC>
<DOCNO> 25036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/ekonomi/eko06.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak Türkiye ve Ürdün’e petrol satışına devam 
</HEADLINE>
<TEXT>

     Irak’ın Birleşmiş Milletler’in akıllı yaptırımlar’ uygulamasını yürürlüğe koyma çalışmaları karşısında petrol ihracatını durdurması, petrol fiyatlarında yükselişe neden oldu. Brent türü ham petrolün varil fiyatı 29.37 dolara çıktı. 
     Irak’tan Reuters’e yapılan açıklamay göre ise Türkiye ve Ürdün’e indirimli fiyatlardan petrol satışına devam edilecek. Irak, Birleşmiş Milletler amborgosu uygulandığı için OPEC kotalarının dışında tutuluyor ve dünya petrol ihtiyacının yüzde 5’ini karşılıyor. 
     OPEC Başkanı ve Cezayir Petrol Bakanı Chabik Khelil, günlük üretim miktarını artırmayı düşenmediklerini söyledi. OPEC Genel Sekreter Yardımcısı Shokri Ghanen ise fiyatlarda yaşanan artışın üretimin artırılmasına yönelik suni bir baskı olduğunu belirtti. OPEC üyesi 11 ülke yılda yaklaşık 24 milyon varil petrol üretiyorlar ve dünyanın günlük ihtiyacının 1 milyon 400 bin varilini karşılıyorlar. 
     Bu arada OPEC Genel Sekreteri Ali Rodriguez, ABD’nin artan enerji masraflarına yardım amacıyla bu ülkeye daha fazla rafine petrol satmayı önerdi. Suudi Arabistan Petrol Bakanı Ali el Naimi ise Irak’ın ihracatı durdurmasından kaynaklanan açığın kapatılması için gerekli önlemlerin alınacağını söyledi. 
     



 EKONOMİ 






















</TEXT>
</DOC>
