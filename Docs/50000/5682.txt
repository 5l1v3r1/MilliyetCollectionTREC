<DOC>
<DOCNO> 5682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/ekonomi/eko03.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz zirvesi toplanıyor 
</HEADLINE>
<TEXT>

Hükümet, bankalar ile kasımdaki krizin ardından yüksek kredi faizleri yüzünden zor duruma düşen sanayici, ihracatçı ve esnafı zirve çatısında biraraya getirecek 
     ZÜLFİKAR DOĞAN ANKARA 

     Reel sektörün sorunlarınnın çözümlü için uygulanacak önlemler öne çekildi. Sanayici, esnaf ve ihracatçının yüksek faizli kredi borçlarını ödeyememesi nedeniyle bankacılık sektörüne de yansıyan sıkıntı tüm tarafların bir ayara getirilmesi yoluyla çözülmeye çalışılacak. 
     Dün Bakanlar Kurulunun hemen ardından bir araya gelen liderler, bankacılık, sanayi ve tarım kesimi ile esnafların sorunlarını görüştü. Perşembe günü liderler tekrar bir araya gelerek, önlem paketini ele alacaklar. Perşembe günkü toplantıya reel sektör temsilcilerinin de davet edilebileceği TOBB, TİM, TESK, TZOB gibi kuruluşların yöneticilerinin liderler tarafından bir kez daha "dinlenmesinin" düşünüldüğü belirtildi. 
     Cuma günü ise liderler, ekonomiyle ilgili bakanlar ve bürokratlar geniş katılımlı bir toplantıyla, sorunları, çözüm modellerini ve gereken kaynağın teminini ele alarak karara bağlayacaklar. 
     Çiftçilerin 1997 - 2000 döneminde temerrüde düşmüş yaklaşık 150 trilyon liralık kredi borçunun temdit edilerek, taksitlendirilmesi formülü üzerinde görüş beirliğine varıldı. Ayrıca, Halk Bankası'nın faiz oranlarını yüzde 40'dan 55'e çıkartması sonrasında esnafın içine düştüğü darboğazın aşılması için benzer yolun izlenmesi planlanıyor. Bağ - Kur pirimleri için de sabit faizli taksitlendirmeye gidilmesi çözümlerinin gündeme geldiği öğrenildi. 
     Bu arada hükümetin MHP kanadının uygulanan programın çiftçi, esnaf, ücretli, işçi kesimini iyice bunalttığı, bu kesimlerin rahatlatılması görüşünü dile getirdiği, Başbakan Ecevit'in de bu görüşe katıldığı belirtildi. Ekonomi bürokrasisinin ise bu yönde yapılacak "yaygın" bir uygulamanın program hedeflerinde sapmaya yol açacağı, IMF'nin karşı çıkabileceği endişesini hükümete ilettiği öğrenildi. 
     Cuma günü bürokratlarında katılımıyla yapılacak toplantıda ekonomi kurmaylarının benzer görüşü yineleyecekleri, önce kaynağın "net biçimde" ortaya konulması, bu konuda IMF ve Dünya Bankası'nın "ikna" edilmesi konusunda siyasi iradenin desteğini isteyecekleri kaydediliyor. 
     Liderler zirvesinde ayrıca IMF'ye taahhütler doğrultusunda TBMM'den geçirilecek "öncelikli ve ivedi" yasalar saptandi. bu çerçevede, Bankalar Kanunu değişiklit tasarısın "hemen" meclise sevk edilecek. Meclis gündeminde bekleyen elektrik piyasası kanunun bu hafta çıkartılacak. Tarım reformu ile tarımsal KİT'lerle TEKEL, Türkiye Şeker Fabrikaları, TİGEM ilgili yasal düzenlemelerin de bu aey Meclis'ten çıkarılması planlanıyor. 
     


 EKONOMİ 














</TEXT>
</DOC>
