<DOC>
<DOCNO> 29408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/siyaset/siy02.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’den rapor atağı 
</HEADLINE>
<TEXT>

Demokratikleşme Raporu açıklandı Raporda hükümetin açlık grevleri tavrı ve Adalet Bakanı eleştirildi... 
     ANKARA Milliyet 

     Kurultaya bir gün kala CHP çalışma komisyonları, birbiri ardına raporlarını açıklamaya başladı. 
     Genel Sekreter Yardımcısı Algan Hacaloğlu, CHP Demokratikleşme Komisyonu tarafından hazırlanan Demokratikleşme Raporu’nu açıkladı. Hükümetin açlık grevleri ve ölüm oruçları karşısındaki tavrını eleştiren Hacaloğlu, F tipi cezaevlerinin çağdaş olmadığını belirtti ve ölümlerin durdurulmasını istedi. Cezaevlerinin yeniden yapılandırılmasını dile getiren Hacaloğlu şunları söyledi 
     
     F tipi çağdaş değil’ 
     " F tipinin çağdaş bir ceza sistemi olduğunu söylenemez. Cezaevleri yeniden yapılandırılmalı, ölümler durdurulmalıdır. Gelişmelerden sonra Adalet Bakanı’nın istifa etmemiş olmasını anlamak da mümkün değildir." 
     
Günay’ın listesi      ANKARA Milliyet 

     CHP Genel Başkan adayı Ertuğrul Günay, olası Parti Meclisi PM listesini açıkladı. Günay, PM listesinde Necla Pur, Yaşar Seyman, Bayram Yıldırım, Mehdi Beşpınar ve Nihat Yurdakul’un yer alacağını söyledi. 
     Günay, dün Türk - İş Başkanı Bayram Meral’i ziyaret etti. Türkiye’de siyaset düzelmeden ekonominin düzelmeyeceğini belirten Günay, CHP’yi parlamento dışı bırakan siyasi anlayışı değiştireceklerini savundu. Günay, son zamanlarda Kemal Derviş ve CHP ilişkisi hakkında haberler çıktığını kaydederek, bunun bir "dil sürçmesi" olabileceğini söyledi. 
     



 SİYASET 














</TEXT>
</DOC>
