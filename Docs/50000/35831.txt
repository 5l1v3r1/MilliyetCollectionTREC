<DOC>
<DOCNO> 35831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/yasam/yas03.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban korkusu ölümden beter 
</HEADLINE>
<TEXT>

Marketten aldıkları iki metrelik botla Ege’ye açılan Afgan mülteciler, son anda kurtarıldı 
     YAŞAR ANTER Bodrum DHA 

     Afganistan'daki Taliban zulmünden kaçan Özbek asıllı mülteciler, Bodrum'da bir marketten aldıkları iki metre uzunluğundaki lastik botu şişirerek gece 01.00'de denize açıldı. 
     Yunanistan'ın İstanköy Kos Adası'na gitmek isteyen kaçaklar bir mil kadar açıldıktan sonra botun delik olduğunu fark etti. Rüzgarın etkisiyle sürüklenen bot, su almaya başlayınca kaçaklar suyu elleriyle boşaltmaya çalıştı. 
     Bu sırada Akyarlar İnceburun’da konuşlandırılmış Sahil Güvenlik Komutanlığı'na ait radarlı minibüsteki subaylar, botu belirledi ve olay yerine hareket etti. 
     
     Afganistan'a dönemeyiz’ 
     Çoluk çocuk bindikleri botta dalgalarla boğuşan Abdülvekil Tan 33 , Leyla Özbek 30 , Hamit Özbek 20 , Faysal Özbek 10 , Abdullah Özbek 8 , Ömer Özbek 5 , Ali Özbek 1 , Muhammet Cevat 10 , Cevat İbrahim 22 son anda kurtarılarak Sahil Güvenlik Botu'na alındı. 
     "Taliban'a karşı mücadele eden General Abdülraşit Dostum'la akrabayız. Hollanda'daki akrabalarımızın yanına gitmek istiyorduk" diyen mültecilerden Abdülvekil Tan şöyle konuştu "Afganistan'da mücadelesine devam eden Dostum'a ulaşamayınca çareyi kaçmakta bulduk. Kesinlikle Afganistan'a dönemeyiz. Bu bizim sonumuz olur." 
     



 YAŞAM 















</TEXT>
</DOC>
