<DOC>
<DOCNO> 35194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/siyaset/asiy.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Partide EVET Meclis'te HAYIR 
</HEADLINE>
<TEXT>
Türban, Tayyipçileri fena karıştırdı 
Abdullah Gül "Türbanlı kurucumuz olacak, ancak Meclis'e girmede zorluk var" derken, Mehmet Ali Şahin "Ayrım yapılmaz, bizim sorunumuz değil" dedi 
     ABDULLAH KARAKUŞ Afyon 

     Erbakan'dan ayrılarak, yeni parti çalışması yapan Recep Tayyip Erdoğan ve ekibinde türban tartışması yaşanıyor. 
     Türbanlı kurucularının da olacağını belirten Tayyipçilerin önde gelenlerinden Abdullah Gül, şunları söyledi "Kurucular kurulu listesinde 15 kadın bulunuyor. 20 kadın olmasını planlıyoruz. Kariyer sahibi ve yurtdışında eğitim almış olanlar da var. İlk seçimde en çok kadın milletvekili olan parti olmayı amaçlıyoruz. Önemli olan kadınlarımızı Meclis'e taşımaktır. Türbanlı kurucumuz olacak. Ancak türbanlı kadınların Meclis'e taşınmasında yasal zorluklar var." 
     Mehmet Ali Şahin de, kadınlarla ilgili yönetim ve kurucu listesinde bir kota koymadıklarını belirtti. Delegeler seçerse kadın genel başkan bile çıkabileceğini belirten Şahin, "Türbanlı kadın milletvekili adayı gösterecek misiniz " sorusuna "Biz ayrım yapmayacağız. Bu bizim sorunumuz değil, Türkiye'nin sorunu. Türkiye bu sorunu aşar" yanıtını verdi. 
     
     Yenilikçilerde Akşener krizi 
     Kurucu olması beklenen Kanal 7'nin türbanlı spikeri Ayşe Böhürler de dün kampa katıldı. 150 kişinin katıldığı Afyon’daki toplantılara türbanlı Sema Ramazanoğlu ile türbansız Güldal Akşit ve Remziye Ertoprak da katıldı. Toplantıya DYP’den transfer edilen Meral Akşener’in katılmaması ise dikkat çekti. Akşener’in yeni parti çalışmalarına, kapatılan FP’lilerin çok, ayrıca program ve tüzüğün büyük kısmının da belirlenmiş olmasına tepki gösterdiği için toplantıya katılmadığı öğrenildi. 
     
Teklif aldım, reddettim      Tayyipçilerin partisinde kurucular kurulu üyeleri arasında adı geçen Yrd. Doç. Dr. Alev Erkilet Başer, bu konuda Abdullah Gül’den gelen teklifi kabul etmediğini söyledi. Başer, "Politikada yer almayı düşünmediğim-den teklifi kabul etmedim. Kararımı da 29 Temmuz’da kendilerine bildirdim" dedi. 
     
61 yaşına kadar lider      Kampın ikinci gününde Tayyipçiler tüzüklerini belirlemeye başladı. Tüzükte liderin en fazla 3 yılda bir kongre yapılarak 4 defa üst üste seçilmesi kararı alındı. Buna göre Erdoğan, kurucu genel başkanlık süresi ile birlikte 61 yaşına kadar kurulan partide genel başkan olabilecek. Tüzükle ilgili açıklama yapan Mehmet Ali Şahin, parti içi katılımcılığı siyasete katma amacı taşıdıklarını kaydederek, "Her göreve seçimle gelinecek. Hak arama özgürlükleri genişletiliyor. Tayyip Bey, belirlenen süre ile 61 yaşına kadar genel başkan olabilecek" dedi. 
     
Genel Başkan en çok dört kez seçilebilecek      Belde başkanları ve belde yönetimi seçimle belirlenecek. 
     Parti içi sorunlar için hakemlik ombudsmanlık getirilecek. Hakemin partide görevi olmayacak. Yüksekokul mezunu olacak. İki tarafın rızasıyla konu hakeme götürülecek. Hakemin kararı bağlayıcı zorunluluk taşımayacak. 
     Genel Başkan, en fazla 4 kongre üst üste seçilebilecek. Kongre süresi de en fazla 3 yılda bir olacak. 
     



 SİYASET 















</TEXT>
</DOC>
