<DOC>
<DOCNO> 30076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yazar/gunes.html </URL>
<DATE> 2001/07/03/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Programdan kurtulmak 
</HEADLINE>
<TEXT>

     Evet nihayet muratlarına erdiler. IMF dün bir açıklama ile bu ay vereceği kredi dilimini şimdilik de olsa durdurdu... Buraya kolay gelmedik. Son zamanlarda çeşitli yerlerde çeşitli kampanyalar yürütülüyordu. Kimisi programın yanlışlığını, kimisi IMF ile bu işin yürümeyeceğini, kimisi de koalisyon nedeniyle programın uygulanmasında siyasal esnekliğin olması gerektiğini savunuyordu. Bunların tümü aynı kapıya çıkıyordu Programdan kurtulmak 
     Kimileri dalgalı kur sisteminin yanlışlığını savundu. Oysa, aslında hala krizde olduğumuz gözardı ediliyordu. Siyasal riskler nedeniyle kurlarda büyük oynamalar oldukça onlar da yazıyorlardı. Aslında bu eleştirilerin sahipleri yüksek faiz rejimini savunuyorlardı da, mahcubiyetten olsa gerek, açıkca ifade edemiyorlardı. Yaşadığımız sorunların çoğu 1988 yılında başlatılan mali liberalleşmenin yanlış bir zamanda bütçe açıkları varken başlatılmasından kaynaklanıyordu. Bu dönemin aktörleri acaba bu refleksle mi saldırıyorlardı Umarız böyle değildir. 
     Bir başka saldırı IMF’ye yönlendiriliyordu "IMF reçetesi yanlıştı. Ne bankaların pozisyonlarını biliyordu, ne de gerçek kamu açıklarını" diyorlar, ekliyorlardı "IMF’yi Ankara’daki ekonomi yönetimi yönlendiriyor". Bunlar kasıt olduğu izlenimi veriyordu. Tekrarlayalım daha önceki yıllarda yapılan stand - by anlaşmaları yapısal konularla bu denli ilgilenmezdi. Birkaç sayfadan ibaret olan bu anlaşmalar para ve maliye politikaları ile yetinirdi. Bu kez durum başka. Yüz sayfayı geçen raporlarla karşı karşıyayız. Artık, Ankara’daki Dünya Bankası bürosunda kırk küsur kişi çalışıyor. Elbette dört defa Telekom Genel Kurulu ertelenince IMF de nedenini merak edip, öğreniyor.. Ve ekleyelim geçen programda 15 yasanın büyük bir kısmı vardı ve gerçekleştirilmemişti. IMF artık tövbeli olmuş 
     
Sanki her şey güllük gülistanlıktı      Geçen program, TOBB’a mensup bazı başkanların girişimleri ile, çok darbe almıştı. şikayetler kura dayanıyordu. Devalüasyon oldu ama şikayetler dinmedi. Bu sefer ise ne söyledikleri hiç anlaşılmıyor. Üretim’ diye bağıranlara da eski uygulamaları savunan yazarlar eklendi. Yaktığımız tütünü, bir yıl bizi besleyecek kadar biriken şeker stokunu savunan eski popülist kalemler faaliyete geçtiler. Sanki program öncesi her şey güllük gülistanlıktı. 
     Siyasal esnekliğe gelince Bu hükümet talihsiz biçimde iki kez krize tosladı. Doğal olarak da çok kredibilite yitirdi. Gerçi Meclis aritmetiği nedeniyle hayli şanslı, çünkü alternatifi yok. Zaman içinde başarıya ulaşmak için önünde önemli bir fırsat var. Ancak bunun için programı harfiyen uygulaması gerekiyorken, hükümet ısrarla gerginlik yaratıyor. 
     Artık anlayalım. Yapılması gerekenleri anlamak yerine, programı ve onu uygulamaya çalışanları eleştirmek en yanlış strateji oluyor. IMF’nin son hamlesinde katı davrandığı düşünülebilir. Ancak hükümet de TELEKOM sorununda gayet partizan bir tavır sergilemiştir. Şimdi soruyoruz programdan kurtulunursa, Türkiye ne olacak 
     
     Düzeltme Gazetemizin 2 Temmuz Pazartesi günkü sayısında yer alan yazımda "ödemeler Dengesinde Gelişmeler Olumlu" başlığı teknik bir hata nedeniyle "ödemeler Dengesinde Gelişmeler Durdu" biçiminde yayınlanmıştır. Okurlarımızdan özür dileriz. 
     
     







Erbakan geliyor mu 


Pahalı dava 


IMF eliyle yürütülür 


Dürüst olunca da laf ederler 


Demokrasi ve özgürlük alanını genişletmek... 


IMF... Sisifos'un kayası 


Kuğunun ölümü 


Ulusal Eğitime Destek Kampanyası 


Programdan kurtulmak 


İyi bir dönem olabilir 


Piyasalar temkinli karşılar 


Kumarcılar doğruyu söylemiyor 


Cem'in iç politikası 


"Gümrükler için tek bir işadamı bile aramadı " 


Dava açmak cezalandırma değildir 


Siyasal avantacılığı dünya yutmuyor 


</TEXT>
</DOC>
