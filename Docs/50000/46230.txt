<DOC>
<DOCNO> 46230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/ekonomi/eko07.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD, vergi indirimi istedi 
</HEADLINE>
<TEXT>

     EKONOMİ SERVİSİ 

     Türk Sanayicileri ve İşadamları Derneği TÜSİAD Yüksek İstişare Konseyi Başkanı Muharrem Kayhan, ekonomik programın gelinen noktada başarılı olmadığının ortaya çıktığını ve bazı değişiklikler yapılması gerektiğini söyledi. 
     Kayhan, CNN - Türk’te yayınlanan Soru Cevap programında yaptığı açıklamada, hem Başbakan Bülent Ecevit, hem Devlet Bakanı Kemal Derviş, hem de IMF’ye birer rapor sunduklarını söyledi. Bu raporda, vergi oranlarının düşürülerek, ekonomiye canlılık kazandırılmasını önerdiklerini anlatan Kayhan, özellikle gelir vergisi, KDV ve banka sigorta muamele vergisinde indirim yapılması gerektiğini söyledi. Sigorta primlerinde de indirime gidilmesi önerisini dile getiren Kayhan, resmi ödeme tarihi Mart 2002’de başlayan işsizlik sigortasının da daha öne alınmasının gerekliliğini vurguladı. 
     



 EKONOMİ 

























</TEXT>
</DOC>
