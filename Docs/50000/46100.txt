<DOC>
<DOCNO> 46100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yazar/civaoglu.html </URL>
<DATE> 2001/10/10/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
"Askeri kuvvet" gerçeği 
</HEADLINE>
<TEXT>

     Savaş ortamında bunca haber kirliliği, yönlendirme ve toz dumanın altında kalan "ABD'nin özel birlik istemi" için gerçek nedir 
     İsmail Cem, Bakanlar Kurulu'nda "ABD'nin dostlarına ve bu arada Türkiye'ye bir liste ileterek bunlar içinden hangi katkılarda bulunabileceklerini sorduğunu" söylüyor. 
     "Bu listede özel birlikler de var." 
     Fakat... Cem, "isteklerden biri için ABD'nin ısrarlı ya da dayatmacı olmadığını, bir takvime bağlanmadığını, ileriye dönük bir liste olduğunu" altını çizerek vurguluyor "bunlar için karşılıklı görüşmeye açıklar" diyor. 
     Ancak... Devletin doruğunda dar çerçevede çok özel ayrıntılara da giriliyor. 
     Örneğin... Taliban'a karşı savaşta önce ABD'ye sonra - belki - yöreye gönderilecek irtibat subayları grubu... Kore Savaşı'nda da Türk tugayı Kore'de çarpışırken, Tokyo'da bir irtibat subayları grubumuz vardı. Şimdi emekli olan Orgeneral Ragıp Uluğbay, o grupta görev yapmıştı. Ama Washington'da ve yörede farklı irtibat grupları olabilir. 
     Genelkurmay tarafından 50'şer kişilik 4 time "hazır ol" komutunun verilmesi... 
     Mehmet Ali Birand'ın Washington'dan bildirdiğine göre ABD, - bir olasılıkla - biyolojik ve kimyasal silahlara karşı eğitimli birlikler de isteyebilir. 
     İşte Meclis'e sunulan "askeri güç gönderme ve bulundurma karar istemi"nin Bakanlar Kurulu'nda imzaya açılmasının satıraraları... 
     Özel birlikler bağlamında bir gerçeği daha yansıtalım... 
     "Türkiye özel birlikleri, bir süredir zaten Özbekistan'da değil mi 
     Orada eğitim vermiyor mu 
     Türkiye, uzun süredir Taliban'a karşı savaş veren General Dostum'a ve yakın zaman önce öldürülen Ahmet Şah Mesut'a doğrudan destek vermiyor muydu 
     Böylece, Taliban'a karşı kuzey ittifakından yana tavrını uzun süre önce koymuş değil miydi 
     Onlar da Müslüman." 
     O halde... "İslam'a karşı İslam" söylemi, demagojidir. 
     Müslüman kuzey ittifakı ABD ile birlikte olduğuna göre, "hilale karşı haç" iddiaları da öyle... 
     
İKÖ eşiğinde      İslam Konferansı'na giden Cem, bunları anlatacak. 
     Ayrıca yetki tezkeresinin TBMM'ye gönderilmesi, yadırganmamalı. 
     Cem'in hedefi "Terörizmin gerekçesinin, dininin ve coğrafyasının olmadığını vurgulamaktır... Finans kaynağının sağlandığı, planlandığı, uygulamaya konduğu coğrafyaların hiçbir şeyi değiştirmeyeceğini ve teröre karşı küresel savaşım gerektiğini bildiriye koydurtmaktır." 
     Cem, böylece "bizi içeriden vuran terör örgütlerinin, bazıları komşumuz olan Arap ülkelerince korunmasını ve Batı ülkelerinden destek bulmasını" da çerçevenin içine sokmayı amaçlıyor. 
     Vahim hatalarla sapmalar yapmazsa, Türkiye'nin Afganistan için çizgisi doğru... 
     
Sıçrama kaygısı      Buna karşılık... Terörle savaşın Irak'a, Yemen'e hatta Suriye'ye de yayılma olasılığı var. 
     İşte orada Türkiye için kritik olan süreç başlar. 
     Daha şimdiden K.Irak'ta Barzani ve Talabani "sadece kendi yörelerindeki özerk konumlarıyla yetinmeyip, tüm Irak'ı egemenlik altına almak" söylemlerinde bulunuyorlar. 
     Yanıbaşımızda bir Kürt Devleti'nin, hele böyle ihtiraslara sahip bir oluşumun ulusal yararlarımızla çatıştığı açıktır. 
     İran'ın G.Irak'taki Şii bölgesiyle bütünleşmesi ve yörenin büsbütün karışması, yıllarca çözülemeyecek sorunlar oluşturabilir. 
     Türkiye'nin daha yeni yeni canlanmaya başlayan ve 1 milyar dolara dayanan Irak'la ticareti, bir kez daha çökebilir. 
     Irak, petrokimya tesislerinin ve demiryollarının yeniden yapımını Türkiye'ye veriyor. 
     Eskişehir tesislerinde Irak için 8 lokomotif üretilmekte. Gerisi gelecek... 
     Suriye ile ticaret ve müteahhitlik hizmetleri, dönüm noktasında. 
     Türkiye, Körfez Savaşı kayıplarını bir kez daha mı tekrarlasın 
     Ne karşılığında 
     
     







Irak, 2 - 3 ay sonra 


Balon haber 


Pentagon’a Türk General 


Ecevit'te Özal sendromu olabilir mi 


"Askeri kuvvet" gerçeği 


Dolarlı eğitim ve dershaneler 


Program revizyon gerektirmiyor, ama... 


"Yaşamak güzel şey be kardeşim" 


Ne fazla aktif ne de ürkek 


Bir uçak dolusu dolar 


Türkiye ve yeni paylaşım masası 


Tarihin mizahı... 


ABD halkına Bin Ladin dopingi 


Tozun günahı ve masumiyeti 


Asker göndermenin faturası büyük 


</TEXT>
</DOC>
