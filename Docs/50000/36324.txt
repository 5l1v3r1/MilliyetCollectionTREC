<DOC>
<DOCNO> 36324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/siyaset/siy03.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’li başkanın Ölüdeniz vurgunu 
</HEADLINE>
<TEXT>

Belediyeden 470 milyon maaş alan MHP’li başkan Sidekli, ayda 559 milyonluk kredi taksiti ödüyor 
     TOLGA ŞARDAN Ankara 

     Fethiye Ölüdeniz Belediye Başkanlığı görevinden alınan MHP’li Oktay Sidekli’nin görevini kötüye kullanıp haksız kazançla mal sahibi olduğu iddia edildi. Fethiye’de inceleme yapan Mahalli İdareler Genel Müdürlüğü kontrolörü, görevini kötüye kullandığını belirlediği Sidekli’nin görevden alınmasını talep etti. Sidekli hakkında "belediyenin imar icraatındaki usulsüzlükler ve yolsuzluklar", "Mal Bildirim Yasası’na muhalefet" ve "usulsüz geçici işçi çalıştırılması, kaçak inşaatlara göz yumulması" suçlamasıyla hazırlanan üç ayrı rapor Fethiye Başsavcılığı’na gönderildi. Sidekli hakkında kumar oynamak suçundan soruşturma yapılarak Fethiye Sulh Ceza Mahkemesi’nde dava açıldığı da ortaya çıktı. 
     Kontrolör, şüpheli mal varlığına dikkat çektiği Sidekli’nin mal beyanında inceleme yaparak 14 milyara 2000 model otomobil aldığını ve MHP’li başkanın maaşıyla orantılı olmayan ödeme şekliyle araç sahibi olduğunu saptadı. Sidekli’nin 470 milyon lira olan maaşına karşın ayda 559 milyon lira ödeme koşullu banka kredisi kullandığı anlaşıldı. 
     



 SİYASET 















</TEXT>
</DOC>
