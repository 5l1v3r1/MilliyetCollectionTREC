<DOC>
<DOCNO> 46432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/guncel/gun13.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     76 Türk’e burs 
     Kültürel ilişkiler çerçevesinde 11 ülke, 76 Türk vatandaşına araştırma, sanat ve dil bursu verecek. Bursu veren ülkeye gidiş-dönüş masraflarını adaylar karşılayacak. 
     
     Geneleve baskın 
     İstanbul polisi, Karaköy’deki geneleve yaptığı baskında, başını Mürsel Yıldız’ın çektiği haraç çetesini yakaladı. Çeteye kuryelik yapan üç hayat kadınının da aralarında bulunduğu 30 kişi gözaltına alındı. 
     
     Aşkı için öldü 
     İçel’in Tarsus ilçesinde şık olduğu Meral Yılmaz’dan ret cevabı alan Hakan Yıldırım, dehşet saçtı. Av tüfeği ile yaraladığı Yılmaz’ın öldüğünü sanan Yıldırım intihar etti. 
     
     350 kaçak yakalandı 
     İzmir Urla’da bir tekneye baskın düzenleyen Sahil Güvenlik ekipleri, Yunanis-tan’a kaçak gitmek isteyen 350 mülteciyi yakaladı. Türk kaptan kaçarken, tekneden atlayan bir kişinin bacağı kırıldı, fenalaşan iki hamile kadın da hastaneye kaldırıldı. 
     
     Anons paniği 
     Atatürk Havalimanı Dış Hatlar’da dün saat 14.30’da yapılan yanlış yangın anonsu, yolcular arasında panik yaşanmasına neden oldu. Hatanın sistemden kaynaklandığı belirtildi. 
     
     Oto fareleri kıskıvrak 
     İstanbul’un çeşitli semtlerinden çaldıkları 16 otomobili, sahte plaka ve belge düzenleyerek ya da parçalara ayırarak piyasada satan Mustafa ve Zekeriya Kayaoğlu kardeşler, Sarıgazi’de yakalandı. Bir kişi de aranıyor. 
     



 GÜNCEL 





















</TEXT>
</DOC>
