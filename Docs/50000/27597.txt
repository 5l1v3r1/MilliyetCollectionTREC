<DOC>
<DOCNO> 27597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/guncel/gun08.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Korsakof hastası yargılanır mı 
</HEADLINE>
<TEXT>

ÇAPRAZ ATEŞ 
     ÖNAY YILMAZ 

Cezaevinde ölüm orucunda bulunan hükümlü ve tutuklular, Korsakof denilen hafıza kaybı sendromuna yakalanıyorlar. Bu hastalığa yakalanan mahk mların cezai ehliyeti var mı İşte değerlendirmeler 

     Cengiz Hortoğlu Ceza avukatı 
Suç işleyen cezayı çeker      TCK’nın maddeleri, fiil işlendiği zamanki durumu kapsıyor. Fiil işlendikten sonraki durumu kapsamıyor. Siz bir suç işlediniz ama akıl hastası olduğunuz ortaya çıktığı zaman beraat ediyorsunuz. Ama suç işledikten sonra hastalandığınız zaman, cezanızı yine çekmek zorundasınız. Yani tedavi yapılırken de ceza çekmiş olunuyor, bu süre cezadan sayılıyor. Ceza tamamen kalkmıyor. Eğer hastalık yaşam boyu devam edecekse, devlet tedavisini yaptırmak zorunda. 
     
     İhsan Ercan Sağlık Bakanlığı 
Hastanelerde koğuşlar var      Bazı hastanelerde bir cezaevi koğuşu ayrılmış durumda. Orası Adalet Bakanlığı’nın koğuşu oluyor ve buraya giriş çıkışları bakanlık denetliyor. Örneğin Cerrahpaşa, Bayrampaşa ve Numune’de var. Mahk mların, cezaevine gönderilip gönderilmemesine servis hekimleri karar veriyor. 
     
     Doç. Hakan Gürvit Nörolog 
Cezanın mantığına aykırı      Korsakof, beyinde oluşan bir unutkanlık hastalığı, hafıza kaybı. Alzheimer hastalığından daha şiddetli bir unutkanlık biçimi. Uzun açlık, beynin her tarafını değil de, belirli yerlerini etkiliyor. Çok az düzelen var. Zihinsel açıdan sakatlayıcı bir hastalık. 1996’daki açlık grevlerinde de görüldü ve 5 yıldır hastalar iyileşemiyor. Bu durumdaki kişileri mahk m görmek, cezanın mantığına aykırı bir durum. 
     
     Dr. Saffet Ercan 
İnfazın ertelenmesi lazım      Hafıza kaybı bulgularıyla kendini gösteriyor. Tedaviye verdiği yanıt, çok düşük. CMUK’un 399. maddesine göre kişinin infazına sakıncalı bir duruma varsa - ki sağlık açısından bu durum ona giriyor - bu kişilerin infazının ertelenmesi lazım. Yıllardır bu yönlü girişimlere hep olumsuz yanıtlar alındı. Şu anda bu durumda 50’ye yakın hasta var. 
     



 GÜNCEL 



















</TEXT>
</DOC>
