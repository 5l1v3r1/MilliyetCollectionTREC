<DOC>
<DOCNO> 3013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur30.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim Fiorentina'dan sezon sonunda ayrılıyor 
</HEADLINE>
<TEXT>

     Fatih Terim basın toplantısında Fiorentina'dan sezon sonunda ayrılmaya karar verdiğini açıkladı. 
     Fiorentina'dan ayrılıp ayrılmayacağı haftalardır tartışılan Fatih Terim, kulüp başkanı ile dün akşam yaptığı görüşme sonrasında kararını verdi. Terim kararını önce futbolcularına açıkladı daha sonra bir basın toplantısı ile kamuoyuna iletti. 
     Fatih Terim sezon sonuna kadar görevinin başında kalacağını ve görevine hiçbir şey olmamış gibi devam edeceğini söyledi. Floransa halkına olan sevgisini de dile getiren Terim, onlara karşı borcunu sezon boyunca futbolcuları ile birlikte başarıyı kovalayarak ödemeye çalışacaklarını sözlerine ekledi. 
     Basın toplantısının sonunda gazetecilerin kendisine yönelttiği soruları yanıtsız bırakan Terim, Milan'a transferiyle ilgili gelişmelere açıklık getirmedi. 




</TEXT>
</DOC>
