<DOC>
<DOCNO> 23004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sonspo15.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor antremanında Oktay 4 golle göz doldurdu 
</HEADLINE>
<TEXT>

     Trabzonspor, 26 Mayıs Cumartesi günü deplasmanda Galatasaray ile yapacağı lig maçının hazırlıklarını sürdürdü. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık olarak 1.5 saat süren çalışmaya, sakatlıkları süren Osman ve Sergen katılmazken, Gökdeniz ise kondisyon salonunda çalıştı. 
     Bordo-mavili takım, antrenmanda dar alanda pas çalışmasının ardından yarım alanda çift kale maç yaptı. Çift kale maçta Oktay, attığı 4 golle göz doldurdu. 
     Bordo-mavililer, yarın sabah İstanbul'a gidecek ve burada yapacağı son çalışmayla Galatasaray maçının hazırlıklarını tamamlayacak. 
     Bordo-mavili takımın kadrosunda denenmek amacıyla bulunan Kamerunlu oyuncu Patrick, Gürcistan'ın Lokomotif Tiflis takımından gelen Meram ile Belçika İkinci Ligi'nde oynayan kaleci Ahmet, bugün son idmanlarına çıktıktan sonra, beğenilmeyerek geri gönderildi. 







</TEXT>
</DOC>
