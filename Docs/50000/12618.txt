<DOC>
<DOCNO> 12618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun05.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Slogan var, müdahale yok 
</HEADLINE>
<TEXT>
Gözaltındaki ölüm Trabzon’u gerdi... 
Kelepçelenip dövüldüğü iddia edilen Asım Ceylan’ın cenazesi Polise bir şehit daha’ yazılı çelenk ve sloganlarla morgdan alındı 
     TEKİN ATAY Trabzon DHA 

     Kafeterya işletmecisi Asım Ceylan’ın cenaze töreninde sokağa dökülen mahalle sakinleri, polis aleyhine slogan attı. Çömlekçi Mahallesi’nde dün sabah toplanan 42 yaşındaki Ceylan’ın arkadaşları ve yakınları, 30 araçlık konvoyla cenazeyi almaya gitti. Ceylan’ın otomobiline, "Polise bir şehit daha verdik" yazılı siyah çelenk koyan arkadaşları, Trabzon’un en işlek caddelerini kullanarak morga gittiler. 
     Tören boyunca mahalleye hiçbir üniformalı polis girmedi. Slogan atan gruba müdahale edilmedi. Ceylan’ın cenazesi Çömlekçi Mahallesi’ndeki 8 No’lu Sokak’taki işyerine getirildi. Üç çocuk babası Ceylan’ın yakınları ve çocukları feryat ederken, 12 yaşındaki oğlu Fatih Ceylan, "Babamın intikamını alacağım. Ondan ne istediler" diyerek hıçkırıklara boğuldu. 
     
Döverek öldürdüler’      Asım Ceylan’ın cenazesi daha sonra Çömlekçi Camii’nde kılınan ikindi namazından sonra Bahçecik Mahallesi’ndeki aile mezarlığında defnedildi. Olay önceki gece, Çömlekçi Mahallesi 8 No’lu Sokak’ta bulunan "Ceylan Cafe" önünde üç el ateş edilmesi üzerine meydana geldi. Polislerin gözaltına aldığı Ceylan, polis aracında hayatını kaybetti. 
     


 GÜNCEL 




























</TEXT>
</DOC>
