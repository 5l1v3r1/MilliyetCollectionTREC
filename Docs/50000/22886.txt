<DOC>
<DOCNO> 22886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/siyaset/siy08.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş Koltukta oturmamam lazım 
</HEADLINE>
<TEXT>

Sağlık Bakanı yine şaşırttı 
     ANKARA Milliyet 

     Sağlık Bakanı Osman Durmuş, "Türkiye’de 13 yılda bitirilmiş bir sağlık ocağı varsa, aslında bu koltukta oturmamam lazım. Böyle bir binayı 13 yılda bitiriyorsam, bu benim ayıbımdır" dedi. 
     Keçiören İsmet Ayturan Sağlık Ocağı’nın açılışına katılan Durmuş, Sağlık Ocağı’nın 13 yılı aşkın bir süreden sonra tamamlanarak, hizmete girdiğini söyledi ve "2000’li yıllarda 13 yılda sağlık ocağı yapılması benim için bir ayıp, bir yüz karasıdır" dedi. 
     
Bu polenler hasta eder’      Konuşmasında Keçiören Belediye Başkanı Turgut Altınok’a da seslenen Durmuş, etrafta uçuşan polenlere işaret ederek, şöyle konuştu 
     "Kavak ağaçlarından yayılan bu polenler hastalığa, astıma ve alerjiye yol açar. Belediyeler, şehirlerde yeşil alan oluştururken poleni fazla, hastalığa yol açan ağaçları seçmesin." 
     Durmuş, Yüksek İhtisas Hastanesi’nde gerçekleştirilen ameliyatla, yapay kalp pompası takılan Halit Kayabaş ve Mahmut Ögnaz’ı ziyaret etti. 
     Durmuş daha sonra, Kayabaş ve Ögnaz ile el ele tutuşarak, servislerde incelemelerde bulundu. 
     



 SİYASET 


















</TEXT>
</DOC>
