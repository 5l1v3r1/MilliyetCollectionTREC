<DOC>
<DOCNO> 10342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sondun08.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollanda'nın nüfusu, 16 milyona ulaştı 
</HEADLINE>
<TEXT>

     Merkez İstatistik Bürosu'nun, dün sabahtan bu yana dakika dakika internet aracılığıyla duyurduğu artış, bugün saat 12 00 itibarıyla 16 milyon olarak belirlendi. 
     Basın mensuplarının, dün sabahtan bu yana 16 milyonuncu kişinin hangi Hollandalı olacağına ilişkin çeşitli hastahanelerde aldıkları önlemler de boşa çıktı. 
     16 milyonuncu kişinin, Hollanda'ya çalışmak üzere gelen bir yabancı olduğu bildirildi. İstatistik Bürosu, daha önce yaptığı tahminlerinde, dün öğle saatleri itibarıyla ülke nüfusunun 16 milyona ulaşacağını bildirmişti.Ancak bu tahmin tutmadı ve dün sabahtan bu yana merakla yapılan izleme, bugün saat 12 sularında 16 milyonuncu kişinin sayılmasıyla sona erdi. 
     Yapılan tahminlere göre, Hollanda'nın nüfusunun on yıl sonra bir milyon daha artması bekleniyor. Hollanda 15 milyona da, yaklaşık 10 yıl önce ulaşmıştı. Hollanda'nın nüfusu günde ortalama 322 artıyor. Günde ortalama 550 bebek dünyaya gelirken, 385 kişi yaşamını yitiriyor. Günde ortalama 326 kişi ülkeye sürekli yerleşmek üzere giriş yaparken, 162 kişi de başka bir ülkeye yerleşmek üzere Hollanda'dan ayrılıyor. 
     




</TEXT>
</DOC>
