<DOC>
<DOCNO> 38884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/spor/bavr.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çizme’de start 
</HEADLINE>
<TEXT>

     İTALYA Birinci Futbol Ligi’nde sezon, bu hafta sonu yapılacak maçlarla başlıyor. Teknik Direktörlüğünü Fatih Terim’in yaptığı Milan, ilk haftada yarın deplasmanda Brescia ile karşılaşacak. Emre, Okan ve Hakan Şükür’ün yer aldığı Inter ise, sahasında Perugia’yı konuk edecek. Basında verilen bilgilerde, Emre’nin yedeklerde yer alacağı, Okan ve Hakan’ın da kadroda bulunmayacağı savunuldu. 
     
Süper Liverpool      GEÇTİĞİMİZ yıl Galatasaray’ın kazandığı Süper Kupa’nın bu yılki sahibi, Bayern Münih’i 3 - 2 yenen İngiliz Liverpool oldu. Fransa’nın Monte Carlo kentindeki II. Loui Stadı’nda oynanan finalde, Şampiyonlar Ligi Şampiyonu Alman Bayern Münih ile karşılaşan UEFA Kupası galibi Liverpool, 23. dakikada Riise ve 45’te Heskey ile devreyi 2 - 0 önde kapadı. 46’da Owen, farkı üçe çıkardı. 57. dakikada Salihamidzic ve 82’de Jancker’in golleri ise Alman temsilcisinin tesellisi oldu. 
     



 SPOR 























</TEXT>
</DOC>
