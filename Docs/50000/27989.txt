<DOC>
<DOCNO> 27989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/spor/bnba.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Lakers depremi 
</HEADLINE>
<TEXT>

NBA’in son şampiyonunu, Los Angeles’ta 550 bin kişi kucakladı. Shaquille O’Neal törende rap konseri verdi 
     NBA Ligi’nde son iki sezonun kralı Los Angeles Lakers, 2000 - 2001 sezonu şampiyonluğunu, önceki akşam düzenlenen görkemli bir törenle kutladı. Los Angeles’ta, Lakers’a gönül veren tam 550 bin kişi, şehir merkezinden, Lakers’ın maçlarını oynadığı Staples Center’a kadar düzenlenen geçitte oyunculara büyük sevgi gösterilerinde bulundu. Törene oyuncuların yanı sıra coach Phil Jackson, kenar yönetim ve idari kadro da katıldı. 
     LAKERS’IN dev pivotu Shaquille O’Neal ve ünlü forvet Kobe Bryant, tören boyunca ilgi odağı oldular. Mikrofonu elinden bırakmayan Shaquille O’Neal, söylediği rap şarkılarıyla da, Lakerslı seyircileri coşturdu. O’Neal, "Önümüzdeki yıl da şampiyon biz olacağız" diyerek gelecek sezon şampiyonluğu rakiplerine kaptırmayacaklarını söyledi. Bu arada geçit töreninde Aşırı sıcaktan fenalaşan 95 kişi ayakta tedavi edildi. 
     



 SPOR 

























</TEXT>
</DOC>
