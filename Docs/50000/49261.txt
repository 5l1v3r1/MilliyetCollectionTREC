<DOC>
<DOCNO> 49261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sondun19.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdülhak doğduğu köyde toprağa verildi 
</HEADLINE>
<TEXT>

     Afganistan'da iktidarda bulunan Taliban tarafından yakalanarak idam edilen ünlü Peştun komutan Abdülhak'ın, Afganistan'ın doğusundaki Celalabad yakınlarındaki Surkhrud'da toprağa verildiği bildirildi. 
     Abdülhak'ın yakınları tarafından yapılan açıklamaya göre, 26 Ekim'de öldürülen ünlü komutan, daha önce Pakistan'ın Peşaver kentinde defnedileceği açıklanmasına rağmen Taliban'ın son anda bilinmeyen bir nedenle karar değiştirmesi sonucu ailesi tarafından doğduğu köyde toprağa verildi. 
     80'li yıllardaki SSCB işgali sırasında Kızıl Ordu'ya direnişiyle 
     tanınan ünlü komutan ile birlikte yakalanan ve idam edilen bir kişinin de Taliban tarafından aynı köyde defnedildiği belirtildi. Abdülhak'ın yeğeni Yusuf, bu kişinin Abdülhak'ın yardımcısı general Hamid olduğunu söyledi. 
     






</TEXT>
</DOC>
