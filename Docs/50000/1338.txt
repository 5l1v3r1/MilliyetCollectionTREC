<DOC>
<DOCNO> 1338 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/akyol.html </URL>
<DATE> 2001/01/09/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Türlü kuşkular' 
</HEADLINE>
<TEXT>

     ASKERİN işi yolsuzlukla mücadele değil... Her iyi işi herkes üstlenirse hukuk, iş bölümü, yetki, sorumluluk gibi temel kavramlar ve süreçler kargaşaya düşer. 
     Yolsuzlukla mücadele, kamuoyu duyarlığının yanında, "işlem" olarak hükümetin ve yargının görevidir... İnsaf sahibi herkes kabul eder ki, bu hükümet yolsuzlukla mücadelede başarılıdır. 
     Öyleyse, 28 Şubat sürecinde pek çok örneğini gördüğümüz gibi, adını vermeyen bir "askeri yetkili", enerji yolsuzluğu soruşturması konusunda neden "düğmeye bakan değil biz bastık, bakanı çizin" diye açıklama yapıyor 
     Evvela, Hürriyet'in bu yöndeki haberi kesinlikle doğru... Evet, "askeri bir yetkili", bizzat Hürriyet muhabirini arayarak bu açıklamayı yapmış. 
     Kuvvet Komutanı düzeyinde değil, Jandarma sınıfından bir "askeri yetkili..." 
     
     BAŞBAKAN Ecevit'in buna sinirlenmesi ve "üzerine gideceğiz" demesi, 'doğal'dan öteye, gerekli tepkinin gösterilmesidir. Hatta siyasi konularda askeri açıklamalar yapıldığında da hükümet tepki göstermeliydi, göstermelidir. 
     Ecevit dünkü açıklamasını Bahçeli ve Yılmaz'ın da tasvibiyle yapmış. Başbakan'ın telefon etmesi üzerine, Genelkurmay Başkanı'nın da üzüntüsünü ve soruşturma açtıracağını bildirmesi çok olumlu... 
     Fakat gönül isterdi ki, Genelkurmay, Başbakan'dan önce tepki göstersin... Bunu beklememiz 'doğal'dır, çünkü Genelkurmay'ın ve bazen tekil askerlerin hemen her konuda, hatta yargı konularında bile, kamuoyuna açıklama yapma geleneği vardır. 
     Hürriyet'te yayımlanan haber, bu geleneğin 'münferit' bir "askeri yetkili" tarafından tekrarlanması mıdır Yoksa, Ecevit'in deyimiyle "türlü kuşkular uyandıran" bir girişim midir Birincisi, yani 'münferit' bir davranış olduğu görüşündeyim. 
     Vahim bulduğum nokta, açıklamanın içeriğinde siyasetçiyi kötüleme refleksinin bir kere daha yansımış olmasıdır Siyasetçi "irticaya taviz" verir Siyasetçi "ülke bütünlüğü" konusunda yeterince duyarlı değildir Siyasetçi hırsızdır 
     
     ANAP Genel Başkanı Mesut Yılmaz, Hürriyet'in manşetini görünce, aynı gün yapacağı basın toplantısının "giriş" kısmını değiştirmiş. 
     Yılmaz, "giriş" bölümünde diyor ki 
     "Siyaset kurumunun zayıflığının tek sebebi parçalanmışlık değil, aynı zamanda, siyaseti ve siyasetçiyi karalamak için yürütülen yoğun ve bilinçli kampanyadır... 
     Oynanan oyun tüm siyasetçileri ve siyaseti kötü ve kirli göstermektir..." 
     Gerçekten bu kadar ufalanmış ve kaygan bir zeminde siyaset icraat alanında da denetim alanında da yeterince olamaz, siyaset dışı güçler iktidarın en etkili ortağı haline gelir 
     Dün Yılmaz da soruyordu 
     "Sivil siyasetçilerin yerine geçecek alternatif kurum hangisidir Yeniden askeri yönetim özlemi mi var " 
     Türkiye'nin gündeminden bir türlü çıkaramadığı, 28 Şubat sürecinde daha da ağırlaşan bu tartışma, Türkiye'yi dışarıda da zaafa uğratıyor 
     Siyaset toparlanmalı ve "üstün iktidar" olduğunu göstermeli... Bunun için, son olayın "üzerine gitmek" gerçekten çok önemli... 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
