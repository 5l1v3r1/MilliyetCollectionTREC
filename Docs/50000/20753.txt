<DOC>
<DOCNO> 20753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sontur26.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Motoru bozulan uçak dere yatağına indi 
</HEADLINE>
<TEXT>

     İstanbul Havacılık Kulübü'ne ait Cesna 172 tipi özel uçak Eskişehir'in Alpu ilçesine bağlı Karaca"ren mevkiine zorunlu iniş yaptı, 2 pilot hafif yaralı olarak kurtuldu. 
     Esenboğa Havalanı'na inmek üzere İstanbul'dan Sabiha Gökçen Havaalanı'ndan havalanan İstanbul Havacılık Kulübü'ne ait Cesna 172 tipi 4 kişilik, tek motorlu uçak, Karaca"ren mevkiinde bulut altında uçarken birden irtifa kaybetmeye başladı. 2500 metreden 1500 metreye kadar inen uçağa zorunlu iniş yaptırmak isteyen pilotlar Melih Öztürk 30 ve Arif Kerem Baykurt 25 , iki dağın arasındaki bir yola inmek istediler. İniş sırasında uçağın sol kanadı kayaya çarptı. Uçak bunun üzerine gövde üzerinde yandaki dere yatağına girdi. İstanbul Havacılık Kulübü'nden pilot Melih Öztürk, yara almadan kurtulurken, Mimar Sinan Üniversitesi öğrencisi pilot Arif Kerem Baykurt, başından hafif yaralandı. 
     Pilotların, olay yerinde ilk müdahale yapıldıktan sonra helikopterle istirahat için Eskişehir Hava Grup Komutanlığı'na gönderildiği bildirildi. Uçağın sol kanadının kırık, burnunda hasar olduğu belirtilirken, Jandarma tarafından gerekli güvenlik önlemlerinin alındığı belirtildi. 







</TEXT>
</DOC>
