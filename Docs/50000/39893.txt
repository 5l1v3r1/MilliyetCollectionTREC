<DOC>
<DOCNO> 39893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/ekonomi/eko06.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hutbede TL’ dedi newline hacıdan dolar istedi 
</HEADLINE>
<TEXT>

Hutbelerinde TL’ye gereken değerin verilmesini isteyen Diyanet İşleri, hacca giden vatandaşların ücretlerini dolar olarak alıyor 
     ANKARA Anka 

     Türk Lirası Milli İtibarımızdır" başlıklı hutbe ile dolar kullanımına karşı başlayan kampanyada yerini alan Diyanet İşleri Başkanlığı’nın, hacca giden vatandaşlardan ücretleri "dolar" olarak aldığı ortaya çıktı. 
     Diyanet’in yayın organı "Diyanet Dergi"de Hac Dairesi Başkanı Avni Kurt’un şu ifadelerine yer verildi "Dairemizce vatandaşlarımızdan gelen talepleri dikkate alarak hac organizasyonunu çeşitlendirdik. Buna göre dört tip organizasyon yapılmaktadır. Bunlardan birincisi bin 800 dolar ödenen standart tip, ikincisi 3 bin dolar ödenen otel tip, üçünçüsü, 5 bin 750 dolar ödenen kısa süreli ve dördüncüsü 4 bin 750 dolar ödenen kısa süreli organizasyondur." 
     Bu arada, Diyanet İşleri Başkanlığı’nın ülke genelindeki camiilerde "Türk Lirası’na itibar" hutbesinin okunmasına ilişkin önerisine karşın Başbakanlık mescidinde "İslam Dini’nde selamlaşmanın önemi" hutbesi okundu. 
     



 EKONOMİ 



















</TEXT>
</DOC>
