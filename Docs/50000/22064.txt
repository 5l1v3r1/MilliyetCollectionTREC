<DOC>
<DOCNO> 22064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/siyaset/siy08.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce emekli sonra başbakan danışmanı oldu 
</HEADLINE>
<TEXT>

29 yıldır Genel Müdürlük yapan Özel için veda gecesi düzenlendi 
     ANKARA Milliyet 

     Kültür Bakanlığı Güzel Sanatlar Müdürlüğü görevinden yaş haddi nedeniyle emekli olan Mehmet Özel, Başbakan Bülent Ecevit’e Sanat Danışmanı olacak. 
     Kültür eski bakanlarından Namık Kemal Zeybek, Mehmet Özel için düzenlenen "Veda ve Sanat Gecesi"nde yaptığı konuşmada, 29 yıl boyunca genel müdürlük makamında kalan Özel’in şimdi de başbakan danışmanı olacağını söyledi. Zeybek, "Onun sanat için yaptığı çalışmalar sona ermedi. Artık onu başbakan danışmanı makamında sanat için çalışırken göreceğiz" sözleri üzerine Özel de başını öne doğru eğerek olumlu yanıt verdi. 
     Kültür Bakanı İstemihan Talay da sanat emekçisi olarak gördüğü Özel için bir "vefa gecesi" düzenlemekten onur duyduğunu ifade ederek, "Ben ona hep dedim ki, Mehmet Bey, siz Guiness Rekorlar Kitabı’na en uzun genel müdürlük yapan kişi olarak geçeceksiniz’. Ama tesadüfe bakın ki, ben de en uzun süre görev yapan Kültür Bakanı oldum" sözleri salonda bulunanları gülümsetti. 
     



 SİYASET 















</TEXT>
</DOC>
