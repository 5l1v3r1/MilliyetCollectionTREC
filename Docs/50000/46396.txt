<DOC>
<DOCNO> 46396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/astro/index.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İlerlemek mümkün 
</HEADLINE>
<TEXT>

Astrolojik göstergeler son birkaç gündür daha yüksek enerji, gerginliğe eğilim göstermekte. Bugün bu gerginliğe rağmen değişime açık durabilir, Güneş - Ay - Uranüs açısı altında, özellikle gruplar, ortaklaşa çalışmalar yönünde ilerleme sağlayabiliriz. Astrolojik açıdan bu, şartlardan yararlanarak değişiklik yapabilmek ve amaçlarımız yönünde ilerlemek anlamına geliyor. Örneğin Koç’lar gün içinde yaratıcı çıkışlar gösterebilirler. Kendilerinden çok daha eminler ama tartışmalardan uzak kalabilmeliler. Sabırlı Boğa bugün çok rahat edemeyebilir, zira yapması gereken çok iş var. Planlı davranarak yapıcı olmak daha kolay. İkizler için iletişim ve hareket devam etmekte. Şartlardaki değişim kararlarınızı da aniden değiştirebilir. Yengeç’ler için güvenlik ve parasal konularda sağlamlık gün içinde endişelenmelerine neden olabilir. Ani kararlar bazı kayıplara neden olabilir. Aslan bugün ilişkilerine önem vermeli. Özellikle akşam bu konuda daha hassas olabilecekleri görülüyor. Başak’lar yine sessiz kalmayı tercih edebilirler ama aslında önem verdikleri konularda fedakarlık etmeleri gerekiyor. 
Bu akşam Ay’ın Merkür ve Uranüs’le olan açıları zihinsel konularda yaratıcı çıkışlar, orijinal düşünceler ve tartışmalar için olumlu bir zemin hazırlamakta. Terazi’ler de bugün ortaklaşa hareket konusunda yapıcı adımlar atabilirler. Akrep’lerin duygusal konularda kendilerini frenlemeleri şart. Bu özellikle iş hayatında daha dikkat çekici olabilir. Yay’lar kendilerini girişime hazır hissediyorlar. Coşkun yapıları onları daha yaratıcı kılmakta. Oğlak’lar ortaklaşa konularda ani değişikliklerle karşılaşabilirler. Bekledikleri paraları almalarında bazı engeller ortaya çıkabilir. Kova’lar için de ilişkiler önem taşımakta. Sözlerine özen göstermezlerse ilişkilerini zora sokabilirler. Hayalci Balık bugün dağınık olmamak zorunda. Günlük işlerinde detaylara önem vermeleri gerekiyor. 

            Faks 287 74 37 
      







</TEXT>
</DOC>
