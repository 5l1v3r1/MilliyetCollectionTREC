<DOC>
<DOCNO> 16978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/siyaset/siy01.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
'Siyasette parlak insanlara yol açın' 
</HEADLINE>
<TEXT>

Çağlar'ın FBI ajanları tarafından yakalandığı sırada Mark Parris de Türkiye'ye mesaj yolladı 
     YASEMİN ÇONGAR Washington 

     ABD'nin Ankara eski Büyükelçisi Mark Parris, hükümetin ekonomiden sorumlu Devlet Bakanı Kemal Derviş'e destek vermesini isteyerek, "Türk hükümeti mutlaka, ekonomik program için şart olan yasaları hızla çıkarmalı ve programı kararlılıkla uygulamalı. Yoksa Türkiye'de her şey bugünkünden kötüye gider. Sokakta büyük öfke var" dedi. 
     Parris, Türkiye'nin en parlak bireylerinin siyasete girmesi için yolunun açılması gerektiğini, bunun da siyasi partiler ve seçim yasalarının değiştirilmesinden geçtiğini vurguladı. 
     Washington Enstitüsü'nün, her yıl 8. Cumhurbaşkanı Turgut Özal adına düzenlediği konferansta söz alan Parris, emekliliğin verdiği rahatlıkla hem Türk hükümetini, hem de Washington’u eleştirdi. Parris, Türk hükümetinin daha önce stand - by anlaşmasına kendi isteğiyle imza attığını hatırlatarak "Şimdi kimse IMF'yi suçlamasın" diyerek, üstü kapalı Başbakan Ecevit'i eleştirdi. 
     
     


 SİYASET 


















</TEXT>
</DOC>
