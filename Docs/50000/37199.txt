<DOC>
<DOCNO> 37199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/yasam/yas02.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Tasarruf için minibüs çilesi 
</HEADLINE>
<TEXT>

     İSTANBUL Milliyet 

     Karakolun tek aracı görevde olduğundan, pasaportsuz yakalanan 3 kişinin sınırdışı işlemlerini yürüten 2 polis memuru, tam 7 otobüs bir minibüs değiştererek işlemleri tamamlayabildi. 
     Sarıyer İlçe Emniyet Müdürlüğü ekipleri, Tarabya'da pasaportsuz oldukları belirlenen Nijerya uyruklu 1'i kadın 3 kişiyi gözaltına aldı. Nijeryalılar, sağlık kontrolü için hastaneye sevk edildi ama karakolun tek aracı görevdeydi. 
     Bunun üzerine iki polis memuru, 3 yabancıyı otobüse bindirip İstinye Devlet Hastanesi'ne götürdü. 
     Burada işi biten ekip, daha sonra bir otobüsle Sarıyer Cumhuriyet Savcılığı'na ulaştı. Saat 12.00 sıralarında karakoldan çıkılmıştı ve işlemler saat 16.00 sıralarında tamamlandı. 
     3 Nijeryalı ve 2 polis bu kez de 3 otobüse aktarmalı olarak binerek, sınırdışı işlemleri için Vatan Caddesi üzerindeki Yabancılar Şube Müdürlüğü'ne ulaştı. 
     
     Yoğun bir trafik 
     Ancak evraklar eksikti ve yabancılar teslim alınamadı. Bu kez geriye bir yolculuk başladı. Önce minibüsle Edirnekapı'ya oradan otobüsle Mecidiyeköy'e ve bir başka otobüsle Sarıyer'e. İşlemler tamamlandığında karakol aracı görevde ise aynı güzerg h aynı araçlarla katedilerek sınırdışı işlemleri tamamlanacak. 
     



 YAŞAM 






















</TEXT>
</DOC>
