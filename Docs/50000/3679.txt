<DOC>
<DOCNO> 3679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/cemal.html </URL>
<DATE> 2001/01/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyaset sahnesinde belirsizlik... Ya da çıkmaz mı .. 
</HEADLINE>
<TEXT>

     Askerin karşı olduğu biliniyordu. Çankaya taraftar değildi. Anayasa Mahkemesi de karşı olduğunu bir bildiriyle açıklayınca, parti kapatılmasını zorlaştıran Anayasa değişikliği paketi hükümet tarafından askıya alındı. 
     Şimdi ne olacak 
     Siyasal belirsizlik ağır basıyor. 
     Kendi payıma şöyle diyebilirim 
     Önümü göremiyorum 
     Niçin öyle 
     Siyasetin yakın geleceği konusunda daha sağlıklı değerlendirmeler için bir sorunun karşılığı ortaya çıkmalı 
     Fazilet Partisi kapatılacak mı 
     Eğer kapatılmazsa, siyasal öngörüler daha kolaylaşacak. Çünkü o zaman seçim ihtimali gündemden düşecek bugünkü koalisyon hükümetiyle birlikte enflasyonla mücadele programı da devam edebilecek. 
     Bir başka deyişle 
     Fazilet'in Anayasa Mahkemesi'nin gündemindeki kapatma davasıyla Türkiye'nin siyasal ve ekonomik istikrarı arasında bir bağ var. 
     Koalisyon hükümeti, dondurduğu değişiklik paketinde parti kapatılmasını son derece güçleştirdi. Kapatma kararını salt çoğunluk yerine, üçte iki çoğunluğa, yani nitelikli çoğunluğa bağladı. 
     Şimdi anlaşılan o ki, hükümet bundan vazgeçiyor. Başbakan Ecevit'in dünkü açıklamaları ve hükümetin havası bu yönde... 
     Vazgeçince ne olacak 
     Fazilet desteğini çekecek. 
     Çekeceğini dün belli etti. 
     Çekince ne olacak 
     Anayasa değişikliği yatacak. 
     Yatınca ne olacak 
     TBMM Anayasa Komisyonu'nun önde gelen bir üyesiyle dün konuşurken şöyle dedi 
     "Anayasa Mahkemesi yayınladığı bildiriyle bir bakıma ihsas - ı rey etmiş oldu. Yani tavrını önceden açıkladı. İşimi zorlaştırmayın, ben bu partiyi kapatacağım anlamına gelen bir çıkış yaptı." 
     Fazilet çevrelerinde de hava böyle. Partinin grup başkanvekillerinden biri dün öğle vakti "Anayasa değişikliği bir başka bahara kaldı" derken, Fazilet'in kapatılması ihtimalinin büyüdüğüne işaret ediyordu. 
     Yine aynı soru 
     Kapatılırsa, seçim gelecek mi 
     Kimine göre evet. 
     Partinin büyük olasılıkla 'devam'dan kapatılacağı, böylece birçok Fazilet milletvekilinin parlamento dışı kalacağı, bu nedenle de en azından genel seçim gibi bir ara seçimin Türkiye'nin kapısını çalacağı belirtiliyor. 
     Kimine göre hayır. 
     Fazilet'in kapatılması ille de genel seçim gibi bir araya seçime yol açmayacak diyorlar. 
     Kimi de farklı görüşte 
     "Fazilet kapatılmayacak " 
     Yani farklı yorumlar var. 
     Kafa karıştırıcı değil mi 
     Evet. 
     Öyle olduğu için de ben önümü pek göremiyorum. 
     Siyaset sahnesinde belirsizliğin ağır bastığı bir döneme giriliyor. İnşallah bu belirsizlik ortamı derinleşmez ve Türkiye kendini beklenmedik şekilde derin bir çıkmazın içinde bulmaz. 
     Türkiye'de siyasal dengelerin nasıl bıçak sırtında olduğu, Anayasa Mahkemesi'nin olağan dışı bildirisiyle bir kez daha ortaya çıktı. 
     Anlaşılan o ki 
     Türkiye'nin Yüksek Mahkemesi bile kendi içinde, kendi üyeleri arasında ortak bir demokrasi tarifinde buluşamıyor. Bir parti, demokrasinin içinde mi dışında mı, kendi içinde anlaşamıyor. 
     Böyle bir ülkenin işi elbette güçtür. Tabii, siyasal partilerin zırt fırt kapatıldığı bir ülkedeyse istikrarı yakalamak da kolay değildir. 
     Ya koalisyon ortaklarının Anayasa değişikliği konusunda sergiledikleri beceri düzeyine ne demeli Eski deyişle bahs - i diğer deyip geçelim bugünlük. 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
