<DOC>
<DOCNO> 40180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/astro/index.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Haftanın ilk gününde gökyüzü oldukça gergin. Dün gerçekleşen dolunayla birlikte duygusal çatışmaların devam ettiğini söyleyebiliriz. Gün içinde Ay’ın yaptığı açılar nedeniyle kendimizi yeterince ifade edemeyebiliriz. Ay bugün Balık burcunda ve gün boyunca duygusal hassasiyete, daha kararsız ve kendine acıyan eğilimlere işaret ediyor. Koç’lar bugün kararsızlıkları yüzünden beklemede kalabilirler. Sağlıklarına daha fazla özen göstermeliler. Boğa’lar daha rahatlar ama ileriye yönelik planlar yaparken iyimserliklerini korumaları gerekebilir. İkizler için mücadele getiren bir gündeyiz. İş hayatındaki gelişmelere önem vermeleri ve gerçekçi olmaları gerekiyor. Yengeç’ler yeniliklere açıklar. Aslan’lar başkalarının kaynaklarından yararlanabilirler ama bu arada aşırıya kaçmamaları da gerekiyor. Başak’ların ikili ilişkilerde toleranslı olması gereken bir gün. Terazi’ler günlük işlerinde özenli olmalılar. İş ortamında duygusal çatışmalar yaşayabilirler. Bugün sözünü ettiğimiz gerginlikler özellikle sabah 8.45 belirgin olabilir. Ay - Satürn karesi ancak yapıcı ve gerçekçi davranışların ödüllendirileceğini söylemekte. İyimserliğimizi korumak için kararlı olmalıyız. Akrep’ler gün içinde yeni riskler almaktansa beklemeyi tercih etmeliler. Aşk hayatlarında bazı hayal kırıklıkları da mümkün. Yay’lar da tıpkı diğer değişken burçlar gibi karşılarına çıkan engelleri aşmak durumunda. Süregelen işleri tekrar gözden geçirmek zorunda kalabilirler. Oğlak burcu diğerlerine göre daha rahat ama yolculuk ve iletişim gibi hareket içeren konularda aksamalarla yüzleşebilirler. İnatçı Kova’lar dikkatli olmazlarsa parasal kayıplarla karşılaşabilirler. Gereksiz harcamalardan da uzak durmalılar. Balık’lar için de bugün hareketli bir gün olacağa benzer. 

            Faks 287 74 37 
      







</TEXT>
</DOC>
