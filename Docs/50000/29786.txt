<DOC>
<DOCNO> 29786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sondun08.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiji Kızılhaç Başkanı ölü bulundu 
</HEADLINE>
<TEXT>

     Fiji'de geçen yılki siyasi rehin alma eyleminde arabuluculuk rolü üstlenen Kızılhaç Başkanı John Scott ve ev arkadaşı ölü bulundu. 
     Bir polis yetkilisi, başkent Suva'daki evinde bu sabah hizmetçisi tarafından ölü bulunan Scott ve arkadaşı Gregory Scrivner'ın bıçaklanarak öldürüldüklerini bildirdi. Yetkili, cinayetin sebebini henüz bilmediklerini, ancak hiçbir şey çalınmadığı için hırsızlık olmadığından emin olduklarını söyledi. Fiji'de işadamı George Speight liderliğindeki silahlı grup, 19 Mayıs 2000'de parlamentoyu basarak, aralarında ülkenin ilk Hint kökenli Başbakanı Mahendra Chaudry'nin de bulunduğu çok sayıda milletvekilini rehin almıştı. Scott, Speight ve adamlarının 56 gün süren rehin alma eyleminin sona ermesinde önemli rol oynamıştı. 







</TEXT>
</DOC>
