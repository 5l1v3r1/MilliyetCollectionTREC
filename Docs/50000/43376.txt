<DOC>
<DOCNO> 43376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yazar/akyol.html </URL>
<DATE> 2001/09/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Taliban ve İslam 
</HEADLINE>
<TEXT>

     TALİBAN konusunda Saadet Partisi ne diyor AK Partisi ne diyor 
     Hepsinden önemlisi, Erbakan ne diyor 
     Bu, "ılımlıların aşırılara karşı çıkabilmesi" sorunudur. 
     Bizde yaygın değildir maalesef Değerli yazar Türker Alkan'ın soldaki bu sorunu anlatan yazısından bir alıntı yapmak istiyorum 
     "Ben 1980'li yıllarda Ankara'da sosyal demokratların katıldığı bir toplantıda Stalin'i eleştirdiğim için o dönemin sosyal demokrat partisinin yöneticilerinden birisi tarafından kınanmıştım. Stalin'in nasıl büyük bir devrimci olduğunu anlatmıştı bana. Aynı partinin genel sekreter yardımcısı ve aynı zamanda öğretim üyesi olan bir arkadaşım da, 'Stalin'i eleştirdiğine göre Maocu olmasın' diyerek derin bir tahlilde bulunmuştu..." 
     Prof. Alkan, problemi net olarak ortaya koyuyor 
     "Nedense radikal bir akıma sırtımı dayamadan bir sosyal demokrat olabileceğim pek akıllarına gelmemişti. Üstelik, Stalinizm ve Maoculuk gibi akımlara yöneltilen eleştirinin, sosyal demokrasinin temelini oluşturduğunu unutmuş gibi bir halleri vardı. " Radikal, 22 Aralık 2000 
     
     BUGÜN önem kazanan mesele, İslami duyarlığı olanların "radikal bir akıma sırtını dayamadan" ve radikalleri eleştirerek kendilerini ifade edebilmeleridir. 
     Bizdeki İslami akımlar, sosyolojik bakımından da, siyasi bakımdan da Taliban ve Bin Ladin türü hareketler değildir. Ama Stalin'i eleştiremeyen solcular gibi onlar da totaliter Taliban rejimini ve özellikle kadınlara yapılan parya işlemini yeterince eleştirmiyorlar. 
     Fethullah Gülen çevresinin çıkardığı Zaman gazetesinde bunlar eleştiriliyor, kınanıyor. Görülüyor ki, ayrı bir çizgidir... 
     Milli Görüş kökenli hareketlerde bu netlik yok Amerika'ya hücum etmekle yetiniyorlar. Halbuki, ortada bir de Taliban meselesi vardır. 
     Molla Ömer kaç paralık adam Taliban lehine çağrı yapan "Pakistan uleması" kim Yayımlanmış itibarlı tek kitabı yoktur bunların 
     
     İSLAM tarihinde Hz. Ali'yi bile kafirlikle suçlayıp şehit eden Hariciler, bağnazlık ve şiddet bakımından günümüzdeki birçok radikal İslamcı hareketlere benzemekteydi. 
     Haricilerin temeli, kapalı kabile toplum yapısı ve bedevi töreleriydi. El - Bağdadi, İbn Haldun ve Cevdet Paşa gibi alimler bunu açıkça belirtir. Bugünkü Taliban gibi, Hizbullah gibi hareketler de aynı sosyolojik toplum yapısının çağımızdaki yansımalarından kaynaklanıyor. Onun için gelip geçici değildir, derin bir problemdir. 
     İslam, kendisini bu mariz yapıdan net bir şekilde ayırmadıkça, istenmeyen "medeniyetler çatışmasının" muhatabı olur ve bundan, başta Müslüman ülkeler, bütün insanlık zarar görür. 
     Onun için İslami çevrelerin, hele de kitleler üzerinde etkili isimlerin Taliban ve Bin Ladin türü yapılanmaları şiddetle kınamaları ve görüşlerini eleştirmeleri gerekir. 
     Dünkü din bilginleri ve önderleri Haricileri eylemleriyle ve görüşleriyle eleştirerek geniş Müslüman kitleleri uyardıkları halde, bugün Erbakan'dan, çevresinden, dindar kitleler üzerinde etkili olabilecek siyasilerden ve 'keskin' yazarlarından böyle bir net tavır göremiyoruz. 
     
     







Taliban ve İslam 


Bir Meclis ki... 


Başbakanlık'ta durum 


Saddam Hüseyin'i vurmak da gündeme gelirse... 


Sandık takvimi 


Gülen insanlar kenti 


Ne cengaverlik ne de pısırıklık 


Adres değişiyor mu .. 


Aynadan şiddet görüntüleri yansıyordu 


Gözümüz aydın 


Hırsızlar, işkence ve işkenceciler üzerine 


Timsahın kuyruğunu tutmak... 


Doğu'da organize sanayi 2 


On üçüncü ulus temizlenecek 


Tekirdağ üretmiyor 


</TEXT>
</DOC>
