<DOC>
<DOCNO> 3595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/ekonomi/eko04a.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas Finans 425 kişiyi işten çıkarttı 
</HEADLINE>
<TEXT>

Çalışanlarının yarısından fazlasını işten çıkaran İhlas Finans’ı borsa da yakın markaja aldı 
     EKONOMİ SERVİSİ 

     İhlas Finans Kurumu, 425 çalışanının iş aktini tek taraflı olarak feshetti. İhlas Finans Kurumu'ndan İMKB'ye gönderilen açıklamada, kurumda bir süredir devam eden yeniden yapılanma çalışmaları doğrultusunda personel tenkisatına gidildiği bildirildi. 
     Yasal hakları saklı kalmak koşuluyla değişik unvanlara sahip toplam 425 kişinin iş aktinin İş Kanunu'nun 13'üncü maddesi kapsamında tek taraflı olarak feshedildiği kaydedilen açıklamada, son bilanço tarihi olan 30 Eylül 2000’de 839 olan çalışan sayısının dün itibariyle 385 kişi olduğu belirtildi. İşten çıkarılanların yasal haklarının parasal tutarının hesaplanması çalışmalarının sürdüğü kaydedildi. 
     
     Her ay hesap verecek 
     Öte yandan, İhlas Finans Kurumu aylık mali bilgilerini 2000 yılı Aralık ayından başlamak üzere İMKB'ye bildirecek. Şirket ilgili ayda toplanan mevduat, ay sonları itibariyle cari ve katılım hesaplarının vadelerine göre toplam tutarlarını ve bir önceki ay ile karşılaştırmalı olarak aylık ortalama mevduat çekiliş oranı ile kullandırılan fonların ilgili ay sonu itibariyle vadelerine göre toplam tutarlarını borsa bülteninde yayınlanmak üzere borsaya gönderecek. 
     


 EKONOMİ 
























</TEXT>
</DOC>
