<DOC>
<DOCNO> 16208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/spor/spo07.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler benim evladım’ 
</HEADLINE>
<TEXT>

Türkiye Kupası sevincini doyasıya yaşayan ve fabrikasında MİLLİYET’e poz veren Başkan İlhan Cavcav, "Gençlerbirliği'ni bıraksam, federasyon başkanlığına adaylığımı koyardım" diye konuştu. 
     NECMİ KEPÇETUTAN 

     GENÇLERBİRLİĞİ Başkanı İlhan Cavcav, çarpıcı açıklamalar yaptı, "Sağlığım izin verdiği sürece başkanım" dedi. 23 yıldır bu görevi yapan Cavcav, "Eskiden takım antrenman yapsın diye bir çuval un gönderirdim. Şimdi kasada 10 - 11 milyon dolar var. Tek adam olmakla eleştirildim. Yıllardır işin içindeyim. Kimseyi hakir görmem. Ancak son sözü ben söylerim. Bırakmayı düşündüm, işi götürecek isim göremedim. Gençlerbirliği evladım olmuş" diye konuştu. 
     İSTİFA eden Samet Aybaba'ya da değinen Cavcav, "Samet güzel işler yaptı. Ama tam başarılı diyemem" dedi ve devam etti "Eksikleri var. Saha çalıştırmasında ortada sıçanla bu iş olmaz. Futbolcular da şikayetçi. Üstelik her şeyi 'Ben bilirim' havasında. Ama Allah'ı var, delikanlı adam. Konya bizimkinin üç katı para verdi, gitmedi. Eksiklerini giderse, Türkiye'nin en iyi hocası olur." İlhan Cavcav, genç teknik adama kapılarının açık olduğunu da sözlerine ekledi. 
     İLHAN Cavcav, Türkiye Kupası'nda penaltılar öncesinde fenalaştığını belirtip, "Ellerim titredi. Doktor çağırmaya kalktılar. İlaç verdiler. Kaybetsek yeni hocayla anlaştığım gerekçesiyle suç bana yüklenecekti" açıklamasını yaptı. Büyük kulüplerin kötü yönetildiğini savunan Başkan Cavcav, şöyle noktaladı "Biz çoluk çocukla Fenerbahçe'yi yendik. Sözleşmesi süren oyuncumu satmam. Potansiyel nedeniyle Ankara'dan şampiyon çıkması mucize". 
     
Patrick gitmiyor      GALATASARAY'ın transferi için bastırdığı Patrick'in, Gençlerbirliği yönetimine bir yıl daha sözleşmesi bulunmasına karşın şimdiden mukavelesini uzatmak için başvurduğu ortaya çıktı. Başkan İlhan Cavcav, "Menajeri kupa maçından birkaç gün önce benimle görüştü. 'Patrick çok mutlu ve huzurlu. Sözleşmesini şimdiden uzatalım' teklifi yaptı. Ancak olumsuz yanıt verdim. Patrick'le bir yıl daha sözleşmemiz var. Buna gerek yok" açıklamasını yaptı. 
     
Prim artmadı      GENÇLERBİRLİĞİ'nin Türkiye Kupası primi devülasyonun azizliğine uğradı. 15 bin marklık primin artırılmasını talep eden futbolculara ret yanıtı verildi. Beşiktaş'ı elediklerinde de aynı prim miktarını aldıklarını hatırlatan futbolculara Başkan İlhan Cavcav, "O dönemde mark 380 bin liraydı. Şimdi 600 bin liraya ulaştı. Bugünkü kurdan ödeme yapacağız" cevabını verdi. 
     


 SPOR 






























</TEXT>
</DOC>
