<DOC>
<DOCNO> 32933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/ekonomi/eko03.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank HSBC’nin 
</HEADLINE>
<TEXT>

Fon, Demirbank için HSBC’nin teklifini, değerlendirmeye elverişli’ buldu. Sümerbank’ta karar 27 Temmuz’a kaldı 
     EKONOMİ SERVİSİ 

     Tasarruf Mevduatı Sigorta Fonu TSMF , Demirbank için teklif veren yatırımcılardan HSCB Bank PLC’nin teklifini değerlendirmeye elverişli buldu. Fon’dan yapılan açıklamada, HSBC plc’nin, Demirbank’ı Türkiye’deki bankası HSBC Bank ile birleştireceği belirtildi. Sümerbank için OYAK’ın verdiği teklif hakkında ise karar tarihi yeniden ertelenerek 27 Temmuz olarak belirlendi. 
     
     HSBC ile birleştirecek 
     TMSF, Sümerbank ve Demirbank’ın satışı ile ilgili son durumu açıkladı. Fondan yapılan yazılı açıklamaya göre, Demirbank için verilen tekliflerden HSBC’nin teklifini değerlendirme kararı aldı. Bu konudaki açıklamada şöyle denildi "Demirbank için teklif vermiş bulunan yatırımcılardan HSBC Bank plc’nin teklifini değerlendirmeye elverişli bulmuştur. Demirbank AŞ tüzel kişiliği bilançosunun yaklaşık üçte birini almayı teklif eden HSCB Bank, Bankayı Türkiye’deki HSCB Bank A.Ş ile birleştirecektir. Söz konusu yatırımcı kuruluş ile imzalanacak gizlilik taahhütnamesi’ çerçevesinde başlanacak hisse satış ve devir sözleşmesi üzerindeki görüşmelerin iki ay içinde tamamlanması hedeflenmektedir." 
     Açıklamada, Demirbank’ın satışına başlanılmasının, güçlü ekonomiye geçiş programının ana unsurlarında biri olan bankacılık sektörünün yeniden yapılandırılması ve TMSF bünyesinde yer alan bankaların en az toplumsal maliyetle sisteme kazandırılması açısından önemli bir aşama olduğu vurgulandı. Satışın tamamlanması ile böylece Fon Bank Ekspres’ten sonra ikinci bankayı elden çıkarmış olacak. 
     



 EKONOMİ 






















</TEXT>
</DOC>
