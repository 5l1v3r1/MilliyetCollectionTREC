<DOC>
<DOCNO> 41682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/spor/aspo.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan'da Ümit bitmez 
</HEADLINE>
<TEXT>

Şampiyonlar Ligi’ne fırtına gibi başladı, güçlü İtalyan Lazio’yu sahasında devirdi 
Ümit Davala’yı, alkışlarla Milan’a uğurlayan G.Saray, üç puanı Ümit Karan’ın tek golüyle cebe indirdi 
     

     ALİ Sami Yen Stadı yine tarihi günlerinden birini yaşadı. Galatasaray gediklisi olduğu Şampiyonlar Ligi’ne grubun en güçlü ekibi Lazio maçıyla başladı. Avrupa’nın en pahalı ekipleri arasında yer alan İtalyan ekibi, maç boyunca oyuna ağırlığını koyamadı. İlk yarıda iki takım da temkinli oynadı ve hata yapmamaya çalıştı. Ortaya etkisiz bir oyun çıkarken, Sarı - Kırmızılı takım uzaktan şutlarla tehlike yaratmaya çalıştı. 
     İKİNCİ yarıda Lucescu sahneye çıktı. 63. dakikada Arif’in yerine Sergen’i oyuna alan Rumen hoca, rakibin oyunu riske aldığı anları çok iyi değerlendirdi. 79. dakikada Ümit Davala’nın muhteşem pasını kovalayan Sergen, Ümit Karan’a sadece golü atmayı bıraktı. Lazio’nun iki şutu direkten dönerken, mağlubiyet tam bir şok etkisi yarattı. Ümit Davala maç sonrasında sahayı arkadaşlarının omuzlarında terketti. 
     
D GRUBU TAKIMLAR O G B M A Y P NANTES 1 1 0 0 4 1 3 G.SARAY 1 1 0 0 1 0 3 LAZIO 1 0 0 1 0 1 0 PSV 1 0 0 1 1 4 0      
     

</TEXT>
</DOC>
