<DOC>
<DOCNO> 18223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sontur07.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP Ordu milletvekili partisinden istifa etti 
</HEADLINE>
<TEXT>

     DYP Ordu Milletvekili Yener Yıldırım, partisinden istifa etti. 
     Yener Yıldırım istifa gerekçesinde partisinin uyguladığı politikaları benimsemediğini belirtti. Yıldırım'ın istifası ile DYP'nin parlamentodaki sandalye sayısı 83'e düştü. 
     Yıldırım, istifası ile ilgili TBMM'de düzenlediği basın toplantısında DYP Grup Başkanlığı'na gönderdiği yazıyı okudu. Siyasal oluşumların ve siyasetle uğraşanların, ''demokrasiden başka sığınakları olmaması gerektiğini'' belirten Yener Yıldırım, demokrasiye inanmayan kişilerin, demokrasiyi savunabilmelerinin mümkün olmadığını ifade etti. Bu tür tavırların hem siyaset kurumlarına güveni sarstığını hem de siyasal alanın daralmasına sebebiyet verdiğine dikkati çeken Yener Yıldırım şöyle konuştu 
     ''Gerek demokrasi, gerekse siyaset yapma anlayışımızdaki ciddi farklılaşmalar sebebiyle, birlikte siyaset yapma şansımız ortadan kalkmıştır. Bizi siyasette var kılan, demokrasi ve hukuk ilkelerinin asgari varlığının bile şüpheli hale geldiği bir oluşum içerisinde dahafazla bulunmamın, beni TBMM'ye gönderen iradeye de ülkeme de bir faydası olmayacağına inanıyorum.'' 
     DYP içerisindeki milletvekillerinin bile fikirlerini söyleyebilecekleri demokratik bir ortamın kalmadığını bildiren Yıldırım, bunun sebebinin de mevcut DYP yönetimi olduğunu kaydetti. 







</TEXT>
</DOC>
