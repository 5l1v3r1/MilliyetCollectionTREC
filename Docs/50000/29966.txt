<DOC>
<DOCNO> 29966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sontur03.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP parti meclisine Ertuğrul Günay'ın listesinden 5 isim... 
</HEADLINE>
<TEXT>

     CHP 29. Olağan Kurultayı'nda Parti Meclisi PM ve Yüksek Disiplin Kurulu YDK üyeleri belli oldu. PM'ye Ertuğrul Günay'ın listesinden 5 isim girdi. 
     Delegeler, PM ve YDK üyeleri seçimini bir arada yaptılar. Oy verme işlemi saat 23.00'de sona ererken, oy tasnif ve sayım işlemi yaklaşık 6 saat sürdü. 
     PM üye sayısı, bu kurultayda 60'dan 72'ye yükseltildi. 
     PM, şu isimlerden oluştu 
     ''Mehmet Ali Özpolat, Yakup Kepenek, Zülfü Livaneli, İnal Batu, Şükrü Elekdağ, Hakkı Akalın, Haluk Koç, Sinan Yerlikaya, Oya Araslı, Sadullah Usumi, Ali Marım, Önder Sav, Nurettin Sözen, Güldal Okuducu, Ali Rıza Gülçiçek, Cevdet Selvi, Tufan Türenç, Yılmaz Ateş, Muzaffer Önder, Zekeriya Akıncı, Bülent Baratalı, Türkan Miçooğulları, İzzet Çetin, Ali Dinçer, Adnan Keskin, Mesut Değer, Gaye Erbatur, Mehmet Tomanbay, Berhan Şimşek, Mahmut Yıldız, Osman Coşkunoğlu, Deniz Pınar Atılgan, Halil Akyüz, Nazlı Eray, Gülseren Alçı, Demet Işık, Algan Hacaloğlu, Enis Tütüncü, Fuat Çay, Sünter Özyürek, Ali Kemal Kumkumoğlu, Mehmet Sevigen, Emre İleri, Tacidar Seyhan, Mustafa Gazalcı, Esat Canan, İnci Pelit Gürses, Ahmet Güryüz Ketenci, Erdoğan Yetenç, Ali Oksal, Orhan Sür, Semra Aksakal, Erol Tuncer, İsmet Atalay, Nezir Büyükcengiz, Zuhal Samlı, Eşref Erdem, Sevgi Kökbudak, Birgen Keleş, Şenel Uçar.'' 
     Günay'ın listesinden 5 isim 
     Ertuğrul Günay'ın listesinden PM'ye Nurettin Sözen, Adnan Keskin, Berhan Şimşek, Mustafa Gazalcı ve Erol Tuncer girdiler. Her iki listede ortak tek aday gösterilen Demet Işık da PM'de yer aldı. PM seçiminde en yüksek oyu 682 oyla Mehmet Ali Özpolat alırken, Özpolat'ı, 680 oy alan Yakup Kepenek ve 668 oy alan Zülfü Livaneli izledi. 
     Günay'ın listesinden Haluk Özdalga ile Aykut Oray ilk 60'ta yer almalarına karşın, 15 kadın üye kotası nedeniyle PM'ye Sevgi Kökbudak, Birgen Keleş ve Şenel Uçar girdiler. 
     Genel Başkan Deniz Baykal'ın belirlediği Bilim, Yönetim ve Kültür Platformu'ndaki 18 isim arasından PM'ye seçilen isimler ise şunlar 
     ''Prof. Dr. Oğuz Oyan, Doç. Dr. Serap Yazıcı, Kemal Kılıçdaroğlu, Prof. Dr. Duygu Bazoğlu, Prof. Dr. Faruk Şen, Zeynep Arat, Nazmi Şarvan, Şahin Mengü, Prof. Dr. Mustafa Özyurt, Erman Kunter, Kemal Özden ve Dr. Gökhan Çırnaz.'' 
     Yüksek Disiplin Kurulu oylamasında Genel Başkan Baykal'ın listesi blok halinde seçildi. 
     Kurul şu isimlerden belirlendi 
     ''Bedia Söylemez, Ali Şahin, Erhan Tez, Şevket Yazkan, Engin Baba, Saniye Gül Barut, Ersoy Bulut, Satılmış Çağlar, İsmet Çanakçı, Hüseyin Değerli, Ali Kemal Deveciler, Şehriban Ercan, Neriman Genç, Fazıl Güleken, Alper Karcıoğlu.'' 
     Sonuçları açıklayan Kurultay Divan Başkanı Kemal Anadol, seçimlerin hayırlı olmasını dileyerek, kurultayı sona erdirdi. 
     
     







</TEXT>
</DOC>
