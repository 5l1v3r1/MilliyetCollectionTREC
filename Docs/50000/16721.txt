<DOC>
<DOCNO> 16721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/yazar/theper.html </URL>
<DATE> 2001/04/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Ceza vermekten korkuyoruz 
</HEADLINE>
<TEXT>

Yazılarınızda sanıkların tutuklanmamasının teşvik edici olduğunu yazıyorsunuz. Her yakalanan sanığın mutlaka tutuklanması mı gerekir Tutuklamaya mani nedir 
     R. U. - İstanbul 
     Önce tutuklamanın hukuki niteliğini söyleyeyim ki, sonra açıklamam yanlış anlaşılmasın. Tutuklama yakalanan kişiye yani sanığa verilen bir ceza değildir. Peki tutuklama nedir Tutuklama bir tedbirdir. Ağırlıklı olarak bu tedbir sanığın kaçmasının önlenmesi, delilleri ortadan kaldırmasının önlenmesi, tanıkları olumsuz etkilemesi gibi ihtimaller karşısında başvurulur, ancak madem ki tutuklama bir tedbirdir öyleyse bu tedbiri mutlaka sanık açısından mı değerlendirmek lazım Bence toplumun içinde tehlike yaratmakta olduğu aleni olan kişinin tutuklanması toplumu ondan korumak üzere bir tedbir olarak da düşünmeli. Örnek. 
     Son günlerde yazdığım kapkaççılık. İnanılmaz yaygın, herkesin gözü önünde vatandaş soyuluyor ve hırsızlığın cezası altı ay hapis olduğu için bu kişiler yakalansa bile tutuklanmıyor, çünkü bizim çok ama çok sevgili, suçluları korumak için düzenlenmiş CMUK'umuz diyor ki 
     "Altı aya kadar hürriyeti bağlayıcı cezayı gerektiren suçlarda sanık ancak suçun toplumda infial uyandırması veya ikametgahı veya merkezinin bulunmaması veya kim olduğunu ispat edememesi halinde tutuklanabilir." 
     Bir de size İnfaz Yasamızdan bir örnek vereyim. 
     "Otuz güne kadar otuz gün dahil hürriyeti bağlayıcı cezalarla suç tarihinde on sekiz yaşını ikmal etmemiş olanların mahkum edildikleri kısa süreli hürriyeti bağlayıcı cezalar tedbire çevrilir ." 
     Görüldüğü gibi bir suçluyu ve bir sanığı korumak üzere elden gelen her şey yapılmış, şimdi günde beş kapkaç yapan, ayda yüzlerce kişinin hayatını tehlikeye atan birinden toplumun korunması gerekmez mi Biz ise, toplumu koruma yerine suçluyu koruma yolunu seçmişiz. Onun için tutuklama yok, suçlular alabildiğine şımarık. Bu durumda suç önlenir mi Önlenmez. Biz devlet olarak ceza vermekten korkan bir duruma düşmüşüz bilin ki, bunun sonu felaket. 
     
     





Özal ve Derviş 


Derviş sevabı 


Derviş'e davet 


Polisin güveni 


Futbol sadece futbol değildir 


İlk 100 gün 


Futbol ve politika 


Köy enstitüleri 


Dış destek cepte mi 


Hesaplaşma dönemi 


Yolsuzluk reçetesi 


Çin mönüsü 


Kamuda tasarruf dediğin böyle olur 


Ceza vermekten korkuyoruz 


Yabancıların "raporu" kötü ama "niyeti" iyi 


</TEXT>
</DOC>
