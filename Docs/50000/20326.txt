<DOC>
<DOCNO> 20326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sondun02.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Orta Amerika ülkeleri sallandı 
</HEADLINE>
<TEXT>

     Orta Amerika ülkelerinden El Salvador, Nikaragua ve Honduras'ta dün Richter ölçeğine göre 5.9 büyüklüğünde bir deprem meydana geldiği bildirildi. 
     Nikaragua'daki Bölgesel Çalışmalar Enstitüsü tarafından yapılan açıklamada, yerel saatle 14 00'de TSİ 20 00 meydana gelen depremin merkez üssünün Nikaragua'nın başkenti Managua'nın 350 kilometre kuzeybatısında, Honduras sınırı yakınında olduğu belirtildi. 
     Gözlemciler bu depremden sonra büyüklükleri 3.0 ile 4.8 arasında değişen 8 deprem daha meydana geldiğini kaydettiler. Ancak depremlerde can kaybı ve hasar meydana geldiğine dair herhangi bir açıklamada bulunulmadı. 
     Kızılhaç'ın El Salvador'daki sözcüsü de deprem nedeniyle hasar ve yaralanmalar meydana geldiğine dair kendilerine bir bilgi ulaşmadığını kaydetti. 
     El Salvador'da, 13 Ocak ve 13 Şubat'ta meydana gelen Richter ölçeğine göre 7.6 ve 6.6 büyüklüklerindeki depremler sonucu ülkede 1500'den fazla kişi ölmüş, yaklaşık bir milyon kişi evsiz kalmış ve 1 milyar 600 milyon dolarlık hasar meydana gelmişti. 







</TEXT>
</DOC>
