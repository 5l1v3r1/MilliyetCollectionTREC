<DOC>
<DOCNO> 34802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/astro/index.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hassaslıklar ön planda 
</HEADLINE>
<TEXT>

Venüs bugün burç değiştiriyor ve Yengeç'e geçiyor. Bu yeni konum su elementinden olan Yengeç, Akrep ve Balık için ilişkiler, hayattan aldığımız zevkler ve huzur açısından olumlu bir katkı demek. Bu arada Venüs'ün öncü bir burcun ilk derecesinde olması gezegenin özelliklerini günlük hayatımızda da daha dikkat çekici şekilde görebileceğimizi de söylemekte. Venüs ön plandayken yaptığımız işlere güzellik ve çekicilik katmak, uyum aramak ve uzlaşıdan yana olmak çok daha kolaydır. Koç'lar bugün işle ilgili sorumlulukları yanında aileleri ile de daha yakından ilgilenmek zorunda. Duygusal açıdan hassaslar. Boğalar ise verimli bir gündeler. Alışılmış düşüncelerin dışına çıkarak değişikliklere gidebilirler. 
Ay bugün Oğlak burcunda hareket ettiği için Venüs'ün bu yumuşak doğası ile bir yandan çelişmekte bir yandan da denge yaratmakta. Oğlak burcundaki Ay gün boyunca gerçekçi düşünce, duyguları bir kenara koyabilen eğilimler gösteriyor. İkizler'in kararsızlık çekebileceği görülmekte. Duygusal konularda daha net olmaya çalışmalılar. Yengeç'lere gelince gün içinde yakın ilişkiler, uyum arayışı ve ortaklıklar öne çıkıyor. Aslanlar verimli olmak ve yaptıkları işlerde detaylara dikkat etmek durumundalar. Özellikle Başak'lar bu olumlu titreşimden yararlanarak yaratıcılıklarını gösterebilirler. 
Teraziler'in daha planlı ve gerçekçi olmaları gerekmekte. Öğleden sonra saatlerinde 13 50 Uranüs ön plana gelirken bize heyecan verecek sürprizler ya da hızlı hareket etmek için olanaklar söz konusu. Akrep'lerin yakın çevrelerini daha iyi takip etmeleri ve sözlerine özen göstermeleri gerekmekte. 
Duyarlılıkların ağır bastığı, duygusal konularda ortada kalabileceğimiz bir gündeyiz. İçimizdeki sese belki daha yakın durmak faydalı olacak. Yay'ların harcamalara, parasal konulara daha ekonomik ve ılımlı yaklaşması lazım. Ay burçlarında hareket ederken Oğlak'lar çok daha duygusal tepkiler verebilirler. Aile ve anne önem taşıyabilir. Kova'lara önerimiz gereksiz yere karamsarlığa kapılmamaları ve planlı hareket etmeleri olacak. Balık'lar ise yakın çevrelerinden destek alarak daha gerçekçi planlar yapabilirler. 

            Faks 287 74 37 
      







</TEXT>
</DOC>
