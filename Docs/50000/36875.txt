<DOC>
<DOCNO> 36875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/soneko15.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜPRAŞ 6 ayda hedefleri aştı 
</HEADLINE>
<TEXT>

     Türkiye Petrol Rafinerileri A.Ş. TÜPRAŞ Yönetim Kurulu Başkanı ve Genel Müdürü Hüsamettin Danış, şirketin 2001 yılının ilk yarısında başarılı bir performans sergilediğini vurguladı. 
     Danış, yaptığı yazılı açıklamada, Tüpraş'ın 2001 yılının ilk yarısında 194.2 trilyon lira vergi öncesi kar elde ettiğini, söz konusu dönemde ''net karlılık, net satış ve ciro'' rakamlarında hedeflerin aşılarak, ekonomik krizin başarıyla atlatıldığını vurguladı. 
     Danış'ın açıklamasına göre TÜPRAŞ, yılın ilk yarısında işletme karını yüzde 202'lik net artışla 166.8 trilyon liraya çıkardı. Aynı dönemde cirosunu yüzde 59, net satışlarını yüzde 71.9 ve net karlılığını da yüzde 99 artıran TÜPRAŞ, bu performansıyla 2001 yılı Çalışma Programı ve Bütçe hedefininin üzerine çıktı. TÜPRAŞ Genel Müdürü Danış, işletme karı, faiz gelirleri, diğer faaliyetlerden elde edilen gelir ve karlarla, olağanüstü karların toplamından oluşan ilk altı aylık vergi ve kanuni yükümlülükler öncesi karın 194.2 trilyon lira olduğunu bildirdi. Bu toplamdan döneme ilişkin 71.8 trilyon liralık kanuni yükümlülüğün düşülmesiyle, TÜPRAŞ'ın NET Dönem Karının geçen yılın iki katına ulaşarak 122.5 trilyon lira oldu. 
     Kar ve satış rakamlarında, ''hedeflerin üzerinde'' bir performans gösteren TÜPRAŞ, aynı başarıyı yatırmlarda da gösterdi. Yatırımlarını yılın ilk bölümünde programın üzerinde gerçekleştiren kuruluş, 113.3 trilyon liralık yatırımlarının 59.7 trilyon liralık bölümünü tamamladı. 







</TEXT>
</DOC>
