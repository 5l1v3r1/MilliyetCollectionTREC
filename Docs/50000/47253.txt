<DOC>
<DOCNO> 47253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/ekonomi/eko06.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF şans tanımalı 
</HEADLINE>
<TEXT>

Financial Times gazetesi, 9 milyar dolarlık ek kaynak bekleyen Türkiye’ye IMF bir şans daha vermeli’ diye yazdı 
     İHSAN DÖRTKARDEŞ İstanbul DHA 

     Financial Times gazetesi, ABD’deki saldırıların ardından gelişmekte olan piyasaların çok daha hassas hale geldiğini, IMF’nin bu sorunla mücadele etmek için Türkiye’ye bir şans daha vermesi gerektiğini yazdı. Gazetede dün yer alan "IMF’nin seçenekleri" başlıklı yorumda 11 Eylül saldırılarının ardından gelişmekte olan ekonomilerde hassaslığın arttığı, Türkiye’nin IMF’den 9 milyar dolar ek yardım beklediği vurgulandı. 
     
     Parasal yardım 
     Ekonomileri hassas hale gelen ülkeler arasında Arjantin ve Türkiye’nin bulunduğu belirtilen yorumda şöyle denildi "Türkiye ekonomisi bu yıl yüzde 8 oranında küçüldü. Arjantin’deki durgunluk ise dördüncü yılına girdi ve daha da derinleşiyor. Bu ülkelere yeni borç imk nları sağlanarak, yardım edilmeli mi IMF, kısa dönemde likidite sorununu yaşayan ülkelere yardım etmelidir." 
     Yorumda, Arjantin’in para politikası, büyüme konusunda yaşadığı güçlükler ve borçları düşünüldüğünde böylesi bir ek kredi vermenin parayı sokağa atmak anlamına geldiği belirtildi. 
     Gazete, şöyle devam etti 
     "Türkiye’nin stratejik önemi daha da arttı. Bu nedenle politikacılar, Türkiye’ye yardım etme konusunda daha cesaretli olacaklardır. Zor durumlar, zor kararlar alınmasını gerektirir. Ancak, IMF’nin sadece ekonomik olarak anlam taşıması durumunda yardım yapması beklenmeli. Kredi verilecekler arasında ayrım yapılması, şu ortamda kaçınılmaz. IMF, yapısal reformları sürdürmesi şartıyla Türkiye’ye bir şans daha vermeli." 
     



 EKONOMİ 




















</TEXT>
</DOC>
