<DOC>
<DOCNO> 40365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/siyaset/siy06.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanı, RTÜK’ten şik yetçi 
</HEADLINE>
<TEXT>

     ANKARA Milliyet 

     RTÜK Başkanı Nuri Kayış, kurulun, Almanya’nın Sesi ile BBC radyolarının Türkçe yayınlarının durdurulması kararının iptali için Ankara Nöbetçi İdare Mahkemesi’ne başvurdu. Kayış, Üst Kurul’un, Almanya’nın Sesi ile BBC’nin Türkçe yayınlarının durdurulması yönünde 8 Ağustos’taki toplantısında aldığı kararın iptali için dava açtı. Kayış, Ankara Nöbetçi İdare Mahkemesi’ne 7 sayfalık dava dilekçesinin yanı sıra, çeşitli belgelerin yer aldığı 105 sayfalık bir dosya sundu. Kayış, yürütmenin durdurulması talebini de içeren iptal davasıyla ilgili dilekçede, RTÜK’ün kararının Anayasa’ya, İnsan Hakları Evrensel Beyannamesi’ne, Avrupa İnsan Hakları Sözleşmesi’ne, Sınır Tanımayan Televizyon Direktifi’ne ve Avrupa Sınır Ötesi Televizyon Sözleşmesi’ne "açıkça" aykırı olduğunu belirtti. 
     



 SİYASET 










</TEXT>
</DOC>
