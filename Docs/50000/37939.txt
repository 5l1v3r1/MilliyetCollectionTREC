<DOC>
<DOCNO> 37939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sonspo09.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'nın en popüler 3. şahsiyeti Zidane... 
</HEADLINE>
<TEXT>

     Fransa'nın Dünya ve Olimpiyat Judo şampiyonu David Douillet, ülkenin en popüler şahsiyetleri sıralamasında bu yıl yine ilk sırada yer aldı. 
     Ifop kamuoyu araştırma merkezi tarafından her yıl yapılan geleneksel kamuoyu araştırmasına göre, kurduğu fakirlere yardım derneği ile halkın kalbinde büyük yer tutan rahip Pierre, bu sıralamada geçtiğimiz yıl olduğu gibi yine 2. sırada yer aldı. Fransa'nın son yıllarda yetiştirdiği en ünlü futbolcu olan Cezayir asıllı Zinedine Zidane, halkın en çok sevdiği şahsiyetler sıralamasında 3. sırada yer alırken, sevilen şarkıcılar Jean-Jacques Goldman ve Henri Salvador 4. ve 5. sıraları aldılar. En sevilen şahsiyetler sıralamasında, Fransız sinema oyuncuları Jean Paul Belmonde 6. sırada, Gerard Depardieu ise 7. sırada yer aldı. Fransa Cumhurbaşkanı Jacques Chirac ise bu kamuoyu araştırmasında 20. sırada yer aldı. 







</TEXT>
</DOC>
