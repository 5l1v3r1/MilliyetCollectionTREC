<DOC>
<DOCNO> 9332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/cemal.html </URL>
<DATE> 2001/02/28/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Eğer hükümet yangını söndürmek istiyorsa... 
</HEADLINE>
<TEXT>

     Ecevit'in başkanlığında DSP, MHP ve ANAP arasında kurulan üçlü koalisyon hükümeti niye desteklenmişti Kamuoyunda niçin umutla karşılanmıştı Batı'da esen iyimser rüzgarlar nereden kaynaklanıyordu 
     Dört temel nedeni vardı 
     1 Enflasyonla mücadele sözü. 
     2 Avrupa Birliği sözü. 
     3 Temiz toplum sözü. 
     4 Terörü bitirme sözü. 
     Bütün bunlar birbiriyle iç içe olan, birbirini destekleyen ve aynı hedefe yürüyen vaatlerdi. Böylece, yeni yüzyıl için Türkiye'nin yol haritası çizilmiş oluyordu. Türkiye bu sayede demokrasi, hukuk devleti, insan hakları ve pazar ekonomisi alanlarında yapacağı atılımlarla dünyada birinci lige çıkacaktı. 
     Atatürk yolu buydu. 
     Yani çağdaş uygarlığa erişmek... 
     Bu yüzden heyecan yarattı hükümet. 
     Umut otobüsüne bindik 
     Hükümet işe iyi başladı. 
     2000 yılına çok iyi girdi. 
     Ekonomide 
     Enflasyonla mücadele ve ekonomide yapısal değişim konusunda üç yıllık ciddi bir program hazırladı. IMF ile anlaşmaya bağladı. Sosyal güvenlik ve bankacılık alanında uzun yıllardır gecikmiş reformları yaptı. Özelleştirme için yola çıktı. Kamu maliyesini düzeltmek için adımlar attı. Tarım reformuyla ilgili gelişmeleri hızlandırdı. 
     Sonuç olarak faizler düştü. Borsa yükseldi. Daha önemlisi, enflasyon düşmeye başladı. Dış kredi muslukları daha olumlu koşullara kavuştu. İş dünyası belki de ilk kez bir hükümetin ekonomik programına içtenlikle inandı. 
     Avrupa Birliği'nde 
     1999 yılı sonunda Helsinki'de yapılan AB zirvesini izlemiştim. Başbakan Ecevit fevkalade bir performans sergilemişti. Türkiye'nin AB adaylığının kabul edilmesinden sonra yaptığı konuşmada, AB ile tam üyelik müzakerelerinin en geç 2001'de açılacağını ve Türkiye'nin AB'ye sanılandan çok daha çabuk gireceğini söylemişti. Bu toprakların insanında yer etmiş, neredeyse 200 yıllık Avrupa hülyası kamuoyunda AB'ye karşı müthiş bir destek dalgası kabartmıştı. 
     Temiz toplum konusunda 
     Rüşvet ve yolsuzluğun devlet ve toplum düzeninden silinmesi için de Ecevit hükümeti umut verdi. Özellikle Bankacılık Reformu'nun bir ürünü olarak sahneye çıkan Bankacılık Üst Kurulu bu bakımdan hızlandırıcı rol oynadı. 
     Bir yandan bu kurulun başkanlığına atanan Zekeriya Temizel'e, öbür yandan İçişleri Bakanı Sadettin Tantan'a duyulan güven Türkiye'de de 'temiz eller' kampanyasının başladığına ilişkin umutları yeşertti. Ve gerçekten sayısız operasyon birbiri ardından kamuoyunda patlamaya başladı. 
     Terör konusu 
     Öcalan'ın yakalanması ve yargılanmasıyla birlikte Güneydoğu'da terör ve şiddetin en aza inmesi ve bu durumun yarattığı iyimser beklentiler kamuoyunda Ecevit hükümetine daha çok umut bağlanmasına yol açtı. 
     Sonra ne oldu 
     Tökezlemeye başladık. Sıra ince ayar konulara gelmeye başlayınca gecikmeler ortaya çıktı. 
     Ne demek ince ayar konular 
     Ekonomide 
     Hükümet, özelleştirmeye evet dedi ama Telekom'u, bor'u yatırdı. "Özelleştirme olsun ama hiç işsizlik olmasın" demeye başladı. Enerji devirleri konusunda ipe un serdi. Kamu maliyesini düzelteyim dedi ama örneğin fonların kaldırılmasını geciktirdi. Tarım reformunu rayına oturtamadı. Bütün bunlar, IMF dahil bazı yönetim hatalarıyla birleşince kasım krizi patlak verdi. Sonra kara çarşamba geldi. 
     Avrupa Birliği'nde 
     Hükümet, demokrasiyle ilgili örneğin Kürtçe eğitim, radyo - televizyon gibi, ifade özgürlüğü gibi, dış politikayla ilgili örneğin Kıbrıs gibi ince ayar gerektiren konularda mesafe alamadı. 2000 yılını neredeyse boşa geçirdi. 
     Temiz toplum konusunda 
     Hükümet işe hızla girdi. Operasyonlar birbiri ardından geldi. Ancak, özellikle iki konuda soru işaretleri kamuoyunda kıvrılmaya başladı. Biri, 'jandarma'nın da titizlikle kovaladığı beyaz enerjisi dosyası, öbürü Halk Bankası dosyası idi. 
     Cumhurbaşkanı Sezer'in de düğmeye basmasına ve Başbakan Ecevit'le kapışmasına yol açan bu iki konudan birinin ucu Mesut Yılmaz'la ANAP'a, diğerininki Hüsamettin Özkan'la bağlantılı görülüyordu. Hükümet bu iki konuda daha hareketli davransaydı, Enerji Bakanı Ersümer istifa etseydi, kamuoyunda bugün yer etmeye başlayan soru işaretleri silinebilirdi. 
     Terörü bitirme sözü 
     Güneydoğu'da silahlar susarken, bataklığı kurutma konusunda hükümet kayda değer bir iş yapamadı bugüne kadar... 
     Sonuç 
     Hükümet niye destek gördü Niye bugün güveni sıfırladı Özeti yukarıda. Eğer hükümet yangını söndürmek ve tekrar çıkışa geçmek istiyorsa, verdiği sözlerin her şeye rağmen arkasında olduğunu göstermelidir. 
     Ya da yeni bir hayata başlamak istiyorsa, aynı alanlarda yine 'Haydi Türkiye ' demeli. 
     Diyebilecek mi .. 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
