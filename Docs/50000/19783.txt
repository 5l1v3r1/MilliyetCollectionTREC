<DOC>
<DOCNO> 19783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/siyaset/asiy.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecrit artık yok 
</HEADLINE>
<TEXT>

Sivas’ta panelde konuşan Adalet Bakanı Türk, "Artık kimse cezaevlerinde işkence yapıldığını iddia edemeyecek" dedi 
     ERAYDIN AYTEKİN - ALİ TOYDEMİR Sivas DHA 

     Adalet Bakanı Hikmet Sami Türk, Cumhurbaşkanı Ahmet Necdet Sezer’in de imzaladığı "Ceza İnfaz Yasası" ile özellikle F tipi cezaevleri için söylenen "tecrit" iddialarının sona ereceğini söyledi. 
     Türk, Cumhuriyet Üniversitesi’nce düzenlenen "Uygulamada Adli Tıp ile İlgili Sorunlar ve Çözümleri" konulu panele katıldı. İş hukukunda da düzenlemeler yaparak, cezaevlerindeki mahk mlara daha kolay iş olanağı sağlanması için tasarı hazırladıklarını belirten Türk, "F tipi cezevleri’nde bulunan hükümlülerin, burayı sadece dört duvar olarak düşünmemeleri gerekiyor. Burası onların yeniden topluma kazandırılması için, oluşturulmuş yerler olarak görülmeli" diye konuştu. 
     Türk, Adli Tıp Kurumu’nun uygulamalarının da çağdaş bir düzeye getirilmesi için çalışmalarının sürdüğüne dikkati çekerek, şöyle devam etti 
     "Bu nedenle grup başkanlığı sayısını ülke genelinde 25’e çıkarmayı planlıyoruz. Ayrıca şubelerini de tüm illere yaymayı hedefliyoruz. Bugün Adli Tıp Kurumu’nun herhangi bir darp izine rastlanmamıştır’ şeklindeki raporları, yeterli olmamaktadır. Sırf bu nedenle Avrupa İnsan Hakları Mahkemesi’nde davalar bozulmaktadır. Bunun için mutlaka Adli Tıp Kurumu’nu geliştirmek ve çağdaşlaştırmak zorundayız." 
     Tıp, hukuk, kamu yönetimi, eğitim, bilim gibi alanlarda uzman olan kişilerce kurullar oluşturulacağını anlatan Türk, "Bu kurullar cezaevlerinde sivil denetim görevini üstlenecekler. Artık kimse, cezaevlerinde işkence yapıldığını iddia edemeyecek" dedi. 
     



 SİYASET 














</TEXT>
</DOC>
