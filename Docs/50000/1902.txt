<DOC>
<DOCNO> 1902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sontur03.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji'de gözaltına alınan bürokrat sağlık kontrolünden geçirildi 
</HEADLINE>
<TEXT>

     Ankara DGM Cumhuriyet Savcısı Talat Şalk tarafından yürütülen "Beyaz enerji operasyonu" çerçevesinde jandarma tarafından gözaltında tutulan eski Enerji ve Tabi Kaynaklar Bakanlığı Müsteşar yardımcısı Mustafa Mendilcioğlu, Adli Tıp Kurumu’na götürülerek sağlık kontrolünden geçirildi. 
     "Beyaz enerji Operasyonu"nda, Jandarma Genel Komutanlığı Kaçakçılık ve Organize Suçlarla Mücadele Daire Başkanlığı’nca gözaltına alınan Mendilcioğlu, jandarma ekipleri tarafından sabah saatlerinde Keçiören’deki Adli Tıp Kurumu’na götürüldü. 
     Burada sağlık kontrolünden geçirilen Mendilcioğlu, daha sonra sorgulamasının devam ettiği Yenimahalle’deki Jandarma İl Alay Komutanlığı’na tekrar getirildi. 




</TEXT>
</DOC>
