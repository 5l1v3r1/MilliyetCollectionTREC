<DOC>
<DOCNO> 38642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sonspo09.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray fırtınası Avrupa'da esmeye devam ediyor 
</HEADLINE>
<TEXT>

     Galatasaray, Bulgaristan'ın PFC Levski Sofya takımını eleyerek, futbolda Avrupa'nın en önemli organizasyonu olan Şampiyonlar Ligi'ne 7 kez kez katılma başarısını gösterdi. 
     Bu sezon 10. kez düzenenlenen bu lige yalnızca 3 kez katılmayı başaramayan ''Cim Bom'', Türkiye'den devler ligine 2 kez katılabilen ezeli rakipleri Fenerbahçe ve Beşiktaş'a da kapatılması çok zor bir fark attı. Sarı-kırmızılılar, ''Devler Ligi''ne 8 kez katılan FC Porto'dan sonra, 2. sırayı Avrupa'nın ünlü ekipleriyle birlikte paylaştı. ''Aslan''ın yanı sıra, İngiltere'nin Mancshester United, İspanya'nın FC Barcelona, Norveç'in Rosenborg BK ve Rusya'nın Spartak Moskova takımları da bu önemli organizasyona 7 kez katılmayı başardı. 
     Avrupa'da istikrar simgesi olan Galatasaray, Avrupa Şampiyonlar Ligi'ne dünyanın sayılı ekipleri arasında gösterilen birçok takımdan da daha fazla katılmayı başardı. Avrupa'nın dev bütçeli ekiplerinden İspanya'nın Real Madrid CF, Fatih Terim'in ekibi AC Milan, İtalya'nın FC Juventus, Almanya'nın FC Bayern Münih gibi takımlarının yanı sıra, Ukrayna'nın Dinamo Kiev takımları bu başarıyı ancak 6 kez yakalayabildi. Ligde, Almanya'nın BV Borussia Dortmund, Fenerbahçe'nin elediği İskoçya'nın Glasgow Rangers, Yunanistan'ın Pire Olympiakos ve Hollanda'nın PSV Eindhoven takımları da 5'er kez mücadele ettiler. 
     Avrupa Şampiyonlar Ligi'ne bu sezon 7 takım ilk kez katılma hakkını elde etti. İngiltere'nin geçen sezon UEFA Kupası'nı kazanan FC Liverpool, İtalya Şampiyonu AS Roma, eski Galatasaraylı Fatih'in takımı Real CD Mallorca, Almanya'nın FC Schalke 04, İskoçya'nın Celtic Glasgow, Fransa'nın Lille takımları ilk kez bu büyük organizasyonda mücadele edecek. 
     







</TEXT>
</DOC>
