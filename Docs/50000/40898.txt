<DOC>
<DOCNO> 40898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/spor/spo02.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıldırım bayrak açtı 
</HEADLINE>
<TEXT>

2002 yılında başkanlığa yeniden aday olacağını açıkladı ve "10 yıl daha buradayım. Kimse heveslenmesin" dedi 
     YUSUF KOBAL 

     FENERBAHÇE Başkanı Aziz Yıldırım 2002 yılında yapılacak olağan kongrede başkanlığa yeniden adaylığını koyacağını açıkladı. Yıldırım, Park Orman’daki VİP Tribünü tanıtım kokteylinde "Fenerbahçe’yi iki yıl sonra Avrupa takımı yapacağız. Daha önce bırakacağımı açıklamıştım ama hedeflerimiz için 2002 yılındaki kongrede yeniden aday olacağım" diye konuştu. 
     BİRİLERİNE mesaj yolladığını belirten Yıldırım,öKimse heveslenmesin, 10 yıl daha buradayım. Denizli ve talebelerine büyük görev düşüyor. Hedefimizde bize yardımcı olacaklar" ifadelerini de kullandı. Bu arada Anadolu Yakası Pazarcılar Odası Başkanı Hurşit Aydın, Şampiyonlar Ligi maçı için Salı Pazarı’nın kurulmaması isteyen ve kaymakamlığa başvuran Fenerbahçe’ye sitem etti. Aydın "Maç gününü değiştirsinler" dedi. 
     
Rapajic’in kulağı çekildi      FENERBAHÇE’DE takımla birlikte antrenmanlara başlayan Serhat’ın Kocaelispor maçında oynayabileceği açıklanırken, Teknik Direktör Mustafa Denizli de Rapajic ile özel bir görüşme yaparak özverili olmasını istedi. Johnson’ın durumu belirsizliğini koruyor. Rüştü, www.rusturecber.net adresiyle internetli oyuncuların arasına katıldı. Denizli bekar oyuncuları dün kampa aldı. 
     



 SPOR 




















</TEXT>
</DOC>
