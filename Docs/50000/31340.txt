<DOC>
<DOCNO> 31340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/soneko25.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankekspres faizlerini yeniden düzenledi 
</HEADLINE>
<TEXT>

     Bankekspres, bugünden geçerli olmak üzere Türk Lirası, ABD Doları ve Alman Markı cinsinden mevduatlara uyguladığı faiz oranlarını yeniden belirledi. 
     Bankekspres'ten yapılan açıklamaya göre, Türk Lirası cinsinden 1 ay vadeli mevduat faizi yüzde 64'ten yüzde 61'e, 3 ay vadeli mevduat faizi ise yüzde 64'ten yüzde 63'e düşürülürken, 6 ay ve 1 yıl vadeli mevduat faizleri yüzde 57'den yüzde 63'e yükseltildi. Bankekspres Türk Lirası mevduat faiz oranlarında en son olarak 4 Haziran'da düzenlemeye gitmişti. 
     Bankekspres, ABD Doları ve Alman Markı cinsinden mevduat faiz oranlarında ise tüm vadelerde indirime gitti. ABD Doları cinsinden 1 ay vadeli mevduat faizi yüzde 9'dan yüzde 5'e, 3 ay vadeli mevduat faizi yüzde 9'dan yüzde 6'ya, 6 ve 12 ay vadeli mevduat faizleri yüzde 8.5'ten yüzde 6'ya çekildi. Daha önce ABD Doları cinsinden vadesiz mevduata yüzde 2 faiz uygulayan Banka, bugünden itibaren vadesiz mevduata faiz vermeyecek. Alman Markı cinsinden hesaplarda da 1 ay vadeli mevduat faiz oranı yüzde 8'den yüzde 4.5'e, 3 ay vadeli mevduat mevduat faiz oranı yüzde 8'den yüzde 5'e, 6 ve 12 ay vadeli mevduat faiz oranları da yüzde 7.5'ten yüzde 5'e düşürüldü. Alman Markı hesaplarda da daha önce yüzde 2 olan vadesiz mevduat faiz oranı sıfırlandı. Bankekspres, ABD Doları ve Alman Markı cinsinden vadeli mevduat faizlerinde bundan önceki düzenlemeyi 17 Mayıs'ta yapmıştı. 







</TEXT>
</DOC>
