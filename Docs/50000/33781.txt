<DOC>
<DOCNO> 33781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/son/sondun12.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen küreselleşme karşıtı için Madrid'te bombalı protesto... 
</HEADLINE>
<TEXT>

     İspanya'nın başkenti Madrid'de dün gece bombalı saldırı düzenlendi. Saldırının, İtalya'nın Cenova kentindeki G-8 zirvesini protesto eden küreselleşme karşıtı İtalyan gencin öldürülmesini protesto etmek amacıyla düzenlendiği bildirildi. 
     İspanyol polisi, el yapımı bombanın başkentin Vallecas mahallesindeki otomobil galerisi önünde patladığını, binanın ön cephesiyle, çok sayıda aracın zarar gördüğünü belirtti. 
     Aynı kaynak, polisin patlamadan sonra olay yerinde yaptığı incelemede, ''Yoldaşımız Carlo Giuliani'nin katline bir yanıt'' yazılınot bulduğunu kaydetti. 
     Carlo Giuliani adlı İtalyan küreselleşme karşıtı genç, 20 Temmuz'da İtalyan güvenlik birimleri tarafından başından vurularak öldürülmüştü. 






</TEXT>
</DOC>
