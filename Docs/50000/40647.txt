<DOC>
<DOCNO> 40647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sonspo03.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
30 DEV Adam için tarihi gün bugün... 
</HEADLINE>
<TEXT>

     Eurobasket 2001 ve Futbol Dünya Kupası elemelerinde bu akşam kalpler tutulacak. 
     Basketbolda ilk turda grup birincisi olarak doğrudan çeyrek finale kalmayı başaran A Milli Basketbol takımımız, bugün güçlü Hırvatistan ile karşı karşıya gelecek. 
     12 DEV Adam'ımızın ilk hedefi son şampiyon İtalya'yı deviren Hırvatları yenip ilk kez Dünya Kupası'na katılma hakkı kazanmak. 
     Hırvatistan - Türkiye maçı Abdi İpekçi Spor Salonu'nda saat 19 00'da diğer çeyrek final mücadelesi Fransa - Almanya maçı ise saat 21 15'te başlayacak. 
     
     Futbolcularımız Dünya kupası yolunda 
     A Milli Futbol Takımımız, Dünya Kupası Avrupa 4. Eleme Grubu’ndaki 9. maçında, İsveç ile karşı karşıya elecek. Ali Sami Yen Stadı’nda saat 20.30’da başlayacak maçı İtalyan Braschi yönetecek. Ekibimiz, rakibini yenerse İsveç’in bir puan önüne geçecek ve 47 yıl sonra Dünya Kupası finallerine katılma yolunda çok büyük avantaj yakalayacak. İkinci olmamız halinde de herşey bitmiyor... Dünya kupası için İsrail veya Avusturya ile baraj maçı oynayacağız... 






</TEXT>
</DOC>
