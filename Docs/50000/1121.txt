<DOC>
<DOCNO> 1121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/guncel/gun10.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
YAĞIŞ GELİYOR 
</HEADLINE>
<TEXT>
Şemsiyeleri hazırlayın 
     Türkiye, Balkanlar üzerinden gelen yağışlı havanın etkisine giriyor. Devlet Meteoroloji İşleri Genel Müdürlüğü'nden alınan bilgiye göre, bugün yurtta yağış beklenmiyor. Yurdun güney kesimlerinde açık ve az bulutlu, iç kesimlerinde ise parçalı ve az bulutlu bir hava yaşanacak. Yurdun iç kesimlerinde yer yer sis görülecek. 
     Türkiye, yarından itibaren ise Balkanlar üzerinden gelen yağışlı havanın etkisine girecek. Buna göre Kıyı Ege, Marmara'nın batısıyla Batı Karadeniz yağmurlu, diğer yerler parçalı ve az bulutlu olacak. Çarşamba günü ise Marmara Bölgesi, Ege ve Batı Akdeniz dışında diğer yerler yağışlı. Hava sıcaklığı ise mevsim normallerinin 1 - 2 derece üzerinde seyredecek. 
     


 GÜNCEL 




















</TEXT>
</DOC>
