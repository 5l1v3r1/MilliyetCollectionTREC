<DOC>
<DOCNO> 37735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/spor/ybayatli.html </URL>
<DATE> 2001/08/18/ </DATE>
<TIME>  </TIME>
<AUTHOR> TOGAY BAYATLI  </AUTHOR>
<HEADLINE>
Olaylar ve tartışmalar 
</HEADLINE>
<TEXT>

     TOGAY BAYATLI 

     Türkiye’de siyasi, ekonomi ve spor alanlarında yaşanan birçok olay var. Bunlardan bir kısmı tartışılıyor ve bir kısmı da gözden kaçıyor. Biz tartışılanlara bakalım. Önce cumhurbaşkanlığının iki dönem yapılmasının tarafsızlığı bozacağı olayı var. Sayın Cumhurbaşkanı Sezer doğru söylüyor. Eğer cumhurbaşkanını parlamento seçiyorsa elbette tarafsızlık etki altında kalacak. Parlamento siyasetin içinde değil mi Ekonomik sorunlar dolardaki artışla başlıyor, tartışılıyor, ama nedeni bulunamıyor. Uzmanların cevaplandıramadığı bir soruyu, biz de tartışmayalım ve sporumuza dönelim. 
     Geçen hafta iki hakemimizin kararları tartışıldı. Her TV, bu konuda izleyicilerini bilgilendirdi. Ama sonunda FIFA’nın dediği oldu. Ne diyordu FIFA "Hakem kararları kesindir." Birileri, Şampiyonlar Ligi elemeleri varken, milli maç oynanır mı, sakatlanma olur bir tartışması başlattı. Ama gelin görün ki, Galatasaray aynı gün Berlin’de Roma ile sert geçen özel karşılaşma yaptı. 
     Söz Galatasaray’dan açılmışken, Jardel sendromunun hala devam ettiğini ifade edelim. Sorun Jardel’in mukavele gereği, Galatasaray’da kalırsa alacağı 3 milyon dolarda yatıyor. Çünkü Jardel’i isteyen hiçbir kulüp bu kadar yüksek bir ücret ödemeye yanaşmıyor. Bu futbolcuyu görmeyen, Afrika ülkeleri ile Japonlar kaldı. Yöneticiler uyuyor mu Hele Japonlar, Brezilyalı eskilere çok düşkün. Sanırız Jardel bir yıl daha Cim - Bom’da kalacak. Herkes alışmalı. 
     Ya Beşiktaş’ın aldığı 36 yaşındaki Norveçli kaleciye ne demeli Peter Kjaer’in futbol hayatında önemli bir başarısı yok, yıldız değil, büyük kulüplerin kalesini korumamış, yediği gol sayısı rekorlara geçecek bir sayıda. Norveçli’yi özel uçakla getirtiyoruz. İskandinav ülkelerinde Norveçliler için hep hikayeler üretilir ve anlatılır. Ama böylesini bir duysalar herhalde ülkemizdeki o meşhur "yılan olayına" döner. Aslında önümüzdeki haftalarda transfer konusunda daha büyük olayların yaşanmasını bekliyoruz. Bildiklerimizi yazamıyoruz, çünkü haber kaynağımız olan çok yakın bir dostumuza söz verdik. Hep birlikte bekleyeceğiz ve sonra da tartışacağız. 
     Bu arada bizim "futbol mahkemesi" Kanal D’de Spor Müdürü İlker Yasin’in dediğine göre gelecek hafta çarşamba gecesi başlıyor. Ayrıca Milliyet kervanı ile Samsun, Ordu, Gümüşhane, Trabzon ve Rize’ye gidiyoruz. Bu yöre insanları ve dostlarımız ile kucaklaşacağız. 
     



 SPOR 

























</TEXT>
</DOC>
