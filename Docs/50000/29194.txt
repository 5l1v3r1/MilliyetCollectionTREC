<DOC>
<DOCNO> 29194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/guncel/gun03.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Milenyum şeriatı 
</HEADLINE>
<TEXT>

Dubai'deki din adamları ve hukukçular, erkeklerin eşlerine cep telefonuyla gönderdiği Boş ol’ mesajının geçerli olduğunu açıkladı 
     İHSAN DÖRTKARDEŞ DHA 

     Şeriat yasaları ile yönetilen Dubai'de büyük tartışma yaratan olay, bir kişinin eve geç gelen eşine sinirlenerek, cep telefonuyla "Boş ol" mesajı geçmesiyle başladı. Bu mesajın geçerliliği, Dubai'deki hukukçular ve din adamları arasında büyük tartışma başlattı. Tartışmalar üzerine din adamları ve hukukçular bir araya gelerek, cep mesajlı boşanmanın, şeriata uygun olup olmadığını tartıştı. 
     
Kadın mesajı almalı      Toplantı sonunda, cep mesajının, şeriat düzenindeki erkek eşin, boşanmak için üç kez söylediği "Boş ol" sözleriyle aynı hukuki geçerliliği olduğuna karar verildi. Ancak, boşanmanın geçerli olması için de dört şartın yerine getirilmesi kararlaştırıldı. Buna göre, mesajı gönderen kişi kocanın kendisi olmalı, boşanmayı istemeli, mesajda bu ifade açıkça yer almalı ve kadın mesajı almalı. 
     
İmajları modern ama...      İslam dünyasının en modern yerlerinden olan Dubai'de böyle bir karar alınmasının şaşkınlığı dünya basınına da yansıdı. The Daily Telegraph gazetesi haberi, "Cepten 'Boş ol' mesajı" başlığıyla duyurdu. Yelken şeklindeki 7 yıldızlı Burj Al Arab Oteli de son zamanlarda Dubai'nin modern imaj yaratmasında önemli rol oynadı. 
     
İlahiyatçılar kararı yorumladı      ÖMER ERBİL İstanbul 

     Prof. Salih Tuğ Boşanma oyun haline gelmemeli 
     Boşanmaya oyun gözüyle bakmamak lazım. Toplumsal bir birliği çözüyorsunuz. Yazılı yapılan nik h akdinin yine yazılı bitmesi gerekir. Boşanma Allah’ın hiç hoşnut olmadığı helallerden. 
     
     Prof. Dr. Saim Yeprem Mesajı gönderen başka biriyse 
     Aklı başındayken bu iradeyi kullanmakla kimden geldiği belli olmayan bir mesaj aynı kabul edilemez. Ya mesajı gönderen kadının ayrılmasını isteyen başka biriyse ne olacak 
     
     Diyanet İşleri eski Başkanı Boşanmanın şartı ve zemini vardır 
     Tayyar Altıkulaç da "Dubai’de geçerli hukuka göre boşanmak çok kolay. Oysa İslamda kadını boşamak kolay değil. Şartları ve zemini var. Sokak ortasında olmaz" dedi. 
     



 GÜNCEL 
















</TEXT>
</DOC>
