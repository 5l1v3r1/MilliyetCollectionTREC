<DOC>
<DOCNO> 23456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/guncel/gun03.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar ilk kez KAYBETTİLER 
</HEADLINE>
<TEXT>

Çok kazanmak için çok harcadılar. Sistemin "kırmızı kurdelalı" çocuklarıydılar. Kriz yüzünden şimdi "yükselen değerleriyle" hesaplaşıyorlar 
     "Beyaz Türkler"in krizle imtihanı Ece Temelkuran 

     Bir zamanlar milli babamız, kötü kalpli zenginlere kafa tutan fakir ve onurlu adam Münir Özkul iken birden film değişiverdi. "Tonton" baba, Çankaya'dan ilan ediyordu "Ben zenginleri severim " Böylece ekmeği peynire katık ederek büyümüş kuşaklar "dinozor" ilan edilirken, "bol bol sür, bol bol ye " dönemine girildi. Paraya pula eyvallahı olmayan kahramanlar gitmiş, yerine herkesin zengin olduğu diziler gelmişti. Çocuklar anaokulundan başlayarak "power"ı kavramalıydı zira, "güç" cümleleri İngilizce kurulacak ve anlamayan "kıro" kalacaktı. Yeni "megatrendler" düzeninde yer edinemeyenler bir kenarda "Batsın bu dünya"yı dinleyebilirdi. 
     
     Zenginin derdi... 
     Beyaz Türkler, bu değişimin "kırmızı kurdelalı" çocuklarıydı. Düzenin emirlerini en hızlı onlar sökmüştü çünkü Onlar herşeyin iyiye gittiğinin "kanıtıydılar". Çok kazanmak için daha çok harcıyorlar, harcadıkça bu pırıl pırıl dünyaya, yaratılmamış bir değeri tükettiklerini unutacak kadar inanıyorlardı. Derken... 
     Kriz, sonu görünmeyen bir kum fırtınası gibi geldi. 
     Bir banka yöneticisi gönderdiği mektupta "Puroyu bıraktım. Yeni Harman içiyorum" diyor, mektubu "mezarlıklara bakıyorum" diye bitiriyordu. 
     
     Oh olsun mu 
     Sarsılmışlardı. İlk kez "kaybeden" olmayı tattılar. Yönettiklerine inandıkları çarkların onlarsız da döndüğünü gördüler. Herşey mi değişecekti şimdi Yoksa onlar da Yeni Harman mı içeceklerdi Bir daha hiç "bol bol sürülmeyecek" miydi yani Yoksa Özal şimdi mi "ölüyordu" 
     Türkiye’nin en zavallısı onlar değil elbette. Hatta sözlerini okurken "Oh olsun " diyenler bile olabilir. Ama onlar, sistemin "örnek öğrencilerdi" ve eğer onlar kaybettiyse belki ders yanlıştı Şimdi "yükselen değerlerle" hesaplaşma zamanı gelmişti. 
     Kim bilir, bu sarsıntı belki de Türkiye'de bir ahlak değişimine neden olacak. Bu sarsıntı onları değiştirecek mi Kim bilir Ne olursa olsun, görünen o ki, Beyaz Türk'ün krizle imtihanı epey zor geçecek 
     
Düşmek, çok korkunç şey ’Ne olursa olsun ayakta kalmak üzere yetiştirildi. "Manyak gibi çalıştı" ama bu, onu oyunda tutmaya yetmedi. 
     İyi kayak yapar, hafta sonları "yelken basardı". Büyük bir şirkette proje yöneticisiydi. İşten döndüğünde kitaplığındaki "How to win " Nasıl kazanılır kitaplarını okurdu. İlkokuldan beri iş kadını olacağını biliyordu. Otuzuna gelmeden hayatı yekpare bir "success story" başarı öyküsü olmuştu. Zeynep Sarılar iyi, çok iyi para kazanıyordu. Ama şirketi krizde "bu maaşı taşıyamayınca"... Şimdi "alçakgönüllü" bir işi var. Ama işsizliğin o ilk haftası 
     
     H l oyundayım 
     "Sabahları mesaiye gider gibi öbür evime gidip çalışıyordum. 'Hala oyundayım' yapıyordum kendime. Çünkü kaybetmenin Zeynep idealinde yeri yoktu." 
     "Kendini tek iyi hissettiği yer" işiydi Zeynep'in. Geri kalan, "boşa harcanan" zamandı. Bütün insan ilişkileri hep bir "artı değer yaratıp, başarı hedefine hizmet etmek için" vardı 
     "İşten ayrıldıktan sonra, insanlarla ilk kez işten değil, hayattan konuşmaya başladım. İşim yoktu ve ben mutluydum. Ama suçlu hissediyordum. İşsiz Zeynep mutlu olamazdı " 
     En başından beri "kazanmak" üzere yetiştirildi. Ona "güçlü olması gerektiği" söylendi. Güç, "parmakla gösterilecek kadar iyi" olmaktı. Ya bunları kaybedip, "kalkansız" kalınca... 
     "'Bak ne hale geldik, gördün mü ' diyor insan kendine. Ama ailemle hiç bu kadar yakın olmamıştım. Hep ayakta ve güçlüydüm. Yakınlaşmamıza gerek yoktu belki. Yani ilk kez..." 
     
     Dolarlı evi bırakmam 
     Gözleri doluyor. "Power"dan güç yoksun bir Zeynep, derisinden sıyrılıyor sanki. Ama yine de Boğaz manzaralı, dolar kiralı evini bırakmıyor. Neden 
     "Evi bırakırsam 'kaybeden' olacaktım. Düşmek korkunç bir şey. Bunu engellemek için para harcamak gerekiyorsa harcarım. Çünkü bana öğretilen şu 'Ayakta kal. Nasıl olduğu önemli değil ' Mühim olan düşmemek." 
     Krizle değişen şey ne peki Mesela onu bir günde oyundan çıkaran bir iş dünyası için ne hissediyor şimdi Oyuna yeniden girse eskisi gibi "biz" diyebilir mi yeniden 
     "Derim. Ama artık güvencede hissettiğim bir noktada gidebilirim. Güney'e mesela." 
     Peki güvenceli nokta neresi 
     Susuyor. 
     Çark ilk kez onsuz dönüyor. 
     
Sınıfının akıl hocası      Prof. Dr. Arman Kırım, FED Training'in başkanı. Uzmanlığı rekabet stratejisi. Bugün o "en büyüklerden aklınıza hangisi geliyorsa hepsinin" yöneticilerine danışmanlık yapıyor. Yani Beyaz Türklerin akıl hocası. Kırım, krizde "kendini işe adayanların" yerinde kalacağını söylüyor. Ve ekliyor, "Ama artık sistemde bu kadar çok insana ihtiyaç yok." O zaman demek ki iş bir tür kendini adama yarışına dönüşecek. Öyle mi "Kıran kırana bir dünya" diyor Kırım, "Give and take al gülüm ver gülüm dünyası. Eski Dev-Genç'li olmam da bunları söylememi engellemez " 
     
Beyaz’ inciler ve esmer’ tefsirleri      Arman Kırım'ın şirket yöneticilerine önerdiği "Çalışanın El Kitabı"ından Beyaz Türk olmak isteyenler için seçmeler 

</TEXT>
</DOC>
