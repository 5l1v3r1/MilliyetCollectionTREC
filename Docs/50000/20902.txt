<DOC>
<DOCNO> 20902 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sontur12.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft, Seyyar Ali'ye karşı... 
</HEADLINE>
<TEXT>

     Kadıköy'de, dünyaca ünlü bilgisayar şirketi Microsoft'un kaçak yazılım CD'lerini satan 3 kişi gözaltına alındı. 
     Kadıköy İlçe Emniyet Müdürlüğü'ne bağlı mali şube polisleri, Kadıköy Salı Pazarı'nda, tezgahlarında kaçak CD satan seyyar satıcılara yönelik baskın düzenledi. 
     Microsoft avukatlarının da yer aldığı baskında, tezgahlarında korsan Microsoft ürünü satan Alper Erkan, Bora Gökhan ve Kenan Kedikli isimli kişiler, toplam 208 CD ile birlikte gözaltına alındı. 
     Microsoft Firması'nın avukatı Metin Çalış, 3 Mart 2001'de yürürlüğe giren 4630 sayılı Fikir ve Sanat Eserleri Yasası'na muhalefet edenler hakkında 2 ile 6 yıl arasında dava açılabileceğini, 50-150 milyar lira arasında para cezası verilebileceğini hatırlattı. 
     Yasanın yürürlüğe girmesinin ardından örnek teşkil etmesi amacıyla operasyonu gerçekleştirdiklerini ifade eden Çalış, kaçak CD satan kişilerle mücadelenin bundan sonra devam edeceğini söyledi. 
     Gözaltına alınan sanıklar, ifadelerinin alınmasının ardından Kadıköy Cumhuriyet Savcılığı'na sevk edileceği öğrenildi. 






</TEXT>
</DOC>
