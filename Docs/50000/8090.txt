<DOC>
<DOCNO> 8090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/guncel/gun07.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
DEMİREL zulüm’ içinde bekliyormuş 
</HEADLINE>
<TEXT>

Talimatla ifade veren Egebank’ın eski sahibi "Bizi burada unuttular" dedi 
     ANKARA Milliyet 

     Egebank’ın eski sahibi Yahya Murat Demirel, beş aydır neyle suçlandığını bilmeden cezaevinde tutulduğunu belirterek, "Bizi burada unuttular. Zulüm içinde bekliyorum" dedi. Demirel, "Baltamı biledim, savaşa hazırım" sözlerinin de, hukukun çalışmaya başlaması anlamında değerlendirilmesini istedi. 
     İstanbul 4. Ağır Ceza Mahkemesi’nde, Olguntürk Diş Ticaret ve Pazarlama Şirketi’ne usulsüz olarak 3 milyon dolar kredi kullandırarak dolandırıcılık yaptığı" gerekçesiyle, talimatla ifade veren Demirel, dün sabah Ankara Adliye Sarayı’na getirilerek, 8. Ağır Ceza Mahkemesi’ne çıkarıldı. Mahkeme heyetini beklerken gazetecilerin sorularını yanıtlayan Demirel, "Sağlığınız nasıl " sorusuna, "Tutuklandığımdan beri daha iyi değilim. Allah’a şükür, Allah’a dua ediyoruz" diye yanıt verdi. 
     


 GÜNCEL 















</TEXT>
</DOC>
