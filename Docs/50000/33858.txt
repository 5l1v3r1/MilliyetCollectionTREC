<DOC>
<DOCNO> 33858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/ekonomi/eko04.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Stopaj korkusu borsayı düşürdü 
</HEADLINE>
<TEXT>

Repodaki stopaj artışının döviz talebini artıracağı endişesi, yara sarmaya çalışan borsada yüzde 5.6 kayba neden oldu 
     EKONOMİ SERVİSİ 

     Ekonomik programdaki revizyon, kur politikasıyla ilgili belirsizlik ve stopajla ilgili düzenleme beklentisi piyasaları karıştırdı. Doların ve faizin ateşi yükselirken, borsada hızlı satışlar yaşandı. 
     Borsa, döviz ve faiz piyasasının hareketlenmesiyle yeniden inişe geçti. K r amaçlı satışların da etkili olduğu dünkü işlemlerde hisse senetleri ortalama yüzde 5.6 değer kaybetti. İMKB - 100 Endeksi 565 puanlık düşüşle 9.533 puana indi. Dünkü düşüşte başta banka ve holding hisselerindeki satışlar etkili oldu. İşlem hacmi ise önceki güne göre yüzde 29.2 gerileyerek 315.4 trilyon liraya indi. 
     
K r satışları etkili oldu      Gecelik repo işlemlerindeki stopajın artırılmasının olumsuz bir gelişme olduğunu kaydeden uzmanlar, güvenin azaldığı şu ortamda yatırımcıların tercihinin gecelik repodan yana olduğunu, stopaj artırımı sonrasında reponun alternatifi olarak dövizi tercih edebileceklerini belirttiler. 
     Borsanın düşüşünde k r amaçlı satışların yanı sıra programda yapılması beklenen revizyona ilişkin belirsizlikler ve DYP’nin 13 yasanın iptali için harekete geçeceğini açıklaması da etkili oldu. 
     
Dolar yeniden yükselişte      Repodaki stopajın artırılması yönündeki beklentiler doların ateşini yükseltti. Dolar, Merkez Bankası’nın açtığı 100 milyon dolarlık ihalede 1 milyon 321 bin lira oldu. Merkez Bankası’nın kapanış kuruna göre de 11 bin liralık artışla 1 milyon 322 bin liraya yükseldi. Merkez Bankası 11 Temmuz’dan bu yana yaklaşık 1 milyar dolarlık satış yaptı. Dolar serbest piyasada da dün 12 bin lira artarak 1 milyon 335 bin liraya çıktı. 
     
Bono faizi 3.5 puan arttı      Kur belirsizliği ve repo stopajının artırılması yönündeki beklentiler bono faizlerini yukarı çekti. Önceki gün yüzde 91.86 ile ihalesi yapılan 24 Ekim 2001 vadeli bononun faizi yüzde 92.05 düzeyine çıktı. En fazla işlem gören ikinci k ğıt olan 6 Mart vadeli bononun faizi de 3.5 puan artarak bugünkü valörlü yüzde 97.57’ye yükseldi. 
     



 EKONOMİ 
























</TEXT>
</DOC>
