<DOC>
<DOCNO> 26111 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sontur05.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Orta"ğretim sınavı başladı 
</HEADLINE>
<TEXT>

     Orta"ğretim Kurumları Öğrenci Seçme ve Yerleştirme Sınavı OKÖSYS , saat 10.00'da başladı. Milli Eğitim Bakanlığı'nın MEB , sınava okul kıyafetiyle gelinmesi yönündeki uyarılarına karşın, Türkiye genelinde birçok öğrencinin, haberleri olmadığı gerekçesiyle okul kıyafeti dışındaki kıyafetlerle geldikleri bildirildi. 
     MEB Sınavlar Dairesi Başkanı Selim Mutlu, konuyla ilgili kararın yer aldığı sınav yönergesinin Kasım 2000'de yayımlandığını ve okullara da genelgeyle duyurulduğunu hatırlattı. Buna karşın, bu yıl ilk kez uygulanacak kuraldan öğrencilerin bir bölümünün haberdar olmadığını kaydeden Mutlu, sorun yaşanmaması için, türbanlı öğrenciler hariç, okul kıyafeti dışında kıyafetlerle gelen öğrencilerin sınava alınması talimatını verdiklerini bildirdi. 
     İlköğretim okullarının son sınıfında okuyan 568 bin 473 adayın katıldığı sınav, Türkiye'de tüm il merkezleri ile Lefkoşa, Trablus, Riyad, Medine ve Cidde'de gerçekleştiriliyor. Saat 10.00'da başlayan sınav, 12.00'de sona erecek. Sınavda, öğrencilere akademik yeteneği ölçme niteliğinde Türkçe, Matematik, Fen Bilimleri ve Sosyal Bilimler'den test usulü toplam 100 soru yöneltiliyor. 







</TEXT>
</DOC>
