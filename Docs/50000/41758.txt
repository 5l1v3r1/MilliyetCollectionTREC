<DOC>
<DOCNO> 41758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun40.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçağı kaçıran korsanlardan biri pilot eğitimi görmüş... 
</HEADLINE>
<TEXT>

     New York'taki Dünya Ticaret Merkezi WTC ile Washington'daki Pentagon binasına yönelik saldırılarda kullanılan yolcu uçaklarını kaçıran teroristlerden en az birinin, geniş gövdeli yolcu uçaklarını kullanma konusunda eğitim gördüğü bildirildi. 
     Amerikalı yetkililer, bu konuda ellerinde kanıt bulunduğunu belirttiler. 
     CNN televizyonunun haberine göre, korsanlardan biri, uçuş simülatör cihazı dahil, dev yolcu uçaklarını kullanma konusunda eğitim gördü. Bu eğitimin, sadece ABD ve Avrupa ülkelerinde verildiği bildirildi. 
     Bu gerekçeyle FBİ ve diğer güvenlik birimleri söz konusu kişinin kimliğini ortaya çıkartmaya ve bu eğitimi nerede almış olabileceğini öğrenmeye çalışıyor. 
     Bu arada, Amerikan istihbarat kaynaklarının, saldırılardan sonra, Usame bin Ladin'in El-Kaide adlı örgütüne mensup olduğu sanılan kişiler arasında yapılan bazı konuşmaları kaydettiği belirtildi. 
     Öte yandan Amerikan Federal Havacılık İdaresi FAA 'nın Amerika'daki havaalanlarını bugün öğle saatlerinden itibaren sivil hava trafiğine açmayı planladığı bildirildi. 
     
     
     







</TEXT>
</DOC>
