<DOC>
<DOCNO> 22230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/spor/ybjkgok.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Veda golleri 
</HEADLINE>
<TEXT>

     ATTİLA GÖKÇE 

     İnönü’de dramatik bir maç izledik. Ligden düşenlerle gözden düşenler karşı karşıya geldi. Takımların ikisi de hedefsizdi. Sezonu kendi kulvarlarından çıkarak hayal kırıklığı ile kapatıyorlardı. Ev sahibii Beşiktaş açısından ibret dersleriyle dolu sahneler yaşandı. Önce tribünden başlayalım. Beşiktaş taraftarı haklı öfkesini yanlış tepkilerle dile getiriyordu. Hele "defolun, gidin" diye bez afişe yansıyan çağrı belirsizlik içeriyordu. Hangi adreseydi bu slogan Yönetime mi, futbolculara mı Sonradan anlaşıldı ki, taraftar toz kondurmadığı yönetime hiçbir şey söylemiyor, futbolculara kapının dışını gösteriyordu. 
     Maç iki yabancının ve kaptanın veda golleriyle şenlendi. Önce Münch, sonra Nouma... Ardından İbrahim, Mehmet ve Ümit... Ama ille de Nouma Attığı golden sonra sarı kart pahasına formasını çıkarıp taraftara döndü ve sevgi mesajlarını sundu. Taraftar yönetime haber gönderiyordu "Pascal’ı satanı biz de satarız " Öteki futbolcuları yok sayarak Fransıza çiçekler sunuyordu. 
     Siirt Jetpa ligden düşmüşlüğünün ezik büzüklüğünü hiç göstermedi. Ceyhun, Kürşat, Atilla ve Okan ellerinden geldiğince oyunu Beşiktaş kalesine taşımaya çalıştılar. Ancak asıl küme düşen kalecileri Metin Akçevre idi galiba. Onun inanılmaz hatalarla kabul ettiği golleri engelleyemediler. 
     İki davranışı yadırgadım Daum İnönü’de son resmi maça çıkarken Mehmet’i ilk onbirde niye oynatmadı Niye gözden çıkardığı Nouma’ya bu veda fırsatını verdi İkincisi, hentbol takımı şampiyon olmuş, kupası verilecek. Kupayı yönetici Aziz Çankırı taktim ediyor. Tebrikler... Peki, başkan Serdar Bilgili neden piste inip hentbolcuları onurlandırmadı Acaba mahcubiyetten mi Öyleyse başkan çok haklı 
     



 SPOR 



























</TEXT>
</DOC>
