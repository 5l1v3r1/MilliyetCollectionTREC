<DOC>
<DOCNO> 2013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yasam/yas06a.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da gezegenim insanı 
</HEADLINE>
<TEXT>

Gay’ler İnkalar’ı bayrağından etti      DIŞ HABERLER SERVİSİ 

     Dünya gay’lerinin bayrağı, Latin Amerika ülkelerinden Peru’nun bir kasabasında hayatı felç etti. Gay’lerin gökkuşağının renklerini taşıyan bayrağı ile İnkalar’ın başkenti olan Cuzco’nun yerel bayrağıyla aynı olduğu ortaya çıkınca, dünyanın her yanından binlerce gay’, kasabaya akın etti. Çünkü gay’ler, Cuzcolular’ın da kendilerinden olduklarını zannediyorlardı. 
     Özellikle Cuzco bayrağı bulanan bar ve lokantalar gay’lerin gözde mekanı haline geldi. Olayın bir yanlış anlaşılmadan kaynaklandığını anlayan dükkan sahipleri hemen bayrakları indirdiler. Cuzco Belediyesi şimdilerde, üstlerine yapışan yanlış imajı’ düzeltmek için yeni bir bayrak arayışına girdi. 
     
Röntgende elmas çıktı      İskoçya’da bir mücevher hırsızı, yakayı hastanede ele verdi. Acemi soyguncu, Perth kentinde, birinci katta bulunan bir mücevherciyi soydu. Ama çıkışta heyecanlanınca, çaldığı mücevherleri yuttu. Demirliği buz tutan pencereden dışarı atlamaya çalışırken düşüp kalçasını kırdı. Polisin şüphelenip hastaneye götürdüğü hırsız kırık için röntgene alınınca, takke düştü, kel göründü’. Röntgende soyguncunun midesindeki binlerce sterlinlik mücevher ortaya çıktı. Polis, soyguncunun mücevherleri çıkarmasını’ bekliyor. 
     


 YAŞAM 






















</TEXT>
</DOC>
