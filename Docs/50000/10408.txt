<DOC>
<DOCNO> 10408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/ekonomi/eko05.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon’daki bankaların altyapısı birleşebilir’ 
</HEADLINE>
<TEXT>

     KADİFE ŞAHİN 

     Bankacılık ve finans sektörlerinde servis ve sistem hizmeti veren Servus Genel Müdürü Agah Şahin, Fon yönetiminde olan bankaların büyük bölümünün teknik altyapısının kendilerinin kurduğunu belirterek altyapılarının birleşmesinin mümkün olduğunu söyledi. 
     Birleşmede zaman ve yatırımın önemli olduğunu belirten Şahin "Birleşme birkaç milyon dolarlık bir yatırım gerektirir. Üç ile bir yıl arasında bir sürede tamamlanır" dedi. 
     Bankacılıktaki birleşme ve küçülmelerin kendilerini pozitif etkileyeceğini belirten Şahin, bankaların risk yönetimi konusunda sofistike yazılım programları almak durumunda olduklarını söyledi. Özellikle yabancı bankalar ile birleşmeyi planlayan bankaların bunu yapmadan böyle bir şeyi gerçekleştiremiyeceğini ifade eden Şahin, "Bankalar risk kontrolü üzerine çeşitli raporlar üretmek zorunda. Bunu yapabilmek için de çok sofistike hazine yazılımları gerekiyor" diye konuştu. 
     
Maliyetler azaltılacak      Şahin, Servus’un sektörün ilk out sourceing şirketi Provus’u kurduklarını da bildirdi. Romanya’da da faaliyet gösterecek olan şirket, Türkiye’de yazın hizmete başlayacak. Şahin, maliyetlerini kısıtlamaya yönelen bankaların ATM ve POS gibi hizmetlerini dışardan almalarının önemli maliyet düşüşleri sağlayacağını bildirdi. 
     Şahin, "Sektörde bu tip girişimler artacak. Biz de bunun öncülüğünü yapmaktan çok mutluyuz. Şirketimiz Romanya’da 1 Haziran’da Türkiye’de ise yaz sonu faaliyete geçecek" dedi. 
     Gelirlerinin yüzde 70’ini finans ve bankacılık sektörlerinden sağladıklarını belirten Şahin, POS ve ATM’de pilot bölgelerde out sourceing alan bankalar olduğunu olduğunu belirtti. 
     


 EKONOMİ 




















</TEXT>
</DOC>
