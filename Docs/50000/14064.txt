<DOC>
<DOCNO> 14064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yazar/asik.html </URL>
<DATE> 2001/04/01/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Ata'dan mektup 
</HEADLINE>
<TEXT>

     İnternette "Ata'dan son mektup" başlığıyla gezinen şiiri kısaltarak dikkatlere sunalım 
Siz beni hala anlayamadınız 
Ve anlamayacaksınız çağlarca da... 
Tutturmuş "Yıl 1919, Mayıs'ın 19'u" diyorsunuz. 
Ve eskimiş sözlerle beni övüyorsunuz 
Mustafa Kemal'i anlamak bu değil, 
Mustafa Kemal ülküsü sadece söz değil. 

Bırakın o altın yaprağı artık, 
Bırakın rahat etsin anılarda şehitler. 
Siz bana, neler yaptınız ondan haber verin. 
Hakkından geldiniz mi yokluğun, sefaletin 

Bana, muştular getirin bir daha, 
Uygar uluslara eşit yeni buluşlardan.. 
Kuru söz değil, iş istiyorum sizden anladınız mı 
Mesela uzaya Türk adını yazdırdınız mı 

Hala, o, acıklı ağıtlar dudaklarınızda 
Hala oturmuş, 10 Kasımlarda bana ağlıyorsunuz. 
Uyanın artık diyorum, uyanın uyanın 
Uluslar, fethine çıkıyor, uzak dünyaların.. 

Beni seviyorsanız eğer ve anlıyorsanız 
Laboratuvarlarda sabahlayın, kahvelerde değil. 
Bilim ağartsın saçlarınızı..Kitaplar.. 
Ancak bölye aydınlanır o sonsuz karanlıklar... 

Arayı kapatmanızı istiyorum uygar uluslarla. 
Bilime, sanata varılmaz rezil dalkavuklarla 
Bu vatan, bu canım vatan, sizden çalışmak ister, 
paydos övünmeye, paydos avunmaya, yeter, yeter 

Mutsuz ülke...      Kurtarıcı arayan ülkemizin telaşla Kemal Derviş'e sarılması ve onu kısa sürede kahraman yapması... Okurumuz Evrim Tekin'e, Bertold Brecht'in "Galilei'nin Hayatı" oyununda geçen bir repliği hatırlatmış 
     - Mutsuzdur o ülke ki, kahramanlardan yoksundur. 
     - Hayır... Mutsuzdur o ülke ki kahramanlar ister. 
     
     Vasat adam kendini daima vasatın üzerinde görür... 
Mükemmel kaza      Yazıyı Bursa'dan Nalan Hanım yollamış... 
     Bir mükemmel bahar gününde, mükemmel bir kadın mükemmel bir erkekle mükemmel bir şekilde tanışmış. Bunlar birbirlerine ilk görüşte aşık olmuş, mükemmel bir düğünle evlenmişler. Mükemmel bir hayat sürüyorlarmış. 
     Bir yılbaşı günü bu mükemmel çift mükemmel arabalarıyla geziyorlarmış. Hava çok kötüymüş. Kar kış yağmur. Yol kenarında oldukça yaşlı bir adam görmüş, iyilik olsun diye arbalarına almışlar... Arabada görmüşler ki bu yaşlı adam Noel Baba... Tam o sırada olanlar olmuş ve içinde mükemmel kadın, mükemmel erkek ve Noel Baba olan mükemmel araba 7 takla atarak herşeyi mahvetmiş ... Ama mükemmel kadın, mükemmel erkek ve Noel Babadan sadece biri hayatta kalmış. Sizce kim olabilir Tabii ki mükemmel kadın... Çünkü hepimiz biliyoruz ki Noel Baba bir hayal ürünüdür... Ve tabii mükemmel erkek de.... 
     
     Dolar böyle yükselmeye devam ederse "Turizm patlaması" ndan önce "Sosyal patlama" yaşanacak... 
Cihan Demirci 

Küçük ilanlar.      TELEFON çalıyor, umutla açıyorum, fakat heyhaaattt...Arayan ya Sayın Hüsam ya da Rahşan... Sayın Derviş bugün de aramazsa, Sayın Sezer' e yaptığımı yapacak, kendisini kamuoyuna şikayet edeceğim. 
     ZAYİ Demokratik sol kültürünü kaybettim, o yüzden ağzım açıldı siyasi haysiyetim yerine geldi. Sol kültürümü bulanların insaniyet namına bana vermemeleri rica olunur. 
     Rıdvan Budak 
     34 GS 1905 plakalı aracın sahibi Ya aracının plakasını değiştir ya da her zaman park ettiğin yeri değiştir kardeşim. İki fanatik birgün altına bomba koyacak, senin arabanla birlikte benim dükkan da havaya uçacak diye her gece ölüp ölüp diriliyorum be. Ali Haydar Kebap Salonu sahibi Burak. 
     YEŞİL pasaportumu kaybettim, yerine kırmızısını vereceklerinden hükümsüzdür. Yeşil. 
     YÜKSEKKALDIRIM'da görmüşler Hem de bir hafta üst üste...Eee, ne var bunda Yüksekkaldırım'da görünen herkes mutlaka o kötü evlere mi gider sanki Hem ben zaten o ahlaksızlık yuvalarının orada olduğunu bile bilmiyordum. Ne yani, şöyle biraz hava almak için gitmiş olamaz mıyım Ayıptır, ayıp...Em. Vet. Hekim Hakim Kendinehakim. 
     BİZDE ZAM YOK Yüzde 40 enflasyon yapılmış, dolar 1 milyonu geçmiş, hiç önemli değil. Bizde zam yok, fiyatlarımız dün neyse bugün de o...Dost ve müşterilerime duyururum. Gümrük Muhafaza'dan Ahmet 
     NÜFUS halen 14, birkaç ay sonra inşallah 15...İkiz - mikiz olmazsa seneye haliyle 16, bilahere 17, 18, 19...Her gece yaptığım fazla mesaiyi işten saymazsanız iş yok, güç yok, para yok. Nüfuzlu birini bulup işe girmezsem bu kadar nüfusa nasıl bakarım, bilemiyorum. Hasan Geceyatmaz. 
     DENEYİMLİ devlet adamıyım, aylardır burada boş boş oturup duruyoruz. Vaa mı, deneyimli devlet adamının deneyimlerinden istifade etmek isteyen Va'sa buyursun gelsin, ben buradayım. Müracaat 9. 
     BEYAZ'larınız bir süre alınmaz - satılmaz. Dokunulmazlığımıza yeniden kavuşalım, eskisi gibi gene alırız - satarız beyazlarınızı kurban. 
     Van'dan Bayram. 
     ÇANKAYA'da muhteşem bir Köşk. Ve biz o Köşk'te Cumhurbaşkanı'ndan bir fırça yedik ki sormayın arkadaşlar. Bir daha gidersem aha böyle olayım. İnsan Hakları Komisyonu üyesi Vakkas. 
     
1 Nisan şakası 
     "Güzel günler yakında" 
     
     
     





Ata'dan mektup 


Askerin tutumu 


Turan Güneş 


İdeoloji, siyaset ve ölümün dili... 


Serpinti 


"Kafadan koptum be sibob" 


Düdük gibi... 


Hoş haberler 


Delikanlılara son çağrı 


Kıssadan hisse... 


Bakış açısı 


Dolar kurunda hayali bırakıp gerçeğe dönün 


Erciyes Palas’tan Hiltonsa’ya 


</TEXT>
</DOC>
