<DOC>
<DOCNO> 14424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/soneko24.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura yüzde 2.5 zam gerekiyor 
</HEADLINE>
<TEXT>

     Devlet İstatistik Enstisüsü'nün açıkladığı enflasyon rakamlarının ardından, devlet memurları ile memur emeklisi ve sözleşmeli personel maaşlarına da yüzde 2.5 oranında zam gerekiyor. 
     DİE'ye göre, Ocak-Mart döneminde tüketici fiyatlarında yüzde 10.7'lik bir artış kaydedildi. Böylece yılın ilk 6 ayı için yüzde 10 olarak öngörülen memur maaş zammı, yılın üçüncü ayı sonunda enflasyonun altında kalmış oldu. Bu durumda enflasyonun maaş artışlarını geçmesi halinde aradaki farkın, takip eden ayda ''2 puanlık refah zammı'' ile birlikte maaşlara yansıtılmasını öngören Bütçe Kanunu hükmü uyarınca, memurlara 15 Nisan'da enflasyon zammı yapılması zorunluluğu bulunuyor. Yapılan hesaplamalara göre, 15 Nisan'da memurlara yüzde 2.5 oranında zam yapılması halinde, yılbaşından bu yana maaşlardaki artış yüzde 12.7'ye ulaşacak ve böylece bütçe hükmü yerine getirilmiş olacak. 
     




</TEXT>
</DOC>
