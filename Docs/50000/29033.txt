<DOC>
<DOCNO> 29033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/siyaset/siy03.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapılar Tayyip Erdoğan’a kapalı 
</HEADLINE>
<TEXT>

Hukukçular, Tayyip Erdoğan’ın parti kurması, genel başkan ya da üye olması halinde konunun yargıya gideceğini belirtiyor. Ancak, siyaset yapması suç değil 
     BELMA AKÇURA İstanbul 

     FP’nin kapatılmasından hemen sonra yenilikçiler adına parti kurmak için kolları sıvayan Tayyip Erdoğan’ın "siyasi yasaklı" olduğunu unutması, hukukçular tarafından, "yasağı, yorum yoluyla aşabilmenin yolunu arayan siyasi bir girişim" olarak değerlendirildi. Türk Ceza Kanunu’nun TCK 312. maddesince yargılanan ve ömür boyu siyasi yasaklı olan Erdoğan’ın yasağının, 2002’de "memnu hakların iadesi" için yapacağı başvuru üzerine savcı tarafından kaldırılabileceğini hatırlatan hukukçulara göre, Erdoğan bu yasağa uymaz, parti kurar ve genel başkan ya da üye olursa konu yargıya gider. Erdoğan’ın siyasi faaliyetlerde bulunmasının suç teşkil etmediği ancak bir partiye üye olamayacağı konusunda birleşen hukukçular, Erdoğan’ın "aftan" yararlanıp yararlanmayacağını ise farklı yorumluyor. 
     
     Prof. Dr. Zafer Üskül Anayasa hukukçusu 
Hukuku zorluyor      Biz genellikle siyasi sorunlara hukuki çözümler bulma konusunda çok uzmanız. Benim görebildiğim kadarıyla Recep Tayyip Erdoğan, mevcut hukukun kendisine koyduğu yasakları, yorum yoluyla aşabilmenin yollarını arayan siyasi bir girişim içinde. Hukuki sorunları siyasal yöntemlerle aşmak ne kadar yanlışsa, siyasi sorunları hukuki yolla aşmak da yanlıştır. Dolayısıyla bu tür zorlamaların sonuç doğurucu olma ihtimali az. 
     
     Prof. Dr. İbrahim Kaboğlu Anayasa hukukçusu 
Üye olması zor      Siyasi Partiler Kanunu’nun 11. maddesi herhangi bir suçtan dolayı ağır hapis ve taksirli suçlar hariç, üç yıl veya daha fazla hapis cezasına mahk m olanların siyasi partilere üye olamayacağını öngörür. Dosyasının içeriğini bilmiyorum ama Anayasa ve Siyasal Partiler Kanunu’na göre kapılar Erdoğan’a kapalı gibi görünüyor. Ayrıca yeni bir parti için İçişleri Bakanlığı’na yapılan başvuru sonucunda, "Şu kurucu üye kuruluş şartlarına sahip değildir" yanıtı alınabilir. Onu da atlarlarsa, bu kez cumhuriyet savcısı harekete geçebilir. 
     
     Doç. Dr. Adem Sözüer Ceza Hukukçusu 
Siyasi yasağı yok      Yargıtay Cumhuriyet Başsavcılığı, 4616 sayılı kanunun, "Tamamen infaz olmuş cezalarla ilgili herhangi bir hüküm ihtiva etmemesi’ nedeniyle, cezaları infaz olan hükümlülerin yasadan yararlanamayacağını ileri sürmüştür. Bu iddia, Türk Ceza Kanunu’nun 2’nci maddesine uygun düşmüyor. Zira, Türk Ceza Kanunu, lehteki düzenlemelerin geriye doğru işleyeceğini öngörüyor. Nitekim, 4616 sayılı yasadan yararlandığı için, Eşber Yağmurdereli’nin, deneme süresi boyunca, mahk miyetin vaki olmadığı gerekçesine dayanılarak, infazını yakmadığı sonucuna varılmıştı. 
     
     Prof. Dr. Erdener Yurtcan Ceza Hukukçusu 
Hakkında yasak var      Recep Tayyip Erdoğan TCK’nın 312 2 maddesi gereğince mahk m olmuş, cezası infaz edildiği için siyasi partiye üye olma yasağı söz konusudur. Bu yasak Siyasi Partiler Yasası’nın 11. Maddesi’nin doğurduğu bir sonuçtur. Erdoğan’ın hukuki durumu 4616 sayılı yasa açısından ele alındığında ise bu yasa infaz ve yargılama ertelemesi getirmiştir. 
     
     Prof. Dr Arslan Gündüz Anayasa Hukukçusu 
Düzenleme yok      Avrupa İnsan Hakları Sözleşmesi’nde AİHS bir protokolle üye ülkelerin belli aralıklarla açık ve adil seçim yapması düzenlenmiştir. Ama, 1950’lerden beri Türkiye’nin dışında başka parti kapatmalarına bakmayan AİHM, siyasi yasaklılık konusunda herhangi özgün bir düzenleme yapmamıştır. Siyaseti garanti eden, ya da insanlara garanti getiren bir düzenleme de yok. 
     
     Türk Erdoğan iyi halden’ yararlanabilir 
     ULAŞ ÖZDEMİR Trabzon DHA 

     Adalet Bakanı Hikmet Sami Türk, siyasi yasaklı İstanbul Büyükşehir eski Belediye Başkanı Recep Tayyip Erdoğan'ın 'iyi halden' yeniden siyasete dönebileceğini, Erbakan'ın ancak beş yıl sonra siyaset hakkı kazanabileceğini bildirdi. 
     Almanya Adalet Bakanı Herta Daubler ile Trabzon'un Çaykara ilçesindeki Uzungöl beldesini ziyaret eden Türk, basın toplantısında Erbakan ve Erdoğan'ın yeni parti kurma girişimlerini değerlendirerek, şunları söyledi 
     "Erbakan için Refah Partisi'nin kapatılmasıyla verilen kararda, beş yıl siyasi parti kurucusu veya üyesi olması yasaklanmıştır. Erdoğan ise, TCK'nın 312'inci maddesine göre ceza almıştır. Bu maddeye göre siyasi parti kurucusu ve partilere üye olamazlar. Ama cezanın infazından üç yıl geçtikten sonra 'iyi hal' göstermiş olmak kaydıyla mahkeme kararıyla haklarının yeniden iade edilmesi olanağı var." 
     



 SİYASET 














</TEXT>
</DOC>
