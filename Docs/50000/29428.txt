<DOC>
<DOCNO> 29428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/spor/ygok.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Merak edilen 
</HEADLINE>
<TEXT>

     Köyün Delisi BİLGİN GÖKBERK 

     Hector Kuper, Hakan’ı oynatacak mı Hakan’ın ön arka presi, çaprazı, düzü ve yan koşusu. Takım için çabası. Kendine bakması. Asisti, masisti, şusu, busu. Bunları biliyoruz. Birşey daha biliyoruz. Çok konuşması, hoş ama boş konuşması. Hani bir spiker sormuştu, "Bu golü nasıl attın " diye. Sakarya’dan gelip anasına babasına teşekkür etmiş, ortayı yapandan, ortayı yapana pası atandan, pası atanı takıma koyandan, takıma koyanı kulübe alandan, kulübe alanı başkan seçenden, velhasıl herkesi attığı gole ortak etmişti. Ben sadece dokundum, gol onların demişti. Şimdi İtalyanca da öğrendi. Hector soracak. Oğlum geçen sene niye yoktun. İşte o zaman da yanacak. Çünkü büyük bir ihtimalle yukarıdaki listeye Milano eşrafından da ilaveler gelecek. Yani ya Hakan’ı oynatacak, ya da aklını. Herkes Hakan kiralık gider diyor ama Hector Kuper kiralık giderse kimse şaşırmasın. 
     
     Cılkı çıkanlar 
     EVET işin b... çıktı. Biri verin Jardel’i, karşılığında altı oyuncu veya sekiz, on, oniki, beş oyuncu, iki siyah - beyaz tv, bir leğen, iki kova, çengelli iğne, üç cumhuriyet altını. Öbürü ilave olarak üç - beş kuruş para, Florya’nın gideri, buzdolabı, çamaşır makinesi, hatta koynumuza kadınlar. Neler konuşuyor koca koca adamlar. Altı - üstü, hepsi bir Jardel ediyor, anlayın işte. 
     
     Bir hayal 
     Hani olmaz ya, oldu diyelim. Meşhur kutsal ittifak. En azıllı, aynı zamanda en akıllı Galatasaray sevmeyeni, Çavuşoğlu’nu Başkan yapsaydı. Türkiye’deki en belalı Galatasaray düşmanından da yönetim kurulu. Bozun şu takımı deselerdi. İçine mıçın, lime lime edin. Bu kadar yapamazlardı. Utanırlardı, sıkılırlardı, ayıp olur derlerdi. Teker teker sayalım. Fatih Terim, Müfit Erkasap, Bülent Ünder, Hakan Şükür, Emre, Okan, Fatih Akyel, Taffarel ve hatta Hagi. 
     
Giriş      1920’lerin Chicago’su gibi. Paylaşılmış bölgeler. Bize bırakılan basketbol sokaklarından kafamızı çıkartıyoruz. Futbolun caddeleri, İtalyan mahalleleri v.b. Kısmetimize ne çıkarsa veya Allah ne verirse. 
     
SERİ İLANLAR      Pazartesi - Çarşamba 09.30 - 10.30 Radyo D’de, Cuma’ları ise Milliyet’teyiz Başka şubemiz yoktur . 
İmza Köyün Delisi 

Bir giriş daha      Hani koca eve gelirmiş de her gece karısını yatakta başka bir adamla yakalarmış. Bırak artık bu işleri ayıp oluyor demiş. Karısı da söz vermiş, peki bırakacağım demiş. Ertesi akşam yatakta yetmiş santimlik bir cüce. Hani bırakıyordun diye sormuş koca. Hemen olmaz demiş kadın, ufak ufak bırakıyoruz. Biz de ufak ufak ısınıyoruz. İki cuma sonra vallahi de billahi de kaynarız. 
     
İçimde kalanlar      Turizm Bakanı’na 
     Hagi, Romanya’da bırakmıştı. Bir ilan bekledik ondan. Belli başlı uluslararası büyük gazetelerin bir tam sayfasını kaplayan. O Bükreş’te bıraktı ama son üç gala Ali Sami Yen’de. Aç ve bitli turistlerin akınına uğrayan Türkiye’ye beş - on doğru dürüst adamda mı gelmezdi Hagi sayesinde. Üstelik gelenler neler seyredecekti, neler. Hatırlayın son üç Gala’nın Hagi’li bölümlerini. Neler kaçırdık, neler. Hem biz ilan vermeyerek, hem de gelmeyenler. 
     
     Ve ağırıma giden 
     Terim, Firenze’deyken, Firenze ve Fiorentina hakkında konuşmayan kalmamıştı. Bırakın F’sini, içinde olmayan Z’sini, Y’sini bilmeyenler ahkam kestiler. Oralarda geçen 25 sene. Biri çıkıp saati bile sormadı bana... Yakında avukatlar ameliyat yapar. Doktorlar da cüppe giyerse şaşmayın. Burası Türkiye... Mesela Yavuz Donat’ın müthiş Floransa tesbiti. Alt tarafı iki kiliseli bir köy’ gibi 
     
BİR İLAN      Tüm takım satılıktır. Vade - takas yapılır. İrtibat adresi 
     Florya Galatasaray Tesisleri. 
     
BİR TANE DAHA      Elinizde patlayan oyuncularınızı bize üçer - beşer sokuşturabilirsiniz. 
     İmza Galatasaray Kulübü. 
     
Fenike usulü Saçma Sapan      AL Ahmet’i, Mehmet’i, ver Ayhan’ı. Veya al Takke’yi, ver Fatih Tekke’yi. Uymadı mı, peki o zaman, al Ali’yi, Veli’yi, ver kırkdokuz, elliyi. Sucuklu pizza mı yemiştiniz beyim. İşte hesabınız demiş garson. Para yok. Al sana yarım kangal sucuk, biraz domates, iki tek biber, bir de oklava, hamuru açarsın. Başka borcum kaldı mı 
     
Ve tabii basketbol      EFES başarılı mı, başarısız mı Herkes bunu tartışıyor. Efesli oyuncuların isimlerini birer kağıda yazın. Yabancıları ayırın. Türkler’i bir torbaya atın, teker teker çekin. Torbadan çıkanlardan rastgele iki takım yapın. Yanlarına üçer yabancı ilave edin. Herhangi bir coachu ortadan ikiye bölün. Coachun sol tarafına bir takımı, sağ tarafına bir takımı verin. Yarımşar coach ve iki tane üçer yabancılı Efes Pilsen. Sonra kendinize sorun. Bu iki takım Türkiye Ligi’nde kaçıncı olurlar Başarılı mı başarısız mı, karar da sizin. 
     
Niye çok Galatasaray      Çünkü Galatasaraylı’yız. İğne - çuvaldız hikayesi. 
     Anlayın işte... 
     



 SPOR 






















</TEXT>
</DOC>
