<DOC>
<DOCNO> 4397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/guncel/agun.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Köyleri dışında sadece Van'ı görmüşlerdi. İstanbul'da her şey bir başkaydı... 
</HEADLINE>
<TEXT>
ŞEKER AİLESİ Vizontele diyarında 
Vizontele filmi için Yılmaz Erdoğan'a yardımcı olan Vanlı Şeker Ailesi, gala için İstanbul'da gelince kendilerini televizyondaki hayal dünyasının ortasında buluverdi 
     SEMRA KARDEŞOĞLU 

     Tam 1500 kilometre uzaktaki köylerinden üç çocuklarıyla yola çıktılar. Köylerine "Vizontele" filmde köylüler televizyona bu ismi veriyor geleli yıllar olmuştu. O renkli kutu, onları başka bir dünyayla tanıştırmıştı ama o hayatı birebir yaşamak nasip olmamıştı. 
     Televolelerde gördükleri bol ışıklı salondan içeri süzüldüler ürkek ve şaşkın. Vizontele'nin kendilerine getirdiği dünyanın içindeydiler işte. Tüm tanıdıklar ordaydı, mankenler, oyuncular, sinema starları. 
     
     Galanın yıldızı onlardı 
     Kameralar az sonra bu ışıklı salonda merakla çevreyi süzen aileyi keşfetmekte gecikmedi. Flaşlar patladı, sorular yağdı. Onlar gördükleri bu ilgiye şaşırmış cevaplamaya çalıştılar "Van'ın Gevaş ilçesi Uysal Beldesi Belediye Başkanı'yım. Bunlar ailem. Yılmaz Erdoğan'a çekimler sırasında yardım ettik. O da bizi galaya davet etti." 
     
     Bu dört gün unutulmaz 
     Belediye Başkanı Hasan Şeker, eşi Hayriye, çocukları Rüya, Sibel ve Azat, köyleri dışında Van'ı görmüşlerdi bir tek. Dört günlük İstanbul macerası, "doğdukları yerde ölenlerin" bir ömür bitiremeyecekleri kadar anı biriktirmelerine yetti de arttı bile. 
     
     Taşıma suyla küvet dolmaz 
     Hayriye Şeker, küvet almak istiyor ama, "Susuz olmaz ki" diyor. Hayriye Hanım, derdini şöyle anlatıyor "Henüz su kasabamızda evlere gelmedi. Küveti taşıma suyla doldurmak zor. Üstelik su evimize gelse de kışın donar, akmaz. Bir de çiçeklere şaştım, kış ortasında açıyorlar. Yeşil solmadan kalıyor. Evlerinde balkonlarında çiçekler var. Bizdekiler kışın solar." 
     
     Her muhtara bir televizyon’ 
     Hasan Şeker, filmi izlerken kendi geçmişini hatırlamış, "Babam köy muhtarı idi. 1974’te muhtarların evine birer televizyon bırakıp gittiler. Bütün köy akşam 6'da bizde toplanır gece 12'ye dek beraber televizyon izlerdik. Elektrik olmadığı için aküyle çalıştırırdık televizyonu. Akü biter, ekran kararırdı" diyor. 
     
     Bu binaya köy sığar’ 
     6 yaşındaki Azat, en çok Boğaziçi Köprüsü'ne şaşmış, "Kocaman köprü, suyun üzerinde nasıl duruyor anlamadım" diyor. Rüya ise hayretle İş Bankası'nın binalarına bakarak soruyor "Kaç kişi sığar bu binaya Bizim köyün tamamını alır herhalde " 
     


 GÜNCEL 





















</TEXT>
</DOC>
