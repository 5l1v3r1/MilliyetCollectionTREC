<DOC>
<DOCNO> 29270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/sondun07.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da zorunlu askerlik kaldırıldı 
</HEADLINE>
<TEXT>

     Fransa'da zorunlu askerlik hizmeti kaldırıldı. Savunma Bakanı Alain Richard, öngörülenden bir yıl önce askerlik hizmetini kaldırdıklarını, bundan böyle gönüllü olmayan gençlerin silah altına alınmayacağını bildirdi. 
     Richard, bu ay içinde silah altına alınan gençlerin son tertip olduğunu ve bu gençlerin, altı ay askerlikten sonra kasımda terhis olacaklarını belirtti. 1997 yılında kabul edilen ordu reformu yasasında, zorunlu askerliğin 2002 sonunda sona ermesi ve ordunun profesyonelleştirilmesi öngörülüyordu. 
     Savunma Bakanı Richard, zorunlu askerliği öngörülenden bir yıl önce kaldırma kararını ''büyük reform garına vaktinde gelen trene benzetti ve şu anda Fransız ordusunda 19 bin zorunlu asker bulunduğunu kaydetti. 






</TEXT>
</DOC>
