<DOC>
<DOCNO> 9234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/sonspo04.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basınının gündemi Fatih Terim'in istifası 
</HEADLINE>
<TEXT>

     Teknik Direktör Fatih Terim'in Fiorentina Kulübü'nden istifası İtalyan basınında büyük yankı yarattı. 
     Corriere dello Sport gazetesi de ''Fiorentina ne fırtına'' ifadesini başlığına çıkartırken, ''Floransa'da çılgın bir gün. Terim'in arkasından Türk-İtalyan tüm teknik adamlar istifasını verdi. Özellikle 30 yılını Fiorentina'da geçirmiş olan Antognoni. Yeni teknik direktör Roberto Mancini ama federasyon henüz onun bu yıl başka takımı çalıştırıp çalıştırmayacağına karar vermedi'' dedi. 
     Tutto Sport gazetesi de ''Terim, Floransa'yı bırakıyor Milan için hazır'' başlığını atarak, ''Fiorentina, aşağılamalar, suçlamalar ve yankı yaratan elvedalarla kaosun içinde. Cecchi Gori kuralları sarsıyor, Teknik Direktör Mancini'yi istiyor. Bu arada Haziran'da Türk adam Milan'a gelirken, Zaccheroni ise Şampiyonlar Ligi'nde devam etmesi halinde kırmızı-siyahlılarda sezonun sonunu getirebilir'' ifadelerine yer verdi. 
     İtalyan'nın günlük diğer gazetelerinden La Repubblica, ''Terim gitti, işte Mancini şimdi Fiorentina ikiye bölündü'', Corriere della Sera ''Terim gidiyor, Mancini'nin teknik direktörlüğü olay yaratıyor. Beklenmedik sonuç, Terim ile birlikte diğer teknik adamlar da istifa ediyor'', La Stampa ''Türk işi, Terim rahatsızlığı ortadan kaldırıyorum. Boğaz'dan gelen teknik direktör son kavgadan sonra bırakıyor. Cecchi Gori ile hiç mutlu olmadılar'' ve İl Giornale ''Fiorentina'da devrim, Terim gidiyor, işte Mancini'' ifadelerini kullandı. 
     Bu arada Terim ile birlikte istifa eden Fiorentina'nın Genel Menajeri Giancarlo Antognoni ve 2. Başkan Mario Sconcerti'nin dün akşam Canale 10 televizyonunda yaptıkları tartışma İtalyan basınında geniş yer aldı. Programda, Antognoni'nin Sconcerti'ye ''Sen bir kuklasın'', Sconcerti'nin de Antognoni'ye ''Darbe yapmayı denediniz. 




</TEXT>
</DOC>
