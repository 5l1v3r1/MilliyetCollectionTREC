<DOC>
<DOCNO> 48159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yazar/temelkuran.html </URL>
<DATE> 2001/10/22/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Alışmak sevmekten daha zor geliyor 
</HEADLINE>
<TEXT>

Muazzez Hanım’ın banyo şartının anlamı şudur Mesafeli duralım. Belki başımız dönmez mutluluktan, ama birinin dikenleri değemez ötekine bu mesafeden Efendi gibi yaşarız, yaralanmadan 
     Fazla hesaplanmış, emniyet kemerleriyle boğazı sıkılmış bu kadar ilişki arasında "eski, hesapsız, güzel günlere" dair bir umut oluşturduğu için herkes bu "tanımadan evlenme" hadisesine fazla umutlu baktı. Muazzez Hanım ile İsmet Bey’in millenyum tarzı görücü usulü evliliği 21. Yüzyıl ilişkileri için yeni umut muydu acaba Birçok kişi, beyninin "lüzumsuz ve bilinçdışı takip" bölümüyle çiftin akıbetini izlemeye başladı. Başarırlarsa biz de bu türlüsünü bir kez deneyecektik sanki. Kim bilir Belki de bu işin oluru buydu zaten. 
     
Banyo Hayat yeterince zor      Oysa daha en başından "zalim bir şüphe" vardı. İnsanların hiçbir şeye, hiç kimseye kendini adayamayacak kadar "kıymete bindiği" bu yüzyıl için fazla "riskli" olan bu evlilik, tek bir nedenle yapılabilir Feleğin çemberiyle "terazi lastik cimnastik" oynamış bir kadının böyle bir evlilik yapması "Haydi bakalım hayat Şaşırt beni " demek gibi bir şeydir. Hayat, hiçbir zaman şaşırtmaz oysa 
     En başından beri Muazzez Hanım’ın yüzü diken üzerinde durmuyor muydu zaten İsmet Bey’in vermeye çalıştığı "Mutluluktan ölebiliriz" fotoğrafları Muazzez Hanım’ın o klişeye sığışamayan tutuk halleri karşısında tökezleyip beceriksiz romantizm girişimlerine dönüşmüyor muydu Aynı banyoyu kullanmadıklarını öğrendiğimizde tarafların bu ilişkiden başka şeyler beklediğini öğrenmiş olmadık mı aslında İsmet Bey "büyük bir aşka" niyetliydi belli ki. Ama Muazzez Hanım -nice zorluklardan sonra kendi hayatını hasbelkader kontrolüne almış her kadın gibi sadece "yalnız kalmamayı" bekliyor olmalıydı. Öyle değil midir Yalnızlığa alıştığını, hayatın aslında böyle de gidebileceğini gördüğünde paniğe kapılır insan. O vakit gizli bir sözleşme yaparsın kendinle. Hayattan fazla bir şey beklememek ve varolana efendi gibi kanaat etmek niyetiyle... 
     Ve banyo... O, bu gizli sözleşmenin en önemli maddesidir 
     
Yan yana yaşamak      "Banyo meselesinin" alt - metni şudur esasen 
     Çok mutlu olmayı ummak, insan etini yaralanma ihtimallerine karşı savunmasız kıldığı için epey önce, aşık olacak organlarımı budadım ben. O sebepten çok heyecanlanmamı bekleme benden. Şöyle efendi gibi yanyana yaşayalım, ne var Rica ederim, debelenme şaşırtmak için beni. Görülecek her şeyi gördüm ben. Hayatın öyle pek enteresan bir numarası da yok zaten. Sen beni tut Ben de seni tutarım. Bu hayata karşı birbirimizi tutalım yeter Hiç isteme, kendimi sana bırakamam. Bir gün beni küçük hareketinle öldürmeyeceğini nereden bilebilirim Bir hukuk kuralım bu evde. Mesafeli duralım. Belki başımız dönmez mutluluktan, ama birinin dikenleri değemez ötekine bu mesafeden. Kim bilir Alıştıkça belki mutlu bile olabilir insan. Dedim ya, efendi gibi yaşalım işte, yaralanmadan 
     
Alışmak Kirli çoraplar      Niye bilmiyormuş gibi yapalım ki Devasa aşkları bitiren kirli çoraplar değil mi Bu "Mesafe Hukuku" iyi bir şey değil mi o zaman Efendi gibi yani. "Alışmak sevmekten daha zor geliyor" Gerçeği söyleyen nadir arabesk şarkılarından biridir ise eğer hayatın bir yerinde insan öğrenir "alışabileceğine aşık olmayı". Aşk değilse bile bunda bir kötülük yoktur, çünkü sürdürülebilir olan budur. Belki çok çarpıcı fotoğraf vermez böylesi, ama bu hayata karşı birbirini tutma halinden daha gerçek olamaz ki hiçbir aşk Ama bu uzlaşmaya varmak için iki tarafın da yara açılmadık bir yerinin kalmamış olması gerek herhalde. Daha "yeri olanlara" sıkıcı geliyorsa böylesi, yolları açık olsun 
     
     







İslam tartışması 


Dar alanda siyaset 


Oto sanayii yoğun bakımda 


Gölgesine yenilen ülke 


"Döneklik zor zanaat " 


IMF'siz model arayışı 


Alışmak sevmekten daha zor geliyor 


Devlet ceza vermekten korkuyor 


Küreselleşmede dönüm noktası mı 


Ecevit’in külliyetli dış yardım’ı başa bela 


</TEXT>
</DOC>
