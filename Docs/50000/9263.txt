<DOC>
<DOCNO> 9263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/ekonomi/eko04.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracılar tedbir istiyor 
</HEADLINE>
<TEXT>

Aracılar, sermaye yapılarındaki bozulmayı önlemek için bono portföyüne iç verim oranıyla değerlendirme imkanı istiyor 
     SONGÜL HATISARU 

     Son bir yıldır toparlanamayan İstanbul Menkul Kıymetler Borsası ard arda gelen iki finansal krizden de olumsuz etkilendi.Aralık krizinde faizlerin hızlı yükselmesi nedeniyle portföyünde Hazine bonosu bulunduran aracılar zarar yazdı, özsermaye tablolarında ciddi bozulmalar meydana geldi. Krizle özsermayelerinin bir bölümünü yitiren aracı lar, sermaye yeterliliği tablolarını düzeltmek için 12 aylık mali tablolar için tanınan iç verim oranıyla değerlendirme imkanını sermaye yeterliliği tabloları içinde tanınmasını istedi. Dün yapılan İMKB Yönetim Kurulu toplantısında bu taleplerini gündeme getiren aracılar, bunun kriz döneminde uygulanmasıyla sermaye yeterlilği tablolarının düzelebileceğine dikkat çekti. 
     Sermaye Piyasası Kurulu en azından kriz süresince cari değerlerle değerleme yerine iç verim oranıyla değerleme talebini kabul ederse sermaye yeterliliği tablolarındaki bozulma ortadan kalkacak. 
     
     Mahsuplaşmadaki sorunlar 
     Dünkü toplantıda dile getirilen bir diğer talepte, Borsa’da Hisse Senedi Piyasası, Tahvil - Bono Piyasası, Repo Piyasası ile Takasbank bünyesindeki Borsa Para Piyasası arasında mahsuplaşma imkanlarındaki sıkıntıların giderilmesiydi. Geçen hafta Tahvil - Bono Piyasasında oluşan temerrüt cezası farkılılıklarının da düzeltilmesi istendi. 
     Geçen hafta her iki konuda da sıkıntılar yaşanmıştı. İMKB Başkanlığı mahsuplaşma ve temerrüt cezası farklılıkların düzeltilmesi kararını aldı. 
     
     


 EKONOMİ 















</TEXT>
</DOC>
