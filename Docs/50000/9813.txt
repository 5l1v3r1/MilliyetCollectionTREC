<DOC>
<DOCNO> 9813 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/siyaset/siy05.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal esnafın sorunlarını dinledi 
</HEADLINE>
<TEXT>

Vatandaşlara seslenen CHP Genel Başkanı, çözüm milletin iradesiyle olur’ dedi. 
     GÜNTAN MAVİGÖZLÜ İstanbul 

     CHP Genel Başkanı Deniz Baykal dün, İstanbul’da Mısır Çarşısı ile Doğubank’ı gezdi ve krizden dolayı ziynet eşyalarını kuyumculara satmak isteyen kadınlar, işsiz gençler ve esnafla dertleşti. Baykal, "Halkın yeni bir arayış içinde olduklarını gördük. Bizi göreve çağırıyorlar.Bilinmelidir ki çıkış yolu programla falan değil milletin iradesiyle olacaktır" dedi. Mısır Çarşısı’nda ikram edilen lokumlardan da yiyen Baykal, fotoğraf çektirdiği Tayvanlı turistlerin çok heyecanlandığını görünce, "Bence bu seçimlerde Tayvanlılar da oy kullanmalı" diye espri yaptı. 
     Partinin eski başkanlarının yaptıkları toplantıyla ilgili olarak, Murat Karayalçın’ı telefonla aradığını ve bir araya gelmek istediklerini söyledi. 
     


 SİYASET 















</TEXT>
</DOC>
