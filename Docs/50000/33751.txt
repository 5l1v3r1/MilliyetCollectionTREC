<DOC>
<DOCNO> 33751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/yasam/yas06.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Holigan davasında yine karar çıkmadı 
</HEADLINE>
<TEXT>

İki İngiliz taraftarın ölümüyle sonuçlanan cinayetin davasında, sanık olan 4 Türk, suçlamaları reddetti 
     M. AKİF ERDEM İstanbul 

     Galatasaray ile Leeds United takımları arasında oynanan UEFA Kupası yarı final maçı öncesi 2 İngiliz taraftarın ölümüyle sonuçlanan olaylara karıştıkları iddiasıyla yargılanan biri tutuklu 4 sanığın davasına dün devam edildi. 
     Beyoğlu Adliyesi 1. Ağır Ceza Mahkemesi’ndeki duruşmaya, tutuklu sanık Ali Ümit Demir ile diğer sanıklar Kazım Dalga, Özkan Balcı ve Yılmaz Tuş katıldı. Sanık avukatlarından Fuat Akkoyunlu, olaylar sonrası gözaltına alınan ingiliz taraftarlarının ifadeleri bile alınmadan sınırdışı edildiklerini, kavgada bıçakla yaralanan Türk taraftarlar da bulunduğunu öne sürdü. 
     
     Bir saat sonra geldim’ 
     Tutuklu sanık Ali Ümit Demir ise suçlamaları reddederek, "Olayları evimde televizyondan izledim. 1 saat sonra olay yerine gittim. Bu sırada gözaltına alındım. Olaylarla ilgim yok" dedi. Tutuksuz yargılanan sanıklar da, suçlamaları reddetti. 
     Yabancı basın mensupları ile İngiliz Konsolosluğu’ndan bir gözlemcinin de izlediği duruşma, dosyadaki eksiklerin tamamlanması için ertelendi. 
     
     



 YAŞAM 

















</TEXT>
</DOC>
