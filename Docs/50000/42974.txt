<DOC>
<DOCNO> 42974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yazar/pulur.html </URL>
<DATE> 2001/09/19/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Avrupa, Avrupa duy sesimizi " 
</HEADLINE>
<TEXT>

     ÖZELLİKLE, Galatasaray'ın başarılı maçlarından sonra sokaklara dökülen binlerce Türk "Avrupa, Avrupa duy sesimizi " diye bağırırdı. 
     Avrupa ne onların sesini duydu, ne de çoluk çocuk, yaşlı genç, kadın erkek, sivil asker, öğretmen hemşire, doktor, terörün katlettiği insanların feryadını... 
     Teröristin, Avrupalının nezdinde itibarı büyüktü 
     "Bağımsızlık savaşçıları " 
     Sadece Avrupalı değil, "Avrupa muhibleri" de sureti haktan görünerek "demokrasi, insan hakları" kılıfıyla "devlet terörü"ne karşı tarafsızlıklarını ispatlamak için üstün gayretlerini sergiliyorlardı. 
     
     HİÇ unutmuyoruz, öğretmenlerin, hem de gencecik kız öğretmenlerin, köyde kaldıkları evlerinden alınıp, babalarının gözleri önünde katledildikleri günlerden birinde, edebiyatçıya, yazara, çizere toz kondurmayan sevgili Doğan Hızlan bile dayanamamıştı 
     "Yapmayın beyler Bu öğretmenler, çocuklara okuma, yazma öğretecek, onlar da sizin kitaplarınızı okuyacaklar" diye isyan etmişti. 
     Her neyse, söylenecek söz çok ama... 
     
     ACABA bu son facia, Avrupalının ve "muhibleri"nin gözünü biraz olsun açtı mı 
     Şairin dediği gibi 
     "Ummam, dede rahmetlik olasın " 
     Ama yine de ufak bir umut var... 
     
     SABANCI suikastı sanığı Fehriye Erdal'ı neredeyse sırtını sıvazlayıp uğurlayacak olan Belçika adaleti, birden ağız değiştirdi... 
     "Olayda kullanılan silah yarı otomatik olsa bile..." 
     Adam öldürülmüş, silah otomatik mi, yarı otomatik mi, baktıklarına bakın. 
     Zaten Amerika'daki büyük olay olmasa, çoktan "silah otomatik" değil diyen sanığı serbest bırakacaklardı ya 
     Yıllar yılı Afrika'yı sömüren, silah fabrikatörü, komisyoncusu Belçika'nın adalet anlayışı da bu 
     
     TERÖRÜN bu boyutlara ulaşmasında Amerika'nın suçu yok mu 
     "Benim teröristim iyidir " ya da "Benden yana olan terörist daha da iyidir" mantığı, bir de "Ben büyüğüm, kimse beni memleketimde vuramaz " gururuyla bugünlere gelinmiştir. 
     
     35 bin insanını kaybeden, 100 milyar dolarını harcayarak "düşük yoğunluklu savaş" yaşayan Türkiye, nihayet sesini duyurabilecek mi 
     Kimlere mi 
     Terörün başına kucak açan İtalya'ya mı, ya da onları baş tacı eden "Yeşil Ruth"un memleketi Almanya'ya mı 
     Ya da, bile bile teröristlere uyuşturucu ticareti yaptırıp, kazandıkları parayla onlara silah satanlara mı 
     Yüzlerce Mehmetçiği şehit eden, sakat bırakan, kolsuz, bacaksız, gözsüz yaşatan, plastik mayınların üzerindeki markanın "Made in Italy" olduğunu bilir misiniz 
     Hiç olmazsa Amerika'nın "Apo"yu Kenya'da yakalatıp, teslim etmek gibi olumlu bir davranışı var. 
     
     "AVRUPA, Avrupa duy sesimizi " 
     İnşallah duyarlar... 
     Lakin şimdi de başka bir şarkıya başladılar 
     "Müslümanlar teröristtir " 
     Ya "Çakal" neydi 
     Ya da "Baider - Meinhof" çetesi .. 
     "Kızıl Tugaylar" Suudi kökenli mi 
     
     







Üniversiteye bak 


Evangelistler... 


Yücelen'in önerisi 


Terörle mücadelede topu taça atmak 


Asimetrik tehdit 


Ecevit gelmesin ’ 


Pazarcı öğretmenler 


Zor dönemlerde başarılı toplantı 


Bana yasak, sana da yasak 


Ne haçlı seferi, ne cihad... 


Allah’ın parmağı yok ki.. 


Açığa satış yapmak... 


Terör, terörist, iki yüzlülük ve çifte standart 


"Avrupa, Avrupa duy sesimizi " 


Edirne İstanbul’un arka bahçesi 


</TEXT>
</DOC>
