<DOC>
<DOCNO> 2860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/guncel/gun02.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şehrin göbeğinde maganda dayağı 
</HEADLINE>
<TEXT>

İstanbul Taksim’de Roxy Bar’ın kapısında bir şişe su için gazeteciye meydan dayağı atan bodyguardlar, tutuksuz yargılanmak üzere serbest bırakıldı 
     BÜLENT ÖZDEMİR İstanbul 

     Gazeteci Ertuğrul Kayserilioğlu, kalp ilacı için çantasında taşıdığı bir şişe suyla davetli olduğu Roxy Bar’a girmek isteyince, kapıdaki iki bodyguard tarafından hastanelik edildi. Neye uğradığını şaşıran Kayserilioğlu, "Hem davet edilip, hem dayak yedim" dedi. 
     
Davetle gitti      Moodarama adlı müzik grubunun J B sponsorluğunda Roxy Bar’da vereceği konser için davet edilen Finansal Forum Gazetesi’nin Kültür Sanat Editörü Kayserilioğlu’nu girişte bodyguardlar aramak istedi. Ali Emre ve Kamuran Beygirlioğlu adlı korumalar, çantadaki suyu görünce, bu durumda bara giremeyeceğini söylediler. Davetli olarak geldiğini ve kalp hastalığı nedeniyle yanında her zaman su taşıdığını belirten Kayserilioğlu ve bodyguardlar arasında çıkan tartışma, gazetecinin dövülmesiyle karakolda son buldu. 
     Kayserilioğlu’nun Beyoğlu Emniyet Müdürlüğü’ne şik yette bulunması üzerine gözaltına alınan ve işlemleri tamamlandıktan sonra Beyoğlu Adliyesi’nde mahkemeye çıkarılan Emre ve Beygirlioğlu, tutuksuz yargılanmak üzere serbest bırakıldı. 
     Olayın şokunu atlatamayan Kayserilioğlu, "Kalbimdeki rahatsızlık nedeniyle ilaç alıyorum ve yanımda sürekli su bulunduruyorum. Davetli olduğumuz bir yerde yaşanan bu olaya h l inanamıyorum" dedi. 
     
Üzgünüz ’      Roxy Bar’ın Halkla İlişkiler Müdürü Nevin Özgür ise yaşanan olaya çok üzüldüklerini belirterek, "Eğlence dünyasında yedi yıldır hizmet veriyoruz ve böyle olayların yaşanmaması için çok titiz davranıyoruz. Karşıdaki kişi gazeteci ya da herhangi birisi olabilir ama arkadaşlarımızın anlayışlı ve sakin olması gerekirdi" diye konuştu. 
     


 GÜNCEL 
















</TEXT>
</DOC>
