<DOC>
<DOCNO> 45700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/yazar/pulur.html </URL>
<DATE> 2001/10/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Ecevit nasıl 
</HEADLINE>
<TEXT>

     MİLLİYET'in "Size Geliyoruz" gezisinin ilk yazısını biz yazmıştık. "Biz de, 40 yıl önce, MİLLİYET KERVANI'yla yollara düşmüştük " diye... 
     İnşallah 40 yıl sonra, bu geziye katılan genç arkadaşlar da aynı yazıyı yazarlar zira bizim, doğal olarak bir daha öyle bir yazı yazma şansımız yok. 
     
     DÜN okudunuz "son durak" Başbakanlık'tı, son konuk da Başbakan Ecevit... 
     Ecevit konuşuyor, biz dalıp gidiyoruz tıpkı Orhan Veli'nin "İstanbul'u dinliyorum gözlerim kapalı" dediği gibi 
     "Bir düzen ki, herkes kendi yaşamında mutlu, çocuğunun geleceğinden daha umutlu mu olabilsin. 
     Ne yoksulluk, ne baskı, ne ezen ne ezilen... İnsanca, hakça bir düzen " 
     Kulaklarımızın ihaneti bu, bunları Ecevit mi söylüyor 
     Şimdi, yolsuzlukların üzerine giden devletin özerk denetleme kurullarından yakınan yine Ecevit değil mi 
     
     YA "Haşhaş dahil, her konuyu, Amerika'yla müzakere etmelisiniz diyecek cinsten milletvekillerinin bulunduğu bir hükümet" diyenle, şimdi karşımızda "Amerika bize güveniyor" diye iftihar eden Ecevit, aynı Ecevit mi 
     
     YILLARDAN kalan görüntüler, gözümüzün önünde aşağı yukarı inip çıkıyor. 
     O Ecevit, bu Ecevit 
     
     1980 sonrası İzmir'in Şemikler semtinde bir gece... 
     Külüstür bir minibüs, yasaklı Ecevit, işsiz, aşsız, eşsiz, yüzlerce umutsuzun "Umudumuz Ecevit " diye bağırdığı Ecevit'le, "Devleti küçültelim, derken özel sektörü küçülttük " diyen Ecevit aynı Ecevit mi 
     Evet aynı Ecevit 
     
     ECEVİT nasıl 
     Ecevit'i nasıl buldun 
     Ecevit'in halinin nasıl olduğunu hemen herkes televizyonlarda görüyor. 
     Evet, Ecevit hasta, ama bu hastalık, onun, bizim geziyi, kendisine takdim eden, anlatan "Dolaştığımız her yerde, herkes şikayetçi " diyen Fikret Bila'nın konuşmasından sonra, şikayet yumağından adeta cımbızla Zonguldak'ı çekip çıkaran "Peki, Zonguldak niçin böyle değil " diye soran, bir Ecevit de var. 
     Demek Ecevit'in hastalığı bedeni... 
     Hatta şöyle de denilebilir 
     "Nasıl İsmet Paşa istediklerini duyar, denilirse, Ecevit için de işine gelenleri, çok güzel yakalıyor " 
     
     VE ayıp olan nedir bilir misiniz 
     Ecevit'in bedensel zafiyetiyle alay etmektir. 
     Hayır, bunun adı, mizah değildir, komedi değildir, parodi değildir. 
     Bunun adı terbiyesizliktir. 
     Belki de yanlış düşünüyoruz, kadın bakanların apış aralarıyla uğraşanlara yakışan da budur. 
     
     EVET, bir gezi böyle bitti. 
     Bizim için bir eksikle... 
     Aklımızda "Ağrı" vardı, mutlaka Ağrı'yı iki cümleyle Sayın Başbakan'a anlatacaktık. 
     Lakin Denizli gibi, Aydın gibi, Antalya gibi, mahrumiyet bölgelerini içimizi sızlatarak anlatan, arkadaşlardan Ağrı'ya sıra kalmadı ki 
     Her zamanki gibi 
     
     







Ankara'nın merakı NATO 


Zor pazartesi 


Savaş günlerinde ekonomi 


Dövizdeki yanlış strateji 


Yeni bir dünya kurulurken Türkiye nerede 


Ecevit nasıl 


Ecevit'in gazeteci kimliği 


Anne, biz Ecevit’i neden seviyoruz 


Halk tayin etmeli 


Küreselleşmeye 11 Eylül darbesi 


IMF’ye göre sorun güven bunalımı’ 


</TEXT>
</DOC>
