<DOC>
<DOCNO> 7994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/son/sondun01.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Arafat sert konuştu "Direnişte kararlıyız" 
</HEADLINE>
<TEXT>

     Filistin lideri Yaser Arafat, ''halkının İsrail saldırısına direnmekte kararlı olduğunu'' söyledi. 
     Filistin haber ajansının bildirdiğine göre Arafat, dün akşam Gazze'de Bakanlar Kurulu toplantısında konuşurken, İsrail'i şiddet olaylarının artmasından sorumlu tuttu. ''Halkımıza karşı beş aydır saldırı sürüyor'' diyen Arafat, ''Kasabalarımız, köylerimiz abluka altında. Yahudi göçmenlerin İsrail ordusunun desteğini alarak düzenledikleri saldırılar, direnme azmimizi kamçılıyor'' şeklinde konuştu. 
     Arafat, ''bu zorlu koşullar altındaki Filistin halkının ulusal hedeflerine daha sıkı sarıldığını'' söyledi. 
     Filistin topraklarında 28 Eylül'de patlak veren şiddet olaylarında 341 Filistinli, 61 İsrailli, 13 İsrailli Arap ve 1 Alman öldü. 
     
     



</TEXT>
</DOC>
