<DOC>
<DOCNO> 10142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/guncel/gun05.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp HADEP’liler PKK’da 
</HEADLINE>
<TEXT>

HADEP’li İlçe Başkanı Serdar Tanış ve ilçe yöneticisi Ebubekir Deniz’in Kuzey Irak’ta PKK kampında olduğu iddia edildi 
     PKK’nın Serdar Tanış’ın babası Şuayip Tanış’a gönderdiği iddia edilen mektupta, her iki HADEP’linin örgütün elinde olduğu ifade edilerek, "Bu arkadaşların T.C tarafından katledildiğini anlatın ve kitlelere yayın" denildiği savunuldu. 
     Alınan bilgiye göre, güvenlik güçleri, 73 SN 564 plakalı fiber yüklü bir çekicinin sürücüsünün Kuzey Irak’ta örgütsel bildiri dağıttığını belirledi. Bunun üzerine, Habur Emniyet Amirliği görevlileri, önceki gün saat 18.15’te söz konusu araçta arama yaptılar. Arama sonucu, TIR’ın dorsesinde "Yurtsever Kürdistan halkına ve halk serhildanı Şuayp’e" başlıklı ve PKK Merkez Komitesi imzalı bir not ele geçirildi. 
     
İşte mektubun özeti      Verilen bilgilere göre elle yazılan bir sayfalık notta, 25 Ocak’ta gözaltında kayboldukları iddia edilen Serdar Tanış ve Ebubekir Deniz’in, PKK tarafından alıkonulduğu belirtildi. Araç sürücüsü İbrahim Bahşiş, polis tarafından gözaltına alındı. Mektupta, özetle şu ifadeler yer alıyor "Türk sömürgeciliği - emperyalizmi ve siyonizmi inkar ve imha politikalarını başarıya götürmek üzereyken, hainlik duygularını içlerinden atamayan bu iki arkadaşımız, başlangıçta halk serhildanıyız diye ortaya çıktıklarında tecrübesiz olmalarına rağmen desteğimizi onlardan yana kullandık. Kardeşimiz Şuayp Oğlun ve yanındaki Bekir arkadaş bizimle Dolokoki’de. Bunları merak etmemenizi istiyoruz. Telefonlar T.C tarafından dinlendiği için bu notu sana gönderiyoruz." Mektubun sonunda "05 Şubat 2001 PKK merkez komitesi" ibaresi yer alıyor. 
     


 GÜNCEL 





















</TEXT>
</DOC>
