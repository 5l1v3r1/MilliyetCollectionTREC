<DOC>
<DOCNO> 33379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/eko03.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Birleşme bir yılda bitecek 
</HEADLINE>
<TEXT>

Tekfenbank Genel Müdürü Erten, Fon’dan aldıkları Bank Ekspres ile birleşme sonrasında butik bankacılığına ağırlık vereceklerini söyledi 
     KADİFE ŞAHİN - FİNANS SOHBETLERİ 

     Tekfen Grubu’nun yatırım bankacılığı yanında ticari bankacılıkta da faaliyet göstermek istediğini belirten Tekfenbank Genel Müdürü Mehmet Erten, "Sektörün değişen yeni koşullarında varlığımızı daha çok duyurmak istiyoruz" dedi. 
     Bank Ekspres ile birleşmenin bu hedef için uygun bir adım olduğunu ifade eden Erten, "Tekfen’in yatırım bankacılığında 12 yıllık tecrübesi var. Türkiye’nin değişen şartları altında bu tecrübemize ticari bankacılığı da katmak istiyoruz" diye konuştu. 
     1987 yılında ticari bankacılık için yapılan ilk müracatlarının siyasi ve ekonomik konjektör nedeniyle uygun görülmediğini belirten Erten, "O zaman bize verilmeyen ticari bankacılık iznini alan bazı gruplar bugün bankalarını muhafaza edemediler. Ekonomiye ve sektöre zararlar verdiler" dedi. 
     
     Eski günlerine dönecek 
     Neden Bank Ekspres 
     Bank Ekspres, Fon’a geçtiğinde bu bankayı ileride alabileceğimizi düşünmüştük. Sektörde ve ülkede yaşanan bütün olumsuzluklara rağmen doğru kaidelerle, yasalara saygılı, uluslararası bankacılık normlarına uygun bir bankacılık yapıldığında her zaman bir imkan olduğunu ve bankacılığın h l geçerli bir yatırım alanı olduğuna inanıyoruz. Bank Ekspres’in mevcut sloganı olan Dünya kalitesinde bankacılık’ hizmeti vermek istiyoruz. Her zaman olduğu gibi tedbirli, muhafazak r, gelişmelere hazırlıklı ve k rlı bir tempomuz olacak. 
     
     Birleşen iki bankadan ortaya nasıl bir banka çıkacak 
     Orta ölçekli bir banka olacağız. Bank Ekspres, 26 şubesi ile gelişen şartlarda doğru yaklaşım, doğru müşteri ve doğru ürün ile sektörde başarılı olacaktır. Butik bankacılığı yaklaşımımız olacak. Hizmeti sunuş biçimimiz müşteriye özel olacak. Bank Ekspres, kuruluş yıllarında çok özenle yönetildi. 
     Kaydadeğer bir müşteri yapısı vardı. Bu eski günlerini yeni sahiplik altında geri getireceğiz. 
     
     Bu ne kadar zaman alacak 
     Altı ile 12 ay arasında olacağını tahmin ediyorum. Daha işin çok başındayız. Kafamızda, felsefe olarak iki bankayı birleştirdik. Birleşme, Tekfenbank adı altında Bank Ekspres bünyesinde olacak. 
     
     Şube açacak mısınız 
     Geçiş dönemi boyunca şube açma planımız yok. Zaman içinde verimliliği artırmak için bazı şube lokasyonları değişebilir. Fiziki olarak büyüme planımız yok ancak devr aldığımız bilançoyu büyüteceğiz. 
     
     Genel müdürlük binanız nerede olacak 
     Şimdilik Bank Ekspres’in genel müdürlük binasında Doğuş Holding’in kiracısıyız. Tekfen’in 4. Levent’teki kuleleri tamamlanana kadar bu binada kalacağız. 
     
     Bankanın size maliyeti ne oldu 
     Bankanın sembolik bir devir fiyatı var. Ancak bilançosunda Fon’un bankaya daha önce verdiği 140 trilyon liralık bir mevduat var. Birinci taahhüdümüz bu parayı birleşmeden sonra üç yıl vadede Fon’a iade etmek. Böylece devlet bu bankaya aktardığı kaynağın önemli bir bölümünü faizi ile birlikte geri alacak. Faiz piyasa şartlarında belirlenecek. Artı biz bu organizmayı canlı tutacağız. Birleşmiş bankada özkaynakta asgari sınırların üstüne çıkacağımızı taahhüt ettik. 
     
     Kur dalgalı değil havalı’ 
     Kur rejimi ve faiz dengesi piyasalarca çok tutulmadı" diyen Erten, "Dalgalı kur, Ben havalanan kur diyorum çünkü dalgalanmadı, uzun süredir havalanıyor karar mekanizmalarını kilitledi. Bugüne kadar alışkanlık kurun hep öngörülebilir olması idi. Ekonomik birimler kararlarını alabiliyordu" dedi. Bant sistemine dönüş işaretleri aldıklarını belirten Erten, "Bu programı bozmak anlamına gelmez" diye konuştu. 
     
     Piyasada fiyat mekanizması yok 
     Yaşanan belirsizliğin nedeninin güven bunalımından kaynaklanmadığını bildiren Erten, "Sözlerimin yanlış anşılmamasını diliyorum ama Türkiye’nin başına dert yüksek faizden değil dövizden geliyor" dedi. Erten, şöyle devam etti "Düşük faizler uğruna dalgalı kur hoş bir durum değil. Programa yönelik bütün yapısal reformlar yapıldı. H l bir belirsizlik var ise bunun adına güven bunalımı demek doğru değil. Güven noksanlığını telafi eden bir fiyatlama yok. Türk Lirası’na değer kazandırmamız ve yerleşiklerin TL aktiflerde kalmasını sağlamamız lazım. Yoksa Hazine’nin iç borcu döndürmesi zorlaşır." 
     



 EKONOMİ 





















</TEXT>
</DOC>
