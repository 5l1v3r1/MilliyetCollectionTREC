<DOC>
<DOCNO> 43571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yazar/sazak.html </URL>
<DATE> 2001/09/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Doğu'da organize sanayi 3 
</HEADLINE>
<TEXT>

     Gaziantep Doğu ve Güneydoğu'da 20 ilin ticari merkezi sayılabilecek yılda 1.5 milyar dolarla Türkiye ihracatında önemli payı olan "KOBİ cenneti" bir kent. Ekonomide eksi 12 küçülmeyle Cumhuriyet tarihinin rekor düşüşü yaşanırken Milliyet TIR'ı Gaziantep'te mola vermişti. 
     Demokrasi Meydanı'nda halkla söyleşimiz sırasında bir öğretmenin şöyle dediğini anımsıyorum 
     "Ne oldu da Türkiye bu hale düştü, 3'üncü dünya savaşı mı çıktı " 
     O tarihteki öngörüler elbette 11 Eylül'de ABD'nin uğrayacağı inanılmaz saldırının "yeni bir dünya düzensizliğinin miladı olabileceğini" kimse aklına getiremezdi. Körfez Savaşı'nın zararları unutulmamıştı. Irak'a uygulanan ambargo, Güneydoğu ekonomisini vurmuştu. Bölgedeki sanayi 1990'ların ortasından itibaren ayağa kalkmış durumdayken bu defa da Ankara'daki kriz nedeniyle yıkıma uğradı. 
     Dünyadaki "savaş hali" Ortadoğu'yu da etkiliyor. 
     Uluslararası gelişmeler bir yana Gaziantep'e asıl Ankara "ambargo" koymuş durumda. Kredi ambargosundan söz ediyoruz 
     Gaziantep Organize Sanayi'de üretim her gün biraz daha geriliyor, reel sektörün bankalara olan 580 milyon dolar borcu, dolar arttıkça katlanıyor, Eximbank kredileri hala devreye girmiş değil. Oysa bir aydır "reel sektörü kurtarma" adı altında nafile toplantılar yapılıyor. Gaziantep Sanayi Odası Başkanı Nejat Koçer, Ankara ve İzmir'deki Derviş'li toplantılara katılmış, "Bunlardan hiçbir şey çıkmıyor, artık söylenecek söz kalmadı, şimdi de toplantı enflasyonu yaşıyoruz, keyfimiz kaçtı, Başbakanlık kapalı fabrikaların listesini çıkarıyormuş, açık olanları yaşatamayan bir yönetim onları nasıl kurtaracak Bürokrat imza atmaya korkuyor, güven sağlanmadıkça kriz aşılmaz" diye konuşuyor. 
     Nejat Koçer'in somut önerisi, Hazine'nin devreye girerek üretim ve ihracat yapan sektörlerin banka borçlarının en az 18 ay ertelenmesi. 
     Türkiye'nin köklü sanayicilerinden Tekstil Sanayi İşverenleri Sendikası İkinci Başkanı Necmettin Öztemir de "reel sektör"ün canlandırılması için Batı'da olduğu gibi "varlık yönetim şirketleri" oluşturulmasından yana. Kreditör bankaların birbirinden habersiz bloke ettikleri borçları alacaklı bankalardan iskonto edebilecek 2 - 3 milyar dolar sermayeli "risk yönetimi şirketi" öneriliyor. 
     IMF'den "borç ertelemesi" isteyen Derviş yüzde 120 devalüasyonla işletme sermayeleri eriyen, faiz ve borç batağına saplanan "reel sektör"ü bu çıkmazdan kurtaramazsa, seneye bugünkü ihracat rakamlarını da arar hale gelecektir. 
     Üretmeyen ekonomiyi "cuma hutbeleri" kurtarmaz 
     
     







Ecevitler 


Musevi bayramı.. 


Ecevit'in Bush'a önerisi 


Terör çağında terörist ve düşman devlet... 


İnsanlar ve çakallar 


New York'ta bir pazar 


Bülent Tanör vakası 


Türkiye birinci raundu atladı... 


Hakem kararıyla mağlup sayılmak 


Demirbank’ta yeni dönem ’ 


Biraz da biz aynaya bakalım... 


Doğu'da organize sanayi 3 


Kapılar kapanıyor Köpekler, sahipler ve halklar 


Çağdaş değiliz 


Laiklik Amerikan usulü.. 


Her ilin derdi başka 


Canı yananlar feryat ettiler 


</TEXT>
</DOC>
