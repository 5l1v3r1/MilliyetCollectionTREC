<DOC>
<DOCNO> 19127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yasam/yas08.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Minikleri köpekler buldu 
</HEADLINE>
<TEXT>

Piknikte kaybolan 2.5 ve 3 yaşındaki iki çocuk, 27 saat sonra ailelerine kavuştu 
     MUSTAFA ÖZDEMİR Zonguldak DHA 

     Zonguldak’ın Devrek ilçesine bağlı Akçabey köyüne pazar günü pikniğe giden Kızılkaya ve Bıyıklı ailelerinin 2.5 ve 3 yaşındaki çocukları kayboldu. Sabri Kızılkaya ve eşi Şöhret Kızılkaya ile Şaban Bıyıklı ve eşi Hülya Bıyıklı, pazar günü öğlen saatlerinde pikniğe gitti. Piknikte Sena ve Rumeysa oynarken, Bıyıklı ile Kızılkaya çifti, çeşmeye su almaya gitti ve döndüklerinde çocukları bulamadı. Çocukların ırmağa düşmüş olabileceği ihtimali üzerine ertesi gün dalgıçlar arama yaptı. Ormanda ve ırmakta çocukların izine rastlanamayınca, jandarma kaçırılmış olabilecekleri olasılığı üzerinde durdu. 
     Aradan tam 27 saat geçtikten sonra önceki gün akşam saatlerinde bir çoban köpeği, Sena ve Rumeysa’yı olay yerine uzak bir tepede orman içinde buldu. 
     



 YAŞAM 




















</TEXT>
</DOC>
