<DOC>
<DOCNO> 18538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sonspo01.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Trabzonspor ile 82. randevusuna hazır 
</HEADLINE>
<TEXT>

     Trabzonspor ile Fenerbahçe yarın yapacakları lig maçıyla birlikte 82. kez karşı karşıya gelecek. 
     13 Şubat 1974 tarihinde, Trabzon Hüseyin Avni Aker Stadı'nda yapılan ve 0-0 berabere sonuçlanan Türkiye Kupası çeyrek final maçıyla başlayan 27 yıllık rekabette, genel toplamda Trabzonspor'un üstünlüğü bulunuyor. 
     Bordo-mavili ekip 53 lig, 10'ar Türkiye Kupası ve özel, 4'er de Cumhurbaşkanlığı ve Başbakanlık Kupası olmak üzere, geride kalan toplam 81 maçtan 31'ini kazanırken, sarı-lacivertliler bu süre içinde 27 galibiyet elde etti. 
     Taraflar 23 maçta da eşitliği bozamazken, Trabzonspor'un 96 golüne, Fenerbahçe 89 golle yanıt verdi. 
     Ligde Trabzonspor'un üstünlüğü 
     Trabzonspor ile Fenerbahçe, Birinci Futbol Ligi'nde şimdiye dek 53 kez karşı karşıya geldi. 
     İki ekip arasında bugüne kadar ligde yapılan 53 maçta, bordo-mavili ekibin galibiyetlerde sarı-lacivertli takıma karşı 18-17'lik üstünlüğü bulunuyor. İki ekip arasında bugüne kadar yapılan 18 karşılaşmada da eşitlik bozulmadı. 
     Trabzonspor'un attığı 60 gole, Fenerbahçe 61 golle karşılık verebildi. Sezonun ilk yarısında İstanbul'da yapılan maçı Fenerbahçe 5-2 kazanmıştı. 
     Trabzon'da da Trabzonspor 
     Trabzonspor ile Fenerbahçe arasında Trabzon'da yapılan maçlarda ise bordo-mavili takımın büyük üstünlüğü bulunyor İki takım arasında şimdiye dek Trabzon'da yapılan 31 resmi ve özel maçta Trabzonspor'un 16, Fenerbahçe'nin ise 6 galibiyeti bulunuyor. 
     Taraflar Trabzon'daki 9 maçta da eşitliği bozamadı. Hüseyin Avni Aker Stadı'nda Trabzonspor 42, Fenerbahçe ise 22 gol attı. 







</TEXT>
</DOC>
