<DOC>
<DOCNO> 7594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur02.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta denizden bir kadın cesedi çıkarıldı 
</HEADLINE>
<TEXT>

Beşiktaş'ta sabah saatlerinde denizden kimliği belirsiz bir kadın cesedi çıkarıldı. Alınan bilgiye göre, bir ihbarı değerlendiren polis ekipleri Kabataş'taki Adalar-Çınarcık İskelesi'nin yaklaşık 30-40 metre açıklarında, deniz üzerinde bir kadın cesedinin yüzdüğünü farkettiler. Ceset, olay yerine gelen deniz polisi ve vatandaşların yardımıyla iskeleye çıkarıldı. Ölen kadının yaklaşık 35-40 yaşlarında olduğunu belirten polis, yapılan aramalarda cesedin üzerinden kimliğini tespit etmeye yarayacak belge çıkmadığını kaydettiler. Bu arada ekipler cesedin, dün akşam saatlerinde Beşiktaş-Üsküdar arasında sefer yapan bir vapurdan atlayan kadına ait olabileceğini bildirdiler. 




</TEXT>
</DOC>
