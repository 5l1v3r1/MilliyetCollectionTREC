<DOC>
<DOCNO> 45888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yasam/ayas.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
K bil boşalıyor 
</HEADLINE>
<TEXT>

Hava aydınlanınca bombaların susmasını fırsat bilen K bil halkı, yanına hayatta kalacak kadar yiyecek alıp çoluk çocuk yollara düştü 
     DIŞ HABERLER SERVİSİ 

     Afganistan'ın başkenti K bil'e düzenlenen harek tın ilk günü havanın aydınlanmasıyla birlikte sona erip ortalık sakinleşince, kentte yaşayan halk telaşla bölgeyi terk etmeye başladı. Bebekler, çocuklar ve yaşlılardan oluşan binlerce Afgan, buldukları otobüsler, kamyonlar ve at arabalarıyla ABD'nin hedefleri arasında olmayan bölgelere ve komşu Pakistan'a doğru ilerlemeye başladı. Kenti terk etmeyip K bil'de kalanlar ise dükkanlarını açarak ya da işyerlerine giderek günlük hayatlarına devam ettiler. Dün resmi dairelerde de mesai vardı. 
     
     Bize kıymasınlar’ 
     Kenti terk eden Afganlar, başlarına gelenlerin tek sorumlusu olarak ABD'yi görüyor. Bir an önce savaş alanının dışına çıkmaya çalışan Afganlar, kış yaklaşırken onları çorak arazilere gitmeye zorlayan ABD'ye kızgınlar. K bil'i terk eden yaşlı ve sakat bir Afgan öfkeli konuşuyor "Kaçıyoruz çünkü burası artık güvenli değil. Şu küçük çocuğa bakın. Sizce, ABD'nin gürültü hediyelerine dayanabilir mi " "Amerikalılara söyleyin, bize kıymasınlar" diyen bir başkası ise "Savaşlar nedeniyle yeterince acı, yıkım ve kayıpla karşı karşıya kaldık. Artık yeter" diyor. 
     
En az 20 ölü var      DIŞ HABERLER SERVİSİ 

     Taliban yanlısı Afgan İslami Basın Ajansı AIP , Afganistan'a düzenlenen bombardıman sonucu başkent K bil'de en az 20 kişinin öldüğünü duyurdu. K bil'in kuzeydoğusundaki havaalanı yakınlarında ve K bil'in merkezindeki Şeriat'ın Sesi radyosu binasında, 10'ar kişinin öldüğünü belirten AIP, ölü sayısının artabileceğini kaydetti. 
     
     Siviller öldü’ 
     Kandahar kentinde de, 3 ayrı hava harek tı sonucunda 2 kişinin öldüğü, en az 4 kişinin yaralandığı bildirildi. Taliban'ın Pakistan Büyükelçisi Abdül Selam Zaif, hava operasyonunda sivillerin öldüğünü açıklarken, İran radyosu Amerikan füzelerinin "halkın yaşadığı bölgelere düştüğünü ve çok sayıda sivilin öldüğünü" bildirdi. İran radyosu "Ölü sayısı 20'nin çok üzerinde" dedi. 
     
Pilotlar anlattı Kupa maçı gibiydi ..’İlk dalga hava harek tına katılan pilotlar, saldırıyı bir oyuna benzettiler... 
     DIŞ HABERLER SERVİSİ 

     Afganistan'a önceki gece düzenlenen ilk dalga hava harek tına katılan Amerikalı pilotlar "Kendimizi süper kupa maçı oynayan futbolcular gibi hissettik" açıklamasını yaptı. 
     Amerikan Savunma Bakanlığı'nın özel izniyle basına bilgi veren pilotlar kendilerini sadece telsiz kodlarıyla tanıtırken, operasyonun ayrıntıları hakkında yorum yapmadılar. 
     
     Kolay oldu’ 
     'Vinny' koduyla konuşan uçuş görevlisi, dedesinin II. Dünya Savaşı, babasının Vietnam Savaşı’nda çarpıştığını belirttikten sonra "Böyle bir operasyonda rol aldığım için gurur duydum. Tıpkı süper kupa maçına çıkan futbolcular gibi" dedi. Uçuş görevlisi, eğitim çalışmaları sırasında çok daha zorlu koşullarla karşı karşıya kaldıklarını söyledi. 
     
     Paketi adrese verdik’ 
     Kendisini 'Doc' koduyla tanıtan B - 52 radar operatörü ise saldırıdan önce mükemmel şekilde bilgilendirildiklerini vurgularken, "Gittik ve yapmamız gerekini yaptık. Bize yardım eden kişilerin yardımıyla paketi adresine teslim ettik" dedi. 
     Basına açıklama yapan 5 kişilik ekipten filo komutanı pilot, uçaksavar atışıyla karşılaştıklarını belirtti. Ancak Afgan hava savunma sisteminde kullanılan silahların kendilerini korkutmadığını ifade etti. 
     



 YAŞAM 

















</TEXT>
</DOC>
