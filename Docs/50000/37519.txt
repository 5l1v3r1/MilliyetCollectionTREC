<DOC>
<DOCNO> 37519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/magazin/mag01.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yiğidin malı meydandadır’ 
</HEADLINE>
<TEXT>

Deniz Akkaya, 2 yanı transparan giysisiyle ilgili bu yorumu yaptı... 
     FERİDE ÇIKIT 

     MANKEN-gazeteci ve disk jokey Deniz Akkaya, şimdi de şov programı sunmaya başladı. İlk programında Seda Sayan’ı ağırlayan Akkaya, giydiği 2 tarafı transparan elbisesiyle dikkat çekti. İpek jarse ve iki yanı ipek floş dantelden oluşan elbisesi için Akkaya, "Modacım Nur Yerlitaş beni neredeyse çıplak çıkartacakmış, ama yiğidin malı meydanda olur" yorumunu yaptı. 
     
     Seren ayıp etti’ 
     PROGRAMDA Sayan’ın evlilikleri de masaya yatırıldı. Tüm eşlerinden aldatıldığı için boşandığını söyleyen Sayan şöyle konuştu "Eşlerimin hiçbirinin arkasından da tek kelime konuşmadım, sonuçta mutlu günler de var. Seren Serengil, Ozan Kaçmaz’a ayıp etti. Koca dediğin evden çıkıp işe gider. Ne kadar para getirdiği önemli değil." 
     
Sayan’a ilginç ilan      MAGAZİN SERVİSİ 

     Son albümünü tanıtırken, "Beğenmeyen gelsin, parasını iade edeceğim" diyen Seda Sayan’a, meçhul hayranından ilanlı yanıt geldi. Dün yayımlanan gazete ilanında "Kasedinin üstüne servetini de döksen, onu sana asla geri vermem çünkü onda kendimi, yaşadıklarımı, aşkları ve Kadırgalı’yı buldum" diyordu. Vereni meçhul ilanı, sanatçı ya da müzik şirketi mi, yoksa gerçekten bir hayranının mı verdiği anlaşılamadı. 
     



 MAGAZİN 












</TEXT>
</DOC>
