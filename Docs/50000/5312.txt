<DOC>
<DOCNO> 5312 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/bila.html </URL>
<DATE> 2001/02/03/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
'Dokununulmazlık zırhı kaldırılmalı' 
</HEADLINE>
<TEXT>

Ağır suç işleyen milletvekillerinin dokunulmazlık zırhına sığınmasını eleştiren Sadettin Tantan, "Bu konuya bir an önce el atılmalı" diyor 
     Başlattığı operasyonlarla birçok çeteyi, devlet soyguncusunu ortaya çıkaran İçişleri Bakanı Sadettin Tantan, Türkiye'nin temiz ve çağdaş bir devlet olabilmesi için yargı önündeki engellerin kaldırılması gerektiğini vurguluyor. 
     Bu yöndeki çağrılarından biri, milletvekili dokunulmazlıklarının sınırlandırılması. Birçok olaya karışan milletvekillerinin siyasi olmayan faaliyetlerinin suç oluşturması halinde dokunulmazlık zırhına sığınmalarını çağdaş hukuk devletiyle bağdaşmaz buluyor ve şöyle diyor 
     
"Yargının önü açılmalı"      "Milletvekili dokunulmazlığı siyasi çerçeveyle sınırlı olmalı. Uygar devletin ölçüsü bu. Eğer uygar bir hukuk devleti olacaksak adi suçlarla ilgili olarak milletvekillerinin dokunulmazlığı olmamalı. Adi suç işleyen birisi milletvekili de olsa niye koruma altında olsun ki Bu koruma sürdükçe savcının soruşturması, yargı süreci bir yerde kesiliyor ve sonuca ulaşamıyorsunuz. Türkiye'nin hızlı çözmesi gereken konulardan biri de budur. Yargının önündeki her engel kaldırılmalıdır." 
     
Yerinde bir çağrı      TBMM'de silahlı gezildiği, tabancayla milletvekili öldürüldüğü, yumrukların havada uçuştuğu, yolsuzluk operasyonlarının çoğunlukla siyasete kadar uzandığı düşünülürse, Tantan'ın çağrısının ne kadar yerinde olduğu görülür. 
     Meclis, kendi itibarı için de dokunulmazlıkları sınırlamalıdır. 
     
'Babam olsa affetmem'      Tantan, Beyaz Enerji Operasyonu'nda bazı siyasileri koruduğu iddiasına işte bu sözlerle cevap veriyor 
     İçişleri Bakanı Tantan'a son günlerde "Beyaz Enerji Operasyonu"yla ilgili olarak yöneltilen eleştirileri de sorduk 
     - Beyaz Enerji Operasyonu konusunda Başbakan'ın, Başbakan yardımcılarının ve sizin diğer operasyonlara oranla "sessiz" kalmayı yeğlediğiniz, bir anlamda bu operasyonla ilgili siyasileri koruduğunuz eleştirisi yöneltiliyor. Ne diyorsunuz 
     
"Kimseyi korumayız"      - Yersiz ve haksız bir eleştiri. Bizim kimseyi korumadığımızı kamuoyu bilir. Beyaz Enerji Operasyonu'nda da kimseyi koruyor değiliz. Benim için babam olsa fark etmez. Bunu söylememe bile gerek yok. Düşünün ki, biz, aynı partiden aynı kabinede görev yaptığımız Enerji Bakanımızın bakanlığı ilgili üç ay süreyle çalışma yapmışız. Bakanımıza da haber vermemişiz. Bu nasıl koruma olur Ama olay savcılığa intikal ettikten sonra artık iş orada yürür. Savcının ilgi ve yetki alanına giren konularda da konuşmak yasalara aykırıdır. Ben hep bu ölçüyü kullandım. Diğer operasyonlarda da aynı ölçüyle hareket ettim ve aynı ölçüyle konuştum. Ne ben, ne Başbakan ve yardımcıları kimseyi koruyacak bir anlayışa sahip değiliz. Bunu en iyi kamuoyu bilir. 
     Tantan, Beyaz Enerji operasyonuyla ilgili olarak yargı sürecinin beklenmesi gerektiğine işaret ediyor. Ortaya çıkan gerçeklerin gereğinin yapılacağını da ekliyor. 
     
"Eğer biz olmasaydık..."      "Eğer" diyor, "biz olmasaydık bu operasyonlar yapılamazdı. Bizim çalışma anlayışımızı herkes bilir." 
     Yargı sürecinde gerçeklerin bütün boyutlarıyla ortaya çıkması ve sonuca ulaşması için atılması gereken ilk adım dokunulmazlık zırhının kaldırılmasıdır. 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
