<DOC>
<DOCNO> 12576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sontur05.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk ve yağışlı hava geliyor 
</HEADLINE>
<TEXT>

     Türkiye bu akşamdan itibaren Balkanlar üzerinden gelen yağışlı ve nispeten soğuk havanın etkisine girecek. 
     Devlet Meteoroloji İşleri Genel Müdürlüğü'nden yapılan açıklamaya göre, yarın kıyı Ege ve Batı Akdeniz kıyıları dışında kalan tüm yurt, 24 Mart Cumartesi günü Batı Karadeniz kıyıları, orta ve Doğu Karadeniz, İç Anadolu'nun doğusu ile Doğu ve Güneydoğu Anadolu bölgeleri yağışlı olacak. Yağışlar kuzey ve doğu bölgelerinde etkili olacak. Yağışlı hava 25 Mart Pazar günü yurdu terk edecek. 
     Yağışla birlikte hava sıcaklığı da kuzey kesimlerde 5-8 derece olmak üzere tüm yurtta azalacak. Ancak Cumartesi günü batı bölgelerden başlayarak Pazar günü tekrar artacak. Bu arada rüzgar yarın yurdun kuzeybatısında kuzey yönlerden esecek. Rüzgar Marmara, Batı Karadeniz, İç Anadolu'nun kuzey batısı, Kuzey Ege'de yer yer fırtına şeklinde olacak. Meteoroloji uzmanları yağış ve kuvvetli rüzgar nedeniyle vatandaşların dikkatli olmaları uyarısında bulunuldu. 




</TEXT>
</DOC>
