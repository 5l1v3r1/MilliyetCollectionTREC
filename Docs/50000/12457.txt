<DOC>
<DOCNO> 12457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/guncel/gun06.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Cep to ihale savaşları 
</HEADLINE>
<TEXT>

Yeni operatör ihalesi yapılmaması mevcut şebekelere avantaj sağladı 
     Türkiye’de GSM operatörleri 1994’te hizmete başladılar. Ulaştırma bakanlığı ile operatörler arasında yapılan anlaşmaya göre her iki operatörün Turkcell, Telsim abone sayısı 400 bine ulaştığında, bakanlık yeni lisans ihaleleri yapabilecek ve pazara başka operatörler de girecekti. 400 bin abone sayısına, operatörler faaliyete geçtikten iki yıl sonra, 1996’da ulaşıldı. Ancak ihaleler yapılmadı. İki operatör önemli bir avantaj yakaladı. 
     
Necdet Menzir suçlandı      Nisan 1998’de mevcut iki operatörle lisans sözleşmeleri yapıldıktan sonra, dönemin Ulaştırma Bakanı Necdet Menzir, abone sayısı 3 milyonu aştığı halde yeni lisans ihalesi yapmadığı için eleştirilere muhatap oldu. Faaliyetteki operatörlerin kayırıldığı iddiaları ortaya atıldı. Nihayet 2000 yılında yapılan ihale ile üçüncü lisans satışı gerçekleştirildi ve İş Bankası ile Telecom İtalia Mobile Türkiye’nin üçüncü GSM operatörü oldu. Böylece 400 abone sayısı 44 kat aşıldıktan sonra yeni bir operatör pazara girmiş oldu. 
     Eski operatörlerin abonelerden aldıkları sabit ücretler, yıllarca onlarca davaya konu oldu. Tüketici boykotları, davalar birbirini izledi. Operatörler de karşı davalarla tüketici davalarına karşılık verdiler. 
     
Sabit Ücret kavgası      İhtiyati tedbir kararlarına karşın her iki operatör de abonelerinden 2,5 milyon lira civarında sabit ücret almayı sürdürdü. Dokuz yıl boyunca milyonlarca aboneden kesilen sabit ücretler yüzlerce trilyonu buluyor. 
     Operatörler "Abone şebekenin kaynağını kullanıyor, abone başına yatırım yapılıyor" diyerek kendilerini savundular. Tüketiciler ise "Her hizmet için şirket yatırım yapar. Konuşma ücreti tüketicinin aldığı hizmetin bedelidir." diyerek itiraz ettiler. 
     
GSM Abone sayısı 1994 80.489 1995 311.946 1996 691.562 1997 1.487.587 1998 3.403.072 1999 7.750.000 2000 16.100.000 2001 17.500.000      
     Şubat ayı itibariyle 
     


 GÜNCEL 


















</TEXT>
</DOC>
