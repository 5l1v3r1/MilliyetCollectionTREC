<DOC>
<DOCNO> 48720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yasam/yas08.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski manken dolandırıcı çıktı 
</HEADLINE>
<TEXT>

     ELVAN EZBER İstanbul 

     İstanbul Emniyet Müdürlüğü Asayiş Şubesi ekipleri, sahte kimlikle banka ve tekstil piyasasını dolandırdığı öne sürülen eski manken Semra Tömer’i gözaltına aldı. 
     Nişantaşı’nda faaliyet gösteren Tümce Tekstil’in sahibi olan Tömer’in de, verdiği ilk ifadede suçunu kabul ettiği bildirildi. Yaklaşık 2 ay önce bankalardan Semiramis Tömener adına düzenlenmiş sahte kimlikle kredi ve çek koçanı aldığını kaydeden Tömer, ardından 550 milyar liralık alışveriş ve mal alımı yaptığını söyledi. Hakkında, çek kanununa muhalefet ve sahtecilik suçlarından 41 ayrı gıyabi tutuklama kararı bulunan Tömer "Kriz nedeniyle işlerim bozuldu. Piyasaya borcum vardı. Sahte kimlik hazırlayıp, bankalardan kredi kartı ve çek defteri aldım. Amacım borçlarımı ödemekti" dedi. 
     



 YAŞAM 















</TEXT>
</DOC>
