<DOC>
<DOCNO> 30405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/siyaset/siy05.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan’a değil Özden’e bakarım 
</HEADLINE>
<TEXT>

Erdoğan’dan Yasaklısın’ diyen Kutan’a yanıt 
     ÜMRAN AVCI İstanbul 

     Yeni parti çalışmalarına hız veren Recep Tayyip Erdoğan, kendisinin yasaklı olduğunu söyleyen Recai Kutan’a yanıt verirken "Kutan yasakçılıktan yana. Yasaklar üzerine hareketlerini bina edenlerin bu ülkede geleceğinin aydınlık olacağına da inanmıyorum" dedi. 
     Anayasa Mahkemesi eski Başkanı Yekta Güngör Özden’in, "parti kurabileceği" yolundaki açıklamasını da değerlendiren Erdoğan, şunları söyledi "Bu konularda söz söyleyebilecek insanlar onlar. Anayasa Mahkemesi’nde görev yapmış insanlar, bu konuda hukukçuların kanaatlerine daha saygı duyuyorum, bu değerlendirmeler istikametinde çalışmalarımızı yürütüyoruz." 
     Yeni partinin eli kulağında olduğunu söyleyen Erdoğan, ayrı bir parti kurma çalışması içinde olmadıklarını belirterek şunları söyledi "Yaptığımız yeni bir parti çalışmasıdır. Ayrı bir parti çalışması, var olan bir partinin olduğu bir dönemde olur." 
     
Milli Görüş’ün yeni kadını Akşener      DYP’den istifa eden Akşener yenilikçilerin saflarına katıldı 
     ABDULLAH KARAKUŞ Ankara 

     Kapatılan FP’de yenilikçi grubun lideri Recep Tayyip Erdoğan ilk çıkışını transferle yaptı. Erdoğan ile anlaşan DYP’li Meral Akşener dün Abdullah Gül ile ortak açıklama yaparak yenilikçilerin saflarına katıldı. DYP’den istifa eden Akşener, Milli Görüş’e dışarıdan gelen yeni kadın milletvekili oldu. Birkaç gün içinde MHP’li Sadık Yakut’un da yenilikçilere katılacağı öğrenildi. 
     Gül’ün Yıldız’daki ofisinde yenilikçilerle beraber açıklama yapan Akşener, Türkiye’nin kötü yönetildiğini ve milletin önüne seçimi getirmek için böyle bir harekete katıldığını söyledi. Akşener, "Cenabı hak bizi utandırmasın" dedi. 
     



 SİYASET 
















</TEXT>
</DOC>
