<DOC>
<DOCNO> 16186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/siyaset/siy04.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni vergi yok 
</HEADLINE>
<TEXT>

Derviş’in programına göre, para ve kur politikasını belirleyecek bir kurul oluşturulacak. Yıl sonu enflasyon hedefi, yüzde 55-60 düzeyinde olacak 
     FİKRET BİLA 

     Devlet Bakanı Kemal Derviş'in hazırladığı yeni program dün akşam liderler zirvesinde kesinleşti. 
     Derviş, programı bugün, 11.30'da Hazine'de yapılacak basın toplantısıyla açıklayacak. Derviş'in açıklamasından sonra saat 13.00'te de Başbakan Bülent Ecevit, Başbakan yardımcıları Devlet Bahçeli ve Mesut Yılmaz ortak bir basın toplantısı yaparak, yeni programa ve Kemal Derviş'e desteklerini ve programın uygulanmasındaki siyasi kararlılıklarını kamuoyuna duyuracaklar. 
     
Programın ana hatları      Kemal Derviş'in hazırladığı programın ana hatları şöyle özetlenebilir 
     Yeni enflasyon hedefi yüzde 55 - 60 düzeylerinde açıklanacak. 
     Programda döviz kuru tahmini yapılmayacak. 
     Yeni vergiler programda yer almayacak. 
     Programdaki bir yenilik, "para kurulu"yla olacak. Derviş, oluşturulacak para kuruluyla kur ve para politikasının, özellikle kurul tarafından yürütüleceğini açıklayacak. 
     Derviş, bütçeyle ilgili olarak da, yüzde 5 oranında faiz dışı fazla sağlanmasının hedeflendiğini ve bütçe uygulamasının buna göre yapılacağını vurgulayacak. 
     
10-12 milyar dolar yolda’      Yeni programın açıklanmasında dış finansman ayağının önümüzdeki hafta sonu kesinleştirileceği de Derviş tarafından vurgulanacak. Ancak Derviş, ilk etapta beklenen 10 - 12 milyar dolarlık dış destek konusunda anlaşma sağlandığına dair olumlu bir açıklama yapacak. Dış finansman takviminin detaylarının ise, ABD ile yapacağı yeni temaslardan sonra, önümüzdeki hafta sonuna doğru kesinleştirileceği taahhüdünde bulunacak. 
     Yeni programda, repo uygulamasını zorlaştırıcı uygulamalar da açıklanacak. Reponun zorlaştırılmasıyla Hazine k ğıtları doğrudan vatandaşa satılacak. Böylece direkt vatandaşa borçlanmasının hedeflendiği belirtilecek. 
     Bankaların repo uygulamasını ancak belirli limitler üzerinde yapabilecekleri açıklanacak. 
     Derviş, mali yeniden yapılanmayı sağlayacak yasalar hakkında bilgi verecek. 
     Bankalar Yasası ve Merkez Bankası Yasası’yla bankacılık alanının özerk yönetime kavuşturulacağını vurgulayacak. 
     Ve kamu bankalarıyla fondaki bankaların yeni yapı içerisinde mali sektöre yük olmaktan çıkarılacağını belirtecek. 
     Derviş, yeni programda, sosyal amaçlı önlemleri de açıklayacak. 
     
Memura enflasyon farkı      Dünya Bankası'nın "Sosyal Destek Projeleri" uygulamasına geçileceğini, bu amaçla Dünya Bankası'ndan kaynak kullanılacağını da belirtecek. 
     Devlet Bakanı Derviş, programın sosyal ayağında, memur ve işçilere enflasyon farkının ödenmesi uygulamasının devam edeceğini de belirtecek. 
     


 SİYASET 


















</TEXT>
</DOC>
