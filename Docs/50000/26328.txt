<DOC>
<DOCNO> 26328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/ekonomi/eko03.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’nin özelleştirilmesini dört gözle bekliyoruz 
</HEADLINE>
<TEXT>

Boing yöneticileri özelleştirmenin THY’nin büyümesine katkıda bulunacağını belirtirken, turizmin de havacılık sektörü için önemli fırsatlar sunduğunu belirtti 
     EYLEM TÜRK 

     Boeing Ticari Uçaklar Grubu Güney Asya Pasifik, Afrika ve Ortadoğu bölgelerinden sorumlu Başkan Yardımcısı Doug Groseclose, Türk Hava Yolları’nın THY özelleştirilmesini dört gözle beklediklerini, özelleştirmenin şirketin büyümesine katkı sağlayacağına inandıklarını bildirdi. 
     Groseclose, dünyada giderek daha fazla sayıda havayolu şirketinin özelleştiğini, Boeing olarak bunun olumlu bir gelişme olduğunu düşündüklerini söyledi. Bir havayolu şirketinin hükümete bağlı kaldığı zaman elinin kolunun bağlandığını, bürokratik sistem içinde rahat hareket edemediğini anlatan Groseclose, "Özelleştirme, özellikle havayolunun kendisi için büyük bir fırsat olacak" dedi. 
     
     Kriz yarası sarılıyor 
     Groseclose, "Türkiye bizim için çok önemli bir pazar. Türkiye’de bulunmak ve en iyi ürünlerle bu piyasaya hizmet etmek istiyoruz" diyekonuştu. 
     Boeing Ticari Uçaklar Grubu Türkiye, Türkmenistan ve Fas’dan sorumlu Bölge Satış Direktörü Aldo Basile de, Türkiye’nin yaşadığı krizin yaralarını sarmaya başladığını belirterek, "Bu durumun üstesinden geleceğinizi biliyoruz" dedi. 
     
     İyi bir TC vatandaşıyız’ 
     Türkiye’nin sahip olduğu ve hızla gelişen turizm potansiyelinin havacılık sektörüne olumlu yansıyacağını ve çeşitli fırsatları da beraberinde getireceğini belirten Basile, Boeing’in Türkiye’de ayrıca savunma programları, tedarik programları ve çeşitli sivil havacılık uygulamalarıyla da varolduğunu anlattı. 
     Türkiye ile 33 yıllık ilişkisi bulunan Boeing, ticari uçak pazarında yüzde 70’lik bir paya sahip bulunuyor. Boeing’in özellikle 737 uçakları THY’nin yanı sıra toplam sekiz Türk şirketinde kullanılıyor. 
     Basile, Boeing’in bu yıl 10. kez Uluslararası İstanbul Müzik Festivali’ne destek verdiğini, arkeoloji, sosyal destek programları ve eğitime yaptığı katkılarının yanı sıra Türkiye’nin dış dünyada tanıtımına katkıda bulunduğunu da belirterek, "Bu da bizi iyi bir Türkiye Cumhuriyeti vatandaşı haline getiriyor" dedi. 
     
Havacılık h l erkek işi      Boeing’in bir uçak programından sorumlu ilk kadın yöneticisi, Boeing 737 Uçakları Programı Genel Müdürü ve Ticari Uçaklar Grubu Başkan Yardımcısı Carolyn Corvi, uçağın komplike bir ürün olduğunu söyleyerek, "Ekip çalışması çok önemli. Birlikte çalışma açısından kadınların bu işi daha iyi yürütebildiklerine inanıyorum" dedi. 
     Corvi, "Benim gibi kadın çalışan var ama havacılık h l erkeklerin dünyası" diye konuştu. "Görev edindiğim bir başka konu da Boeing’de çalışan kadınların şirkette rahat ilerlemesini sağlamak" diyen Corvi, Boeing’te 27 yıldır çalışıyor. Corvi, "İşletme ve üretim eğitimi aldım. Okulu bitirdiğimde bir işe ihtiyacım vardı. Üç yıllığına Boeing’de çalışır harçlarımı geri öderim diye düşündüm. Bugün 50 yışandayım ve 27 yıldır bu şirketteyim" diye konuştu. 
     
     



 EKONOMİ 





















</TEXT>
</DOC>
