<DOC>
<DOCNO> 46367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sonspo08.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Avrupa'da golle tanıştı ama galibeyete hasret 
</HEADLINE>
<TEXT>

     Futbolda Avrupa Şampiyonlar Ligi F 
     Grubu'nda mücadele eden Fenerbahçe, bu grupta TSV Bayer 04 Leverkusen ile oynadığı 3. maçında ilk kez golle tanışırken puana hasret kaldı. 
     Avrupa Şampiyonlar Ligi'nde bu sezon kendi sahasında yaptığı FC Barcelona ve Olympique Lyon maçlarını puansız ve golsüz kapayan sarı-lacivertli takım, dün yaptığı TSV Bayer 04 Leverkusen maçında da yenilince, ligde henüz puanla tanışmadı. 
     Daha önce de İskoçya'nın Glasgow Rangers takımıyla yapılan Avrupa Şampiyonlar Ligi 3. ön eleme turu ilk maçında da gol atan İsrailli futbolcu Haim Revivo, dünkü maçta attığı golle Fenerbahçe'nin bu sezon Avrupa Şampiyonlar Ligi'nde ilk golünü atan futbolcu oldu. 
     Avrupa Şampiyonlar Ligi F Grubu'nda mücade eden ve bu grupta yaptığı 3 maçta 6 gol yiyip 1 gol atan sarı-lacivertli takım, böylece ligde puansız kaldı. 
     
     Ali ve Hakan ilk kez 
     Fenerbahçe'nin, TSV Bayer 04 Leverkusen ile deplasmanda yaptığı ve 2-1 yenildiği Avrupa Şampiyonlar Ligi maçında, Ali Akdeniz ve Hakan 
     Bayraktar, ilk kez bu ligde forma giydi. 
     Sezon başında Samsunspor'dan transfer edilen ve teknik direktör Mustafa Denizli tarafından TSV Bayer 04 Leverkusen maçında 11'de görev verilen Ali Akdeniz, bu sezon ilk kez Fenerbahçe forması giydi ve 90 dakikka sahada kalma başarısını gösterdi. 
     TSV Bayer 04 Leverkusen maçının 63 dakikasında Haim Revivo'nun yerine oyuna giren Hakan Bayraktar da ilk kez Avrupa Şampiyonlar Ligi'nde oynadı. 
     
     3.deplasman yenilgisi 
     Bu sezon Birinci Süper Lig ve Avrupa Şampiyonlar Ligi'nde beklenen performansı ortaya koyamayan sarı-lacivertli takım, geçen sezon olduğu gibi bu sezon da deplasman maçlarında sıkıntı yaşıyor. 
     Bu sezon Birinci Süper Lig'de yaptığı 3 deplasman maçından 2 yenilgi ve 1 beraberlik alarak yalnızca 1 puan toplayan Fenerbahçe, Avrupa Şampiyonlar Ligi'nde yaptığı ilk deplasman maçında da yenildi. 
     






</TEXT>
</DOC>
