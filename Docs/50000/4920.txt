<DOC>
<DOCNO> 4920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/spor/spo01.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İŞTE KUPA KARTAL’I 3 - 0 
</HEADLINE>
<TEXT>

Siyah-Beyazlı takım, İstanbulspor’u farklı mağlup etti, yarı finale çıkmayı bildi 
     KARTAL YİĞİT 

     BEŞİKTAŞ, Türkiye Kupası çeyrek finalinde İstanbulspor’u devirdi, turu geçmeyi bildi. Rakibi karşısında maç boyunca üstün oynayan Siyah - Beyazlı takım, daha 4. dakikada öne geçti. Bu dakikada Ahmet Dursun, fileleri havalandırdı. İstanbulspor, güçlü rakibine karşılık vermeye çalıştı. Ancak özellikle Emrah ve Zeki’nin gayretleri buna yetmedi. 
     KARTAL, ikinci yarıda da üstündü. Sarı - Siyahlı ekip zaman zaman pozisyon yakaladı, ancak değerlendirmeyi başaramadı. Karşılaşmanın son dakikalarında Beşiktaş ataklarını iyice sıklaştırdı. 83. dakikada İbrahim farkı açtı. Karşılaşmanın bu skorla bitmesi beklenirken 89. dakikada sahneye Tunç çıktı, skoru ilan eden golü attı. 
     
     Maçın karnesi 
     HAKEMLER Metin Tokat , Sürhat Müniroğlu , Hakan Yavuz 
     İSTANBULSPOR Zdravkov - Recep , Moura Ieupureanu Dk.82 , Bekir - Emrah , Saidou , Zeki , Murat Sertan Dk.61 , Petkov - Bülent , Bushi 
     YEDEKLER Haluk, Fatih, Mithat, Gücal, Alparslan 
     BEŞİKTAŞ Fevzi - Ali , Ümit , Erman - Nihat , Karhan , Yasin , Tayfur İlhan Dk.58 , İbrahim - Ahmet Tunç Dk.87 , Nouma Fazlı Dk.72 
     YEDEKLER Shorunmu, Rahim, Mehmet, Bayram 
     GOLLER Ahmet Dk.4 , İbrahim Dk.83, Tunç Dk.89 
     SARI KARTLAR Zeki, Recep İstanbulspor , Erman, Ali, Ümit Beşiktaş 
     
Kaptanlık krizi patladı      BEŞİKTAŞ’ta sakatlanan Tayfur sahayı terkederken kaptanlık bandını Ali Eren’e verdi. Kulübeden gelen istek doğrultusunda bandın Fevzi’ye verilmesi istendi. Buna sinirlenen Ali Eren bandı attı. Fevzi de bandı alarak taktı. Scala ise maç sonu antremanını terkedip canlı yayına çıkan İbrahim ile Tunç’a kızdı. 
     İTALYAN hoca "ilk on dakika çok iyi başladık. Daha sonra takım sinirliydi. İlk yarı soyunma odasına girdiğimde bu benim takımım değil dedim. İkinci yarı istediklerimi yaptılar. Nouma’nın kondisyonu iyi değildi. Mehmet’i taktik gereği oynatmadık" dedi. Scala maç sonrası kampı devam ettirdi. 
     
NOTLARMarş için yarışma      BEŞİKTAŞ’TA İletişim Komitesi başkanlığına getirilen Hayri Cem, düzenlediği basın toplantısıyla komitenin etkinlikleri hakkında bilgi verdi. Halkla ilişkilere verecekleri önemi vurgulayan Cem, Yavru Kartal Kulübü ve Yavru Kartal Dergisi’nin yanı sıra Beşiktaş Marşı beste yarışması düzenlenmesi üzerinde duracaklarını bildirdi. 
     
     Okkan’a saygı 
     FENERBAHÇE tarafından Şükrü Saraçoğlu Stadı’na getirtilen ve ikinci yarı ile birlikte Fenerbahçeli taraftarların hizmetinde olacak olan yeni skorbord ilk Beşiktaş-İstanbulspor maçında kullanıldı. Maç öncesi Diyarbakır’da şehit olan Gaffar Okkan ve polis memurları için saygı duruşunda bulunuldu. 
     
     Röportaj izne bağlı 
     BEŞİKTAŞ’TA bundan böyle Teknik Direktör Scala ve futbolcularla yapılacak olan her türlü röportaj için İletişim Komitesi’nden izin alınması gerektiği açıklandı. Siyah - Beyazlı kulübün resmi internet sitesisin 9 Şubat’tan itibaren yaşama geçirileceği de bildirildi. 
     
     Nouma’ya uyarı 
     SİYAH - BEYAZLI ekibin Fransız oyuncusu Nouma’nın basına karşı olan çirkin tavırları yöneticileri kızdırdı. Önceki gün Fulya’da tesislere girerken gazetecilere yaptığı hareketleriyle tepki toplayan Nouma’yı Menajer Sinan Engin’in uyaracağı ve bir rapor hazırlayıp yönetim kuruluna ileteceği öğrenildi. 
     
     Kaynar’ın yanıtı 
     BEŞİKTAŞ’TAKİ yöneticilik görevinden istifa eden Erol Kaynar, Beşiktaş muhabirlerine veda yemeği verdi. Kaynar, Beşiktaş’tan hiçbir zaman kopmayacağını ve Siyah - Beyazlı kulübe hizmet için her zaman hazır olduğunu söyledi. 
     


 SPOR 






























</TEXT>
</DOC>
