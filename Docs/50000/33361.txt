<DOC>
<DOCNO> 33361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sontur05.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de 2 temizlik işçisi, vinç kırılınca 16. kattan düştü... 
</HEADLINE>
<TEXT>

     Kadıköy'de bir binanın dış cephe temizliğini yapan 2 işçi, üzerinde bulundukları vincin taşıyıcı bölümünün kırılması sonucu 16. kattan yere düşerek feci şekilde can verdi. 
     İnter Grup adlı temizlik şirketine bağlı çalışan Enver Yılmaz 31 ve Ferdi Akdeniz 20 , Mehmet Emin Kara'nın kullandığı 34 T 6268 plakalı Boytem Şirketi'ne ait vinçle Küçükbakkalköy Ataşehir Meriç Sokak üzerinde bulunan Gardenya Plaza'ya gelerek binanın 16. katının dış cephe temizliğini yapmaya başladı. 
     Yılmaz ve Akdeniz'in üzerinde bulunduğu vincin taşıyıcı bölümü, henüz belirlenemeyen bir nedenle ortadan kırıldı. Vincin taşıdığı Yılmaz ve Akdeniz, 16. kattan yere düştü. Yılmaz ve Akdeniz, olay yerinde can verdi. 
     Bu arada, vincin kırılan parçası da, Akdeniz'in üzerine düştü. Akdeniz'in cesedi, olay yerine gelen itfaiye ekiplerinin çalışmaları sonucu çıkartılabildi. 
     Olayla ilgili, vinç operatörü Mehmet Emin Kara ile vincin ait olduğu Boytem şirketinin bazı elemanları ve temizlik şirketi İnter Grup'un bazı yetkilileri gözlem altına alındı. 






</TEXT>
</DOC>
