<DOC>
<DOCNO> 21526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yazar/dundar.html </URL>
<DATE> 2001/05/16/ </DATE>
<TIME>  </TIME>
<AUTHOR> CAN DÜNDAR  </AUTHOR>
<HEADLINE>
Adalet Bakanlığı teşkilat yasası tamam 
</HEADLINE>
<TEXT>

     ANKARA Milliyet 

     Adalet Bakanlığı'nın Teşkilat ve Görevleri Hakkında Kanun'da değişiklik yapan tasarı, TBMM Genel Kurulu'nda kabul edildi. Yasa, Adalet Bakanlığı bünyesinde "Uluslararası Hukuk ve Dış İlişkiler Genel Müdürlüğü", "Avrupa Birliği Genel Müdürlüğü" ve "Bilgi İşlem Dairesi Başkanlığı" kurulmasını öngörüyor. Yasayla Ceza ve Tevkifevleri Genel Müdürlüğü yeni görevlerle donatılıyor. 
     Ceza ve Tevkifevleri Genel Müdürlüğü, görev alanına giren konularda uluslararası alanda araştırma ve incelemeler yapmak, bilgi alışverişi ve işbirliğini düzenlemekle görevli olacak. Genel Müdürlük, hükümlü ve tutukluların giyim, beslenme, eğitim, çalıştırılma ve muhtaç durumda bulunanların tedavi giderlerinin karşılanması işlerini yürütecek. Yurtdışında işlenen ve Türk yargı yetkisine giren suçlar konusunda adli makamlara bilgi ve belge sağlayacak. Avrupa İnsan Hakları Mahkemesi'ne Türkiye aleyhine yapılan başvurulara karşı yapılacak savunmalar için bilgi ve belge sağlayarak gerektiğinde oturumlara temsilci gönderecek. 
     
Bakanlığa yeni kadro      Yasa uyarınca bakanlık yüksek müşavirliklerine müşterek kararla atama yapılacak. Uhdesinde bir kamu görevi bulunanlara ödenecek huzur hakkı fiilen görev yapılan her gün için bin gösterge rakamının memur aylık katsayısıyla çarpımı sonucu bulacak rakamı geçemeyecek. Uhdesinde kamu görevi bulunmayanlara ödenecek huzur ücreti ise bu gösterge rakamı 2 bin olarak uygulanacak. 
     Yasa, Adalet Bakanlığı merkez ve taşra teşkilatına 671 yeni kadro tahsis ediyor. 
     
     







Yine 14 Mayıs 


Baba ve oğlu 


Şalk'ın çıkışını çok yadırgadım 


O kadar da değil 


Dertli milletvekilleri Bir dönem kapanıyor mu 


O'nsuz ve O'nunla 


Adalet Bakanlığı teşkilat yasası tamam 


Tam gün eğitim 


Daha iyi gitmesi için... 


Demokrasi herkese lazım, babaya da... 


Banka evlilikleri 


Telefon dinlemeye yeni düzen 


Kural, paspas olursa... 


Kafamızı kumdan çıkaralım 


Madalyonun 2 yüzü 


Derviş ile halkın niyeti farklı 


"Mason olsalardı ülke bu hale gelmezdi" 


</TEXT>
</DOC>
