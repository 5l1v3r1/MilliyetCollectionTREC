<DOC>
<DOCNO> 37704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/magazin/mag01.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamanında biz de uyarıcı kullandık’ 
</HEADLINE>
<TEXT>

Oğlu Burak’ın uyuşturucu kullanmasını bir kerelik hata olarak niteleyen Ediz Hun "Üniversitede uykusuzluğa karşı uyarıcı ilaç kullanırdık" 
     YAŞAR ÇAKMAK BİRSEN ALTUNTAŞ 

     Uyuşturucu kullanmak ve satmak suçlamalarıyla hakkında dava açılan 20 yaşındaki oğlu Burak Hun'la birlikte Şöhret Sandalı’ adlı film için kamera karşısına geçen ANAP Milletvekili Ediz Hun, ilginç açıklamalarda bulundu. 
     6 aydır uyuşturucuyla mücadele için çalıştığını belirten Hun, şöyle konuştu "Her ailede sorunlar olabilir, biz Burak'a çok şefkatli davrandık. 19 yaşının heyecanıyla bunu yapmış olabilir, gece hayatı da bunu provoke ediyor. Bizim de zamanında üniversitedeyken uykusuzluğa dayanıp ders çalışmak için uyarıcı ilaçlar içtiğimiz oldu. Burak bir kere kullandı, kendini toparladı, şimdi aslan gibi sporunu yapıyor." 
     
Yurtdışına kaçıyor’      Kötü arkadaş kurbanı olduğunu ifade eden Burak Hun ise bulunduğu çevreden uzaklaşmak için öğrenimine babasının da isteğiyle yurtdışında devam edeceğini açıkladı. 
     Baba oğulun ilk kez birlikte kamera karşısına geçeceği Şöhret Sandalı’ adlı filmde Hun, uyuşturucu ile mücadele eden bir bakanı, Burak ise genç bir mankeni canlandıracak. 
     
Mesut Yılmaz’dan izinli      Film teklifini uyuşturucu konusunda önemli mesajlar verdiği için kabul ettiğini belirten Hun, Başbakan Yardımcısı Mesut Yılmaz’dan izin aldıktan sonra, tecrübeleri yardımıyla senaryodaki eksiklikleri tamamladığını söyledi. Filmde uyuşturucu bağımlısı birini canlandırmayacağını açıklayan Burak ise "Küçük bir rol. Yapımcının teklifini kabul ettim" dedi. 
     
Ajda Pekkan’la el ele göz göze      Şöhret Sandalı' adlı filmde Ediz Hun, başrolü süperstar Ajda Pekkan ile paylaşıyor. Filmde Pekkan bir süperstarı, Hun ise bir bakanı canlandırıyor. Sanatçı ile politikacı büyük bir aşk yaşıyor. Ancak araya giren siyaset ilişkilerini zedeliyor. Ve iki aşık 20 yıl sonra ilginç bir şekilde bir araya geliyor. 
     Filmin çekimleri ilginç görüntülere de sahne oluyor. Önceki gün yatak odasında yapılan çekimlerde Ajda Pekkan ile el ele, göz göze samimi görüntüler veren, romartik danslar eden Ediz Hun, hayran olduğunu söylediği sanatçıyla önümüzdeki yıl da film çekeceğini belirtti. 
     



 MAGAZİN 
















</TEXT>
</DOC>
