<DOC>
<DOCNO> 16304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sontur04.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erenköy'de polisin içinden çıkamadığı esrarengiz ölüm... 
</HEADLINE>
<TEXT>

     Kadıköy'de bir ihbarı değerlendiren güvenlik güçleri, bir apartmanın en üst katındaki dairede yanarak ölmüş bir kadın cesedi buldu. Aynı apartmanın girişinde de yine yanarak ağır yaralanmış halde yatan bir erkek de hastaneye kaldırıldı. 
     Bir ihbar üzerine Erenköy Ethemefendi Caddesi Arman Sokak üzerinde bulunan 6 katlı bir apartmana gelen güvenlik güçleri, girişte yerde vücudunun büyük bölümü yanmış şekilde yatan Bülent Aşula'yı 49 buldu. Aşula, SSK Göztepe Hastanesi'ne kaldırılarak tedavi altına alındı. 
     Aynı apartmanın en üst katındaki dairede de, Muradiye Sever 41 adlı kadının yanmış cesedi bulundu. Sever ve Aşula'nın aynı evde kaldıkları öğrenildi. 
     Bu arada olay yerine çağrılan itfaiye ekiplerinin yaptığı çalışma sonucu odalardan birinde bulunan bir yatağın kısmen yandığı belirlendi. 
     Polis yetkilileri, olayla ilgili soruşturmanın sürdürüldüğünü belirttiler. 
     
     
     
     
     




</TEXT>
</DOC>
