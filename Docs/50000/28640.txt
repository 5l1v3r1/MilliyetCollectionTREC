<DOC>
<DOCNO> 28640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/magazin/amag.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayşe Nazlı, Reha’yı ilgiyle izliyor’ 
</HEADLINE>
<TEXT>

Yıllar yılı şarkılarıyla yakın, ifadesi ve özel hayatıyla uzaktı bize Nilüfer... Şimdi ise dünya tatlısı kızı Ayşe Nazlı ve Reha Muhtar’ıyla taaa içimizden biri... 
     BULUŞMALAR AHMET TULGAR 

     Nilüfer'in o muhteşem sesini 29 yıldır dinliyoruz. Nilüfer de Türkiye popüler kültürünün diğer uzun yol koşucuları gibi, Sezen Aksu, Müjde Ar, Ajda Pekkan, Türkan Şoray gibi, hem bize en iyisini verdi, hem de bu toplumdan alınabileceklerin en iyisini aldı. Zaman içinde bu toplumun en iyi niteliklerini edindi. 
     Onun tek farkı, sanki kendisini şarkıları dışında bize açmıyormuş gibi görünmesiydi. Ama artık Nilüfer, Ayşe Nazlı’sı, Reha Muhtar’ıyla birlikte mutluluğunu bizimle paylaşıyor. 
     
Reha Muhtar’la tanıştığınız o meşhur öğle yemeğinde ne yediniz 
     Balık, salata. 
     
Rakı 
     İçki içmedik, öğle yemeğiydi. İş konuşmak için bir araya gelmiştik. Ben tanımıyordum Reha Muhtar’ı. Bir kere uçakta karşılaşmıştık. Merhaba, nasılsın’, o kadar. 
     
     Kanlı canlı bir adam işte’ 
Televizyondan tanıyordunuz ama... Önceleri, nasıl biri olduğunu düşünüyordunuz 
     Vallahi, sahici ve duygusal olduğunu düşünüyordum. Kanlı canlı bir adamdı. 
     
Karşılaştığınız, beraber olduğunuzda 
     Aynı. 
     
Görüştüğünüz iş neydi 
     Ayşe Nazlı ile beni yayına çıkarmak. Ama kabul etmedim. 
     
Çok fazla şey yazıldı, çizildi ilişkinize ilişkin. Bunlardan etkileniyor musunuz 
     Hayır, etkilenmiyorum, yazılacak tabii. 
     
Peki, sokakta beraberken insanlar nasıl bakıyor 
     Çok güler yüzlü bakıyorlar. Bir de merak oluyor tabii. 
     
Ayşe Nazlı, Reha Muhtar'ı tanıyor mu 
     Daha çok küçük, 11 aylık. Herhalde belli bir şeyi oluyor. Televizyonda da görüyor. Gülüyor . 
     
     Reha benden genç’ 
Reha Muhtar sizden genç değil mi 
     Evet, benden genç. Gülüyor . 
     
Ama sizin yaptığınız türden işler yapan kadınlar belli bir yaştan sonra kendilerinden genç erkeklerle beraber olmayı daha çok seviyor. Hem ruhen hem de bedenen genç kalmayı başardıkları için. 
     Herhalde bizim farklı çalışıyor, yenileniyor. 
     
29 yıllık bir kariyer. Bu arada Türkiye’de çok şey değişti. Şimdi Sezen Aksu’nun, İbrahim Tatlıses’in, Türkan Şoray’ın hayatı onlardaki değişimlerle bağlantılandırılarak bir dönemin öyküsünü anlatmak için kullanılabilir. Ama bütün bu süreç içinde Nilüfer hep bildiğini okudu. Toplumsal olaylara kulağını tıkayan birisi misinizdir 
     Hayır, hiç değilim. İçinde olmadım hiçbir zaman politikanın, ama izleyen biriyim. İçinde yaşadığım toplumu zaten takip etmemem mümkün değil. Ben bir sanatçının zaten siyasetle falan iç içe olmasından yana değilim. Hatta ben bir sanatçının çok fazla toplumsal konularda yorumlar yapıp tartışmalara falan girmesini de doğru bulmuyorum. O işiyle, tavrıyla kendi işine yansıtır zaten bunu. 
     
Birkaç yıldır alıştığımız, sahnedeki o müthiş Nilüfer nasıl ortaya çıktı 
     Birden bire öyle oldu. Bir anda o bütün duygularımı, o bilinçaltındaki şeyleri ortaya koyabildim. Seyirciyle iletişim kurabildim, onu içimde hissetmeye başladım. Artık sahnede şarkı söylemeyi stüdyoda söylemekten daha çok seviyorum. 
     
Toplumun karanlığa girdiği, karanlık bir dönemden geçtiği sırada şarkı söylemek bile zaten yeterince politik, özgürleştirici bir eylem, değil mi 
     Tabii, ben kalplere hitap etmeyi sevdim ve onu seçtim ve bence de en doğru yol da o. 
     
     Çapkın bir kızdım’ 
Gökberk Ergenekon’un doğru yol’u değil yani 
     Susuyor . 
     
29 yıl sonra arşivlere girdiğinizde fotoğraflara bakıp eski şarkılarınızı dinlediğinizde ne hissediyorsunuz 
     Resimlere bakınca gülüyorum. O dönemin kıyafetlerine gülüyorum. Ama şarkıları dinleyince hoşuma gidiyor çünkü duyguyla söylemişim. Üstelik küçücük bir kızım ve büyük büyük laflar, sözler. Onları böyle bir duyguyla söylediğimi görünce kendimi çok beğeniyorum. 
     
Evet, aşk aslında çok daha küçük yaşlarda mümkün de, bize aşka geç başlamamız mı öğretiliyor acaba 
     Ben geç falan başlamadım. 
     
Evet, ben sizi daha gencecik bir kızken, İstiklal Caddesi'nde Rıza Silahlıpoda ile el ele görmüştüm. 
     Gülüyor . O zaman ben 19 yaşında koskoca bir kızdım. Ben 14, 15'te başladım. 
     
Çapkın bir kız mıydınız 
     Duygu anlamında evet. Platonik yapardım. Ama okuldan kimseye şık olmadım. Okulda hiç kimseyle flörtüm olmadı. Çünkü hep dışarıdan sevgililerim oluyordu. 
     
     Burnumu asla yaptırmam’ 
Eski aşklarınızı hatırlar mısınız 
     Hatırlarım. 
     
En çok hangisini hatırlamaktan hoşlanırsınız 
     Hiç öyle hatırlamaktan hoşlandığım biri olmuyor. 
     
Zaten birini hatırlamaktan h l hoşlansaydınız, Reha Muhtar'a şık olmazdınız. 
     Tabii. 
     
Evlenecek misiniz Reha Muhtar’la 
     Daha çok erken buna karar vermek için. Daha 3 ay bile olmadı. 
     
Hiç estetik yaptırtmadınız, değil mi Şimdi herkesin burnu bir örnek... 
     Hayır. Sadece dişlerim. Çevremden söyleyenler oldu. Nino Varon h l her karşılaştığımızda eliyle burnumu kaldırır ve burnumu yaptırtmamı söyler ama ben Hadi, ya, git’ derim. Ama ben genç kızken de kendimle barışık biri oldum. 
     
     Dövecek gibi şarkı söylüyor 
Hep sizin sahneyi pek sevmediğiniz, sahnede iyi olmadığınız söylendi bir dönem... 
     Vallahi, doğrusunu istersiniz, bu tamamen benden kaynaklanan bir şey. Önceleri o ruhumu, o coşkumu, o tek başıma yahut da stüdyoda şarkı söylerken yaşadığımı, sahnede aktaramıyordum seyirciye. Ve o yüzden sahnede son derece beceriksizdim yani. Sahneyi sevmememin nedeni oydu. İnsan altından kalkamayacağı bir şeyi sevmez ya. Konsantre olmadığın, keyif almadığın bir şeyi nasıl seveceksin 
     
Müjde Ar hatta yıllar önce Oba’da sizin taklidinizi yapmıştı, "Şarkıları kavga eder gibi söylüyor, sanki birazdan birini dövecek" diyerek... 
     Gülüyor O h l olabilir. 
     



 MAGAZİN 












</TEXT>
</DOC>
