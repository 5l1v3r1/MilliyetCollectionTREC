<DOC>
<DOCNO> 15163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/ekonomi/eko01.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolara yargı tokadına itiraz 
</HEADLINE>
<TEXT>

Garanti Bankası, ekonomik kargaşayı artırır’ gerekçesiyle, mahkemenin dolara endeksli konut kredisi taksidini Türk Lirası’na çevirme kararına itiraz ediyor 
     İSTANBUL Milliyet 

     İstanbul 9. Asliye Ticaret Mahkemesi’nin avukat Korhan Engindeniz’in aldığı 300 bin dolarlık dövize endeksli konut kredisi taksitlerini dava bitene kadar Türk Lirası’na çevirmesi bankacıları tedirgin ederken, krediyi veren Garanti Bankası pazartesi günü karara itiraz edeceğini bildirdi. 
     Engindeniz’in başvurusunu daha önce beş mahkemenin reddettiğini belirten, Garanti Bankası Hukuk İşleri Müdürü avukat Mehmet Çakıcı şöyle dedi 
     "Binlerce insan için emsal teşkil edecek, herkes mahkemelere koşacak. Mevcut ekenomik kargaşayı daha çok artıracak bir karar bu" dedi. 
     
Başvurusu reddedilmişti      Erenköy Şubesi’nden kredi kullanan Engindeniz’in ilk ihtiyati tedbir istemini 27 Şubat’ta Kadıköy 1. Asliye Ticaret Mahkemesi’ne yaptığını ve aynı gün reddedildiğini belirten Mehmet Çakıcı şunları söyledi 
     "Kadıköy ve İstanbul Adliyesi’nde yaptığı beş başvurudan sonuç alamadı. Biz esas davayı açtığı 1. Asliye Ticaret Mahkemesi’ne itirazımızı yapacağız. O mahkeme daha önce Engindeniz’in yaptığı tedbir başvurusunu reddetmişti" dedi. 
     
Emsal teşkil edebilir      Çakıcı şöyle dedi "Biz bütün döviz taahhütlerimizi döviz cinsinden ödüyoruz. Bankalar bir günde 5 milyar dolar para kaybettiler.Yurttışındaki döviz taleplerinin tamamını o günkü kurdan ödedik. 
     Yurtdışından fon buluyorum getirip bu insanlara veriyorum, ama geri ödenirken biz açılış kurundan ödeyeceğiz’ diyorlar. Bankamız Engindeniz’in hesabına parayı dolar olarak gönderdi. Geriye öderken TL ödeyeceğim"’ diyor. 205 milyar karşılığı dolar almış. Mahkeme kararına göre 216 milyar ödeyecek. Yüzde 4 faizle TL alsaydı 300 milyar ödeyecekti." 
     Kararın bankalara dava yağmasına neden olacağını belirten Çakıcı, "Türkiye’de 1 milyar dolar dövize endeksli kredi kullanılmış, bu anlamda geri ödemeleri var. Binlerce insan için emsal teşkil edecek, herkes mahkemelere koşacak. Büyük bir kargaşayla karşı karşıya kalacağız. Karar bankaları zor duruma düşürecek" diye konuştu. 
     
12 milyar dolar döviz kredisi var      Kredi vermeyi durduran bankacılık sistemindeki 29.2 milyar dolarlık kredi hacminin 12.1 milyar doları döviz bazında verilen kredilerden oluşuyor. Merkez Bankası verilerine göre, sistemde 20 Şubat’taki MGK krizi öncesinde kredi hacmi 40 milyar doları aştı. Ancak kriz sonrası 29 milyar dolara kadar geriledi. Yabancı para şeklinde kullandırılan kredi hacmi ise 14 milyar dolardan 12 milyar dolara düştü. 2000’de patlama yapan ve yılsonunda 7 milyar dolara yaklaşan tüketici kredilerinin sadece 13 bin dolarlık kısmı döviz olarak kullanıldı. Konut kredileri ise Merkez Bankası bilançosunda ticari krediler içinde izleniyor. 
     
Tüketiciye h l kredi verilmiyor      Ekonomide yaşanan krizle kapanan tüketici kredileri hala açılmadı. Tüketici kredisi veren bankalardan sadece Garanti Bankası bireysel kredilerini açık tutuyor. Garanti , bireysel ihtiyaç kredilerinde 6 ve 12 ay vadede aylık yüzde 15, taşıt kredilerinde 12 ve 24 ay vadede yüzde 9.9 aylık faiz uyguluyor. Konut kredilerinde 24 ay vadeye kadar yüzde 9.9 uygularken, bunun üzerindeki vadelerde enflasyona endeksli oranlar uyguluyor. 
     


 EKONOMİ 

















</TEXT>
</DOC>
