<DOC>
<DOCNO> 49088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yazar/zbirand.html </URL>
<DATE> 2001/10/27/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Hepinize kızgınız ve hepinizi suçluyoruz 
</HEADLINE>
<TEXT>

     Tam 11 ay oldu. 
     11 aydır sürekli şekilde fakirleşiyoruz. 
     Şimdiye kadar böyle bir şey görülmedi. 
     Orta sınıf gelirinin yüzde 60’ını kaybetti. 
     Yüzbinlerce insan işinden oldu. Özellikle nitelikli kadrolar ezilmeye başladı. Piyasaya şöyle bir bakın. Gencecik, birkaç dil bilen, en iyi yerli-yabancı üniversiteleri bitirmiş insanlarımız neredeyse boğaz tokluğuna iş arıyorlar. 
     Deprem 1 yıl önce hissedildi. 
     O gün bugün artçı depremlerle yaşamımızı sürdürüyoruz. 
     Nasıl oldu da bu noktaya geldik 
     Türkiye’yi yönetenlerin aymazlıkları sayesinde yavaş yavaş fakirleştik. Daha da fakirleşeceğiz. 
     Türkiye’yi yönetenlerden, siyasetçilerimizi özellikle parti liderleri ve üst düzey bürokratlarımızı kastediyorum. 
     Parti liderleri en başta gelen sorumlular arasındalar. Yıllardan beri siyaseti finanse eden yolsuzluk çarkını onlar kurdular. Partilerin kasalarını doldurabilmek için, kendi kurdukları çarpık düzene göz yumdular. 
     Bürokrasimiz de siyasilerimiz kadar sorumlular. 
     Kimi kalitesizlikten, kimi beceriksizlikten, kimi siyasilere şirin görüme çabasıyla, yıkılışı hızlandırdılar. Baş kaldıranı olmadı. 
     İşte bizi mahvedenler bu insanlardır. 
     
     Tarih Çiller’i haklı çıkartmış 
     Yollara asılan DYP imzalı pankartları görünce tepeniz atmıyor mu 
     "Tarih, Tansu Çiller’i haklı çıkartmış." 
     Aman Allah’ım, neler görüyorum. 
     Bu insanlar bizimle açıkça alay ediyorlar. 
     Hangi tarih, hangi Çiller’in haklılığından söz ediyorsunuz 
     Bugün gelinen noktaya Tansu Çiller’in hiç mi katkısı yok 1994 krizini kim çıkarttı Krizi çıkarttıktan sonra durumu değiştirmek için ne yaptı 
     Hiçbir şey yapmadı. 
     Bugün hükümeti eleştirirken, kendi suçlarını unutmasını hayretle izliyorum. 
     Sokaktaki vatandaşın hazmedemediği de zaten bu. Siyasetçisi olsun, bürokratı olsun, ülkenin canına okudular, buna rağmen h l ortalarda dolaşabiliyorlar. Büyük büyük sözler söyleyebiliyorlar. 
     Utanmıyorlar. 
     Eminim, seçimlerde de karşımıza çıkıp oy isteyeceklerdir. 
     
     Alışamadık ve alışamayacağız 
     Bu düzene alışamadık ve alışamayacağız. 
     Ne yaptığı, ne dediği belli olmayan bir Bahçeli ile, tek işlevi koalisyonun dağılmasını önlemek olan bir Ecevit ile, üzerindeki kara bulutu dağıtamayan bir Yılmaz ve başta kaldığı sürece DYP’yi de durduran bir Çiller ile Türkiye hiçbir yere varamaz. 
     Bu liderler, mutlaka değişmeli. 
     Ancak bu insanlar, yerlerine yenilerin gelmesini engellemek için ellerinden geleni arkalarına bırakmıyorlar. İlla ki dövüşerek mi kovulmaları gerekecek 
     Toplum bugünkü düzene alışmamalı. 
     Mücadele etmeli, oylarıyla bu liderleri cezalandırmalı. Eğer yine aynı insanları seçerse, o zaman meheldir bizlere... 
     Ayrıca, aman aldanmayalım. Kağıt üstünde büyük reformlar yapıldı. Devletin küçülmesi için bütçede önemli kesintilere gidildi. Sizler, bu reform ve kesintilerin uygulamaya yansıtılayacağına inanıyor musunuz 
     Ben inanmıyorum. 
     İnşallah, aynı yazıyı 2002 yılında da yazmak zorunda kalmayız... 
     
Liderler neden sustu      Çok merak ediyorum. 
     Liderler milletvekillerinin her şeylerine karışırlar. Adeta esir muamelesi yaparlar. En basit bir televizyon programına çıkmak, bir konuda görüşünü açıklamak için dahi liderin onayını almak zorundadırlar. Medyada alay konusu olurlar. Tuvalete gitmek için dahi Bey’den izin aldıklarını söyleriz. 
     Şimdi merak ediyorum, maaş arttırımı konusunda neden sessiz kaldılar 
     Baksanıza Ecevit bile "Bu iş Meclis ile Köşk arasındaki bir sorundur" deyip bu işin içinden sıyrılıverdi. 
     Sanki bilmiyor muydular 
     Hiç sanmam. Her şeyi izleyen liderler, sinek uçsa öğrenirken, maaş hazırlığını atlayamazlar. 
     Benim tahminim, milletvekillerini en can alıcı konuda serbest bırakmayı seçtiler. Bilerek görmezden geldiler. 
     Allah’tan Murat Sökmenoğlu var. 
     CNN TÜRK’e çıktı da, bu işin maaş arttırımı ile ilgisi olmadığını, tamamen emeklilik durumundaki büyük mağduriyetten kaynaklandığını anlattı da, herkes anladı. 
     Devlet memuru olanın emekli maaşı örneğin 1 milyar ise, devlet memurluğu yapmamış milletvekilinin emekli maaşı 250 milyon. 
     Doğrudur. Bu fark haksızlıktır. 
     Ancak düzeltmenin yolu da bu değildir. 
     Sökmenoğlu bir de uyarıda bulundu. Eğer bu çarpıklık düzelmezse, milletvekilleri yine geri gelecek ve yine deneyecekler. 
     Lütfen bu defa gerçek bir politikacı gibi, tutarlı bir mantık kullanıp karşımıza çıksınlar. Ne yapmak istediklerini doğru dürüst anlatsınlar. 
     Çaylak gibi hareket etmesinler. Bizi temsil edecek düzeyde olduklarını göstersinler... 
     
Krizi anlamak istemeyenler var      Ekonomik kriz 1’inci yaşını doldurdu. 
     Geçen yıl bugünleri düşünecek olursanız, nerelerden nerelere geldiğimizi görmek insanı düşündürüyor. 
     Eğer 2000 yılı Kasım ayında bizi yönetenler uyanabilse ve gereken önlemleri alabilmiş olsaydılar, halk bugünkü kadar acı çekmezdi. 
     Oysa, anlamadılar. 
     Basit bir oyun oynanıyormuş sandılar. İşin kolaylıkla çözümlenebileceğine kandılar. 
     Gel de bu adamlara kızma... 
     Hem siyasetçilerimiz, hem de bürokratlarımızın beceriksizlikleri nedeniyle bu ülke göz göre göre fakirleşiyor. Yüzbinlerce insanımız işini kaybediyor. Ülke kendine gelemiyor. 
     Daha da kötüsü, tünelin sonu da görülmüyor. Ne yazık ki, h lv işin ciddiyetini görebilmiş değiller. 
     Toplumun kızgınlığını dahi h l ölçemiyorlar... 
     Ne diyeyim... Allah selametlerini versin... 
     
     







Yarı başkanlık sistemi 


Salak kaldı mı 


Türkiye'nin şirket haritası 


Ermenistan'la ilişkiler neden mi önemli 


Önü ve arkası 


"Şark'ın Dianası" öldü 


Şahap Kocatopçu 


Ceyhan projesi yolunda gidiyor 


Gökten kurul yağıyor 


Onları unutmamak için yaşatmalıyız 


Çeteye gizlilik zırhı 


Fransa'da cep lisansı fiyatı onda bire indi 


Türkiye'nin dışardan görünüşü 


Krediden değil talep olmadığından üretim yapılamıyor 


</TEXT>
</DOC>
