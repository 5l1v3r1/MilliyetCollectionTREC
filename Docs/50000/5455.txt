<DOC>
<DOCNO> 5455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/yazar/pulur.html </URL>
<DATE> 2001/02/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Geçen hafta 
</HEADLINE>
<TEXT>

     Bugün haftanın son günü, bir hafta boyunca nelerle uğraştık, ya da sizleri nelerle uğraştırdık, hatırlıyor musunuz 
     Şöyle birkaçını hatırlatalım, dedik... 
     
     NAZIM Hikmet, Türk vatandaşlığına tekrar alınsın mı, mezarı Türkiye'ye getirilsin mi 
     Türkçenin en güzeliyle, o güzel şiirleri yazan Nazım Hikmet'in bunlara ihtiyacı var mı 
     Onu vatandaşlıktan çıkaran kararın altında imzası olanlardan bugün hangisini hatırlıyorsunuz 
     Ama "Kurtuluş Savaşı" denince, onun destanını hatırlamamak mümkün mü 
     
     TÜRKİYE parlamentosunun Milli Savunma Komisyonu milletvekilleri, Almanya'ya gidiyorlar, tabii ilk konuşacakları Alman meslektaşları... Yalnız Türk milletvekillerinden bir kadının boynunda gamalı haçlı Hitler'in, Nazilerin sembolü bir kolye var. 
     Almanlar buna tahammül edebilirler mi 
     Ama Türkiye'ye gelen Alman milletvekili kadının saç bağı, PKK renkleri... 
     Kendisini savunuyor 
     "Demokratik hakkımı kullanıyorum " 
     Bizim komisyon başkanı Hasan Gülay da karşılığını veriyor 
     "Türk milletinin hassasiyeti, Bayan Beer'in demokratik hakkından daha önemlidir 
     Görüşme bitmiştir " 
     
     MECLİS'te kavga, bir milletvekili, Urfalı Şıhanlıoğlu kalp krizi geçirerek öldü. 
     Herkes olayı kınıyor, kınamamak mümkün değil 
     Yalnız olaya, bir de şöyle bakmamız gerekmiyor mu 
     O Meclis'in milletvekilleri kimin temsilcisi 
     Bu halkın değil mi 
     Bu halk ne yapıyor 
     Her gün dövüşüyor 
     Nerede mi 
     Her yerde, havada, karada, denizde. 
     Televizyonlardaki, adliye görüntüleri yeter 
     Asil dövüşürse, vekil ne yapar 
     
     ENERJİ yolsuzluğunu soruşturan savcı Talat Şalk IMF ve Dünya Bankası'na yazı yazıp bilgi sorunca Sayın Ecevit çok kızmış, "Adamlar şaşırmışlardır " demiş... 
     Yoo, hiç de öyle değil, kuzu kuzu cevap vermişler, hem de "soracağınız başka bir şey varsa sorun " diyerek... 
     O halde Sayın Ecevit niye IMF ve Dünya Bankası'na soru soran savcıya kızıyor 
     Hakkı yenen heccavlardan Necdet Atılgan'ın bir dizesi aklımıza geliyor 
     "Yar zülfüne dokun da, zülf - i yara dokunma" 
     "Zülf - i yara dokunmak" demenin, birilerinin çıkarına dokunmak olduğunu herhalde biliyorsunuzdur. 
     Savcı, IMF'den, Dünya Bankası'ndan bilgi isteyince "devletin saygınlığına gölge düşüyor da, Anayasa oylamasında oyunu açık açık gösterip atmak, neye gölge düşürüyor 
     
     REHA Muhtar'ın "Ateş Hattı" programında olanlardan çok kişi ders almalıdır. 
     Kimler mi 
     Emin Çölaşan'ın "Ben buraya horoz dövüşü yapmaya gelmedim" diye programı terk etmesinden, her televizyon davetine, kim "parmağım hıyar " dese, bir avuç tuz kapıp koşanların alacağı ders yok mu 
     
     HERHALDE o program hakkında çok şeyler yazılıp söylenecektir. 
     Bizim aklımızda kalan da şu... 
     Atatürkçü Düşünce Derneği'nden bir genç konuşurken, karşı görüşte olan biri laf attı 
     "Senin apoletin nerede " 
     O da hiç duraksamadan eliyle omuzunu göstererek cevabı yapıştırdı 
     "Benim apoletim burada Atatürk " 
     
     BİR hafta da böyle geçti. 
     Kim bilir, yarından itibaren nelerle uğraşacağız 
     
     





Nişan suçu 


Çiller Tencerenin kapağını açın 


Yaslı gittik, şen geldik 


Press bey'le keyifli bir pazar sabahı... 


Başkan'ın kadınları 


Uzay, her eve lazım 


Gurbettekiler 


Diasporadan mektup var... 


Türk usulü aydın havası .. 


Oyuncu 


Geçen hafta 


Vizontele 


Yav onlar da kim 


Beş anahtar sözcük 


Hata eken, dert biçer 


Sabancı Koleksiyonu Berlin'de 


</TEXT>
</DOC>
