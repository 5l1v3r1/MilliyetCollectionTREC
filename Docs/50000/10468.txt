<DOC>
<DOCNO> 10468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yazar/cemal.html </URL>
<DATE> 2001/03/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Avrupa Birliği'ne 'Neşen bilir ' diyebilmek... 
</HEADLINE>
<TEXT>

     Türkiye'nin Avrupa Birliği'yle ilişkileri rayında mı Rayından çıkmış değil. Ama tren çok yavaş, oflaya puflaya yol alıyor. Bu gidişle bayağı gecikme yapacağı söylenebilir. 
     Top daha çok bizde. 
     Bazı adımları vaktinde atabilsek tren hızlanacak. 
     Ama atılamıyor. 
     Ankara kendi içinde uzlaşamıyor. 
     MHP ve asker esnek değil. 
     Oysa hedefimiz, AB ile en kritik eşiği bir an önce geçebilmek. 
     Bir başka deyişle 
     Tam üyelik görüşmelerini en geç 2001 sonu ya da 2002 yılının ilk aylarında başlatmak... 
     AB'nin buna itirazı yok. 
     Ancak koşulları var. 
     Kısa ve orta vadeli koşullar. Bir yıldan üç yıla kadar uzanıyor. Bu koşulların AB dilindeki adı, malum, Kopenhag kriterleri... 
     Biz eğer bu koşulların siyasal nitelikte olanlarının bir bölümünü, yani kısa vadeli olanlarını yerine getirebilsek, işler daha kolaylaşabilir. Nedir bunlar 
     Ana dilde - örneğin Kürtçe - radyo ve televizyon yayınlarıyla ana dilde eğitim gibi bazı bireysel hakları tıkayan bazı engellerin kaldırılması... İfade özgürlüğünü genişleten yasal düzenlemeler... İdamın kaldırılacağına dair kesin bir işaret... Güneydoğu'da Olağanüstü Hal'e son verilmesi vs... 
     Yalnız bunlar yeter mi 
     Bir de Kıbrıs var tabii. 
     Yunanistan evet demeden Türkiye'nin tam üyelik için AB ile masaya oturması mümkün değil. O yüzden Kıbrıs da AB ile ilişkilerimizi rayından çıkartabilir. 
     Onun içindir ki, hem Kopenhag kriterleri hem Kıbrıs Ankara'yla AB arasındaki gündemin en başında yer alıyor. AB'nin genişlemeden sorumlu yetkilisi Verheugen geçen şubat ayı başında Davos'taki Dünya Ekonomik Forumu toplantılarında Başbakan Yardımcısı Yılmaz'ı her iki konuda da diplomatik dille uyardı. 
     Nihai çözüm olmadan Güney Kıbrıs'ın AB'ye alınması ihtimalinden söz eden, bu ihtimal gerçekleşirse Türkiye'nin AB üyesi bir ülkede işgalci devlet durumuna düşeceğine işaret eden Verheugen'a şu yanıtı verdi Yılmaz da 
     "AB çözüm olmadan Güney Kıbrıs'ı alırsa, bunun sonuçları felaket olur." 
     Yılmaz, bazı hassas konularda ise Ankara'nın kendi içinde anlaşamadığını ve uzlaşmanın zaman alacağını söyleyince de, Verheugen'dan şöyle bir karşılık aldı 
     "Bize göre hava hoş O zaman tam üyelik müzakerelerinin açılması da gecikir, daha ileri tarihlere sarkar." 
     AB ile bu noktada sayılırız. 
     Bayram sonrası hükümetten çıkacak Ulusal Program'ın - ana dilde, mesela Kürtçe radyo, televizyon ve eğitim gibi - hassas konularda AB'deki beklentilerin gerisinde kalacağı anlaşılıyor. 
     Dışişleri Bakanı İsmail Cem'in deyişiyle, "Hükümetin içinde ve dışında farklı hassasiyetler" söz konusu... 
     Koalisyonda daha çok MHP, Milli Güvenlik Kurulu'nda ise asker esnek bir tutum içinde değiller. 
     Bu durumda ne olabilir 
     Avrupa Birliği, Ulusal Program bazı açılardan beklentilerini karşılamasa dahi, Ankara'nın istediği gibi, 2002 başlarında Türkiye'yle tam üyelik müzakerelerini başlatabilir mi 
     Bugün için yakın ihtimal gözükmüyor. Buna bir de Kıbrıs'la ilgili olumsuz gelişmeler eklenirse, işler daha da karışabilir. 
     Tekrarlamakta yarar var 
     Türkiye, Avrupa Birliği rayında kalmalı. AB menzilinden çıkmamalı. Çünkü AB reçetesi aynı zamanda Türkiye'nin 'krizden çıkış reçetesi'dir. 'Dünyada birinci lige terfi reçetesi'dir. 
     Çünkü AB reçetesi, demokrasiyi, hukuk devletini, insan haklarını ve ekonomide serbest pazara dayalı modernleşmeyi öngörüyor. Altına imza attığımız Kopenhag kriterleri'nin çizdiği çerçeve böyle. 
     O yüzden, AB menzilinde kalıp bu kriterlerin gereklerini yerine getiren bir Türkiye, Atatürk'ün koyduğu çağdaş uygarlık düzeyi hedefini vurmuş olur. 
     Bu hedefi vuran bir Türkiye de, günün birinde kültür, din vs... diye nazlanacak bir AB'ye rahatça "Neşen bilir " diyebilir. 
     
     





Kurban... 


IMF'nin her isteği kabul edilemez 


16 cesur Boşnak kadın 


Avrupa Birliği'ne 'Neşen bilir ' diyebilmek... 


Sabreden derviş .. 


Palisse Doğrusu 


Din, bahane... 


Nasıl battık 


Bayram ertesi... 


Lider çıpası 


Bekleyeceksiniz 


Tasarruf ürker ise yatırım, üretim ve kalkınma olmaz 


</TEXT>
</DOC>
