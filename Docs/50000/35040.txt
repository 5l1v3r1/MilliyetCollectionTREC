<DOC>
<DOCNO> 35040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/yasam/yas08.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Karı kocaya taciz suçlaması 
</HEADLINE>
<TEXT>

Kaş'ta görevli kadın doktor sahtecilikten, siyaset yapan eşi de taciz ve hastaları 'muayeneden' soruşturma altında 
     ANTALYA DHA 

     Antalya'nın sessizliği ve doğal güzelliği ile ünlü Kaş ilçesi, bir çiftin 'sağlık', 'taciz', 'sahtecilik' skandalları iddialarıyla çalkalanıyor. İddiaların hedef noktasında, Kaş Sağlık Grubu Başkanı Dr. Munise Ozan ile eşi, MHP Kaş İlçe Yönetim Kurulu üyesi Alpaslan Ozan yer alıyor. 
     İddialara göre kadın Dr. Munise Ozan, haksız uygulamalarıyla tüm doktorları 'istifa' noktasına getirdi. Hastalara, muayenehanesine gelmek şartıyla, başkalarının sağlık karnesini kullanarak reçete düzenlemek ve devleti zarara uğratmakla suçlanan Dr. Munise Ozan, sonunda müfettişlere ifade verdi. 
     
     'Sizi meşhur edeyim' 
     Dr. Munise Ozan'ın MHP Kaş İlçe Yönetim Kurulu üyesi eşi Alpaslan Ozan 50 hakkında da, kadın doktorlara cinsel tacizde bulunduğu suçlamaları yöneltildi. 
     İddiaya göre Alpaslan Ozan, bir kadın doktora, 'Elleriniz çok güzel' dedikten sonra, ayak bileklerinin de çok seksi olduğunu söyledi. Ozan, aynı kadın doktora 'Bir fahişeye koca buldum, sana da bulabilirim' derken, bir diğer kadın doktora da, 'Araştırmacı gazeteciyim. Fotoğrafınızı çekmek istiyorum. Gazetede çıkınca meşhur olursunuz' önerisini götürdü. 
     Alpaslan Ozan hakkındaki iddialar bunlarla da kalmadı. Şenol Çova adında bir köylü, geçen hafta polis nezaretinde Savcılığa ifade vermesini sağladığı Ozan hakkındaki şik yet dilekçesinde şunları yazdı 
     
     Ateşli hastaya vantilatör 
     "Munise Ozan'ın muayenehanesine gittim. Beni sarışın bir adam muayene etti. 20 milyon lira para ödedim. Eczaneye giderken yolda bir adam Bu ilaçları alma. Bu adam doktor değil, doktorun kocasıdır' dedi. Davacıyım." 
     Yine iddiaya göre, yüksek ateşle gelen bir turisti muayene eden Alpaslan Ozan, hastayı tuvalete götürüp üzerine su döktü. Ateşin düşmemesi üzerine, hastayı bu kez vantilatörün karşısına geçiren Ozan, muayenehaneye gelen doktor eşinin müdahalesiyle ilginç tedavi şekline son verdi. 
     Dr. Munise Ozan, şik yetlerin komplo olduğunu ileri sürerken eşi Alpaslan Ozan şunları söyledi 'Olayları soruşturmak için gelen Sağlık Bakanlığı müfettişine, benim, dinsiz, şamanist, alkolik biri olduğunu söylemişler. Herkes kaymakamın emriyle hareket ediyor.' 
     



 YAŞAM 




























</TEXT>
</DOC>
