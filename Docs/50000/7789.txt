<DOC>
<DOCNO> 7789 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/spor/aspo.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kötü oynadı, güç kazandı, günü kurtardı... 
</HEADLINE>
<TEXT>
KARTAL KÖR TOPAL 2 - 1 
Adanaspor karşısında zor anlar yaşadı. Altan’ın golüyle yenik duruma düştü, Bayram’la eşitliği sağladı. Beşiktaş, Ahmet Dursun’un penaltısıyla üç puanı aldı 
     İlk yarı bitiminde yuhalandı 
     KÖTÜ başladı. Tutuk oynadı. Sürekli pas hataları yaptı, rakip kalede çoğalamadı. Koca ilk yarı boyunca pozisyon bulamadı. Adanaspor’un ani ataklarında zor anlar yaşadı, 41. dakikada Altan’ın adeta fotoğraf çektirircesine attığı gole savunması seyirci kaldı. Sahada tel tel dökülen Beşiktaş, devre biterken taraftarları tarafından yuhalandı. 
     
     İkinci devre alkışlandı 
     İKİNCİ yarıda Kartal kimlik değiştirdi, saldırgan ve etkili oynamaya başladı. Baskı yiyen Adana savunması üst üste hatalar yaptı. 51. dakikada Bayram’ın yaklaşık 25 metreden attığı sert şutta top filelerle kucaklaştı. Ardından Tunç’un vuruşu direkte kaldı. 60. dakikada Evren topu elle kesti, Ahmet Dursun penaltıdan ağları havalandırdı. Ve Beşiktaş zor da olsa üç puanı kaptı. 
     
     Maçın karnesi 
     KARTAL YİĞİT 

     HAKEMLER Ali Aydın , Turgay Güdü , Engin Çırakoğlu 
     BEŞİKTAŞ Shorunmu - Erman , Ali Eren , Bayram - Nihat , Karhan , İlhan Tayfur Dk.52 , Ayhan Mehmet Dk.81 , İbrahim Münch Dk.52 - Ahmet , Tunç 
     YEDEKLER Fevzi, Murat, Fazlı, Rahim 
     ADANASPOR Atilla - Krilov Ali Asım Dk.78 , Mehmet Ali , Berthold , Erbil - Volkan , Hayati , Evren Soner Dk.78 , Erol - Altan , Mehmet El Badrou Dk.68 
     YEDEKLER Yavuz, Atakan, Anıl, Tanıl 
     GOLLER Altan Dk.42 , Bayram Dk.51 , Ahmet Dk.60 pen. 
     SARI KARTLAR Krilov, Mehmet Ali, Evren, Volkan, Ali Asım Adanaspor , Ali Eren Beşiktaş 
     ÜMİT LİGİ 1 - 0 Beşiktaş 
     
NOTLAR      Bilgili kampta 
     BEŞİKTAŞ Başkanı Serdar Bilgili dün Fulya tesislerine gelerek, maç öncesi futbolcuları uyardı. Bilgili, "Eğer bu maçı kazanamazsak, hem sizin, hem de bizim için iyi olmaz. Üstelik önümüzde Fenerbahçe maçı var. İki karşılaşmadan da galibiyet bekliyorum. Size güveniyoruz, aksi bir sonuç istemiyoruz" diye konuştu. 
     
     Adana’nın isyanı 
     KARŞILAŞMANIN son anlarında Shorunmu topu ceza alanı dışına eliyle taşıyınca hakem çift vuruş verdi. Ancak sonra zamanın dolduğu gerekçesiyle atışı yaptırmadan oyunu bitirdi. Adanasporlular buna isyan ettiler ve hakeme itirazlarda bulundular. 
     
     Büyük protesto 
     BEŞİKTAŞLI taraftarlar, takıma önce destek verdiler. Ancak 42. dakikada Altan’ın attığı golden sonra ise protesto yağdırdılar. Taraftarlar, "Şifo Mehmet sahaya" diye tempo tutarken, ilk yarının bitiminde soyunma odasına giden futbolcuları ve Scala’yı protesto ettiler. Protestolardan yönetim de nasibini aldı. 
     
     HAKEM ANALİZ 
     Kartlar yerindeydi 
     HAKEM Ali Aydın, kararlarında ve kartlarında isabetli davrandı. Maçı başarıyla yönetti. Shorunmu’nun yarattığı entbol atışında Adanasporlular topu kullanmadan maçı bitirdiği için tartışmalara neden oldu. 
     


 SPOR 

































</TEXT>
</DOC>
