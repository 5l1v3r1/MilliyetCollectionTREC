<DOC>
<DOCNO> 16153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/dunya/tur.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Eski Nazilere teşvik 
     Almanya’da aşırı sağcılardan ayrılmak isteyen kişilere "teşvik" geliyor. Almanya İçişleri Bakanı Otto Schily, bu gruplardan ayrılan her bir kişiye 100 bin marka kadar maddi yardım yapılacağını, ayrıca psikolojik destekte bulunulacağını açıkladı. 
     
     Sudan’da Hristiyanlara kırbaç 
     Sudan’da isyanla suçlanan, aralarında kadın ve çocukların da bulunduğu 53 Hıristiyan kırbaçlandı. Sudan Kiliseler Konseyi, paskalya töreninin açık alandan daha küçük bir alana kaydırılmasını protesto eden Hıristiyanların kırbaçlandıktan sonra serbest bırakıldığını açıkladı. 
     
     Fransa’da eski bomba alarmı 
     Fransa’nın kuzeyinde bulunan Lille kentinde, Birinci Dünya Savaşı’ndan kalma top mermisi ve kimyasal silah gibi mühimmatın saklandığı bir deponun civarının derhal tahliye edilmesi kararlaştırıldı. Polis, mühimmatın bulunduğu deponun çevresindeki 15 bin kişinin tahliye edileceğini bildirdi. 
     


 DÜNYA 













</TEXT>
</DOC>
