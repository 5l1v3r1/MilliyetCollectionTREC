<DOC>
<DOCNO> 15209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/spor/spo05.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Meydan savaşı 
</HEADLINE>
<TEXT>

Karşılaşma bitiminde Fenerbahçeli seyirciler ile güvenlik güçleri arasında olaylar çıktı, 20 kişi yaralandı. Kavga güçlükle yatıştırıldı 
     DENİZLİSPOR - Fenerbahçe maçının bitimi ile birlikte stadda olaylar çıktı. Fenerbahçeli taraftarlar ile polisler arasında kavga patladı. Emniyet güçleri sahaya inen birkaç seyirciyi dışarı çıkarmak isteyince arbede yaşandı. Bu arada dörtü polis 20 kişi yaralandı. Denizli Atatürk Stadı’ndan çok sayıda ambülans hastanelere yaralı taşıdı. Olaylar güçlükle yatıştırılırken güvenlik kuvvetleri Fenerbahçeli seyircileri uzun süre tribünlerde bekletti. 
     
Oğuz 2. kez      FENERBAHÇE, Denizlispor maçına hafta içinde antrenmanda sakatlanan kaleci Rüştü’den yoksun başladı. Genç Oğuz ikinci kez bir resmi maçta forma giyerken, Teknik Direktör Denizli, Balic ve Andersson’u yine yedekler arasında oturttu. Maçı izleyen yaklaşık üç bin taraftar, Adanaspor maçında gol atan Ali Güneş ve Serhat’a "Sizinle gurur duyuyoruz" diye tezahürat yaptı. 
     
Kupa alarmı      SARI - Lacivertli takım 18 yıldır süren Türkiye Kupası hasretine son vermek için düğmeye bastı. Yönetim, kupanın kazanılması halinde süper prim verecek. Taraftarlar da şenlikler düzenleyecek. 
     
NOTLAR      Özaydın’a saygı 
     FENERBAHÇELİ futbolcular sahaya kollarındaki siyah bantla çıktılar. Yaşamını yitiren eski başkan Hasan Özaydın için maçın hakemi Sebahattin Bitirim saygı duruşu yaptırdı. Sakat olan Rüştü ile cezalı olan Abdullah karşılaşmayı tribünden izledi. Başkan Aziz Yıldırım ise maça gelmedi. 
     
     Ümitler süper 
     FENERBAHÇE Ümit Takımı, Denizlispor Ümit Takımı’nı 6 - 3 yenerek liderliğini sürdürdü ve lig ikincisi Samsunspor ile arasındaki 12 puanlık farkı korudu. Fenerbahçe kafilesi bugün özel bir uçakla Denizli’den Kayseri’ye geçip Gençlerbirliği ile oynayacağı kupa finalinin hazırlıklarını başlatacak. 
     


 SPOR 
























</TEXT>
</DOC>
