<DOC>
<DOCNO> 25562 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sondun20.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'in eski Devlet Başkanı Menem tutuklandı 
</HEADLINE>
<TEXT>

     Arjantin'in eski Devlet Başkanı Carlos Menem 70 , 1990'lı yıllarda Hırvatistan ve Ekvador'a yasadışı yollardan silah satışı yapılmasıyla ilgili soruşturma kapsamında tutuklandı. 
     Todo Noticias televizyonu ile Diarios Noticias ajansının haberlerinde, Hırvatistan ve Ekvador'a silah satışıyla ilgili soruşturma kapsamında bugün ifade veren Menem'in ''yasadışı organizyon yapmak'' suçlamasıyla tutuklandığı bildirildi. Menem'in tutuklandığına dair resmi açıklama yapılmazken, eski Devlet Başkanı'nın, suçlu bulunması halinde 3 yıldan 10 yıla kadar hapis cezasına çarptırılacağı belirtildi. Arjantin'in 1991-93 yılları arasında BM amborgosunu delerek Hırvatistan'a, 1995 yılında da Peru ile savaş halinde olan Ekvador'a silah satışı yapmasıyla ilgili soruşturma kapsamında dün de eski Genelkurmay Başkanı Martin Balza tutuklanmıştı. Menem, 1989-99 yılları arasında Devlet Başkanlığı görevinde bulunmuştu. 







</TEXT>
</DOC>
