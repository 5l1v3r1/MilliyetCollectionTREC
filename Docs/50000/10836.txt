<DOC>
<DOCNO> 10836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yasam/ayas.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerdek dansı 
</HEADLINE>
<TEXT>

Aileler panikte Erkek arkadaşıyla yeni icat Latin dansı’na kalkan genç kızları akşam eve hamile dönüyor... 
     DIŞ HABERLER SERVİSİ 

     Sambasıyla ünlü Brezilya’da moda olan yeni bir dans hem hükümetin hem de anababaların başını ağrıtıyor. 
     Öyle ki, funk dance’ adı verilen ve özellikle 14 - 18 yaş grubu gençliği kasıp kavuran dans yüzünden polisiye önlemlere başvurmak zorunda kalınıyor. Hatta bazı yerlerde yasak olduğu halde, kendilerini funk dance’"a kaptıran onlarca genç hapsi boyladı bile. 
     
AIDS de patladı      Funk dance’in hükümet ile ailelerin başına dert olma nedenine gelince... Bu dans yüzünden ülkede hamile kalan genç kızlar doğum kliniklerinin kapılarına yığılırken AIDS kapan genç sayısı da katlanıverdi. Hamile kalan genç kızların çoğunluğunun 14 - 15 yaşlarında olması aileler arasındaki paniği daha da körükledi. 
     Peki bu dansı bu kadar tehlikeli’ yapan ne O da şu ki genç kızlar bu dansın yapıldığı partilere mini etekle ve üstelik iç çamaşırı giymeden geliyorlar. 
     
Her şey oracıkta oluyor      Uyuşturucu ve alkolün de etkisiyle havaya giren’ gençler, bir süre sonra kendilerini dansın bir parçası olarak ayakta seks yaparken buluyor. 
     Şimdi Brezilya’nın birçok bölgesinde ve özellikle de funk dance’in popüler olduğu yerlerde asayişi sağlamak üzere’ polis devriyeleri geziyor. 
     
Bu danslar demode oldu      Geçen yıllarda discolarda görülen bu tür erotik danslar ilk başlarda şaşkınlık yaratmıştı. Ancak bu danslar zararsız’ olduğu anlaşılınca kısa sürede kamuya maloldu. Ne var ki, yeni latin akımı funk dance’ için pistte çıkmak cesaretten de öte şeyler istiyor.... 
     


 YAŞAM 




















</TEXT>
</DOC>
