<DOC>
<DOCNO> 10522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sontur10.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Siverek'te sel 
</HEADLINE>
<TEXT>

     Şanlıurfa'nın Siverek ilçesinde sabah başlayan ve halen aralıklarla devam eden sağanak yağış sonucu, birçok ev ve işyerini su bastı. 
     Alınan bilgiye göre, sabah saatlerinde başlayan ve şiddetini giderek hızlandıran sağanak yağış, evlerin zemin ve birinci katlarında su baskınlarına neden oldu. Caddelerdeki su akıntılarının sele dönüşmesi sonucu, çok sayıda işyeri su ile doldu. 
     Belediye Başkan Yardımcısı Zülfikar Koyunsever, yaptığı açıklamada, ilçedeki altyapının yetersiz olması nedeniyle yağışın sele döndüğünü söyledi. 
     Hazır olan altyapı projelerini kaynak bulamadıkları için hayata geçiremediklerini belirten Koyunsever, şöyle konuştu 
     ''Yağış sonucu, 21 mahallemizdeki birçok ev ve işyerini su bastı, cadde ve sokaklarda asfaltlar kalktı. Tüm ekiplerimizle, evlerinde ve işyerlerinde mahsur kalan vatandaşları kurtarmaya çalışıyoruz. Ama bu konuda zaman zaman yetersiz kalıyoruz. İlçede, milyarlarca liralık zarar var. Herşeye rağmen şu ana kadar can kaybının olmaması en büyük teselimizdir. Çalışmalarımız devam ediyor. Hasar tespitini daha sonra yapacağız.'' 
     Öte yandan, Kemaliye Caddesi'nde Cerah Acun'a ait marangoz atölyesi çöktü. Atölyede kimsenin olmaması, can kaybını önledi. 




</TEXT>
</DOC>
