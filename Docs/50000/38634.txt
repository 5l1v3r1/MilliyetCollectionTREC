<DOC>
<DOCNO> 38634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sonspo01.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Bursaspor'a sahasında yenilmiyor 
</HEADLINE>
<TEXT>

     Trabzonspor ile Bursaspor yarın Hüseyin Avvni Aker Stadı'nda yapacakları karşılaşmayla ligde 55. kez karşı karşıya gelirken, bordo-mavili takım sahasında rakibiyle yaptığı maçlarda hiç yenilmedi. 
     Bordo-mavililer, 27 maçta rakibine karşı, 16 galibiyet ve 11 beraberlik elde etti. Söz konusu maçlarda Trabzonspor, 40 gol atarken, kalesinde 10 gol gördü. Bursaspor, Trabzon deplasmanında, son 5 sezondur rakibi karşısında puan alma başarısı gösteremiyor. 
     Trabzonspor ile Bursaspor arasında bugüne dek yapılan 54 maçta, bordo-mavililerin 27-6 üstünlüğü bulunurken, 21 karşılaşma ise beraberlikle sonuçlandı. Bordo-mavililer, toplam 54 maçta, 72 gol atarken, kalesinde 33 gol gördü. 
     2 takım arasında en farklı skorlu galibiyetleri alan taraf da Trabzonspor oldu. Bordo-mavililer, 1998-89 sezonunda rakibini deplasmanda 6-0'lık sonuçla yendi. Geçen sezon yapılan maçlarda Trabzonspor, Hüseyin Avni Aker Stadı'nda rakibini 2-1 yenmiş, deplasmanda ise 4-2'lik yenilgi almıştı. 







</TEXT>
</DOC>
