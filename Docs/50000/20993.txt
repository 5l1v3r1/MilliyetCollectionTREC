<DOC>
<DOCNO> 20993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/yazar/guclu.html </URL>
<DATE> 2001/05/13/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Hemşirelik kavgası 
</HEADLINE>
<TEXT>

     Sağlık Bakanlığı, YÖK, üniversiteler, Milli Eğitim Bakanlığı ve hemşire dernekleri arasında kıyasıya devam eden bir kavga var. Sağlık Bakanlığı bir taraf, diğerleri karşı taraf. Bakanlık, bundan böyle kendi sağlık personelimi kendim yetiştireceğim diyor. Diğerleri ise karşı çıkıyor. 
     Kavganın temeli 1995 yılına dayanıyor. Yüksek Sağlık Şürası toplanıyor ve bundan böyle hemşireler ve sağlık memurları yükseköğrenim görsün diyor. Bu karar çerçevesinde Sağlık Bakanlığı'na ait tüm sağlık meslek liseleri YÖK'e devrediliyor. Aradan 5 yıl geçtikten sonra Ekim 2000'de toplanan Yüksek Sağlık Şürası, bu kez meslek liselerinin yeniden açılması yönünde karar alıyor. İşte kıyamet de bundan sonra kopuyor. 
     Sağlık Bakanlığı'nın gerekçesi YÖK ve üniversiteler, bu işi beceremedi. Hem yeterli sayıda, hem de kaliteli sağlık elemanı yetiştiremedi. Yetiştirdikleri de kırsal bölgelere gitmiyor... 
     Karşı taraf ise AB normlarına göre yardımcı sağlık personelinin de yüksek öğrenim görmesi gerektiğini savunuyor. Kararın altında MHP'nin kadrolaşma isteğinin yattığını öne sürüyor. 
     Taraflardan bilgiler akmaya devam ediyor. Kim haklı, kim haksız daha net karar verebilmek için biraz daha veriye ihtiyaç var. Anlaşılan önümüzdeki günlerde bu konu gündemimizi epeyce işgal edecek. 
     İşte Türkiye'nin hali Bir yanda ebesiz, hemşiresiz sağlık ocakları, teknik personel bulunamadığı için heba olan trilyonluk tıbbi cihazlar, öte yanda gerekli elemanları kimin yetiştireceğine yönelik kayıkçı kavgası. İşte bu yüzden bir türlü adam gibi adam, devlet gibi devlet olamıyoruz .. 
     
ÖSYM yine şaşırtıyor      17 Haziran'da yapılacak üniversite giriş sınavı ÖSS için giriş belgeleri gönderilmeye başlandı. Henüz eline ulaşmayanlar telaşa kapılmasın. Son haftaya kadar belgesi gelmeyenler, Ankara'ya gidip yenisini çıkartabilir .. 
     Bizim asıl dikkat çekmek istediğimiz konu, ÖSYM'nin adaylara gönderdiği yanlış belgeler. Ayşe'nin belgesi Yasemin'e, Yasemin'inki Elif'e gönderiliyor. Böyle bir hatayı öğrenci yapsa yandı. Kesinlikle sınavı iptal edilir. Ama benzer hata ÖSYM tarafından yıllardır yapılıyor ve değişen hiçbir şey yok .. 
     
Dikey geçiş başvurları      İki yıllık yükseköğretim kurumlarından mezun olanlarla, bu öğretim yılı sonunda mezun olma aşamasına gelen öğrencilerin girebileceği Dikey Geçiş Sınavı DGS için başvurular yarın başlıyor. 25 Mayıs'a dek sürecek başvurular için DGS kılavuzları, meslek yüksekokullarından alınabilecek. 
     Üniversiteler arasındaki yatay geçişler ise temmuz ve ağustos aylarında gerçekleşecek. Yatay geçiş için adayların sınıfını direk geçmesi ve not ortalamasının 70'in üzerinde olması gerekiyor. Hazırlık, birinci ve dördüncü sınıflarda yatay geçiş olmuyor .. 
     TÜM ANNELERİ CANI GÖNÜLDEN KUTLUYORUM... 
     
     







Kimbilir belki 


DGM'nin Cavit Kavak yanıtı 


Sevgili anneme 


Hüznü ve sevinci birlikte yaşamak... 


Hayatın ebesi ana 


İlk kadın 


Mavi ihanet 


Hemşirelik kavgası 


Yaşasın tenis 


Rekabet sürmeli kavga bitmeli 


Bir Gül Bir İmza 


Elektrik Üst Kurulu 


Bu son şans 


</TEXT>
</DOC>
