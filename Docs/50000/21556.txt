<DOC>
<DOCNO> 21556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sondun20.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de bir papağan telefon tuşlayarak polis çağırdı 
</HEADLINE>
<TEXT>

     İngiltere'nin Manchester kentinde, acil yardım çağrısına cevap vermek için çağrının yapıldığı yere giden polisler, karşılarında telefonun tuşlarına basan bir papağan bulunca şaşkına döndüler. 
     Manchester polisi, İngiltere'de ''999'' numaralı acil yardım hattına gelen bir telefona, karşı tarafın cevap vermemesi üzerine endişelenerek çağrının yapıldığı yeri tespit etmeye çalıştı. 
     Çağrının kentin güneyindeki Sale Moor mahallesinden geldiğini farkeden polis görevlileri, çağrının yapıldığı binanın penceresinde, telefonun tuşlarına basan bir papağan görünce şaşırdılar. 
     Polisler, papağanın sahibinin dairesine giremediğini ve ''kahraman'' papağanın 999'u aradığını söylediler. Manchester polisinden Komiser Martin Harding, ''Merkeze sık sık cevapsız çağrılar gelir, ama ilk kez bir papağan bizi aradı'' dedi. 






</TEXT>
</DOC>
