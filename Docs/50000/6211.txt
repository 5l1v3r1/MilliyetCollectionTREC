<DOC>
<DOCNO> 6211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/spor/aspo.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupaya havlu attı. Yine hayal kırıklığı yarattı 
</HEADLINE>
<TEXT>
Ah Kartal, vah Kartal 5 - 3 
Patrick mükemmel oynadı, takımını sırtladı. Gençlerbirliği inancın zaferini yaşadı. Beşiktaş’ı İnönü’de yıktı, finale adını yazdırdı 
     Beşiktaş kötü oynadı 
     BEŞİKTAŞ yine hayal kırıklığı yarattı, yine sahasında havlu attı. Oyunun başlarındaki atak ve etkili görüntü, üst üste kaçan fırsatlardan sonra, yerini durgun tempo, yavan futbola bıraktı. Özellikle uzatma bölümünde, Kartal’ın neredeyse kaleye gidecek gücü kalmadı. Patrick kalesinde devleşti, uzun süre gole olanak tanımadı. 67. dakikada Nihat’ın köşeyi bulan vuruşuyla fileler havalandı. 
     
     Ferdi ile Nouma atıldı 
     GENÇLERBİRLİĞİ 71. dakikada penaltı kazandı, Phiri’nin vuruşunu Fevzi çıkardı. 78. dakikada Nihat’ın sert şutu direkte patladı. Hemen ardından Thomas uzaktan vurdu, pozisyon hatası yapan Fevzi’yi avladı. Normal sürede eşitlik bozulmadı. 101. dakikada Ferdi, 119. dakikada Nouma kırmızı kart görüp oyun dışı kaldı. Seri penaltı atışlarında üstünlük sağlayan Gençlerbirliği, finale İstanbul’da adını yazdırdı. 
     
     Maçın karnesi 
     KARTAL YİĞİT 

     HAKEMLER Erol Ersoy , Münir Takpak , Baki Tuncay Akkın 
     BEŞİKTAŞ Fevzi - Ali Eren , Ümit , Bayram - Nihat , Karhan , Yasin , İlhan Mehmet Dk.85 , İbrahim - Nouma , Ahmet Dursun Fazlı Dk.87 
     YEDEKLER Shorunmu, Rahim, Tunç, Erman, Ayhan 
     GENÇLERBİRLİĞİ Patrick - Tolga , Beyhan , İsmail Güldüren - Babangida , Ferdi , Thomas , Kona M’Bayo Dk.55 , Phiri , Ünal İdris Dk.120 - Ümit Karan 
     YEDEKLER Hasan, Serkan, İsmail Doğan, Doğan 
     GOLLER Nihat Dk.67 , Thomas Dk.80 
     SARI KARTLAR Ali Eren Beşiktaş , Tolga, Thomas, Ümit Karan G.Birliği 
     KIRMIZI KARTLAR Ferdi Dk.100 , Nouma Dk.119 
     
MAÇIN KAHRAMANI      Patrick 
     Bir kaleci maçın kaderinde ne kadar etkili olabilir İşte bu sorunun yanıtını verdi dün Gençlerbirliği’nin file bekçisi Patrick... Kalecinin bir takımın yarısı olabileceğini kanıtladı. Oyun içinde ve penaltılarda mükemmeldi. Sahadan ayrılırken o bir kahramandı. 
     
     HAKEM ANALİZ 
     Oyunu gerginleştirdi 
     TECRÜBESİNİ oyuna yansıtamadı. Belki iyi niyetliydi ama hatalı kararlar verdi. Bunlar da oyunu gerginleştirdi. Hele hele ilk dakikalarda arkadan yapılan kasıtlı hareketleri kartsız geçmeşi, sonraki kırmızı kartlara neden oldu. Verdiği penaltıda haklıydı. Vermediği penaltıda haksız. 
     
Penaltılar Mehmet 2 - 1 Thomas 2 - 2 Yasin Kaçırdı İsmail Güldüren 2 - 3 Ali Eren 3 - 3 İdris 3 - 4 Fazlı Kaçırdı Tolga 3 - 5      
     
Notlar      Baba’ya saygı 
     KARŞILAŞMA öncesi hafta başı kaybettiğimiz "Baba" İslam Çupi’nin anısına bir dakikalık saygı duruşunda bulunuldu. Beşiktaşlı futbolcular da sahaya kollarında siyah bantla çıktı. 
     
     Final 11 Nisan’da 
     TÜRKİYE Kupası’nda final karşılaşması 11 Nisan tarihinde oynanacak. Maçın oynanacağı yer Futbol Federasyonu tarafından belirlenecek. Bilindiği gibi finalistlerden Fenerbahçe, finalin Diyarbakır’da oynanmasını istemişti. 
     
     İzmir’de oynayalım’ 
     GENÇLERBİRLİĞİ Başkanı İlhan Cavcav, Fenerbahçe’nin finali Diyarbakır’da oynama isteğine katılmadığını söyledi. Cavcav, "Biz finali İzmir’de oynamak istiyoruz" dedi. Cavcav, "Sezon başından beri Gençlerbirliği’nin hedefi Türkiye Kupası’ydı. Şimdi Fenerbahçe’yi de yeneceğiz, kupayı alacağız. Eğer futbolcularım kupayı alırlarsa istedikleri primi vereceğiz" diye konuştu. 
     
     Tatsız olay 
     BEŞİKTAŞ’ın ikinci yarıda Nihat’ın golüyle öne geçmesinden sonra yeni açık tribününde iki taraftar üst kattan aşağıya düştü. İki taraftar da olayın hemen ardından hastaneye kaldırılarak tedavi altına alındı. 
     
     Şarkıya tepki 
     BEŞİKTAŞLI futbolcular, soyunma odaları başı önde gittikleri sırada stad hoperlörlerinden "Beşiktaş sen bizim her şeyimizsin" parçasının çalınması taraftarların protestosuna neden oldu. Taraftarlar ilgililere tepki gösterdiler. 
     
     Bizde doping yok’ 
     BEŞİKTAŞ’ın hafta içinde maçtan sonra doping kontrolü istemesi ilginç bir tepkiyle karşılaştı. Phiri "Bizde doping yok" yazılı tişörtünü tribüne gösterdi. Maçtan sonra Nihat, Ahmet Dursun, Ümit ve Babangida’ya doping kontrolü yapıldı. 
     


 SPOR 





























</TEXT>
</DOC>
