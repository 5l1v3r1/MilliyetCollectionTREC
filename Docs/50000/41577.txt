<DOC>
<DOCNO> 41577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun36.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"ABD acı nedir tadıyor" 
</HEADLINE>
<TEXT>

     Filistin İslami Cihad örgütü, New York ve Washington'daki uçaklı dev intihar saldırılarıyla ABD'nin de artık Filistinlilerin hep yaşadığı acının ne olduğunu anlamaya başladığını bildirdi. 
     İslami Cihad'ın sözcüsü Abdullah El Şami, Abu Dabi televizyonuna verdiği demeçte, ABD'deki sivil ve askeri hedeflere yönelik tarihin en büyük kamikaze saldırılarından birine yine de mesafe koymaya çalışarak, '' İsrail'den sonra ikinci cepheyi de açmak niyetinde değiliz'' dedi. 
     Filistin Devlet Başkanı Yaser Arafat'ın ABD'deki dev kapsamlı saldırıları kınaması hakkında düşüncesi sorulan İslami Cihad yetkilisi El Şami, ''İnsanlığa karşı suçlar, toplumumuza Filistin halkına karşı işleniyor. Siyonistlerin katliamları, ABD'nin mermileri-roketleriyle yapılıyor'' diye konuştu. 
     ''ABD, Siyonist suçların üstünü örtmüştür. Bu bakımdan Filistin'de sokaktaki insan, Amerikalıların da savaşın acısının ne olduğunu görmesinden ötürü gönlü rahattır'' diyen yetkilinin örgütü İslami Cihad, 11 aydır süren Filistin İntifadası'nda ayaklanma-patlama İsrail hedeflerine birkaç intihar saldırısı düzenledi. 
     11 ayı aşkın zamanda İsrail-Filistin çatışmalarında önemli bölümü çocuk yaşta 562 Filistinli, 165 İsrailli yaşamını yitirdi. 






</TEXT>
</DOC>
