<DOC>
<DOCNO> 1946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/guncel/agun.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyette yeni önlem 
</HEADLINE>
<TEXT>
Palto’ alarmı 
Şişli Emniyet’ine canlı bomba’ saldırısı polisi yeni güvenlik tedbirleri almaya yöneltti Uzun giysili kişiler sıkı aranacak 
     TOLGA ŞARDAN Ankara 

     Şişli İlçe Emniyet Müdürlüğü’ne düzenlenen "canlı bomba" eyleminin ardından güvenlik önlemlerini yeniden gözden geçiren Emniyet Genel Müdürlüğü, bu tür girişimlere karşı alınacak tedbirleri saptadı. Emniyet birimlerine üzerlerinde palto ve pardösü gibi uzun ve kamuflaj yapmaya uygun giysilerle gelen kişiler bu kıyafetlerinden arındırıldıktan sonra aranacak. 
     Emniyet Genel Müdürü Turan Genç’in imzasıyla tüm merkez teşkilatının yanı sıra il emniyet müdürlüklerine gönderilen genelgede, şüpheli kişiler ve canlı bombalara karşı alınacak önlemler sıralandı. İstanbul’daki canlı bomba eyleminden sonra olay yerine giderek incelemeler yapan Genç, Ankara’ya dönüşte ilk olarak eksiklerin giderilmesi ve alınacak önlemler konusunda genelge hazırlatıp teşkilat birimlerine gönderdi. 
     
Teşkilat hedef oldu      Genç, genelgesinde terörle mücadelede büyük özveri ve görev anlayışıyla başarılar elde eden Emniyet teşkilatının son günlerde yasadışı terör örgütlerinin hedefi haline geldiğini söyledi. 
     
Çok şüpheci olunacak’      Genç, canlı bomba eylemlerinin önüne geçilmesi için alınacak önlemleri şöyle sıraladı 
     Ziyaret ve iş takibi amacıyla gelen herkes teknik cihazlarla veya gerekiyorsa usulüne uygun olarak elle aranacak. 
     Üzerlerinde palto, pardösü, mont gibi uzun ve kamuflaj yapmaya uygun giysiler bulunduran ve şüphe uyandıran kişiler, bu kıyafetlerinden arındırıldıktan sonra kapı dedektörlerinden geçirilecek veya elle aranacak. 
     Her türlü poşet, çanta, paket, torba gibi eşyalar bu konudaki güvenlik kriterlerine uygun olarak aranacak. Şüpheli görülenlerin ise bomba imha uzmanlarınca kontrol edilmesi sağlanacak. 
     Araç giriş kartı olmayan ve usulüne uygun güvenlik taramasından geçmeyen hiç bir araç otoparklara alınmayacak. 
     Tüm üniformalı personel yaka kartlarıyla, sivil personel ise polis tanıtma karnesi göstererek, varsa yaka kartlarıyla binalara giriş yapacak. 
     


 GÜNCEL 





















</TEXT>
</DOC>
