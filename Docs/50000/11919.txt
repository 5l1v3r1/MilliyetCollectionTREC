<DOC>
<DOCNO> 11919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yasam/ayas.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Peçeteler özgürlüğe fırlatıldı 
</HEADLINE>
<TEXT>
DGM’de sakallı meyhanede makyajlı 
Kokain kullandığı suçlamasıyla DGM’de ifadesi alınan Fatih Ürek, dışarı çıkar çıkmaz sahne aldı 
     DENİZ ALTUNTAŞ 

     Ele geçen bir uyuşturucu satıcısının ifadesi üzerine evinde kokain bulundurmak ve kokain kullanmak suçlamasıyla günlerce gözaltında tutulan şarkıcı Fatih Ürek, serbest bırakılır bırakılmaz sahneye döndü. 
     
     Yıkılmadı ayakta 
     Önceki gün, suçlamalar nedeniyle götürüldüğü İstanbul Devlet Güvenlik Mahkemesi’nde ifadesi alınan Ürek, aynı gece Zevkü Sefa’ meyhanesindeki programına tam anlamıyla dağıttı. Özgürlüğünün tadını şarkılarıyla çıkaran ve izleyenleri coşturan Ürek, özellikle Yıkılmadım ayaktayım’ adlı şarkıyla büyük alkış aldı. Şarkı sonrası seyircilere, "Sizden ayrı kaldığım günlerde çok üzüldüm. Şimdi çok karışık duygular içerisindeyim" diyen Ürek’i dinleyenler arasında, aynı operasyonda gözaltına alınan Azer Bülbül de vardı. 
     Program sonrası sorularımızı yanıtlayan Fatih Ürek, başına gelenlerin de tamamen bir komplo olduğunu iddia etti. 
     Ele geçen uyuşturucu satıcısının notlarında telefonu olduğu için gözaltına alındığını ileri süren Ürek, şöyle konuştu 
     
     Uyuşturucu içmedim 
     "Uyuşturucu satıcısını hiç tanımıyorum. O da beni tanımıyor. Prosedür gereği işlemlere tabi tutuldum. Gözaltında normal süreden birkaç gün fazla kaldım. Emniyet çok kibardı. İmajım sarsıldı mı bilmiyorum ama adımın uyuşturucudan arınması zaman alacak." 
     Ürek, Sorgusunda uyuşturucu kullandığını itiraf etti’ haberlerini de yalanladı. Ünlü şarkıcı, "Avrupa’da uyuşturucu kullananları gördüm" sözünün "Uyuşturucuya Almanya’da başladım" diye anlaşıldığını söyledi. 
     


 YAŞAM 



















</TEXT>
</DOC>
