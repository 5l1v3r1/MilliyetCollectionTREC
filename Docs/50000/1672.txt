<DOC>
<DOCNO> 1672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/heper.html </URL>
<DATE> 2001/01/11/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Bir bardak suda fırtına 
</HEADLINE>
<TEXT>

     Bu hükümeti eleştirmek için çeşitli nedenler bulunabilir. Bulunuyor da. 
     Ama bir konu var ki, ondaki başarısı inkar edilemez. 
     Yolsuzlukların üzerine gitme başarısı. 
     Türkiye Cumhuriyeti hükümetlerinin hangisinin döneminde bu kadar büyük ve kapsamlı operasyonlar yapıldığını hatırlıyorsunuz 
     Bazıları "Yolsuzluğa müsait ortamı hazırlayan da onlar, şimdi el koyan da" diyorsa da, buna "evet" demek mümkün mü Bu büyük bir haksızlık sayılmaz mı 
     Özel teşebbüsün, bankacılığın büyükleri, bürokratlar, eski bakanlar, kim olursa olsun gözünün yaşına bakılmadan yargının önüne getiriliyor. 
     Türkiye temizleniyor. 
     
Başarının tadını kaçırmak      Yolsuzluklar, hırsızlıklar, suiistimaller konusunda bu kadar başarılı bir yönetimin son birkaç gündeki sinirliliğini anlamaksa güç. 
     Başbakan Bülent Ecevit'in, özellikle de yardımcısı Mesut Yılmaz'ın alınganlığı, Enerji Bakanı'nın ezikliği, jandarmanın ataklığı, savcının çıkışları... 
     Oysa yönetim denen oluşumun içinde bunların hepsi yok mu 
     Başarı hepsine ait değil mi Öyleyse yaratılan suni alınganlık havası niye 
     Yönetim ana çizgisiyle hedefe doğru gidiyorsa, gerisi için "kol kırılır yen içinde" demek yeter. Öyleyse yönetimin içindekilerin kopardığı vaveyla niye 
     Yoksa başarılarının farkında değiller mi 
     Yoksa aralarında bu gidişten pişmanlık duyanlar mı var 
     
Türkiye siyasi laboratuvar      Hukukta hocamız Ord. Prof. Dr. Ali Fuat Başgil "Türkiye her türlü rejimi denedi, bir komünizmi yaşamadı..." derdi. 
     O zamanlar daha komünizm çökmemişti. 
     Ali Fuat Başgil Hoca o çöküşü görebilseydi bu cümleyi böyle söylemezdi. 
     Herhalde "Türkiye'nin denemediği rejim yok" derdi. 
     Türk halkının siyasi deneyimi sonsuz. 
     Ve bu halk sonunda demokraside karar kıldı. 
     Çünkü insan haysiyetine en uygunu o. Hak ve özgürlükler ancak o rejim içinde varlığını sürdürebiliyor. Türkiye için Batı ile entegre olmak, dışlanmamak da ancak öyle mümkün. 
     Durum buyken Başbakan Ecevit'in ve de özellikle Mesut Yılmaz'ın birkaç gündür "askeri rejim isteyenler mi var Dikta rejimi özlemleri mi var " çıkışlarını anlamak güç. 
     
Dikta isteyen kaç kişi      Bu toplum siyasi rüştünü ispat etmiştir. Böyle bir topluma, "dikta rejimi, otoriter rejim isteyenleriniz var" demek haksızlık sayılır. 
     Akıllara, durduk yerde, demokrasi dışında rejimler getirmek sayılır. 
     "Derin devletle çatışma var" diyenlere hak vermek sayılır. 
     Siyasilerin yapması gereken özeleştiridir ve politik hayata yeni bir yön, canlılık, güven ve kalite getirmenin yolunu bulmaktır. "Türkiye'de yarı askeri yönetim imajı var" diyenleri haksız çıkartmaktır. 
     Halk, askeri bir rejim, otoriter bir rejim değil, politikacılardan bu girişimi bekliyor. 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
