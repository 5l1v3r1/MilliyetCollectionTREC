<DOC>
<DOCNO> 22348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/yasam/yas04.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yaşasın gün ışığı’ 
</HEADLINE>
<TEXT>

Yağmur yüzünden Fransa’daki bir mağarada 3 gün boyunca mahsur kalan 7 öğrenci ile öğretmenleri, 150 kişinin katıldığı operasyonla’ kurtarıldı 
     Her şey 3 gün önce başladı... 7 İsviçreli öğrenci ile 1 öğretmenleri, gezi ve araştırma amacıyla Doğu Fransa’daki Gaumois’da bir mağaraya girdiler. Ancak aşırı yağmur etkenini hesaplamamışlardı. Yağmur sularıyla dolan mağarada mahsur kaldılar. Ve bu esaret 3 gün sürdü. 
     
     Yağmur yağdıkça battılar 
     Bu arada kurtarma ekipleri büyük bir arama kurtarma çalışması başlattı. 150 kişiden oluşan ekipler, yeraltı mağarasındaki suları akıtabilmek için 10 dev pompa ile birlikte küçük çaplı patlayıcılar kullandı. Helikopter ve ambulansların hazır beklediği çalışmalar sırasında, mağara içindeki sular, içeridekilerin kafa seviyesinin çok altına düşünceye kadar pompalanarak dışarı akıtıldı. Bu arada tekrar tekrar yağan yağmur, çalışmaları güçleştirdi. 
     
     Hepsi de turp gibi’ 
     8 İsviçrelinin yeri önceki gün tam olarak belirlendi. 72 zorlu saat sonunda mahsur kalan 8 İsviçreli kurtarıldı. İsviçreli grubun çok yorgun düştüğü ancak sağlık durumlarının iyi olduğu belirtildi. Grubun, 415 metre uzunluğundaki mağarada kaldıkları süre içinde kendilerini ıslanmaktan koruyabildikleri görüldü. 
     
     



 YAŞAM 















</TEXT>
</DOC>
