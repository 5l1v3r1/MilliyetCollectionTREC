<DOC>
<DOCNO> 6861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/son/sondun05.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Nobel Barış Ödülü için 126 aday 
</HEADLINE>
<TEXT>

     2001 Nobel Barış Ödülü'ne, bugüne kadar 126 kişi ve kuruluşun aday gösterildiği bildirildi. 
     Bu değerli ödülün 100. yıldönümünde aday gösterilenler arasında 1901'de ilk Nobel Barış Ödülü'nü alan uluslararası Kızılhaç örgütü, Çin'in yasakladığı Falun Gong tarikatı, Amerikalı bir katil, Uluslararası Futbol Federasyonları Birliği FİFA , Avrupa İnsan Hakları Mahkemesi AİHM ve BM Genel Sekreteri Kofi Annan bulunuyor. 
     Ölüm cezasına karşı olan İsviçreli parlamenter Mario Fehr, 4 kişiyi öldürdüğü gerekçesiyle 1981'den bu yana idam sırasını bekleyen bir sokak çetesinin lideri olan Stanley ''Tookey'' Williams'ı aday gösterdi. Fehr, Williams'ın izinden gitmek isteyen gençleri bu isteklerinden vazgeçirmek isteyen kitaplar yazdığı ve pişman olduğu için aday gösterdiğini söyledi. 
     FİFA'nın da bir İsviçreli siyasetçi tarafından, futbolun uluslararasındaki anlayışı geliştirmekteki rolünün, ''futbol terörü''nün karanlık yanına daha ağır bastığı için aday gösterildiği kaydedildi. 
     2000 Nobel Barış Ödülü'nü, Güney Kore Devlet Başkanı Kim Dae-jung almıştı. 




</TEXT>
</DOC>
