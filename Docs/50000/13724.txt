<DOC>
<DOCNO> 13724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/spor/bbas.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes işi uzattı 73 - 69 
</HEADLINE>
<TEXT>

Supro League ikinci raunt ikinci maçında Litvanya’nın Lietuvos Rytas takımına deplasmanda boyun eğdi, çeyrek final şansını İstanbul’a bıraktı 
     LACİVERT - Beyazlılar Supro League ikinci raunt ikinci maçında Litvanya’nın Lietuvos Rytas takımına rakip sahada yenildi, çeyrek final şansını son maça bıraktı. Oyuna kötü başlayan, ikinci dakikada 8 - 0 geriye düşen Efes hücumda toparlandı, ilk çeyrek bitmeden farkı azalttı. Ancak temsilcimiz ikinci periyodda da oldukça düşük bir şut yüzdesiyle oynamaya devam edince ilk yarıyı 38 - 30 geride kapadı. 
     ÜÇÜNCÜ periyodda Hüseyin’in de pota altında devreye girmesiyle Drobnjak ve Mulaömerovic’in ard arda sayıları temsilcimize 28.10’da 8 sayılık üstünlük getirdi. 57 - 49 . Son çeyreğe altı sayı önde giren ancak hücumdaki tutuk oyununu sürdüren Efes, Drobnjak’ın da beş faulle oyun dışı kalmasıyla kontrolü kaybetti ve sahadan 4 sayı farkla yenik ayrıldı. Efes, 5 Nisan Perşembe günü İstanbul’da oynayacağı maçı kazandığı taktirde çeyrek finale yükselecek. 
     
     İstatistik 
LIETUVOS RYTAS OYUNCU TS 2S 3S SA R Sestokas 9 1 2 2 3 1 1 4 Macijauskas 13 4 7 0 1 5 6 5 Elliot 9 2 6 1 5 2 2 1 R.Javtokas 12 6 12 - - 14 Kazlauskas 5 - 1 1 2 2 2 Slezas 2 1 1 0 3 - 2 Kadziulis 2 0 1 - 2 2 2 A.Javtokas 1 0 3 - 1 2 2 TOPLAM 73 21 45 5 16 16 21 35      
     
EFES PİLSEN OYUNCU TS 2S 3S SA R Mulaömerovic 22 3 5 3 10 7 7 4 Ömer - 0 1 0 1 0 2 - Scepanovic 7 0 4 1 3 4 4 2 Hüseyin 13 6 14 - 1 2 3 Drobnjak 21 9 14 0 1 3 3 6 Kerem - 0 2 0 1 - 5 Mehmet 3 0 5 - 3 3 8 Alper 3 - 1 2 - - TOPLAM 69 18 45 5 18 18 21 29      
     
Ülker de yenildi 96 - 83      TURUNCU - Yeşilliler Supro League ikinci tur ikinci maçında deplasmanda İtalya’nın Scavolini Pesaro takımına farklı yenildi, durum 1 - 1 oldu. Scavolini Johnson, Booker ve Middledon’un skorer oyunuyla sonuca gitti. Çeyrek finalist 5 Nisan’da İstanbul’da oynanacak karşılaşmada belirlenecek. 
     
     Maçın karnesi 
     RAHMAN SAĞIROĞLU 

     HAKEMLER Petr Sudek Slovakya, Manuel Alzuria İspanya 
     SCAVOLINI PESARO Johnson 21, Booker 21, Gigena 7, Zanelli , Middledon 17, Pecile 3, Traina 9, Tusek 9, Maggioli 7 
     ÜLKER Lollis 15, Handlongten 3, Pacculia 21, Golvojic 6, Harun 22, Orhan , Tutku , Kerem 4, Haluk 5, Ufuk 5 
     1.PERİYOT 24 - 14 Scavolini , 2.PERİYOT 44 - 37 Scavolini , 3.PERİYOT 72 - 54 Scavolini , MAÇ SKORU 96 - 83 Scavolini 
     
HEDEF ÇİFTE KUPABOTAŞ, hem Ronchetti Kupası’nda hem de ligde şampiyonluğa ulaşıp bir ilke daha imza atmak istiyor 
     ADNAN POYRAZ DHA 

     "Artık hedef büyüdü" 
     BASKETBOLDA Ronchetti Kupası’nda İsrail’deki yarı final ilk maçında 12 sayı farkla yenildiği YES Ramad Hasharon’u Adana’daki rövanşta 14 sayı farkla devirip, finale çıkan Botaşspor’da büyük sevinç yaşanıyor. Geçen yıl aynı kupada çeyrek final oynadıklarını hatırlatan Başkan Asım Kafkas, "Yılların birikimiyle buraya geldik. Artık hedef büyüdü. Hem ligde şampiyon olmak, hem de Ronchetti Kupası’nı kazanıp, yine tarih yazmak istiyoruz" diye konuştu. 
     
     "Meyvaları topluyoruz" 
     COACH Ceyhun Yıldızoğlu da, yabancılar dışındaki basketbolcuların alt yapıdan yetiştiğini, takımda bir kolej havası oluşturduklarını vurgulayıp, "Bunun meyvalarını topluyoruz" dedi. Yıldızoğlu, "Çok çalıştık. Herkes büyük destek verdi. Sıra Ronchetti Kupası’nı müzemize taşımaya geldi. Bunu da gerçekleştireceğiz" ifadelerini kullandı. Adana ekibi, finalde Famila Schio ile ilk maçını 11 Nisan’da evinde, rövanşı da 18 Nisan’da İtalya’da yapacak. 
     
İbrahim tepkisi      YUNAN basını, Eurolig’de AEK’nın Tau Ceramica ile oynadığı yarı final ilk maçında İbrahim Kutluay’ı kenara alan coach Ivkoviç’e tepki gösterdi. 15 dakikada 20 sayı atan, ancak daha sonra rakibin sert savunması karşısında suskun kalan İbrahim’i kenara çeken Ivkoviç, "İbrahim bizim için çok etkili bir silah. Ancak taktik gereği onu tüm maçta oynatmadım" diye konuştu. Öte yandan son saniye basketiyle yenilen İspanyol takımının, itiraz edip, maçın tekrarını isteyeceği bildirildi. 
     
Beşiktaş’ta Onur şoku      BEŞİKTAŞ Erkek Basketbol Takımı’nda ön çapraz bağları kopan Onur sezonu kapattı. İç menisküsünde de yırtık tespit edilen Onur’un beş ay basketboldan uzak kalacağı açıklandı. Başarılı basketbolcu bugün Alman Hastanesi’nde ameliyat olacak. 
     


 SPOR 

























</TEXT>
</DOC>
