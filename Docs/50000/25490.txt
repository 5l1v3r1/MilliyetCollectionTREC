<DOC>
<DOCNO> 25490 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/siyaset/siy05.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Güvercinlerle karşılandı 
</HEADLINE>
<TEXT>

Sezer'i Diyarbakır’da karşılayan HADEP’liler, beyaz güvercin uçurdu 
     AYDIN HASAN Diyarbakır 

     Cumhurbaşkanı Ahmet Necdet Sezer, Güneydoğu Anadolu gezisinin ikinci turuna dün Diyarbakır'dan başladı. Sezer, dün eşi Semra Sezer ile birlikte 2. Taktik Hava Kuvvetleri Komutanlığı Havaalanı'na indi. 
     Sezer'i Bölge Valisi Gökhan Aydıner, İkinci Ordu Komutanı Orgeneral Edip Başer'in yanı sıra HADEP'li Diyarbakır Belediye Başkanı Feridun Çelik karşıladı. Komutanlığın giriş nizamiyesi önünde toplanan HADEP'li bir grup, beyaz güvercin uçurup "En büyük barış, başka büyük yok" sloganı atarak Sezer çiftini karşıladı. 
     
Fahri hemşeri oldu      Cumhurbaşkanı Sezer, valiliği ziyareti sırasında kendi posterinin motif olarak üzerine işlendiği kilimi dokuma tezg hında kesti. Diyarbakır ziyaretinde Sezer'e daha önce h kim olarak görev yaptığı Dicle ilçesinin belediye başkanı tarafından da fahri hemşerilik beratı verildi. 
     
     TÖREN CİNAYETİ 
Küçük Ahmet beklerken ezildi...      Cumhurbaşkanı Ahmet Necdet Sezer ve eşi Semra Sezer’in Güneydoğu gezisi sırasında talihsiz bir kaza yaşandı. 
     Valilik talimatıyla, Diyarbakır ve Mardin'de ilköğretim öğrencileri karşılama törenleri için yol kenarına dizildi. Sezer'in Mardin Valiliği'ne gelişinden yaklaşık 15 dakika önce kent merkezi istikametine giden 47 DH 626 plakalı aracın sürücüsü Fikri Gözüoğlu, tören için arkadaşlarıyla birlikte yol kenarında bekleyen 7 yaşındaki Ahmet Aydar'a çarptı. Musa Cihaner Çocuk Yuvası'ndan tören için getirildiği öğrenilen Aydar, olay yerinde hayatını kaybetti. 
     Cumhurbaşkanı Sezer, Mardin'den ayrılırken olaydan duyduğu üzüntüyü belirten bir mesaj yayımladı. 
     
Semra Sezer’den babalara davet      YILDIZ YAZICIOĞLU 

     Cumhurbaşkanı Ahmet Necdet Sezer'in eşi Semra Sezer, eşinden ayrı olarak incelemelerde bulunduğu Diyarbakır'da, "Ben babalar da eğitilsin, kurslara gelsinler istiyorum" diyerek, Ulusal Eğitime Destek Kampanyası için çağrıda bulundu. Sezer, kendisi için kilim dokuyan genç kızlara da birer çeyrek altın taktı. 
     



 SİYASET 












</TEXT>
</DOC>
