<DOC>
<DOCNO> 45742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun37.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Usame Bin Ladin hala Afganistan'da 
</HEADLINE>
<TEXT>

     ABD Savunma Bakanı Donald Rumsfeld, 11 Eylül'de New York ve Washington'da düzenlenen saldırılardan sorumlu tuttukları Usame Bin Ladin'in Afganistan'da olduğunu söyledi. 
     Rumsfeld, NBC televizyonuna yaptığı açıklamada, ''Uluslararası terörist Usame Bin Ladin'in Afganistan'da olduğu açık'' dedi. 
     ABD Savunma Bakanı Rumsfeld, ABC televizyonuna yaptığı açıklamada da, Amerikan ve İngiliz güçlerinin Afganistan'da vurdukları tüm hedeflerin askeri olduğunu bildirdi. Rumsfeld, ''Bütün hedeflerin El Kaide ve Taliban askeri hedefleri olduğunu biliyoruz. Hedeflerin başarılı biçimde vurulduğunu biliyoruz'' diye konuştu. 
     Rumsfeld, CBS'e yaptığı açıklamada da, Taliban yönetiminin harekatta sivillerin öldürüldüğü yolundaki açıklamasını yalanlayarak, ''Taliban'ın yaptığı açıklamalar yalan. Bazı savaş uçaklarını düşürdükleri ve hafif hasar meydana geldiği iddiaları yalan'' dedi. 
     Donald Rumsfeld, operasyona katılan bütün Amerikan savaş uçaklarının üslerine döndüklerini söyledi. 
     






</TEXT>
</DOC>
