<DOC>
<DOCNO> 17921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/siyaset/siy00.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer’e 4 suçlama 
</HEADLINE>
<TEXT>

Savcı Şalk, 4 ayrı projede Bakan Ersümer'i açık biçimde suçladı. Suçlamalar, enerji santrallarında kamu zararına davranmak ve ihaleye fesat karıştırmakta odaklandı 
     GÖKÇER TAHİNCİOĞLU, ERSAN ATAR Ankara 

     Ankara DGM Savcısı Talat Şalk, Beyaz Enerji iddianamesinde dört ayrı projede Enerji ve Tabii Kaynaklar Bakanı Cumhur Ersümer'i suçlu buldu. 
     Savcılık Anayasa gereği fezleke hazırlamadı, ancak Ersümer'i açık biçimde suçladı. Ersümer'in suçlandığı projeler ve bunlara ilişkin savcılığın ifadeleri şöyle 
     
'Ersümer firma avukatı gibi'      Afşin Elbistan Termik Santralı Bazı firmaların ihaleye katılmalarını engelleyen, kuruluşların ısrarlı uyarılarına rağmen kamunun zarara uğrayacağını bile bile uygulama sözleşmesini imzalayan Ersümer, Mustafa Mendilcioğlu ve Yurdakul Yiğitgüden, TCK'nın "ihaleye fesat karıştırmak" fiilini düzenleyen 366 2. maddesinde yazılı suçu işlemişlerdir. Ancak raporlardan sanıkların işledikleri bu suçun ötesinde Erg firmasının avukatları gibi davrandıkları da anlaşılmıştır. Bu projede kamunun zarara uğrayacağı konusunda TEAŞ ve Devlet Bakanı Ramazan Mirzaoğlu da bakanlığı uyarmışlardır. 
     
'Enerji politikası bile yok'      Kırklareli Doğalgaz Çevrim Santralı Santral ihalesinde sanıklarca yönetmeliklere uyulmamış, ihaleye belirledikleri firma dışında başka firmaların da katılmasını sağlayacak hiçbir girişimde bulunulmamıştır. Başta Enerji Bakanı Ersümer olmak üzere, sanıklar Mendilcioğlu, Osman İlhan ihaleye fesat karıştırma suçunu işlemiştir. 
     
ANAP'a rüşvet iddiası      Nükleer Santral İhalesi İhaleyle ilgili brifing Başbakan'a verilmeden önce Ersümer, TEAŞ Genel Müdürü Selvi'den ihalenin sıralamasını sormuş ve "Farzet ki bizim bu sıralama dışında başka bir firmaya bu ihaleyi verme durumumuz olur mu " sorusunu yöneltmiştir. Selvi, brifingde sıralamayı aktardıktan sonra başka bir konsorsiyumun seçilmesi için Bakanlar Kurulu kararı gerektiğini söylemiştir. Toplantıdan sonra Ersümer, Selvi'yi arayarak bir firmayı öne çıkarttığını, diğer firmaları gözardı ettiğini belirtmiş, "Bundan sonra seninle görüşürüz" diyerek telefonu kapatmıştır. Sanık Ünal Peker ifadesinde "Kanada firması tarafından bakanlık seviyesinde birilerine 50 milyon dolar para verildiğini, bu paranın da ANAP adına alındığını duymuştum" demiştir. 
     
Görevi suiistimal      Alaçatı Rüzgar Enerji Santralı Projeyi yapan ARES ve RES firmaları kendi ülkelerinden kredi bulmamış, Vakıfbank'tan temin ettikleri kredi ile santralı kurmuşlardır. Bakan, bunun yapılmasına "bir defaya mahsus" diyerek izin vermiştir. Yasalar bir defada ihlal edilemez. Bakan Ersümer, Mendilcioğlu, Gürsoy, Yiğitgüden ve Danışman yasaya aykırı işlem yapmışlardır. Eylem, görevi suiistimal suçunu oluşturur. 
     
Sanıklara ağır cezalar istendi      İddianamenin sonuç bölümünde, sanıklara 3 yıldan 33 yıla kadar ağır hapis cezaları istendi. Cezalar şöyle 
     Muzaffer Selvi TEAŞ eski Genel Müdürü ve Ünal Peker TEAŞ Genel Müdür Yrd ile Birsel Sönmez Devlet eski Bakanı, TEAŞ Yönetim Kurulu Üyesi 9 yıldan 26'şar yıla kadar ağır hapis. 
     Nuri Doğan Karadeniz Karadeniz Enerji'nin sahibi ve Erhan Aygün Park Enerji ortağı 13 yıldan 33'er yıla ağır hapis. 
     Mustafa Geçek Enka Holding Gn.Md. Yrd 6 yıldan 16 yıla ağır hapis. 
     Mustafa Mendilcioğlu Enerji Bak. Müsteşar Yrd , Osman İlhan Enerji İşleri Eski Gn. Md , Yavuz Gürsoy Enerji İşleri Gn. Md.Yrd , Hasan Hüseyin Çoğalan Daire Bşk 6 yıldan 20'şer yıla kadar ağır hapis, 
     Ahmet Araçman Demirer Holding yöneticisi 6 yıldan 16 yıla kadar hapis, 
     Önder Karaduman Ak Enerji Gn. Md 4 yıldan 12 yıla kadar hapis. 
     
İki menfaat organizasyonu      İddianamede, TEAŞ ile bakanlıkta, enerji ihalelerinden menfaat sağlayan iki ayrı organizasyon olduğu şöyle anlatıldı 
     TEAŞ'taki organizasyon Muzaffer Selvi, Ünal Peker ve Birsel Sönmez'in teşekkül oluşturdukları, şirketlerin işletme hakkı devirlerini aldıktan sonra TEAŞ ile yaptıkları enerji satış anlaşmasından önce sanık Birsel Sönmez'in şirket temsilcileriyle pazarlık yaptığı ve Muzaffer Selvi'nin şirketlerden menfaat sağlama yollarını aradığı ortaya çıkmaktadır. 
     Bakanlık'taki organizasyon Sanıklar Mustafa Mendilcioğlu, Yavuz Gürsoy, Hasan Hüseyin Çoğalan ve Osman İlhan'ın Enerji Bakanlığı içinde cürüm işlemek için teşekkül oluşturdukları kabul olunmuştur. Rüzg r enerji santralları, Alaçatı Rüzg r Enerji Santrali, Otluca Hidroelektrik Santralı, Kırklareli Doğalgaz Santralı projelerinde devamlı yasa, yönetmelik ve şartname hükümlerinin ihlal edilmesi, bu şahıslar arasında gizli bir işbirliğinin mevcudiyetini gösterir. 
     
Hükümette beyaz’ deprem      Bakan Ersümer'in adının Beyaz Enerji iddianamesinde geçmesi, hükümeti karıştırdı. MHP, soruşturma önergesi hazırlığında... DSP'liler Bakan'ın istifasını istedi. ANAP lideri Yılmaz, "Önce iddianameyi görelim" demekle yetindi 
ANKARA Milliyet 
     Enerji ve Tabii Kaynaklar Bakanı Cumhur Ersümer'in adının Beyaz Enerji iddianamesinde ihaleye fesat karıştırma suçuyla birlikte geçmesi, hükümette büyük çalkantıya yol açtı. Savcının iddianamedeki ifadeleri Ersümer'i topun ağzına getirirken, bugüne kadar şartlı destek veren MHP kanadı harekete geçti. 
     MHP lideri Devlet Bahçeli, davanın açılmasının ardından Sağlık Bakanı Osman Durmuş, Bayındırlık ve İsk n Bakanı Koray Aydın, Ulaştırma Bakanı Enis Öksüz ve Tarım ve Köyişleri Bakanı Hüsnü Yusuf Gökalp ile toplandı. Görüşmelerin ardından soruları yanıtsız bırakan Bahçeli'nin, Ersümer'le ilgili partisinin tavrını ele aldığı kaydedildi. 
     Ulaştırma Bakanı Öksüz, konuya ilişkin soruyu şöyle yanıtladı "İddianameyi görmedim. Açıklansın görelim, içinde ne var. Daha evvel parti olarak ne söyleyip mutabakat sağladıysak, yine oturur bir görüş ortaya koyarız. İddianameyi görelim. Sözümüz olursa söyleriz. Yoksa bekleriz." 
     
Köse Önerge vereceğiz      MHP Grup Başkanvekili İsmail Köse "Dosya açıklandığında o bir iddiadır ve Meclis otomatikman devreye girer, bu soruşturmayı başlatır. Meclis'in üzerinden böyle bir gölgenin kalmaması lazım. Gensoru önergesini reddederken, 'belge ve delil olması durumunda tavrımızın farklı olacağını' açıklamıştık. Şu anda ortada savcının 'iddianamede ismi geçiyor' diye ifadesi var. Soruşturma önergesi verilecekse, biz veririz. MHP olarak başkasının peşine takılamayız." 
     MHP'li Hakkı Duran "Suçsuz bile olsa bu kadar iddia varken, bu kadar bürokrat yargılanırken koltuğunda oturmamalı. Bakanın kendi iradesiyle çekilmesi gerekir." 
     DSP'li Ali Arabacı "Bir bakan, bu şayiaların üzerinde oturamaz. Mutlaka istifa etmeli. Gensoru önergesine evet oyu kullanacağım." 
     TBMM Adalet Komisyonu'nun DSP'li Başkanı Emin Karaa "Savcının ididanamesinde bakanın isminin geçmesi, bakan tarafından gerekli duyarlılıkla değerlendirilmeli" diyerek, istifa imasında bulundu. 
     DSP Burdur Milletvekili Hasan Macit "En doğru şey bakanın istifa etmesi olacaktır." 
     
Yılmaz Önce görelim      Başbakan Ecevit'e yakın bir kaynak, "Sadece tanık ya da sanık ifadeleriyle bakan suçlanmaz. Herkes, herkes hakkında suçlamada bulunabilir. İddianame hükümette krize yol açmaz" değerlendirmesini yaparken ANAP lideri Mesut Yılmaz, "Önce bir iddianameyi görelim, sonra konuşuruz" demekle yetindi. 
     
Çiller 100. maddeyi değiştirelim      DYP Genel Başkanı Tansu Çiller, başbakan ve bakanların da haklarında soruşturma yapılabilmesi ve yargılanabilmeleri için Anayasa'nın 100. maddesini değiştirme çağrısında bulundu. Çiller, dün akşam toplanan DYP Grubu'nda yaptığı konuşmada, Beyaz Enerji davasını değerlendirerek, "Suç işleyen veya işlediği zannedilen, bakanken de, başbakanken de yargılanabilmelidir, haklarında her türlü takip ve soruşturma yapılabilmelidir" dedi. 
     



 SİYASET 


















</TEXT>
</DOC>
