<DOC>
<DOCNO> 10048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/siyaset/siy06.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Silah yolsuzluğu albaya uzandı 
</HEADLINE>
<TEXT>

Kara Kuvvetleri Komutanlığı’nca yürütülen soruşturmada yarbaydan sonra bir albay tutuklanarak Mamak’a kondu 
     UTKU ÇAKIRÖZER - Ankara 

     Gereksinim fazlası çay ve tütün karşılığı eski Doğu Bloku ülkelerinden alınan trilyonlarca liralık silah yolsuzluğuna ilişkin Genelkurmay soruşturması gün geçtikçe derinleşiyor. 
     Milli Savunma Bakanlığı Kara Silah Şube Müdürü Yarbay Harun Baktır’ın rüşvet aldığının tespit edilip tutuklanmasının ardından, soruşturma konusu silahların alımı sırasında Dış Tedarik Başkanlığı’nda görev yapan ve şu anda Kara Kuvvetleri Lojistik Başkanlığı’na bağlı bir askeri deponun komutanlığını yürüten bir albay da geçen hafta tutuklandı. MSB kontratlarını hazırlayan birimin yıllarca müdürlüğünü yapan sivil memur da tutuklanarak cezaevine gönderildi. Gözaltına alınan ve tutuklanan subayların 3 yıla kadar hapsi istenebilecek 
     Yıllardır bu derinlikte bir soruşturmayla ilk kez karşılaşan MSB ve Kara Kuvvetleri’nde espriler subayların konduğu Mamak Askeri Cezaevi üzerine... Subaylar birbirlerine "O şimdi Mamak’ta", "Mamak’tan kimler geçmedi ki" diyorlar. 


 SİYASET 
















</TEXT>
</DOC>
