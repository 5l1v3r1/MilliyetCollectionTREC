<DOC>
<DOCNO> 28325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur30.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP Genel Başkan Yardımcısı "FP önceki uyarılardan ders almadı" 
</HEADLINE>
<TEXT>

     MHP Genel Başkan Yardımcısı Şefkat Çetin, FP'nin Anayasa Mahkemesi tarafından kapatılmasının Türkiye için iyi olmadığını belirterek, ''Ancak kapatılan FP'nin, Milli Nizam Partisi ve Refah Partisi örneğinden ders alması gerekirdi'' dedi. 
     Çetin, FP'nin kapatılmasına ilişkin A.A muhabirine yaptığı değerlendirmede, kapatılmayla birlikte Meclis aritmetiğinde değişiklikler olabileceğini kaydetti. 
     Şefkat Çetin, kapatılma kararının, Türkiye için iyi olmadığını, ancak ''hukuk ve kanun dışılığı kendi bünyesinde dışlama olgunluğu göstermeyen siyasi partiler için iyi bir ders'' olduğunu söyledi. Çetin, ''Kapatılan FP'nin, Milli Nizam Partisi ve Refah Partisi örneğinden ders alması gerekirdi'' dedi. 
     Pazartesi gününden sonra kapatılan RP'nin Genel Başkanı Necmettin Erbakan merkezli bir siyasi organizasyonun sinyalinin gelebileceğini belirten Çetin, ''Yenilikçiler'' grubunda da bazı gelişmelerin olabileceğini vurguladı. 
     Çetin, ''bu iki grup içerisinde yer almayan, islamı siyaset malzemesi yapma düşüncesinde olmayan, sistemle ve devletle barışık'' milletvekillerinin de diğer partilere müracaatlarının başlayabileceğini kaydetti. 
     
     






</TEXT>
</DOC>
