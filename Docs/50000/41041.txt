<DOC>
<DOCNO> 41041 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko08.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fiat’ın teknoloji takımına gireceğiz’ 
</HEADLINE>
<TEXT>

     Tofaş Otomotiv Fabrikası Murahhas Azası Jan Nahum, Bursa’da geliştirilip üretilen Doblo modeli sayesinde Türk mühendisini Ar - Ge ve teknoloji konusundaki yeteneğini dünyaya kanıtladığını söyledi. 
     Bilişim Zirvesi kapsamında dün Lütfi Kırdar’da bir konferans veren Nahum, Tofaş’ın teknoloji konusunda ciddi bir atak yaptığını belirterek, "Bugün Fiat’ın stratejik projelerini üstlenip, dünyaya satabilme olanağına sahibiz. Bu nedenle, ortağımız Fiat Auto’ya çok daha iyi şeyler yapabileceğimizi ve sorumluluğu bize bırakması gerektiğini söylüyoruz" dedi. 
     Nahum, Tofaş’taki Ar - Ge çalışmalarını şöyle anlattı "Bursa’da çok kullanışlı olmayan bir binamızı teknoloji geliştirmeye ayırdık. 2005 yılında burayı bir mükemmeliyet merkezi olarak açacağız. Fiat Auto’nun dünyadaki teknoloji kararlarında aktif rol alarak, oyun kurucularından biri olmak istiyoruz." 
     



 EKONOMİ 
























</TEXT>
</DOC>
