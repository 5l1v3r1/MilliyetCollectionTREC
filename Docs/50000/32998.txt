<DOC>
<DOCNO> 32998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yasam/yas04.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya alkışlıyor biz içeri atıyoruz 
</HEADLINE>
<TEXT>

     ELİF KORAP İstanbul 

     ŞİRİNCE İzmir’de sevimli bir köyümüz. Doğal sit alanı olduğu için tadilat yasak. Sevan ve Müjde Nişanyan, yıkılmak üzereyken 5 evi alıp restore ettiler, pansiyon olarak hizmete açtılar. Valilik kaçak olduğu için yıkım kararı aldı. Koruma Kurulu da yıkımı onayladı. 
     
Uluslararası destek      EVLERDEN ikisi Aziz Nesin Vakfı’na ait. Geliri vakfa gidiyor. Yıkım haberini Milliyet’ten alan New York Times’ın Türkiye temsilcisi Douglas Frantz, 14 Temmuz’daki yazısında evlerin yıkılmamasını istedi. Hollanda’da insan hakları dernekleri kampanya başlattı. Ama yıkım kararı yine de onaylandı. 
     
Bir yıl hapis      NİŞANYAN evleriyle ilgili bir gelişme de Nişanyan Evleri’nin sahibi Sevan Nişanyan hakkındaki 1 yıllık hapis cezasının kesinleşmesi. Evlerden birine kaçak olarak oda eklediği gerekçesiyle hakkındaki karar kesinleşen Nişanyan, önümüzdeki birkaç ay içinde cezaevine girecek. 
     



 YAŞAM 
























</TEXT>
</DOC>
