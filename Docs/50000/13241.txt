<DOC>
<DOCNO> 13241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/spor/spo02.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine Johnson krizi 
</HEADLINE>
<TEXT>

Ganalı oyuncu, 4-6 Mayıs tarihlerinde ülkesinin, Sierra Leone ile oynayacağı Dünya Kupası Grup eleme maçı nedeniyle Galatasaray'a karşı forma giyemeyecek 
     YUSUF KOBAL 

     FENERBAHÇE'NİN Ganalı oyuncusunun Galatasaray derbisinde forma giyemeyeceği belirtildi. Johnson, ülkesinin Siera Leone takımı ile oynayacağı Dünya Kupası Grup Eleme maçı nedeniyle 4-6 Mayıs tarihlerinde Gana'ya gideceği öğrenildi. 
     GALATASARAY'IN belalısı durumuna gelen Ganalı oyuncuya izin alabilmek için Fenerbahçe'nin girişimlerde bulunacağı bildirildi. Gana Futbol Federasyonu takım kaptanlığını da üstlenen Johnson'ı maçtan sekiz gün önce kampa alacak. 
     DENİZLİ'NİN en büyük kozlarından biri olan yıldız oyuncunun böyle kritik bir maçta yer alamayacak olması teknik heyeti hayli tedirgin etti. İki maçın çakışması halinde yapılacak başvurunun sonuçsuz kalacağı ifade edildi. 
     
Sakatlar canlandı      HÜSEYİN YAVUZ 

     FENERBAHÇE'de bir haftadır çalışmalara katılamayan Andersson ile Serhat, dün ilk kez antrenmana çıktı. Özellikle İsveçli golcü çift kalede yaptığı hareketlerle herkesi şaşkına çevirdi. Andersson'un formu Adanaspor maçı öncesi Teknik Direktör Denizli'nin yüreğine su serpti. 
     MİLLİ Takım'dan affını isteyip geri dönen Serhat'ın da hafta sonu oynayabileceği belirtildi. Genç futbolcunun kontrol amacıyla MR'ı da çekildi. Sarı - Lacivertliler, Adanaspor maçının hazırlıklarını dün yaptığı iki saatlik çalışmayla sürdürdü. 
     


 SPOR 
























</TEXT>
</DOC>
