<DOC>
<DOCNO> 19569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo07.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Basını "Efes Pilsen enerjisini toplayarak geliyor" 
</HEADLINE>
<TEXT>

     Efes Pilsen'in, Yunanistan'ın Panathinaikos Basketbol Takımı ile Paris'te gelecek hafta sonu yapılacak Avrupa Erkekler Suprolig Dörtlü Finali öncesindeki durumu Yunan basınında yer buldu. 
     Atina'da yayınlanan To Vima gazetesi, Efes Pilsen oyuncularının 12 gün içerisinde yaptıkları 7 karşılaşma sonrasında ayakta zor durduklarını, ancak 3 günlük dinlenme süresinin sonucunda tüm enerjilerini toplayarak salona geri dönüş yapacaklarını yazdı. 
     To Vima, Türkiye Kupası'nı kolaylıkla kazanan Efes Pilsen'de keyif dolu bir havanın varolduğunu da kaydetti. 
     Efes Pilsen'in unvanlarını peşisıra kazanan takım olduğunu vurgulayan To Vima, ancak nasıl olursa olsun, Dörtlü Final karşılaşmalarında Panthinaikos'un karşısına çıkmanın, Ankara Telekom Takımı ile karşı karşıya gelmekten farklı bir şey olduğunu altını çizdi. 
     To Vima, bu fikrin Türk Takımı antrenörününce de kabul gören bir gerçek olduğunu belirtti. 






</TEXT>
</DOC>
