<DOC>
<DOCNO> 49269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sondun27.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, 11 Eylül'ü serbest ticareti geliştirmek için mi kullanıyor 
</HEADLINE>
<TEXT>

     Amerikan yönetiminin, 11 Eylül'de düzenlenen terörist saldırıları, Amerikan halkını ve ticari ortaklarını serbest ticaretin terörizmle mücadedenin yollarından biri olduğuna ikna etmek için kullanmakta tereddüt etmediği iddia ediliyor. 
     ABD Başkanı George Bush, bu iddiaları teyit eder nitelikli açıklamasında, ''Teröristler Dünya Ticaret Merkezi'ne saldırdılar, biz genişleyerek ve dünya ticaretini teşvik ederek onları yeneceğiz'' diyor. 
     Ülkesini 9-13 Kasım'da Katar'da yapılacak Dünya Ticaret Örgütü WTO zirvesinde temsil edecek Robert Zoellick de, ticaretin sadece ekonomik güç demek olmadığını, özgürlük değerlerinin ön plana çıkmasına yardımcı olduğunu söylüyor. 
     Dünya ekonomisindeki durgunluğun hakim olduğu bir dönemde ABD'de saldırıların düzenlenmesinin Amerikan ekonomisini daha da kötüleştirdiğine dikkat çekilirken, bu yeni ''round'un'' başlatılmasının Washington için ticareti dinamikleştirmenin yanı sıra terörist saldırılara karşı safları sıklaştırma anlamına geldiği belirtiliyor. 
     






</TEXT>
</DOC>
