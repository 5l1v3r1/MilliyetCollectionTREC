<DOC>
<DOCNO> 39662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/uras.html </URL>
<DATE> 2001/08/30/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Liseden taze mezun bir milyon genç sokakta kaldı’ 
</HEADLINE>
<TEXT>

     Üniversite öğrencilerini seçme ve yerleştirme sınavlarının sonucu açıklandı. Medya kamuoyuna birincileri, ikincileri tanıttı... Gündemdeki diğer konular arasında üniversite sorunu unutuldu gitti. 
     Sayın okuyucularıma sorunun büyüklüğünü anlatmak için bu yazının altında bir tablo veriyorum. Bulabildiğim rakamlarla düzenlediğim bu tabloya dayalı olarak sayın okuyucularıma sorunun büyüklüğünü anlatayım 
     
     163 bini tam üniversiteli 
     Eskiden üniversiteye başvuruların büyüklüğü, "yedeksubaylık" hakkına bağlanırdı. Günümüzde bu hakkın önemi azaldı. 2001 - 2002 öğretim döneminde üniversiteye girmek için 1 milyon 418 bin liseden taze mezun gencimiz başvuru yaptı. Bunların 837 bini erkek, 581 bini kız idi. Demek ki, bu ülkede kızlarımız da erkekler kadar okumaya meraklı. Demek ki, kızlar okumuyor diyenler yanılıyor. 
     Sınava girenlerden 1 milyonu tercih hakkı kazandı. Ama tercih hakkı kazananlardan sadece 455 bini okuma şansı elde etti. 
     Bu yıl 455 bin öğrenci üniversite eğitimine başlayacak şeklinde bir genelleme yanıltıcı oluyor. Çünkü bunların 173 bini "Açık Öğrenim" denilen sistem içinde "evlerinde oturup" mektup ile eğitilecekler. 118 bin öğrenci, "ön lisans" denilen iki yıllık meslek eğitim programında ders görecek. Klasik üniversite tahsili yapma şansı elde edenler, 4 yıllık veya daha fazla eğitim veren üniversitelere tam gün eğitime gidecekler sadece 163 bin genç. 
     
     Vakıf üniversiteleri az 
     Vakıf üniversiteleri özel üniversiteler henüz yeterli büyüklüğe ulaşamadı. Dört ve iki yıllık eğitim için bu yıl tüm üniversitelere toplam 282 bin genç yerleştirildi. 
     Bunların 262 bini devlet üniversitesine, 16 bini vakıf üniversitelerine, 2 bini Kıbrıs’taki özel üniversitelere devam edecek. Vakıf üniversitelerinin 23 bin öğrenci kontenjanı var. Devletin 4 ve 2 yıllık eğitim veren üniversitelerinin yaklaşık onda biri büyüklüğünde bir kapasite. Bu yıl vakıf üniversitelerinin 23 bin öğrencilik kapasitesine karşılık 16 bin öğrenci yerleştirmesi yapıldı. Demek ki kapasitenin yüzde 28 dolayındaki kısmı boş. 
     Vakıf üniversitelerinin paralı dövizli ve yüksek ücretli olması yanında devlet üniversitelerine güvenin sürmesi bu sonucu ortaya çıkarıyor. 
     Bu açıklamalardan sonra gelelim üniversite giriş ve yerleştirme sınavı sonuçlarının yan sorunlarına. 
     Türkiye’de gençler okumak, çağdaş bilgi ile donanmak istiyor. Onlara fırsat tanıyamıyoruz. Okumak isteyene yeterli okul yok. 
     Üniversite bir bakıma çok sayıdaki genç nüfusu "sünger gibi emen, meşgul eden bir sistem". Üniversiteye giremeyen bir milyonu aşkın taze lise mezunu, mevcut "işsizler güçsüzler" stokuna ekleniyor. Bunların bir kısmı, büyük bir kısmı para kazanmak zorunda... Onlara kim iş bulacak Bir kısmı boş zamanlarını değerlendirmek zorunda. Onlarla kim ilgilenecek Sadece sınav yapılıyor. Kazanamayanların ortada kalanların durumunu düşünen yok. 
     
     Okuyacaklar ama nasıl 
     Üniversitede okuma hakkı kazananlar şanslı sayılıyor. Ama bir kısmı istedikleri okula değil, mecbur oldukları okula yerleştirildi. Ödenek yetersizliği, hoca yetersizliği, hocaların sorunları onların yeterli ve çağdaş eğitim görmelerine imkan vermeyecek. Çoğu mutsuz olacak. Daha mezun olmadan işsiz kalacakları endişesi ile yaşayacak. 
     Döviz ve faiz fiyatını izlerken Türkiye’nin geleceği güme gidiyor. Dört yıl sonra, on yıl sonra faiz fiyatını döviz fiyatını bu gençler belirleyecek Nasıl bir eğitim, nasıl bir bilgi ve beceri ile 
     
Bu yıl üniversiteye 
kaç genç gidebilecek 
Kaç genç gidemeyecek 1.418.914 Sınava girenler 581.256 Kız 837.658 Erkek 1.026.903 Tercih hakkı kazananlar  455.913 Okuma şansı bulanlar 194.757 Kız 261.156 Erkek  163.783 4 yıllık fakülte 118.359 2 yıllık yüksekokul 173.771 Mektupla öğrenim  308.303 4 ve 2 yıllık kontenjan 282.142 4 ve 2 yıllık yerleştirme 26.161 Boş kontenjan  262.028 Devlet üniversitelerine alınan öğrenci 16.714 Vakıf üniversiteleri 2.499 Kıbrıs üniversiteleri 901 Yabancı üniversiteler  39.183 Kazanamayanlara fırsat 26.161 Ek boş kontenjan 13.022 Özel yetenek sınavı      
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
