<DOC>
<DOCNO> 32352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sonspo10.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe, Altaylı Kenan için kesenin ağzını açtı... 
</HEADLINE>
<TEXT>

     Göztepe, Almanya'da yeni sezon için hazırlıklarını sürdürürken, yöneticiler de Teknik Direktör Rıza Çalımbay'ın isteği doğrultusunda kadroya son şeklini vermek için çalışıyor. 
     Göztepe A.Ş. Genel Müdürü Ömer Dinçer, Çalımbay'ın libero sıkıntısını çözmek için düşündüğü Altaylı Kenan için siyah-beyazlı yöneticilere teklif götürdü. Dinçer, ''Kenan için 50 milyar lira peşin para, Burhan ve 25 milyar liralık çek önerdik. Cevabını bekliyoruz'' dedi. 
     Gençlerbirliği'nden Phiri ve Siirt Jet-Pa Spor'dan Hamza'nın transferi için de girişimlerin sürdüğünü anlatan Dinçer, ''Bu 2 oyuncunun transferi konusunda henüz sonuç almış değiliz. Forma reklamıyla ilgili görüşmeleri de dövizdeki sürekli artış olumsuz yönde etkiliyor'' diye konuştu. 






</TEXT>
</DOC>
