<DOC>
<DOCNO> 43729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/dunya/dun05.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'yi korkutan mayınlar 
</HEADLINE>
<TEXT>

Afganistan'ın dağı taşı tuzak. Sovyetlerin döşediği 10 milyon mayın yüzünden her gün 25 Afganlı ölüyor 
     HABER MERKEZİ 

     New York ve Washington'a düzenlenen terörist saldırıların ardından Afganistan'a operasyon hazırlığına girişen ABD'yi büyük bir tehlike bekliyor Ülkenin her tarafına yayılmış yaklaşık 10 milyon mayın. 
     
     Sovyetlerin marifeti 
     The Independent gazetesine yazan Robert Fisk, "dağı taşı mayınla" dolu Afganistan'a düzenlenecek operasyon için "Haçlı Seferi" diyen ABD Başkanı George W. Bush'u "Müslümanları daha fazla kızdıracak bir kelime bulunamazdı doğrusu" diyerek eleştirirken, şu bilgileri veriyor "Usame bin Laden'i yakalamak için kara kuvvetleri gerekli olabilir ancak Sovyet işgalcilerin marifetiyle yüzde 80'i mayınla döşeli, bir başka deyişle dünya kara mayınlarının 10'da birini ihtiva eden bir ülkeye giriyor olacaklar. Afganistan'da tarlalarda, dağ eteklerinde, yol kenarlarında, büyük şehirlerin çevresinde, sulama kanalları boyunca 10 milyondan fazla mayın var. Her gün ortalama 20 - 25 Afgan erkek, kadın ve çocuk, bu mayınlar yüzünden hayatını kaybediyor. En düşük rakamları kullanırsak, bu sadece geçtiğimiz 10 yıl içinde 73 bin sivil demek." 
     



 DÜNYA 















</TEXT>
</DOC>
