<DOC>
<DOCNO> 11159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/tamer.html </URL>
<DATE> 2001/03/13/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ekonominin 12 Mart'ı 
</HEADLINE>
<TEXT>

     Rastlantıya bakın 
     12 Mart 1971 darbesinin tam da 30. yıldönümünde yeni bir 12 Mart. Ancak bu kez ekonominin dayattığı bir durum söz konusu. Siyasilerin siyasetsizliği kabul etmelerini emrediyor. Bakalım koalisyon hükümetimizin 3 lideri, ülkeyi selamete çıkartma adına kendi bindikleri dalı kesebilme cesaretine sahipler mi Göreceğiz. 
     Askeri darbeler yok artık. Kemal Derviş Türkiye'ye ilk geldiği gün "Çağdaş ekonomide sermayenin son derecede akışkan hale gelmesi, bizim gibi gelişmekte olan ülkelerin işini zorlaştırıyor" demişti. İşin can alıcı yönü de bu. Durumu yeterince istikrarlı görmediği anlarda bir gecede yurtdışına kaçabilen sermayeyi askeri darbeler de kurtaramıyor. Akışkan sermayeye kimsenin sözü geçmiyor. 
     12 Mart 2001'de durum bu 
     
3 lider de yeni programı imzalasın      Sadece İstanbullu iş çevrelerinde değil, çok daha geniş kesimlerdeki genel kanı, hükümetin ekonomik durumun vahametinin maalesef hala farkında olmadığı yolunda. Bizi yönetenler çeşitli ayak oyunları, biraz Kemal Derviş morali, biraz da yeni paketin ilk günlerde getireceği umulan iyimserlikle durumun bir süre daha idare edilebileceğini düşünüyorlarsa vay halimize Yoksa baskın seçim mi geliyor 
     Koalisyonu oluşturan partilerin liderlerinin kalkıp da kuru kuru "Bizden Kemal Derviş'e tam destek" demeleri yetmez. Halka 14 ay kemer sıktırdıktan sonra "sorry" diyen koalisyon ortakları, istifa ederek güven tazelemediklerine göre bu programın bilmem kaçıncı ayında yeniden "sorry" demeyeceklerine biz nasıl güveneceğiz 
     İstanbul Sanayi Odası Başkanı Hüsamettin Kavi'nin çok yerinde bir önerisi var. Diyor ki "Yeni programın altında Bülent Ecevit, Devlet Bahçeli ve Mesut Yılmaz'ın da imzaları olmalı. Koalisyonu oluşturan 3 partinin lideri de bu programın sonuna kadar uygulanmasına destek vereceklerini, attıkları imzalarla taahhüt etmeli." 
     Kavi çok haklı. Bu programa yeni Hazine Müsteşarı, Merkez Bankası Başkanı ve Recep Önal'ın yerine bu kez Kemal Derviş'in imza atması yetmez. 3 liderin atacakları imza, sadece halkın güveninin değil bankacılık sisteminin ayağa kaldırılması için IMF'den gelecek paranın miktarını da etkiler. O takdirde yabancılar da Telekom ve THY gibi pürüzlerin daha kolay aşılabileceğine belki ikna olurlar. 
     
Derviş'e 06.30 sempatisi      Biliyorsunuz yeni Bakanımız Kemal Derviş'i halkımız ilk görüşte sevdi. Dün sabahın 06.30'unda bürokratları toplantıya çağırmasına da "Bizim için fedakarlık yapıyor" diyerek bayıldı, mest oldu. 
     Sekreterim Ebru Şenol'un annesinden evimin karşısındaki bakkala kadar sokaktaki kamuoyunun 06.30 toplantısına bakışı çok olumlu. 
     
TOBB'un 350 milyon dolarıAnkara'da yeni genel merkez yapacağına kendi üyelerinin dış pazara açılmalarına destek versin 
     Türkiye Odalar ve Borsalar Birliği TOBB'un, Türkiye çapında kendi çatısı altında bulunan 345 odadan topladığı aidatlar ya Ziraat ya da Halk Bankası'nda faizde. Önce Hazine eski Müsteşarı Selçuk Demiralp ardından da İzmir Ticaret Odası Başkanı Ekrem Demirtaş bu paraların şu zor günlerde sıkıntıdaki TOBB üyeleri ya da KOBİ'ler için kullanılmasını önerince projektörler TOBB'a döndü. 
     Paranın miktarı 300 - 350 milyon dolar olarak tahmin ediliyor. Ve rivayet o ki, TOBB bu paranın bir kısmıyla Ankara'da anlı şanlı yeni bir genel merkez yapmaya hazırlanıyor. Düşünülen büyük bir kompleks. 
     Toplumun tüm kesimlerinin dayanışma ve yardımlaşma içinde olması gereken şu günlerde kel başa şimşir tarak misali. 
     TOBB'da biriken paralarla üyelerin dış fuarlara katılmaları sağlansa, onlara ihracat kapıları aralansa ne kadar isabetli olur. Hazır döviz kurları da ihracatçı için uygun hale gelmişken... 
     
     





Son şans 


Vedat Günyol 


Bahçeli "Felaket yok" 


Şair Ecevit 


Çok cesur ve köklü adımlar... Hükümet atabilecek mi 


Şansı ıskalamamak 


Okulların başarısı 


Bu da bir model... 


Manipülasyonun bedeli 


Bankamatik siyaset bitiyor 


Derviş'in 100 günü 


Ekonominin 12 Mart'ı 


IMF’siz olmaz, IMF reçetesiyle de olmaz 


</TEXT>
</DOC>
