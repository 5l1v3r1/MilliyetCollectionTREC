<DOC>
<DOCNO> 17888 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/sontur26.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir Emniyet Müdürü görevinden alındı 
</HEADLINE>
<TEXT>

     İzmir Emniyet Müdürü Hasan Yücesan merkeze alınırken, bu göreve, Denizli Emniyet Müdürü Halil İbrahim Tataş getirildi. 
     Alınan bilgiye göre, İzmir Emniyet Müdürü Yücesan'ın merkeze alınmasıyla ilgili kararname, Cumhurbaşkanı Ahmet Necdet Sezer tarafından imzalandı. Buna göre, İzmir Emniyet Müdürü Hasan Yücesan, Emniyet Genel Müdürlüğü bünyesinde bir başka görevde değerlendirilmek üzere merkeze alındı. Yücesan'ın yerine, Denizli Emniyet Müdürü Halil İbrahim Tataş'ın getirildiği bildirildi. 
     Yücesan, yaptığı açıklamada, ''İzmirliler'e teşekkür ederim'' diyerek şöyle devam etti 
     ''1977'den beri kesintisiz Emniyet Müdürlüğü yaptım. Devletime ve milletime hizmet, ilkem oldu. Her zaman devletimin ve milletimin hizmetindeyim, emrindeyim. Verilecek her göreve hazırım. Biz devlet memuruyuz. Nerede görev verilirse, yaparız. İzmirliler bana ve teşkilatıma büyük destek verdiler. Onları hiçbir zaman unutamam.'' 
     




</TEXT>
</DOC>
