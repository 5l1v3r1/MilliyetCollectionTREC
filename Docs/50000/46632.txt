<DOC>
<DOCNO> 46632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/spor/spo01.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili’nin neşteri çözüm getirmedi, Kartal bunalıma girdi 
</HEADLINE>
<TEXT>
Bu yara dikiş tutmaz 
Seçimde büyük umutlarla işbaşına geldiler, ünlü neşteri kendilerine vurdular. Halka Arz’a güvendiler, ekonomik krizle yere çakıldılar, kendi aralarında kavgaya başladılar 
Parasızlık nedeniyle süper yabancıları unuttular, ucuz futbolcuları transfer ettiler. Takım hem puan, hem de güven kaybetti. Zorlu şampiyonluk yarışında büyük yara aldı 
Daum, kendi getirdiği yabancılara karşı savaş açtı, takımı kalitesizlikle suçladı. Kötü gün dostu, arkadaşı Başkan Serdar Bilgili’yi arkadan vurdu 
Artık yönetimin bile güvenmediği Daum’la yollar ayrılmalıdır. Kapalı kapılar arkasındaki teknik adam arayışlarında, yerliler olmazsa Briegel unutulmamalıdır 
Şubat sonuna kadar sürecek kokain davasında, 19 kez mahkeme önüne çıkmak zorunda 
     Bilal Meşe 28 yıllık Beşiktaş tecrübesiyle yazıyor 

     BEŞİKTAŞ kelimenin tam anlamıyla "içtenöyıkıldı... Halka Arz’a güvendiler, ancak evdeki hesap çarşıya uymadı, ekonomik kriz patladı, tıkandılar, yere çakıldılar. Çözümü yönetim içinde de bulamadılar, para verecek ismi iğneyle aradılar. 
     Krizi Başkan Serdar Bilgili, Yıldırım Demirören ve Fikret Orman çözmeye çalıştılar. 
     Ahmet Hamoğlu bırakın para vermeyi, yazılı ve görsel medyada aleni olarak yönetime "muhalefet" yaptı, toplantılara "mazeretliyim" diye katılmadı, kimse sesini çıkarmadı. Toplantıdan çıkıp, muhalefete koşan yöneticilerin olduğu bir ortamda nasıl başarı beklenebilir ki 
     Başkan Bilgili "neşter" dedi, takım karıştı, güven ortamı kalmadı, paraları alamayan futbolcuları korku sardı. 
     Neşter’i yanlış kullandılar...öÇIRAKLIKTAN" kurtulmuş, "USTALIĞA"soyunmuş, futbolcular tarafından sevilen, taze heyecan Peter Briegel’e vurdular. Ekonomik kriz nedeniyle ucuz futbolcu peşinde koştular, "UCUZ ETİN YAHNİSİ YAVAN OLUR" deyimini kulak ardı ettiler. 
     
     DAUM ESKİ DAUM DEĞİL 
     KARTAL’DAKİ Daum "depremi" asla benim için sürpriz olmadı, hatta rötar bile yaptı. Daum, "suçlu benim" dedi, istifayı bastı, ortalık karıştı. Başkan Bilgili Daum’u ikna etti, geçici barış sağlandı. 
     Daum asla eski Daum değil... Bazen onu tanımakta güçlük çekiyoruz. Eski Daum, kendisine en zor günlerde kuçak açan, Bilgili’yi asla yarı yolda bırakmaz, arkadan vurmazdı. 
     Bilgili’nin ikna toplantısında, "Sana zor gününde hem yönetim hem de taraftarlar sahip çıktı. Sen ise bizi bırakıp gidiyorsun. Eğer sana yakışıyorsa, hemen git." sözleri Daum’un ne denli değiştiğinin en büyük göstergesidir. 
     Olmadı, Daum olmadı, sana yakışmadı. 
     
     KÖTÜLERSE NİYE ALDIN 
     GEÇMİŞTE trasfer ettiği her oyuncuyu sabaha kadar savunan Daum, şimdi Kjaer, Stavrum ve Veit’in gönderilmesi için adeta bayrak açtı. 
     Daum’un yönetime sezon başında dört "süper" oyuncu ismi verdiği biliniyor. Ne var ki parasızlık bu transferleri engelledi. 
     Bu doğru... 
     Ancak Daum’un özellikle Stavrum ve kaleci Kjaer’i seyretmeden almasına hem şaşırdım, hem de onun gibi bir teknik adama yakıştıramadım. 
     O çılgın, tutarlı, disiplinden taviz vermeyen Daum’un yerinde yeller esiyor. 
     Sıcak bir örnek... 
     Fevzi’yi oynatacağını, hem ona, hem de bize söyledi, ancak yine kaleye Kjaer’i sürdü. Maçtan sonra da menacer Sinan Engin’e, "Bu kaleciyi hemen gönderelim" diye konuşmasıyla işleri iyice karıştırdı. 
     Psikolojik olarak iyi değil Daum... Onu anlıyorum, bir yanda büyük hedefler kovalıyor, diğer yandan kokain olayıyla boğuşuyor, kafasını işine veremiyor. Hem taktik, hem oyunu okuma, hem de oyuncu değişiminde inanılmaz hatalar yapıyor, başarısızlıkta faturayı futbolcuya kesiyor. 
     Hayır, bizim tanıdığımız Daum bu değil. 
     
     TRANSFER ÇOK ZOR 
     "Daum, yeni transfer için garanti aldı, kaldı" diyorlar... Başkan Bilgili’nin bu ekonomik krizde böyle bir garanti vermediğini de biliyoruz. 
     Beşiktaş’ta yeni süper yabancı alacak ne para var, ne de vakit. 
     Hangi yönetici çıkarıp para verecek, merak ediyoruz 
     Avrupa’da boşta olan oyuncuların buradaki yabancılardan farkı olacağına da inanmıyoruz. 
     Bu takımı ayağa "yerlilerökaldırır... 
     Ahmet Yıldırım büyük umutlarla geldi, yedeklikten kurtulamıyor, unutmaya yüz tuttu. 
     O zaman Ahmet Yıldırım ve Mehmet Aksu oynamayacaksa niye alındı 
     Niye paralar çarçur edildi 
     
     ÇÖZÜM BRİEGEL’DE 
     DAUM’UN kokain davası 23 ekim de Koblenz’de başlayacak. Bir yandan mahkeme ile uğraşacak, bir yandan da Beşiktaş’ı ayağa kaldıracak. 
     Zor dostum, zor. 
     Daum giderse çözüm kuşkusuz "yerli" hocalarda olacak... , Erdoğan Arıca, Metin Tekin, Ersun Yanal ve Samet Aybaba’nın adı geçiyor. 
     Arıca - Tekin ikilisi iyi seçim. 
     Eğer yabancı olacaksa tek adayım Peter Briegel’dir. 
     Takım içinde h l Briegel konuşuluyor, seviliyorsa düşüncemizin ne denli doğru olduğunun en büyük göstergesidir. 
     Ama Briegel’i getiremezler, çünkü gönderdiler. Kendilerine ihanet ederler. 
     
DAUM Köşeye sıkıştıŞubat sonuna kadar sürecek kokain davasında, 19 kez mahkeme önüne çıkmak zorunda 
     ALMANYA’NIN en ciddi gazetelerinden Suddeutsche, Daum’un 23 Ekim’de başlayacak kokain davası nedeniyle iki ay boyunca en az 19 kez mahkemeye çıkması gerektiğini yazdı. Gazete mart ayı başına kadar sürmesi beklenen davanın bazen haftada iki gün celsesi olacağını belirterek, Daum’un "Eğer kafamı futbol için boşaltamazsam Beşiktaş’taki görevimi bırakırım" şeklindeki sözlerine de yer verdi. 
     BEŞİKTAŞ’TA da sıkıntılı günler yaşayan Christoph Daum’un işleri bundan sonra daha da zorlaşacak. Kıl örneklerinden farklı sonuçlar çıkması Daum’un lehine gözükse de Alman Savcılarının iddianameyi değiştirmemeleri nedeniyle suçunun azalmayacağı açıklandı. Savcılar 121 sayfalık iddianameleri, üçbin sayfalık dosyaları ve 59 şahit ile 47 yaşındaki hocayı köşeye sıkıştırdılar. 
     
Nihat gittiSiyah - Beyazlı yönetim genç futbolcusunu 5 milyon dolar karşılığında Real Sociedad verdi. Transfer devre arasında gerçekleşecek 
     BEŞİKTAŞ Yönetimi, Teknik Direktör Christoph Daum’un karşı çıkmasına rağmen Nihat’ı 5 milyon dolar karşılığında gizlice R.Sociedad’a verdi. Sezon başından bu yana ekonomik krizden kurtulmaya çalışan yönetim, genç futbolcuyu devre arasında İspanya’ya gönderecek. Nihat karşılığında İspanyol ekibinin Litvanyalı forvet oyuncusu Jankauskas Siyah - Beyazlı takıma gelecek. 
     SEZON başından bu yana Nihat’ı takımda tutmaya çalışan Daum’a yöneticilerin, "Nihat’ı unut, onu sattık" dedikleri belirtildi. Yöneticiler, bu kararın temelinde Nihat’ın 1.5 yıl sonra serbest kalmasını gösterdiler ve, "Parasal sıkıntılar var. Böyle bir teklife hayır demek yanlış olurdu. Hem kulübü, hem de oyuncuyu düşünmek zorundayız" diye konuştular. 
     
Yeni kaleci Pletikosa      BEŞİKTAŞ Yönetimi Daum’un istemediği Kjear ile dün uzun görüşmeler sonunda yollarını ayırdı. Danimarkalı oyuncuya 100 bin dolar ödenip, sözleşmesi fesh edilirken, Hırvat Milli Takımı’nın 1.92’lik kalecisi Pletikosa ile görüşmeler sürüyor. 22 yaşındaki oyuncunun önümüzdeki hafta İstanbul’a gelmesi bekleniyor. 
     
Daum ağzını açmadı      BEŞİKTAŞ Y.Yozgat maçının hazırlıklarınnı sürdürdü. Antrenmanda çok sinirli görünen Daum’un ağzını bıçak açmazken, çift kale sırasında birbirlerine sert giren Yasin ve İlhan bir süre tartıştılar. 
     
Polonyalı Bak gündemde      DAUM’UN istifasını geri almasından sonra başlayan transfer atağında Olympique Lyon’un Polonyalı stoperi Jacek Bak da Beşiktaş’ın gündemine girdi. Alman Veit’ı da göndermekte kararlı olan Siyah - Beyazlılar 28 yaşında ve 1.88 metre boyundaki oyuncu için gün saymaya başladılar. 
     
Ahmet Almanya’da      SEZON başından beri sakat olan Ahmet Dursun kontrol için dün Almanya’ya gitti. Golcü futbolcunun en az üç hafta daha oynayamayacağı öğrenildi. 
     



 SPOR 






















</TEXT>
</DOC>
