<DOC>
<DOCNO> 5655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sontur13.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaffar Okkan suikastında teslim olan Hizbullah tetikçisi Diyarbakır DGM'de 
</HEADLINE>
<TEXT>

     Diyarbakır'daki hain saldırıdan sonra İstanbul Zeytinburnu'nda güvenlik güçlerine teslim olan ve Diyarbakır'a getirilen terör örgütü Hizbullah mensubu Nizamettin Gökçe, DGM'ye sevkedildi. 
     Diyarbakır'ın Şehitlik Semti'nde 24 Ocak 2001 tarihinde düzenlenen ve Emniyet Müdürü A. Gaffar Okkan ile 5 polisin şehit edildiği saldırı sonrası İstanbul Zeytinburnu'nda güvenlik güçlerine teslim olan ve Diyarbakır'a getirilen Nizamettin Gökçe'nin sorgusu tamamlandı. Emniyet Müdürlüğü terörle Mücadele Şubesi'ndeki sorgusunun tamamlanmasının ardından DGM Başsavcılığı'na sevkedilen Gökçe'nin ifadesinin alınmasına başlandı. Hizbullah terör örgütü tetikçisi olduğu iddiasıyla aranan Gökçe'nin fotoğrafı ve adı bir süre önce açıklanan terör örgütü Hizbullah'ın 26 tetikçisi arasında yer alıyordu. 




</TEXT>
</DOC>
