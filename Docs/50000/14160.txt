<DOC>
<DOCNO> 14160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/guncel/gun03.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
60 saat kaçabildi 
</HEADLINE>
<TEXT>

Polisler, gece lem yaptığı için yorgun düştüğü belirtilen Çağlar’ı uyurken buldular. Çağlar, "1 Nisan, biz polisiz " diyen polisler tarafından uyandırıldı 
     NİHAT ALTINTAŞ İstanbul 

     Dinç Bilgin ve oğlu Önay Bilgin’in gözaltına alındığı Etibank soruşturması kapsamında aranan, Cavit Çağlar’ın oğlu Mustafa Çağlar, 60 saat kaçabildi. Polisler, galerici arkadaşının evinde lem yaptıktan sonra uykuya dalan Mustafa Çağlar’ı, dün öğle saatlerinde "1 Nisan, biz polisiz " diyerek uyandırdı. 
     Aşkları ve hızlı gece yaşantısıyla sık sık gündeme gelen Çağlar, hakkındaki yakalama emrini duyunca sırra kadem basmıştı. Araştırmalarını sürdüren polis, 12 Mart’ta da hakkında yurtdışı çıkış yasağı konulan Çağlar’ın, Koray isimli galerici arkadaşının Fenerbahçe’deki evinde olduğunu belirledi. Polisler eve geldiğinde, gece lem yaptığı için yorgun düştüğü belirtilen Çağlar’ı uyurken buldular. Etibank eski Yönetim Kurulu Üyesi Çağlar, "1 Nisan, biz polisiz " diyerek kendisine dokunan polislerce uyandırıldı. Gülümseyen polislere, gülerek karşılık veren Çağlar, "Niye zahmet ettiniz, pazartesi gelecektim" dedi. 
     Sağlık kontrolü yapıldıktan sonra Vatan Caddesi’ndeki Emniyet Müdürlüğü’ne getirilen Çağlar da sorguya alındı. Aranan beşinci isim, bankanın eski genel müdürlerinden Zeki Ünal’ın ise yurtdışında olduğu saptandı. Ünal’ın bir yıl önce sağlık gerekçesiyle yurtdışına çıktığı halen Almanya’da bir klinikte tedavi gördüğü belirlendi. 
     Bir yetkili, "Şimdilik aranan beş kişilik liste tamamlandı. Bilginler sorguları tamamlandığında DGM’ye gönderilecek. Çağlar ve İsmail Hakkı Karakaya ile birlikte gönderilecekler diye bir kural yok. Yetişirse bugün, yoksa yarın gönderilecekler" dedi. İstanbul Emniyet Müdürü Kazım Abanoz, "aynı bankada bir dönem yöneticilik yapan Deniz Kuvvetleri eski Komutanı emekli Oramiral Vural Bayazıt’ın da gözaltına alınacağı" yolundaki soruya "Öyle bir şey yok" karşılığını verdi. 
     


 GÜNCEL 















</TEXT>
</DOC>
