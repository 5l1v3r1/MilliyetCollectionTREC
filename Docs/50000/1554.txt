<DOC>
<DOCNO> 1554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur10.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ay tutulurken havaya ateş açan 8 kişi gözaltına alındı 
</HEADLINE>
<TEXT>

     Kahramanmaraş'ta, dün akşam saat 22.30 sularında, ay tutulması yaşanırken pompalı tüfeklerle havaya ateş eden 8 kişi gözaltına alındı. 
     Batıl inanış gereği, havaya ateş eden kişiler, olaydan haberdar olmayanların, ''çatışma oluyor'' korkusu ile polise şikayette bulunması sonucu yakalandı. 6 pompalı tüfekle yakalanan 8 kişinin sorgusunun devam ettiği bildirildi. Bu arada, Kahramanmaraş Müftüsü Mehmet Barış, ay tutulması sırasında silahla ateş etmenin dinle bir ilgisinin bulunmadığını ve batıl bir düşünce olduğunu belirterek, ''Ay tutulurken, sadece Allah'a dua edilir, başka bir şey yapılmaz. Silah sıkmak ise tamamen gereksiz davranış olup, insanları rahatsız etmekten ve korkutmaktan başka hiç bir işe yaramaz'' dedi. 




</TEXT>
</DOC>
