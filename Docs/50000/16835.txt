<DOC>
<DOCNO> 16835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/okur.html </URL>
<DATE> 2001/04/18/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Organize kriz" 
</HEADLINE>
<TEXT>

     Tarih, 23 Kasım 2000. Sabah saat 09.00... 
     Bir bölümü Cıngıllı Holding'e, kalanı ise Demirbank'a ait Levent'teki genel müdürlük binası. 9'uncu kattaki yönetim ofisinde telefonlar durmadan çalıyor. 
     Telefondaki kişi Merkez Bankası'nın tepe yöneticilerinden biri. Bir başka en tepe yöneticiye 
     "Karşınızda organize bir hareket var. Fonlamayı bizden yapacaksınız" diyor. 
     Çünkü, 22 Kasım günü faizler birden çıldırmış, piyasalar şaşırıp kalmıştı. 
     Ne oluyordu 
     22 Kasım günü, piyasaların açılmasıyla birlikte faizler birden yükselmeye başlamıştı. Demirbank yöneticileri, Merkez Bankası'nın para piyasalarıyla ilgili birimiyle sürekli telefon görüşmesi yapıyordu. Ve ortak görüş, "manipülasyon kokusu" geliyor biçimindeydi piyasada. Demirbank, o gün İMKB tahvil ve repo piyasasında işlem yapmıyordu. Ancak o günün özelliği, hiçbir banka para satmıyordu. Paraya ihtiyacı olan Demirbank, gün sonunda Merkez Bankası'ndan yüzde 210'un üzerinde faizle para alıyordu. Peki, birbirine her gün para satan ve Merkez Bankası piyasalarında işlem yapan bankalar neden böyle bir tavır almışlardı Üstelik, sabit kur uygulamasına sonuna kadar bağlı kalacağına yemin etmiş Merkez Bankası, "çıldıran faizler" karşısında ne yapacaktı. 
     Faizler uçmuş, piyasalar şaşkına dönmüştü. 
     Merkez Bankası izlemedeydi. Birkaç gün sonra da Merkez Bankası, Demirbank'a "Başınızın çaresine bakın. Piyasadan borçlanın" deyivermişti. 
     Acaba arada ne oldu Sonrası mı 6 Aralık sabahı Demirbank'a "yükümlülüklerini" yerine getiremiyor diye Tasarruf Mevduatı Sigorta Fonu tarafından el konuldu. 
     O günlerde Merkez Bankası Başkanı Gazi Erçel'di. Ama para piyasalarının da patronu yeni Merkez Bankası Başkanı Süreyya Serdengeçti'ydi... 
     Demirbank, iç borcun yüzde 15'ini üzerinde taşıyan bir banka konumundaydı. Bazı bürokratlar galiba "dayan, destek ver, destek vereceğiz" diye faizin patronu olarak bu bankayı kendilerine referans seçmişlerdi. Çünkü Demirbank 19 piyasa yapıcısı banka arasında en önemli banka olarak ilk sırada oturuyordu. 
     Öyle ya, Türkiye'nin en büyük ilk on bankasından biri olan Demirbank, daha bir hafta Standart Poors'tan en yüksek banka notunu almıştı. Ve 310 trilyon lira olan öz sermayesini 100 milyon dolar daha artırmış, Hazine ve SPK'dan izin bekliyordu. Ayrıca 22 Kasım günü Demirbank, 140 milyon dolarlık bir sendikasyon anlaşması imzalamıştı. 
     Ne olmuştu da ibre bir anda farklı bir yöne kayıvermişti 
     Neden bunları yazıyoruz. 
     Artık dönem hesaplaşma, doğruların yanlışların yeniden tartışılması dönemi. 
     Ve kamu bankalarıyla ilgili alınan radikal kararlar değişimin habercisi. Ve biz de kriz dönemlerini daha yakından irdelemek zorunda hissediyoruz kendimizi... 
     Öncelikle Demirbank ile ilgili olarak merak ettiğimiz birinci soru 
     Demirbank'ı uyaran Merkez Bankası yetkilisi kimdi Ve Merkez Bankası iki günde davranış biçimini neden değiştirmek zorunda kalmıştı 
     İkinci sorumuz, madem ki, bu banka yükümlülüklerini yerine getiremiyor, o halde yerine getirilemeyen bu yükümlülüklerle ilgili hazırlanmış bir murakıp raporu var mı, yok mu Biz dört aydır böyle bir rapora ulaşamadık. Neden 
     Demirbank'ı incelemekle yükümlü murakıp kim 
     Biz, 22 Kasım'da başlayan süreci farklı değerlendirme ve sorulara yanıt bulmak zorunda olduğumuzu hissediyoruz. O yüzden de açıklama bekliyoruz. Çünkü siyaset, bürokrat, ticaret zinciri irdelenmeden bir noktaya varamayacağımız gibi bir büyük banka savaşının da perde gerisini öğrenemeyeceğiz. 
     Bir de acaba geçen perşembe günü Halkbank'ın Yenişehir şubesinden tüm parasını dolara çeviren bakan ya da başbakan yardımcısı kim 
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
