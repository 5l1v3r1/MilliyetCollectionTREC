<DOC>
<DOCNO> 48483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/guncel/agun.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sembolik’ dediği ortaklık payı yüzde 5 değil, yüzde 30 çıktı 
</HEADLINE>
<TEXT>
30 AHMET 
İGDAŞ vurguncusu İroni Ajans’ın kurucu ortağı Ahmet Hakan Coşkun’un, "Yerini bilmiyorum" dediği şirketin toplantılarına katıldığı belgelendi 
     ŞENOL DEMİRCİ İstanbul 

     İGDAŞ’ı 1.5 trilyon lira dolandırdığı öne sürülen şirketler arasında adı geçen İroni Ajans’ın ortağı olan Kanal 7 Haber Dairesi Başkanı Ahmet Hakan Coşkun’un şirketteki payının, iddia ettiği gibi yüzde 5 gibi sembolik bir rakam değil, yüzde 30 olduğu ortaya çıktı. Coşkun ve ağabeyinin şirketteki toplam paylarının da yüzde 60 olduğu belirlendi. 
     Resmi belgeler, İroni şirketiyle ilişkisinin ortaya çıkmasından sonra Milliyet’e "Şirketteki payım yüzde 5, sembolik bir şeydi. Ben orayı bilmiyorum, gitmedim, görmedim. Ne iş yaparlar bilmiyorum" diyen Coşkun’u doğrulamadı. İstanbul Ticaret Odası kayıtları, Coşkun’un şirketin yüzde 5’inin değil, yüzde 30’unun sahibi olduğunu gösteriyor. 
     
     Şirkette hisse dağılımı 
     Kayıtlara göre 4 ortak tarafından 2 Ekim 1996’da kurulan İroni Ajans, 1 milyar lira sermayeyle kuruldu. 
     Şirkette hisse dağılımı şöyle oldu RP Bakırköy Belediye Başkanı adayı ve eski RP Silivri İlçe Başkanı Mehmet Özhüsrev yüzde 35, Ahmet Hakan Coşkun yüzde 30, ağabeyi Abdullah Topel Coşkun yüzde 30, Taci Erdemir yüzde 5. 
     Belgeler, Coşkun’un daha önce hiç gitmediğini söylediği şirketin toplantılarına da katıldığını ortaya koydu. Ticaret Sicili’ndeki kayıtlara göre Coşkun, şirket ortaklarının 3 Aralık 1998’deki yaptığı toplantıya katıldı ve "Karar Metni"ni imzaladı. 
     28 Mayıs 2001 tarihli diğer belge de, aynı gün "adres değişikliği"gündemiyle toplanan şirket ortakları arasında yer alan Coşkun’un "Ortaklar Kurulu Kararı"na imza koyduğunu gösteriyor. Coşkun, bu toplantıda, hiç gitmediğini söylediği şirketin yeni adresine imza attı. 
     
Coşkun Yüzde 30’u dün öğrendim      Kanal 7 Haber Yönetmeni Ahmet Hakan Coşkun, iddialarla ilgili sorularımızı yanıtladı 
     Soru Yüzde 5’lik sembolik ortağım’ dediniz ama payınız yüzde 30. 
     Yanıt Yüzde 5 demem sembolik olduğunu anlatıyordu. Yüzde 30 olduğunu dün akşam önceki öğrendim. 
     S Şirket kurulurken para verdiniz mi 
     Y Vermedim, sembolik dememden kasıt bu. 
     S O dönem gazeteci miydiniz 
     Y Kanal 7’ye yeni başlamıştım. 
     S Gazetecilerin ikinci bir işi olmamalı. 
     Y Sembolik olduğu, ciddiye almadığım için. Bu işle ilgili gazeteciliğimi kullanmadım. Bunun ne anlama geldiğini o zaman için düşünmüş olmayabilirim. 
     S Şirketle ilgim yok dediniz. Toplantı tutanaklarında imzanız var. 
     Y İmzalar bana ait değil. Böyle bir şey imzalamadım. 5 Mayıs’ta imza atmış olsam hatırlardım. 
     S Kim taklit etmiş imzanızı, ağabeyiniz ve iki ortağınız var. 
     Y Mutlaka biri yapmıştır. 
     S Bu suç unsurudur. 
     Y Ne diyebilirim, ne yapmamı istiyorsunuz 
     S İGDAŞ’la ilgili Hesap Uzmanları Kurulu mu çağırdı sizi 
     Y Onlar bizi davet etti. Söyledikleri şu Bu işle ilginiz olmadığını biliyoruz. Kardeşinizle ilgili, lütfen kardeşinize söyleyin, gelsin, doğru dürüst bilgiler versin’ şeklinde yaklaşımları vardı. 
     S Gazetecilik etiği sizin de önem verdiğiniz bir konu. Şirketten ayrılmanız çok mu zordu 
     Y K ğıt üzerinde haklı görünüyorsunuz, ama hayat başka bir şey. Kardeş diye bir şey var. Çıkart’ diyorsunuz Çıkarttım’ diyor, çıkartmamış. Kamuoyu önünde kardeşimin sorumlu olduğunu söylemek istemem ama böyle. Belgeler var ortada, bu belgeler bir şeyler ifade ediyor. O açıdan değerlendirildiğinde birçok sorun var gibi görülüyor. Medya etiği açısından sorun olarak görüyorum. 
     



 GÜNCEL 
















</TEXT>
</DOC>
