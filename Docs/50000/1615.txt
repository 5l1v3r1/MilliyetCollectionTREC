<DOC>
<DOCNO> 1615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/siyaset/siy04.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandumdan döndük 
</HEADLINE>
<TEXT>

Liderler devreye girdi Parti kapatma’ alt komisyona gönderildi 
     ANKARA Milliyet 

     Parti kapatmayı düzenleyen 69. maddenin de aralarında bulunduğu Anayasa değişikliği paketi, FP’nin itirazları üzerine referandum tehlikesi karşısında son anda Alt Komisyona gönderildi. Liderlerin paket üzerinde yapılacak değişikliğe ilişkin uzlaşmaya varmasının ardından Anayasa Komisyonu dün toplandı. Daha önce tümü üzerindeki görüşmeleri tamamlanan öneri üzerine iktidarın vereceği değişiklik önergeleri Komisyon Başkanlığı’na ulaştırıldı. Ancak FP’nin son ana kadar 69. madde değişikliğine itiraz ederek, bu şekliyle "ret" oyu vereceklerini bildirmesi, Başbakan Bülent Ecevit ile FP Genel Başkanı Recai Kutan’ın devreye girerek madde üzerinde pazarlığın yeniden başlatılması üzerine Komisyon paketi Alt Komisyona gönderdi. FP ve iktidar kanadının verdiği alt komisyon önergeleri kabul edildi. 5 kişiden oluşan Alt Komisyon’a 16 Ocak tarihine kadar süre tanındı. 
     
Gerekçe Uzlaşma gereği      Adalet Bakanı Hikmet Sami Türk, paketin Alt Komisyon’a gönderilmesinin gerekçesini, "Geniş bir uzlaşma sağlanması gerekiyor. Değişiklik iktidar partilerinin oylarıyla kabul edilirse halkoyuna sunulabilecektir" diye açıkladı. 
     Bakan Türk, uzlaşma konusunda iyimser olduğunu, tartışarak en doğru çözümü bulabileceklerini belirterek, Anayasa değiştirilirken hem demokratik bir anlayışla hareket edileceğini, hem de Anayasa’ya aykırı fiillere olanak vermeyecek bir düzenleme yapılacağını vurguladı. Türk, siyasi partilerin rejimin vazgeçilmez unsurları olduğuna dikkat çekerek bu nedenle geniş çaplı bir uzlaşmanın önemli olduğunu söyledi. 
     


 SİYASET 

















</TEXT>
</DOC>
