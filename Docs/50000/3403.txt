<DOC>
<DOCNO> 3403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sontur09.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa değişikliği askıya alındı 
</HEADLINE>
<TEXT>

     Anayasa'da değişiklik öngören teklifin bu hafta TBMM Genel Kurulu'nda ele alınmayacağı öğrenildi. 
     Alınan bilgiye göre, Anayasa'nın 68, 101 ve geçici 15. maddesinin 3. fıkrasında değişiklik yapılmasını öngören teklif, iktidar ortaklarının istemiyle TBMM'nin bu haftaki gündemine alınmadı. DSP Grup yöneticileri anayasa değişikliği teklifinin bu hafta Genel Kurul'da görüşülmemesini ortaklarına önerdiler. Bunu üzerine, MHP Grup Başkanvekili İsmail Köse ile ANAP Grup Başkanvekilleri Zeki Çakan ve İbrahim Yaşar Dedelek, ANAP Grubu'nda biraraya gelerek değerlendirme yaptılar. DSP'nin isteğine olumlu yaklaşılması üzerine, anayasa değişikliği teklifinin bu hafta görüşülmesi önerisinin Danışma Kurulu'na sunulmasından vazgeçildi. 
     




</TEXT>
</DOC>
