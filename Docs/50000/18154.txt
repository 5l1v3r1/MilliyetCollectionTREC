<DOC>
<DOCNO> 18154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yazar/cetiner.html </URL>
<DATE> 2001/04/26/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Krizde keriz olmamak için .. 
</HEADLINE>
<TEXT>

     Krizin doğum tarihi 19 - 23 Şubat arası. Gelişip serpilip büyümesi, daha sonraki haftalar ve maşallah şimdi 3 aylık 
     Krizlerin zararları elbette saymakla bitmez. Kızmayın ama önce kendimi katıyorum, krizin yararı da olabilir diyorum Krize karşı kendimi keriz hissetmemek için. Şöyle ki, ailelerde artık herkesin bir iç hesap, bir bütçe yapması şartı çıktı ortaya. Ayağını yorganına göre uzatmak .. 
     - Baba sinemaya gideceğim, 10 milyon lira verir misin 
     - Oğlum sen sinemayı satın mı alıyorsun, yoksa iki sıra arkadaşlarını mı götürüyorsun Peki, tiyatroya git kültürün artar .. 
     - Baba senin dünyadan haberin yok Sinema, tiyatro yaklaşık aynı fiyat 10 milyon, 12 milyon .. 
     Babanın benzi uçtu, tepesi attı... Yahu, biz 5 - 6 milyon verdik mi, aman ne kadar pahalı diyoruz kitaplara. Yıllar yılı kalacak bir eserin parası ile sinemaya bile gidemiyormuşuz demek Vay vay vay Ya gazete, yahu gazetenin fiyatı 200 - 250 bin lira değil mi Bir sinema bileti ile 30 gün gazete alınıyor, bu ne biçim hesaptır .. 
     
48 saatte yüzde yüz zam      Eşimin Ericsson 688 telefonu var, 3 - 4 yaşında Ee bir hayli aşındı, sesi bozuldu, onun yerine krizden önce gözüme kestirdiğim Nokia 3210 apareyini alayım dedim. 19 Şubat'tan birkaç gün önce fiyatı 90 milyon civarındaydı bu modellerin fiyatları düşecek, yeni modeller çıktıkça bu böyle oluyor diyorlardı. Hata etmişim Devalüasyondan birkaç gün sonra "hadi gidip şunu alayım" dedim, bir de ne göreyim 90 milyonluk Nokia 165 milyon olmamış mı .. 
     
Ucuz şarabı nasıl kaptım      Kendime keriz dedirtmeyeceğim diye bu defa koştum ünlü bir süper markete. 19 - 23 Şubat arası bir gündü. Demek her şeyin fiyatı artıyor diye düşündüm. Hiç değilse 20 şişe Doluca - Antik şarabı stok edeyim dedim. Birkaç gün önce aynı yerde fiyatını 4.900.000 lira olarak görmüştüm ve diğer yerlere göre ucuzdu. Bastım gaza doğru mağazanın şarap reyonuna. Heheyt, krizi tuşa getirecektim Aaa bir de bakim, 4.900.000 değişmiş 6.900.000 olmamış mı İki gün içinde Almadım, doğru bir diğer ünlü markete gittim, orada aynı şarap 5.900.000 idi. Baktım fiyat henüz değişmemiş. Hemen kaptım şarapları enflasyondan intikam almak için Sonra efendim bir de bakkala uğradım, kontrol etmek üzere ne göreyim orada olmuş 7.300.000. Bu vesileyle, kriz öncesi kriz sonrası 48 saatlik fiyat artışlarını reyonlarda, vitrinlerde şöyle bir ibretle seyrettim maşallah hepsinin fiyat etiketleri değişmiş, yüzde 40 ile yüzde 60 arası ayarlama yapılmıştı .. 
     İşte efendim ağlayıp duran bazı esnafımızın da hali bu üzerinize afiyet Müşterisi bol olsun istiyor, ucuz kredi istiyor, istiyor oğlu istiyor da tüketiciye bir parçacık insaf etmiyor .. 
     Devalüasyonun da, krizin de bir raconu, bir ahlakı olmalı yahu .. 
     
     







Hukuk ve siyaset 


Moda'ya davet 


Yılmaz’ı bekliyoruz’ 


Ya Sevr, ya terk et 


Ersümer'in istifası ve hükümette revizyon... 


Krizde keriz olmamak için .. 


Ersümer düğümü 


Transparan binadan... 


Seneye de sinir olmamak için... 


Mali piyasalarda ufuk... 


Kavga dediğin hukuksuz olmaz 


Bir zamanlar onlar da bakandı... 


Ersümer'e Yüce Divan 


Kamuda tasarruf derken yeni lojman 


Hangi eğitim 


IMF kongre’yi bekliyor 


</TEXT>
</DOC>
