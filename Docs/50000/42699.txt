<DOC>
<DOCNO> 42699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/ekonomi/eko08.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak mazotu kesti 
</HEADLINE>
<TEXT>

Üç gün önce kuzey kesimine verdiği mazotu azaltmaya başlayan Irak dün vanaları kapattı 
     Irak Hükümeti’nin bölgenin kuzey kesimine mazot vermeyi durdurduğu, mazot getirmek için bölgeye giden çok sayıda kamyon ve tankerin uzun kuyruklar oluşturduğu bildirildi. 
     Üç gün önce kuzey kesime verdiği mazotu azaltmaya başlayan Irak Hükümeti, dün saat 13.00 sıralarında vanaları kapatarak mazot vermeyi durdurdu. Mazotun neden kesildiği konusunda Irak Hükümeti bir açıklama yapmazken, ülkenin kuzeyinde mazot kuyruğunda bekleyen Türk kamyon sürücüleri, mazotun kesildiği haberinin kendilerine de iletildiğini belirtti. 
     Mazot kuyruğunda bekleyen Türk sürücüler, yaklaşık 3 bin kamyonun kuyrukta olduğunu söylerken, yetkililerin soruna el atmaları gerektiğini ifade ettiler. 
     



 EKONOMİ 




















</TEXT>
</DOC>
