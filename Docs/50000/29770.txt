<DOC>
<DOCNO> 29770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yazar/guclu.html </URL>
<DATE> 2001/07/01/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kıyıdaki köşedeki kitaplarınızı... 
</HEADLINE>
<TEXT>

     Okullar kapandı. Onlarca ders kitabı ortalıkta sürünüyor. İnternet ve cd - rom'ların giderek yaygınlaşmasıyla milyonlarca kitabın kapağı artık hiç açılmıyor. Pek çoğu, bir köşede atılacakları günü bekliyor... 
     Hala kitap okuyan, kitabı kutsal bir emanet gibi evinin en değerli köşesinde ihtimamla saklayanlar yok mu Elbette var ama sayıları her geçen gün öylesine azalıyor ki .. 
     Bir yandan kitaptan böylesine kaçış sürerken, öte yanda kitaba susayan on milyonlarca insanımız var. Neden atıl durumdaki bu kitapları o kitaba susayanlara ulaştıramıyoruz ki .. 
     Çankaya'nın Ulusal Eğitime Destek Kampanyası için çok umutlanmıştım. Bir ayağı da bu olur demiştim. Artık Cumhurbaşkanı'nın kişiliğinden mi, yoksa Semra Hanım'dan mı kaynaklanıyor bilmiyorum ama çok sönük başladı ve çok sönük bir şekilde devam ediyor... 
     
500 bin kitap toplandı, neden bir milyon...      Önümde ilginç veriler var. Baktıkça insana umut veriyor. Demek ki istenirse olabiliyormuş dedirtiyor... 
     Bilgi, Genelkurmay Genel Sekreterliği'nden geldi. Genelkurmay Başkanlığı'nın geçen yıl gerçekleştirdiği kitap kampanyası ile ilgili. Kampanyada tam 581 bin 552 kitap toplanmış. Ders kitabı, roman, ansiklopedi, belgesel ve akla gelebilecek her türden kitap. Ne mi yapılmış İhtiyaç duyulan köylere, mezralara varıncaya kadar bir bir dağıtılmış. Dahası KKTC, Azerbaycan, Nahcivan, Arnavutluk, Kosova, Makedonya ve ihtiyaç duyulan diğer bölgelere de ulaştırılmış. İşte bundan daha güzel bir hizmet olabilir mi .. 
     Genelkurmay'ı bu özverili kampanyası nedeniyle geçte olsa canı gönülden kutluyoruz. Gönlümüz kampanyanın bu yıl da devamından yana. Geçen yılın da rekorunu kırıp bir milyonu hedef alan bir kampanya neden gerçekleşmesin ki .. 
     
Seçkin genç bilimciler ödüllendirildi      Önceki gün Ankara'da çok önemli bir tören vardı. Ama önceki yıllarda olduğu gibi ne medyanın ne de başkalarının ilgisini çekti. Oysa Türkiye Bilimler Akademisi'nin ödüllendirip ve burs verdiği 16 genç, geleceğin Türkiye'sine damgasını vuracak seçkin genç bilimcilerdi. 
     Kendilerini canı gönülden kutluyoruz. Tarihe kayıt düşme adına isimlerini bir bir yayınlıyoruz. Biri dr, ikisi y.doç, 13'ü de doçent. 
     Ethem Alpaydın Bilgisayar Boğaziçi , Abdullah Bereket Tıp Marmara , Arif Daştan Kimya Atatürk , Ersan Demiralp Fizik Boğaziçi , Mehmet Ertuğrul Fizik Atatürk , Ahmet Gül Tıp İstanbul , Türkan Haliloğlu Kimya Boğaziçi , E. Onur İlhan Fizik ODTÜ , Ali Mostafazadeh Matematik Koç , Nuray Sakallı Psikoloji ODTÜ , Alphan Sennaroğlu Lazer Fiziği Koç , Selami Sezgin Maliye Pamukkale , Alaattin Şen Biyoloji Pamukkale , Ali Tekçan Psikoloji Boğaziçi , H. Gürkan Tekman Enformatik ODTÜ , Emel Ulupınar Tıp Osmangazi . 
     
     







Yaşşaaa Paşa 


CHP'nin sorunu 


Kokulu işkence 


Kışkırtıcı olmanın dayanılmaz hafifliği... 


Sağlık gurusu 


Güzel ölüler 


Hedef şahdamarımız 


Kıyıdaki köşedeki kitaplarınızı... 


Kapkaç-City 


Kıssadan hisse 


Şimdi CHP zamanı 


Gümrükler kevgir olmasın da ne olsun 


Derviş’i kaçırmadan olayı net göremeyiz 


Telekom güveni yok etti 


Nil'de turizm gemisi 


</TEXT>
</DOC>
