<DOC>
<DOCNO> 35497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/ekonomi/eko05.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz zengini şirketler 
</HEADLINE>
<TEXT>

Endeksin dip seviyeleri gördükten sonraki çıkışlarının genelde hızlı olduğunu belirten uzmanlar, nakit zengini ve ihracat yapan şirketlerin önümüzdeki dönemde ön plana çıkacağına dikkat çekiyor 
     AYFER YILDIZ 

     Ekonomik krizin para piyasalarında yarattığı deprem, hisse senetlerinin de dip fiyatlara gerilemesine neden oldu. İMKB 100 Endeksi 0.60 sent seviyelerini görürken, bir çok hisse nominal değerinin altına düştü. Dolar ve faizdeki yüksek seyir, yabancı yatırımcıların borsadaki payını azaltması, yerli yatırımcıların panik satışları ve önümüzdeki döneme ilişkin belirsizlik nedeniyle yatırımcıların tutuk davranması nedeniyle borsa toparlanamıyor. 
     
     Enerji öne çıktı 
     Bir çok uzman, endeksin geçtiğimiz günlerde gördüğü 0.60 sentin siyasette olumsuz bir gelişme olmaması durumunda dip seviye olduğunu belirtiyorlar. Hiç bir krizin kalıcı olmadığına dikkat çeken uzmanlar, endeksin dibi gördüğü seviyeden sonraki her çıkışının hızlı olduğunu hatırlatıyorlar. Bu nedenle olası bir yükselişte, nakit zengini olan ve ihracat yapan şirketler ön plana çıkacak. Nakit zengini şirketleri inceleyen uzmanlar alım yapılabilecek şirketleri değerlendirirken, ilk sırada enerji şirketlerine şans tanıyor. Borsadaki olası bir yükseliş dalgasında bu hisse senetlerinin endeksten daha hızlı hareket etmesi bekleniyor. K rlılıkta ön sıraya geçmesi beklenen bu şirketlerin fiyat performanslarının da yüksek olması bekleniyor. 
     
     Ali Güler Değer Menkul Değerler Araştırma Müdürü 
Borsa dip yaptı 
     Bundan sonra programın başarısına olan inancın sağlanması önem taşıyor. Endeksi teknik olarak takip etmeli. Kalıcı bir trend için programın temel başarısını sağlayacak olan faiz düşüşünün piyasalarda görülmesi gerekiyor. Bu dönemde likiditesi yüksek, üretiminde talep esnekliğinin düşük olduğu ve ihracat ağırlıklı çalışan şirket hisseleri tercih edilebilir. Ak Enerji, Tüpraş, Trakya Cam, Tofaş Otomobil Fabrikaları, Alarko GYO alınabilir. 
     
     Tayfun Oral Ata Yatırım Ortaklığı Genel Müdürü 
Hareket sonbaharda 
     Endeksin bu seviyeleri uzun vadeli alım için uygun. Şu anda kuruluş değerinin çok altında işlem gören şirketler var. Bu fiyatları her sey iyi giderken bulmak mümkün olmaz. Borsada yukarı çıkma potansiyeli, aşağı potansiyelden çok daha yüksek. Bu dönemde ekonomik ve siyasi uygulamalar açısından önümüzü daha uzun bir perspektifle görmek önem taşıyor. Hisse senedi olarak, Aksa, Kipa, Tofaş, Trakya Cam, Vestel, Yazıcılar Holding, Ak Enerji, Petrol Ofisi, Otosan önerilebilir.Yabancı fonların Türkiye'de pozisyon arttırmaları genel stabilizasyon ortamı ile birlikte dünyadaki konjonktürün de gelişmekte olan ülkeler lehine dönmesi gerekiyor. Siyasette bir sorun yaşanmadığı sürece sonbahar hareketli geçecek. 
     
     Uğur Yılmaz Gedik Yatırım Ortaklığı Gen. Müd. 
Yatay seyir bekliyoruz 
     Borsa 60 sent ile dibini gördü. Bu seviyenin altına çok özel durumlarda inilir. Taban ise mayısta görülen 1.15 sent seviyesi. Dolayısıyla yukarı doğru bir trend beklemiyoruz. Bilançolar nedeniyle bir hareket olabilir. Ancak, yatay seyredecek piyasada, yıl sonunda bir çıkış olabilir. Bundan sonraki beklentiler ise performans kriterleri olacak. Dış borç sorununu IMF'ten gelecek para ile çözümledik. Bundan sonra iç borcun çevrilebilmesi önemli. Yatırımcılar, düşüşlerde almalı, yükselişlerde satmalı. Geçen yıldan bu yana daralan ekonomi nedeniyle şirket k rlılıkları düştü. Uzun vadede bekleyecek yatırımcılar, likit, yabancı para cinsinden borçluluk oranı düşük, turizm ve ihracatçı şirket hisselerini almalı. 
     
Nakdi yüksek olan şirketler Hisse Adı Haz. Değ. Dön. Var. 2001 03 YD Sat. Top. Sat. 2001 03 Ayen Enerji 88,23 0,00 Ak Enerji 78,57 0,00 Bosch Fren 60,30 33,16 Acıbadem 56,99 0,00 Batı Söke 53,98 33,90 Kipa 53,39 0,00 Çelebi 48,77 96,47 Logo 47,04 0,40 Ünye Çimento 44,66 0,00 Marmaris Altınyunus 43,40 0,00 Usaş 42,12 58,40 İzmir Demir Çelik 41,63 84,00 İstanbul Motor Piston 41,46 4,42 Banvit 41,26 2,87 Adana Çimento A 39,43 30,39 Alkim 39,34 33,48 Nuh Çimento 38,82 8,80 Erbosan 37,66 77,35 Aygaz 37,46 0,25 Migros 36,50 0,35 Netaş 35,99 33,66 Dentaş 35,45 0,28 Aksu Enerji 33,67 0,00 Gentaş 32,69 12,63 Tüpraş 30,32 3,48 Ditaş Doğan 28,17 51,37 Anadolu Efes 27,57 3,33 Tukaş 27,11 67,24 Batıçim 26,26 38,62 Pirelli Kablo 25,23 55,82 Mardin Çimento 24,90 5,71 Tofaş Fabrika 24,71 85,05 Brisa 24,64 41,56 Pastavilla 23,18 12,24 Turkcell 22,53 3,92 Hürriyet Gazetecilik 22,42 0,14 Uzel Makina 21,24 39,74 Gima 21,13 0,00 Turcas 19,13 0,00 Arena 18,86 1,03      
     



 EKONOMİ 

















</TEXT>
</DOC>
