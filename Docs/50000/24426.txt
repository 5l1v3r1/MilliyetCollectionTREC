<DOC>
<DOCNO> 24426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/spor/spo02.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe şok yaşıyor 
</HEADLINE>
<TEXT>

Aziz Yıldırım’ın görevi bırakması Sarı - Lacivertli camiayı ayağa kaldırdı, eski başkanlar kararı farklı yorumladı 
     YUSUF KOBAL 

     BAŞKAN Aziz Yıldırım’ın ayrılma kararı şok etkisi yaratırken, farklı yorumlara da neden oldu. Eski başkanlardan Ali Şen, "F.Bahçe başkanı televizyonlarda asla ağlamamalıdır. Sekiz ay sonra kongre var. Yıldırım 1 Temmuz’da bitecek iç transferi halleder. Ancak yeni yönetim mali durumu beğenmezse, kaos olabilir. Aziz Yıldırım destek istiyorsa, başta ben, taraftarlarla sel gibi kulübe, evine, iş yerine gideriz. 1 milyon adet imza ve faks toplarız" dedi. 
     ESKİ başkanlardan Metin Aşık ise "İstifa tek taraflı müessesedir. Bu durumda F.Bahçe’ye hiçbir şey olmaz" diye konuştu. Aşık, "Bugüne kadar Fenerbahçe bir kişi ile gelmemiştir. Görevi bırakacaksa, olumsuzlukları anlatıp, bırakması gerekirdi" ifadesini kullandı. Tahsin Kaya da, kararı erken bulduğunu, üzüldüğünü söyleyip, "İşi iyi götürüyordu. Daha genç, F.Bahçe’yi taşır. Tecrübesi de oldu. G.Saray ile kafa kafayayız. Yeni bir seçim bizi tehlikeye sokar" görüşünü yansıttı. 
     SON iki kongrede Yıldırım’a rakip olan, ancak kaybeden Vefa Küçük, ayrılma kararına anlam veremediğini söyledi. Küçük, "Gerçekten sağlık sorunları varsa, bilemem. Ama takımı şampiyon yapmış başkan görevi bırakmamalı. Ne seçilmeyi ne de aday olmayı düşünüyorum" dedi. Kulüp Sözcüsü Atilla Kıyat da, "Canını, yavrularını, eşini ikinci planda bıraktı. Türkiye’ye umut ışığı oldu. Ancak bu umut ışığı kursağımızda kaldı. Bırakmakta ısrarlı olursa ona olan sevginin azalmaması gerekir" yorumunu yaptı. 
     
G.Saray sevinmiştir’      ŞÜKRÜ Saracoğlu Stadı’nın mülkünü almak için Genel Müdür Kemal Mutlu ile dün görüşen Aziz Yıldırım, "G.Saraylılar istifama sevinmiştir ödedi. Yıldırım, "Ne mutlu ki bana Fenerbahçe camiasına sevgi, barış ve kardeşlik hediye ediyorum" ifadelerini kullandı. 
     BAŞKAN şöyle devam etti "Avrupa’da şampiyonluk için üç yıllık program yapılması, isabetli transferler gerçekleştirilmesi ve bu oyuncuların kaynaşmasının sağlanması gerekir". Kemal Mutlu, stadın mülkiyetinin verilmesi için yasal engel bulunmadığını açıkladı. 
     
Denizli de şaşırdıF.Bahçe’nin hocası, Başkan Yıldırım’a "Ben de bırakıyorum" dedi 
     FENERBAHÇE Teknik Direktörü Mustafa Denizli, Aziz Yıldırım’ın ayrılma kararıyla şoke oldu. Denizli önceki akşam televizyon konuşmasını dinlerken, yayına telefonla bağlanmak istedi, Başkan Yıldırım kabul etmedi. Ancak Denizli, canlı yayın bittikten sonra konuştuğu Başkan’a "Sen yoksan, ben de bırakıyorum" dedi. 
     YILDIRIM, kendisiyle duygusal bir konuşma yapan Mustafa Denizli’ye "Sözleşmen benle değil, Fenerbahçe ile. İşinin başında olmalı ve yine takımı başarıdan başarıya koşturmalısın" ifadesini kullandı. Bu konuda dün demeç vermeyen Denizli’nin, kongreden önce istifa edeceği ve kararı yeni yönetime bırakacağı bildirildi. 
     
Abdullah şokta      ABDULLAH, "Sevincimiz kursağımızda kaldı" dedi. Milli futbolcu, "Ama Başkan baskılara dayanamayacak. En azından 2002’nin şubatına kadar görevde kalmalı" diye konuştu. 
     
Baliç inanmadı      AZİZ Yıldırım’ın manevi oğlu olarak bilinen Baliç ise, çok üzüldüğünü söyledi. Boşnak futbolcu, "Efsane, iyi insan, F.Bahçe’ye yakışan başkandı. Bırakacağına inanmıyorum" dedi. 
     
Gruplar ne dedi      Bayülken öfkeli 
     KADIKÖY Grubu lideri Kazım Bayülken, camiaya yazık olduğunu söyledi. Bayülken, "Aklımıza reyting uğruna yaptığı geliyor. Camia bu kadar küçük mü F.Bahçe’ye ikinci kez mi torpil atılıyor Güven Sazak da aynı şeyi yapmıştı. Bir camia ile bu kadar oynanmaz" dedi. 
     BAYÜLKEN, Türk filminden beter durumun ortaya çıktığını ileri sürdü. Kadıköy Grubu lideri şunları söyledi "Transfer ayında olacak şey değil. İki aydır karar vermişse, buna camiayı hazırlaması gerekirdi. On gün dinlensin. Kararını yine değerlendirsin." 
     
     Kursakta kaldı’ 
     BİRLEŞİK Fenerbahçeliler Vakfı Derneği Başkanı Aziz Yılmaz, Yıldırım’ın şampiyonluk sevinçlerini kursaklarında bıraktığını söyledi. Yılmaz, "Şoke olduk. Tek muhalefet bizdik. Ama bizim verdiğimiz destekten de rahatsız oldular" dedi. 
     YILMAZ, kongrelerden çıkar sağlayan sülüklerin bayram edeceğini de iddia etti. Aziz Yılmaz, "En mutlu zamanlarımız hep böyle olacak herhalde. Aday çıkarmayacağız. Çıkanı desteklemeyeceğiz. Kim ki, aday olursa kulübüne ihanet eder" yorumunu yaptı. 
     
     Hayırlı olmaz’ 
     1907 Derneği Başkanı Necdet Ersoy, Yıldırım’ın kesinlikle görevi bırakmaması gerektiğini belirtti. Ersoy, "Camia ilk kez sportif anlamda başarılı olmasa da, ona destek vermişti. İşin en zor yerini geçtikten sonra bırakmak hayırlı olmaz" diye konuştu. 
     ERSOY, Yıldırım’ın baskı altında olmadığını da bildirdi ve devam etti öBeraber çalışacağı insanlarla göreve devam etmeli. Bu işi cebinden götürmesi de doğru değil. Göz boyayan transfer şart değil. Fenerbahçe’nin sihirbaz oyuncuya ihtiyacı yok." 
     



 SPOR 



























</TEXT>
</DOC>
