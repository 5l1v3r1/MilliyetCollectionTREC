<DOC>
<DOCNO> 19770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/guncel/gun02.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay "kiralama"yı geçersiz saydı 
</HEADLINE>
<TEXT>
Çağlar’ın ev eşyalarına haciz yolu 
Davacı İnterbank’ın yeni yönetimi, bu kararın ardından hacze gidebilecek 
     BURSA DHA 

     Yargıtay 12. Hukuk Dairesi, Kartal Cezaevi'nde tutuklu bulunan eski Devlet Bakanı ve işadamı Cavit Çağlar ile dayısı Şükrü Şankaya'nın ev eşyaları için yapılan "Finansal Kiralama Sözleşmesi"ni geçersiz saydı. Böylece davacı İnterbank'ın Çağlar ve Şankaya'nın ev eşyalarını haczetmesinin yolu açılmış oldu. 
     İnterbank'ın yeni yönetimi, bankanın içini boşalttığını öne sürdüğü eski sahibi Çağlar ile Şankaya hakkında trilyonluk icra takibini başlatmıştı. Haciz işlemleri için Çağlar ve Şankaya'nın evine giden görevliler, "leasing" belgeleriyle karşılaşmışlardı. Belgelere göre, Çağlar'ın evindeki eşyalar eşi Nursel Çağlar, Şankaya'nın evindeki eşyalar da eşi Nermin Şankaya adına "kiralanmış" görünüyordu. 
     
Belgeler geçersiz’      Ev eşyaları Ocak 1999'da bu belgelerle hacizden kurtulurken, İnterbank'ın başvurusunu karara bağlayan Yargıtay 12. Hukuk Dairesi, finansal kiralamayla ilgili noterde hazırlanan belgelerin geçersizliğine karar verdi. Yargıtay, sözleşmeyi "Finansal kiralama, finansman sağlamayı amaçlar" ilkesine aykırı buldu. 
     



 GÜNCEL 



















</TEXT>
</DOC>
