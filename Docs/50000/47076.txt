<DOC>
<DOCNO> 47076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/guncel/gun12.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Kadıköy’de rehin dehşeti 
     Kadıköy Fener Kalamış Caddesi Tevfikpaşa Sokak’taki C Y Güzellik Salonu’na dün sabah gelen Abdullah Tiyek, içeridekileri rehin aldı.Rehinelerin el ve ayaklarını bağlayan Tiyek, kendisini terk eden eşi ve çocukla-rının getirilmesini istedi. Kapıları kilitle-yip başına silahı dayayan Tiyek, polisin uzun süren çabası sonucunda ikna oldu. Saat 19.00’da rehineleri serbest bırakan Tiyek, teslim oldu. Gözaltına alınan Tiyek’in, ruh-satsız silah ve uyuşturucudan sabıkalı olduğu, da-ha önce de rehin alma olayına kalkıştığı belirtildi. 
     
     Üniversite için son gün 
     ÖSS Ek Yerleştirme kontenjanları için 8 Ekim’de başlayan başvuru süresi, bugün sona eriyor. Sonuçlar ise, bu ayın sonunda duyurulacak. 2001 - ÖSS’yi kazandığı halde, merkezi yerleştirme sonucunda üniversiteye giremeyen adaylar ile Açıköğretim programlarını kazananlar ve özel yetenek sınavı sonucunda bir programa kayıt yaptıranlar, Ek Yerleştirme için başvurabilecekler. 
     
     Bulaşık kavgası adli iş’ 
     Uyuşmazlık Mahkemesi, Sivas’ta bir birlikte iki asker arasında bulaşık yıkama sırasında çıkan ve yaralamayla sonuçlanan kavgadan hareket ederek askeri suç’u tanımladı. Terhis nedeniyle sanıkların askeri yargı yerine adli yargıda yargılanmalarının gerektiği bildirilen mahkeme kararında, "Bu duruma göre, askeri mahkemelerde yargılanmayı gerektiren ilginin kesilmesiyle, sanıklara yüklenen suçun askeri olmaması, askeri bir suça bağlı bulunmaması halinde, askeri mahkemenin görevi sona erer" denildi. 
     
     Rus mafyasına darbe 
     Ukrayna’da 1999’da ikisi polis, 5 kişiyi öldürdükleri gerekçesiyle iki yıldır kırmızı bültenle aranan ve eski KGB ajanlarınca eğitilen mafya üyesi Demiyan Yankoyov ve Rezzak Aliev’in Türkiye’de bulunduğu yönünde Rus polisinden istihbarat geldi. İstihbarat sonucu iki mafya üyesinin Bakırköy’de bir dairede kaldığı belirlendi. Daireye düzenlenen baskında yakalanan Yankayov ve Aliev, iade edilmek üzere tutuklandı. 
     
     Otelde tartışma 2 yaralı 
     Fatih’teki Akgün Otel’de garson olarak çalışan Emre Görür’ün işine 10 gün önce son verildi. Neden işten çıkarıldığını öğrenmek için önceki gece Vatan Caddesi’ndeki Akgün Otel’e gelen Görür ve arkadaşı Çetin Doğan, Güvenlik Müdürü Muzaffer Civelek ve yanında bulunan bir kişi tarafından içeri alınmadı. Tartışmanın büyümesi üzerine Civelek ve arkadaşı silahlarını çekerek Görür’ü kafasından tek kurşunla, Doğan’ı da bacaklarından vurarak yaraladı. Polis, kaçan Civelek ve arkadaşını arıyor. 
     
     Yine köprü, yine intihar 
     Boğaziçi Köprüsü, bu kez de Şaban Yetişoğlu’nun 31 intiharına sahne oldu. Bindiği taksiyi köprü üzerinde durduran Yetişoğlu, korkuluklara çıktı. Polislerin intihardan vazgeçirmeye çalıştıkları Yetişoğlu, üzerindeki cüzdanı polislere fırlatarak, köprüden atladı. Yetkililer, Yetişoğlu’nun cesedinin bulunamadığını, intihar nedeninin ise belirlenemediğini belirttiler. 
     



 GÜNCEL 

















</TEXT>
</DOC>
