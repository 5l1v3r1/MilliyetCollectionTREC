<DOC>
<DOCNO> 28678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/yasam/yas09.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
BMW sefası bir hafta sürdü 
</HEADLINE>
<TEXT>

Laila'nın otoparkından çaldıkları BMW'yle sekiz gün keyif yapan oto fareleri sonunda yakayı ele verdi... 
     ELVAN EZBER İstanbul 

     İstanbul'un gözde eğlence mek nlarından Laila'nın otoparkından otomobili çalınan gazeteci Bahar Tunalı'nın aracı polis tarafından bulundu. 
     Sekiz gün önce Ortaköy'deki Laila'ya gelen Tunalı, 06 RYA 93 plakalı BMW marka otomobilini otopark görevlilerine bıraktı. İçeride iki saat kalah Tunalı, eve gitmek için otomobiline yöneldiğinde aracının yerinde olmadığını gördü. Anahtarı üzerinde olan otomobilinin çalındığını anlayan Tunalı, hemen polise başvurdu. 
     
     Gezmek için çaldılar 
     Ve olayın üzerinden sekiz gün geçtikten sonra Hırsızlık Büro Amirliği ekipleri, otomobili çalan Aziz Çırak ve Vedat Erat'ı kısa bir kovalamacadan sonra ele geçirdiler. 
     Gece kulüpleri önünden otomobil çalmaktan sabıkalı olan Çırak şunları söyledi "Otomobillerin hepsinin anahtarları üzerindeydi. Birine binip uzaklaştım. Amacım biraz gezip keyif yapmaktı." 
     



 YAŞAM 



















</TEXT>
</DOC>
