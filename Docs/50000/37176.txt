<DOC>
<DOCNO> 37176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/magazin/yazdud.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Can rekora koşuyor 
</HEADLINE>
<TEXT>

Rose’a sürpriz parti, Ukala Meyhane el değiştirdi, bir İtalyan lezzeti Pucci, Çerkezo, Sultans of the Dance, Chinawhite, Club Lima Celebi.Com... 
     Teşvikiye’de oturduğum sıralarda en sık gittiğim yerlerden biriydi Çerkezo. Özellikle de ramazanda. Buranın birbirinden lezzetli sandöviçlerinin tadı inkar edilemez. Geçenlerde bir dostuma uğradım, hafif bir şeyler atıştırmak için yine Çerkezo’yu tercih ettik. Hem ucuz hem karın doyurucu. Tavuklu, jambonlu, İtalyan, karışık, ton balıklı, diet, somonlu, dilli... Kısacası hangi çeşit ararsanız mevcut. Bir de sıcak çeşitler, salatalar, pilav ile servis yapılan tavuk, sosis, köfte, karışık ızgara, hindi döner.. Tatlılar ayrı bir lezzet. Ben o gün kepekli ekmek dilimleri, peynir çeşitleri, domates ve salatalıktan meydana gelen köy ekmeği diyet yedim. Arkadaşım ise tercihini, burger ekmeğinde patates, domates, yeşillik ve mayonezli hindi burgerden yana kullandı. Ardından da buranın bana göre en lezzetli çeşitlerinden olan havuçlu keki bir güzel midemize indirdik. Birer de çay içtik. Bahşiş dahil toplam 5 milyon ödedim. Tüm soğuk sandöviçlerin fiyatı 1 milyon 200 bin ile 3 milyon arasında değişiyor. Sıcak çeşitler 1 ila 2 milyon 250 bin lira, salatalar 1 milyon 750 ila 3, içecekler de 300 bin lira ila 750 bin lira arasında. Tatlı çeşitleri 700 bin lira. Paket servisi de var. İlgilenenler için telefon numarası 0212 260 85 87. Sahibi Fikret Yorulmaz çok sempatik. Sevgili Emrah Hattat uzun süredir davet ediyordu Pera’daki Pucci’ye. Hattat yurt dışında olmasına rağmen geçenlerde gittim ve Londra’dan gelen bir konuğumu ağırladım. Zaten Pucci, Londra’nın en gözde mekanlarından biri. Can dostum İzzet ile bir seyahatimiz sırasında gitmiştik. 25 yıllık mazisi olan Pucci, şöhretini şef Mr. Pucci’ye ve dünyanın ünlü starlarını ağırlamaya borçlu. Miami ve Reykjavik’de de şubeleri var. Emrah da benim bir yazımdan yola çıkarak Londra’da yemeğe gittiği Pucci’ye hayran kalınca İstanbul’da şubesini açmış. Çok zengin bir mönü var. Dekorasyonu sade ve hoş, insanı yormuyor. Bir bar, üst katta bistro mevcut. Müthiş bir manzara karşısında lezzetli İtalyan yemekleri yiyebiliyorsunuz, bu nedenle özellikle yabancıların tercih ettiği bir restoran Pucci. Mönüdeki fiyatları inceledim, korkacak bir şey yok. Antreler 4 ila 
     6.5 milyon, pizza çeşitleri 5 milyon 750 bin ila 6 milyon, pasta, yani makarna çeşitleri 5 ila 6, tatlılar ise 4 ila 5 milyon lira arasında. Biz ön yemek olarak ortaya vejateryen bir tavuk salatası istedik. İçinde brokoli, havuç, kabak, fasulye ve ızgara tavuk parçaları vardı. Arkadaşım domates soslu, mozzarella 
     ve kırmızı biberden yapılmış pizza romana aldı. Ben de mantar, krema, maydanoz, panchetta ve bezelyeden meydana gelen fettuccini Pucci yedim. Perşembe olduğu için alkol almadık. Finali tek bir tatlı, tiramisu ile yaptık. Cappuccino ikramdı. Keyifli bir yemekti. Rezervasyon için telefon numarası 0212 293 67 32. 
     
Ukala Meyhane Ali Sayar’a teslim      Efendim, bana yakın olduğu için arada bir uğradığım mekanlardandır Polo Club House. Ortaklardan biri, Celal nam-ı diğer Süslü Celal, bu adı ben takmıştım Altınel. Kışlık lokali, Hayko ile çok başarılı bir iş sezonu geçirdi. Şimdi havuz başında Latin geceleri var. Mundo Latino, D R, Polo Club House işbirliğiyle düzenlenen, salsa dansının ve diğer kıvrak Latin ritmlerinin yer aldığı geceler müthiş eğlenceli. Ayrıca dünyaca ünlü Kolombiyalı dansçı Carlos Paz ile çarşamba geceleri özel partiler sürüyor. Rezervasyon için telefon numarası 0212 285 96 58. Bu arada Polo Club House ortakları, geçtiğimiz yıl işletmesini Nadir Ermiş’in yaptığı Levent’deki Ukala Meyhane’yi bu kış kiralamaya karar vermişler. Mekanın başına da Bodrum’da Dodo Beach’i in’ yapan başarılı işletmeci Ali Sayar’ı geçireceklermiş. Ali bu yıl Han 13 ve Dodo ile Bodrum’u yıkıp geçti maşallah. Ama yine para kazanamıyormuş, o da ayrı tabii. Sayar’ın değişmeyen solisti Cenk Eren burada sahne alacakmış. Bekleyelim ve görelim. Darüşşafaka Çetin Berkmen Tesisleri’nde de açıkhava tiyatro, film gösterileri ve konserler sürüyor. 
     
Club Lima, Chinawhite, Sultans of the Dance’i kaçırmayın      Vakit bulup internet sitelerine giremiyorum. Sağolsun asistanım Özgür zaman zaman Kenan Erçetingöz’ün sahibi olduğu gecce.com ile sosyetenin gözde ismi Sema Çelebi ve yakışıklı oğlu Ali’nin sahibi 
     olduğu semacelebi.com’un haber çıkışlarını alıyor da bir göz atıyorum. Sema’nın sitesi yeni olmasına rağmen bayağı ilgi görüyor. Müdavimleri, hanımlar. 
     E, kadın sağlığı, cinsellik, estetik operasyonlar, fal, tatlı dedikodular... 
     
     Daha ne olsun Sevgili İsa’yı 15 yıldır tanırım, eğlence dünyasının gerçekten beyefendi isimlerinden biridir. İsa şimdilerde Ortaköy’deki eski Patika’nın işletmesini aldı, adını da Club Lima olarak değiştirdi. Uğradım, bir hayli kalabalıktı. Alışverişi İsa yaptığı için servis mükemmel ve herşey taze. Yedi gün açık olan Club Lima’da, hafta arası sevilen ses Murat Tekyıldız, hafta sonları ise AHA Grubu’ndan tanıdığımız müthiş beyefendi ve de sahnesi hayli başarılı olan Hakan Altun çıkıyor. Saat 01.00’de başlayan program 04.00’de bitiyor. Şefler İlyas ve Savaş. Bar ise Hüseyin’de. Müthiş Boğaz manzarası karşısında Türkçe müzikle coşmak isteyenler için Club Lima ideal. Rezervasyon için telefon numarası 0212 260 96 53. Sultans of the Dance’e, ikinci kez sırdaşım İsmail Akkaya ve kızkardeşi Tansel ile gittim. Aynı heyecan ve zevkle izledim. Yine tüylerim diken diken oldu. Salon tıklım tıklımdı. Önde Emniyet Müdürü Hasan Özdemir vardı. Çok yakın bir dostum kanalıyla kendisiyle tanışmış, aynı masada yemek yemiştim. Hoşsohbet, güleryüzlü bir insan. Ama nedense eğlence yerlerinde asık suratla oturmayı prensip edinmiş gibi. Emel Sayın-Muazzez Abacı konserinde de öyleydi. Belediye Başkanı, Vali başta olmak üzere protokol iki divayı alkışlayıp şarkılarına eşlik ederken sevgili Emniyet Müdürü asık suratla oturuyordu. Oysa gülen insan her zaman en güzeldir Sevgili Hasan Özdemir. Size de gülmek yakışıyor bilesiniz. Gülmek, alkışlamak, hatta keyifli olunca şarkı söylemek ciddiyetsizlik değil, inanın. Neyse, şayet izlemediyseniz Sultans of the Dance’e gidin. Yoksa müthiş bir olayı kaçırmış olursunuz. İki kez konuklarımla üst üste Chinawhite’a gittim. Valla herşey oturmuş. Zaten sevgili Ali Kemal’i ve Fehmi Zorlu’yu yıpratan, haklarında çıkan yalan yanlış dedikodulardı. Atmosfer çok iyiydi. Alakart restoran da açılmış. Arzu eden afrodizyak mönü yerine, burada damak tadına uygun her türlü lezzeti bulabilir. Son gittiğimde sevgili arkadaşım, Show Haber Magazin Müdürü Volkan Öksüz ve güzel karısı Nükhet vardı. Mutfak şefi Kevin’in önerdiği mönüyü yedik. Salon şefleri Turan Yaman, Faruk Kep ve Barış Ceylan işin ehli, profesyonel, müşteri kalitesinden anlayan isimler. Mönüde mantar, fasulye, pancar, mercimek çorbası değişimli. Mozzarellalı roka salatası, yine rokalı, rokfor, ceviz ve armut salatası, dil balığı, risotto, kuzu pirzola günün yemeğiydi. Krem brule, böğürtlen ise o gecenin tatlısıydı. Alakart kısmında da fiyatlar normal. Yani kazıklanma gibi bir korkunuz olmasın. Rezervasyon için telefon numarası 0212 259 54 80. 
     
Vodka’da sürpriz parti, And İçelim’ marş gibi      Can dostum İzzet Çapa’nın sağ kolu gibidir Rose Kar. Aykut Gündüz ve Rose, bu yıl Çapa Çapa’da parlayan iki yıldız oldu. Geçenlerde Rose’un doğumgünüydü. Kendisi "Koca kadına doğumgünü mü olur " deyip geçti. Ama Vodka çalışanları Rose için güzel bir parti yaptılar. Tesadüf, ben de oradaydım. Saç doktorum Veysel Şenel ve karısı Aynur, genç iş adamı Adnan Bel, karısı Hülya, Demirbank Erenköy Şubesi Müdürü Filiz Yolaçan ve Digitürk Genel Müdür Yardımcısı Meltem Sayın ile müthiş eğlendik. Bu arada, can dostum diye yazmıyorum ama, son günlerin trendi Vodka. Atmosfer, hesaplar, DJ Özhan’ın müthiş müziği, özellikle de geç saatlerde çaldığı birbirbirinden güzel Türkçe şarkılarla insan kendinden geçiyor. Bugün saatlerinizi 15.00’e ayarlayın. Bana göre bütün zamanların en iyi radyo programcılarından biri olan Romina Özipek’in hazırladığı ve pazar günleri mesleğinde zirvedeki isimlerin katıldığı programında, ayıptır söylemesi, ben varım. Romina teyyaresi ile sizi uçuruyordu, bu kez ikimiz acaip uçuracağız. Müthiş dedikodular yaptık. Prensip olarak canlı yayın ve radyo programlarına katılmayan bendeniz, Radyo D aileden olduğu için Doğan Grubu’na bağlı, Sayın Aydın Doğan patronumuz kabul ettim. Yine Şebnem’le Mecburi İstikamet’i sunan sevgili Şebnem Öz de bütün zamanların en iyi radyo programcılarından biri olduğu için programına katılmıştım. Saat 15.00-16.30 arasında Romina Yayında’yı kaçırmayın. Zaten 104.0 Radyo D dinlenir, unutmayın. Dikkatinizi çekti mi bilmiyorum, son günlerde eğlence yerlerinde Tarkan ve Sibel Can fırtınası esiyor. Yalnız gece kulübü ve diskolarda çalınmakla kalmıyor şarkıları. Sibel’in Canım Benim’ ve And İçelim’i şarkıcıların repertuarında da marş oldu. Ben ise arabamda, evde defalarca dinlemek bir yana, kasetleri eşe-dosta dağıtmaktan da valla bütçem sarsıldı. Şaka yapıyorum sevgili Hüseyin Emre Sibel Can’ın patronu . Benim de en sevdiğim şarkıların başında And İçelim’ geliyor. Tabii Canım Benim’ adlı albümdeki Halk Müziği şarkısını, kıpır kıpır Laz Ali’yi de unutmak olmaz. Sibel’in 
     o yanık sesi ile müthiş yorumladığı azeri türkü Sen Gelmez Oldun’, Ah Bir Ateş Ver’ gibi şarkılar da insanın tüylerini diken diken ediyor. Valla alaturka ruha sahip olduğum için kasetini aldığım Tarkan’ın başarılarını alkışlıyorum. Kaseti çok beğendim, ama ah, Sibel Can farklı. Bu ekonomik krizde Sibel’in kaset satış rakamı 
     450 bini aşmış. Anlayacağınız Canım Benim’ rekora koşuyor. Evet, bu pazar da bu kadar, kalın sağlıcakla. 
     
     



 MAGAZİN 












</TEXT>
</DOC>
