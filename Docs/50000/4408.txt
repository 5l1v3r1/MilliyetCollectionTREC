<DOC>
<DOCNO> 4408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/guncel/gun12.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay’da kuzu kurda emanet 
</HEADLINE>
<TEXT>

     EZELHAN ÜSTÜNKAYA Ankara 

     Kızılay’da şimdi de "denetim" skandalı yaşanıyor. Kızılay Denetçiler Kurulu Başkanı Günay Aksoy, toplam 1055 mark ve 12 bin dolarlık bağış ve 2 milyar 735 milyon lira tutarındaki deprem yardımını "zimmetine" geçirmekle suçlanıyor. Çorum Ağır Ceza Mahkemesi’nde yargılanan Aksoy, kendisine Kızılay Genel Başkanı Ertan Gönen’in komplo hazırladığını iddia ederken, Aksoy - Gönen savaşı bununla da bitmiyor. Gönen, Aksoy’un "650 milyon liralık burs parasını sahte imza ile zimmetine geçirdiğini ayrıca kendisini vasıfsız işçi gibi gösterip maaş aldığını da" ileri sürüyor. İddiaları "komplo" diyerek reddeden Aksoy şöyle dedi "Gönen hakkında 17 suç dosyası var. Onun hakkındaki iddianameler de bende. Kongrede konuşacağım. 200 milyar liralık tamzinat davası açacağım ve kazandığım parayı hayır kurumlarına bağışlayacağım." 
     


 GÜNCEL 





















</TEXT>
</DOC>
