<DOC>
<DOCNO> 49539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/spor/spo15.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

W.Krakow-Inter      UEFA Kupası ikinci tur rövanş maçında Inter, bugün ilk maçta 2 - 0 mağlup ettiği Wisla Krakow ile deplasmanda oynayacak. Polonya’da TSİ 14.00’te başlayacak ve TV 8’den yayınlanacak maçın kadrosuna sakatlığı geçen Ronaldo da dahil edildi. Teknik direktör Cuper, Okan’ı Polonya’ya götürürken, Emre takımda yer almadı. 
     
Bravo Özbek      BREZİLYA’NIN Rio De Janeiro kentindeki Dünya Büyük Bayanlar Vücut Geliştirme Şampiyonası’nda Tülay Özbek bronz madalya kazandı. 40 ülkeden 140 sporcunun yarıştığı şampiyonada Özbek, 17 vücutçunun mücadele verdiği 57 kiloda üçüncülüğü elde etti. 
     
Dalkılıç’tan deneme      YASEMİN Dalkılıç, bugün Yunanistan’ın Kos Adası açıklarında bu kez "Malzeme Destekli Sabit Ağırlıkla Dalış" kategorisinde 72 metreye inip, rekor kırmaya çalışacak. 22 Ekim’de malzeme desteksiz 40 metreye dalıp, rekora ulaşan Dalkılıç’ın bugünkü denemesini Çevre Bakanı Fevzi Aytekin’in de takip etmesi bekleniyor. 
     



 SPOR 

























</TEXT>
</DOC>
