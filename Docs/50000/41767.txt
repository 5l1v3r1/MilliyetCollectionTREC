<DOC>
<DOCNO> 41767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/soneko01.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırının ardından yatırımcılar altına yöneldi 
</HEADLINE>
<TEXT>

     ABD'nin tarihinde görülen en büyük zincirleme terörist saldırıları üzerine, menkul kıymetler borsaları ve ABD Doları'nın değeri düşünce, yatırımcılar, temel mallar ve hammaddelere yöneldi. 
     Yatırımcıların daha güvenilir, elle tutulur, somut yatırım araçları olan temel mallar ve hammaddelere yönelmeleriyle, altın, petrol ve sınai metallerin fiyatları Avrupa borsalarında yükseldi. 
     Bir borsacının ifadesiyle, ''yatırımcılar panik halinde metaller, altın ve petrol satın alıyor, bu tamamen birbirini taklit etmek, altın ve petrol fiyatları yükseldi, bu, güvenilir yatırıma yöneliş.'' 
     Bu arada, petrol ve altın fiyatları yüzde 6, temel sınai metal olan bakır fiyatları yüzde 4 arttı. Bakırın tonu düne göre 22 dolar artışla 1,468 dolara, alüminyumun ton fiyatı da 16 dolar artışla 1,392 dolara çıktı. Buğday fiyatları da biraz arttı. 







</TEXT>
</DOC>
