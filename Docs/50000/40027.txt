<DOC>
<DOCNO> 40027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sontur14.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'ya gelmek isteyen 45 kişi Kırıkkale'de gözaltına alındı 
</HEADLINE>
<TEXT>

     Ankara'da 1 Eylül Dünya Barış Günü dolayısıyla HADEP'in yapmayı planlandığı ancak daha sonra iptal ettiği basın açıklamasına katılmak üzere yola çıkan 45 kişi Kırıkkale'de, 100 kişi de Yalova Topçular İskelesi'nde durduruldu, 4 kişi gözaltına alındı. 
     Yalova Emniyet Müdürlüğü ekipleri, ''Dünya Barış Günü'' nedeniyle, otobüsle Ankara'ya gitmek isteyen HADEP Yalova il teşkilatına üye yaklaşık 100 kişiyi Topçular İskelesi'nde durdurdu. 
     Ankara Valiliği'nin Dünya Barış Günü etkinliklerine izin vermediğini partililere tebliğ eden güvenlik görevlilerine karşı çıkan 4 kişi gözaltına alındı. Polis, 2 otobüsle Ankara'ya gitmek isteyen HADEP'li yaklaşık 100 kişilik gruba izin vermedi. 
     Güvenlik güçleri, Van'dan geldiklerini söyleyen ve Ankara'ya gitmek isteyen 45 kişiyi de Kırıkkale'de durdurdular. Kimlik kontrolü yapılan kişiler, Kırıkkale-Ankara karayolunun Yahşiyan mevkiinde bekletiliyorlar. 
     Öte yandan, Edirne Belediye Başkanı Cengiz Varnatopu, Barış Günü nedeniyle yaptığı yazılı açıklamada, toplumun hak ettiği ekonomik, sosyal ve siyasi dengeleri sağlayamayan bir ülkede barıştan söz edilemeyeceğini belirtti. 






</TEXT>
</DOC>
