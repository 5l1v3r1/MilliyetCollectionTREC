<DOC>
<DOCNO> 39978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sondun03.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail ordusu yeniden Filisitin topraklarında... 
</HEADLINE>
<TEXT>

     İsrail askerleriyle Filistinli göstericilerin karşılıklı ateş açmasının ardından, İsrail ordusunun Filistin kontrolünde bulunan El Halil kentinin bir mahallesine girdiği ve çıkan olaylarda 5 Filistinli'nin yaralandığı bildirildi. 
     Filistinli güvenlik kaynakları ve görgü tanıkları, İsrail askerlerinin birkaç saat süren karşılıklı ateş açılmasının ardından, tamamı Filistin denetiminde bulunan El Halil kentinin Haret el-Şeyh Mahallesi'ne girdiğini söylediler. 
     İsrail askeri sözcüsü, Filistin topraklarına girildiği yönündeki haberleri yalanlarken, Yahudi yerleşimcilerin evlerine ateş açılması üzerine askerlerin karşılık verdiğini söyledi. 
     Filistinli hastane kaynakları da, karşılıklı açılan ateşte 5 Filistinli'nin yaralandığını ve çatışmaların, 50 yaşındaki Filistinli doktorun cenazesinin ardından meydana geldiğini belirttiler. 
     İsrail ordusu, 24 Ağustos'ta El Halil kentine girmiş ve birkaç saat burada kalmıştı. 






</TEXT>
</DOC>
