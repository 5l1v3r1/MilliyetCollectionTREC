<DOC>
<DOCNO> 3785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/guncel/gun01.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Son söyleşisi Milliyet’le 
</HEADLINE>
<TEXT>
Ben hedefim’ dedi, vuruldu 
Okkan, kendisini canlı arşiv olarak anlattığı röportajında, "Bu yüzden önemli bir hedefim" dedi 
     AHMET TULGAR 

     Diyarbakır Emniyet Müdürü Gaffar Okkan, Milliyet’e "Zamanı geldiğinde yayınlarsınız" diyerek ölümünden kısa bir süre önce verdiği röportajda "Diyarbakır polisi dünya ile savaşıyor" diyor ve ekliyor "Camiyle uğraşmak zordur. Kendi arkadaşlarımızı bile iknada zorlandık." 
     
Odasında top      Sarı, beyaz ve grinin hakim olduğu odanın ortasında küçücük bir top. Gaffar Okkan önce Diyarbakırspor’un sahadaki hatalarından söz ediyor ve sonra "Gerçi ben teknik direktör değilim ama bir futbolcu kale önünde şu hareketleri yapabilmeli" diyor. Şimdi top Okkan’ın ayağında. Evet, Diyarbakır Emniyet Müdürü makam odasında kısa bir süre için futbol figürleri sergiliyor. Terliklerini çıkarıp yeni boyanmış ayakkabılarını giydikten sonra da ilk konumuz futbol. 
     Gaffar Okkan şöyle konuşuyor "PKK ve Hizbullah’a yönelik operasyonlardan sonra sıra başka bir operasyona geldi. O da Diyarbakırspor’un birinci lige çıkması." 
     Okkan’a göre, "Diyarbakır polisi dünya ile savaşıyor". Şöyle diyor Okkan "PKK ve Hizbullah operasyonlarında birçok ülkenin bu bölgede hesapları olduğunu bir kez daha gördük." 
     
Hizbullah’ı iyi tanıyor      Hizbullah lideri Hüseyin Velioğlu’nun öldürüldüğü Beykoz operasyonu öncesinde Diyarbakır’dan İstanbul’a çağırılacak kadar örgütün iç işleyişine vakıf olan Okkan, karşılaştıkları en önemli zorluğu ise şu cümlerle açıklıyor "Geldiğimden beri camiyle uğraşıyorum. Çok tepki aldım. Samimi Müslümanları Hizbullah’ın dışında tutmak gerekir. Ancak operasyonlar sırasında iş camiye endekslenince bir memur arkadaş bana kendi polis arkadaşlarımızı bile camiyle uğraşmakta iknaya zorlanıyoruz’ dedi." 
     
30 yıllık polis      30 yıllık polis olan Okkan kendisini "Türkiye’nin canlı arşiviyim. Bunun için de önemli bir hedefim" diye tanımlıyor ve sözlerini şöyle sürdürüyor "Geldiğimde faili meçhul cinayet dosyaları soruşturulmayı bekliyordu. Biz Hizbullah’ı sokakta cinayet işleyemez duruma getirdik." 
     
Keşke Terim gelse’      Diyarbakır Emniyet Müdürü Okkan son röportajını suikasttan 3 saat önce Milliyet’le yaptı "Terörle savaştık, spor mu bizi yıldıracak" 
     Gaffar Okkan, son röportajını ölümünden yalnızca üç saat önce Milliyet Spor Servisi ile yaptı. Diyarbakırspor’daki yönetim değişikliği ve takımda yaşanan huzursuzlukla ilgili Murat Ağca’nın sorularını yanıtlayan Okkan, "Biz iki senedir Diyarbakır’da terörle, Hizbullah ile uğraşıyoruz. Savaş veriyoruz. Diyarbakırspor’daki bu sorunlar mı bizi yıldıracak " dedi. 
     Gaffar Okkan’ın Milliyet’in sorularına verdiği yanıtlar şöyle 
     
Takımın yönetiminde Kemalettin başta olmak üzere teknik kadrodan daha fazla söz sahibi isimler ortaya çıkmış. Bu konuda ne düşünüyorsunuz 
     "Ben bunları söyleyemem. Teknik konularda Güvenç hoca ile konuşun. Ancak şampiyonluğa oynayan bir takımda iki kişi 60 milyonun önünde kavga edemez. Bu takımla 18 aydır gece gündüz yatıyoruz, kalkıyoruz, başarılı olmasını istiyoruz. Bir teknik direktör giderken topçusuna laf söyler mi Mesela Hasan beni yaktı demiş. Ne demek bu. Kadro dışı bırakıyor. Yönetimin haberi yok" 
Erdoğan Arıca ile görüştünüz mü 
     "Erdoğan Arıca ile de görüşürüm, başka bir hoca ile de görüşürüm. Diyarbakır yönetim kurulu bir istekte bulunmuş. Onlara yardımcı olduk. Burada önemli olan Diyarbakırspor’un şampiyonluğu. Güneydoğu’ya büyük renk katacak bu. Keşke Fatih Terim gelse buraya. Ne büyük şeyler başarır. Takım 25 bin kişiye oynuyor. Bu olay durup dururken olmadı." 
     


 GÜNCEL 
















</TEXT>
</DOC>
