<DOC>
<DOCNO> 2344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur27.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipi protestocularından 11'i DGM'ce tutuklandı 
</HEADLINE>
<TEXT>

     F tipi cezaevlerini protesto etmek ve ölüm oruçlarını desteklemek amacıyla gerçekleştirilen gösterilerde gözaltına alınan ve Ankara DGM'ye sevkedilen 35 kişiden 11'i tutuklandı. 
     Ankara Emniyet Müdürlüğü ekiplerince DGM'ye getirilen 35 kişinin ifadelerini, Cumhuriyet Savcıları Ünal Haney, Dilaver Kahveci ve Cengiz Köksal aldı. Savcılar, 35 kişiden 20'sini, Türk Ceza Kanunu'nun ''terör örgütlerine yardım ve yataklık'' hükmünü düzenleyen 169. maddesine muhalefetten tutuklanmaları talebiyle yedek hakimliğe sevketti. Ankara 2 No'lu DGM yedek hakimi Ramazan Aksan ve Ankara 1 No'lu DGM yedek hakimi Rüstem Çiloğlu tarafından sorgulanan 20 kişiden 11'i, savcıların sevk maddesi doğrultusunda tutuklanırken, 9'u serbest bırakıldı. Tutuklanan 11 kişi, işlemlerinin tamamlanmasının ardından Ankara Merkez Kapalı Ceza ve Tutukevi'ne konulacak. 




</TEXT>
</DOC>
