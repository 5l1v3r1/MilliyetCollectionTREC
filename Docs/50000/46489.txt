<DOC>
<DOCNO> 46489 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sondun05.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabil'de beşinci bombardıman gecesinde neler oldu 
</HEADLINE>
<TEXT>

     Afganistan'ın başkenti Kabil, beşinci bombardıman gecesinde 14 kez şiddetle sarsıldı. 
     Kabil'deki AFP muhabirinin bildirdiğine göre, önce uçaklar yerel saatle 21.45 sularında Kabil üzerinde gözüktüler. Taliban rejimi, uçakları düşürmek için uçaksavar ateşi açtı. Daha sonra dört şiddetli patlama duyuldu. 
     Yerel saatle 03.00'den sonra savaş uçakları, peşpeşe dalgalar halinde geldiler ve 10 patlama duyuldu. Uçaklar gözükmezken de birkaç patlama oldu. Bunların, güdümlü füze olduğu sanıyor. 
     Patlamaların bazılarının kent dışından, bazılarının da kent içinden geldiğini bildiren AFP muhabiri, ''iki ya da üç kez, patlamaların çok yakında meydana geldiğini ve binaların titrediğini'' belirtti. 
     Amerikan jetleri, dün gündüz saatlerinde de Kabil ve Kandahar'ı vurmuştu. 
     Taliban yöneticileri, bu geceki bombardımanla ilgili açıklama yapmadılar. 
     






</TEXT>
</DOC>
