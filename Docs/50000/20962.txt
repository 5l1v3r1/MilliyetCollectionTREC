<DOC>
<DOCNO> 20962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/spor/aspo.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Her maç final 
</HEADLINE>
<TEXT>

Türkiye, adeta futbola teslim. Birinci Lig’de zirvedekiler bu akşam aynı saatte oynayacaklar, avantaj kazanmaya çalışacaklar. Play Off’ta da heyecan dorukta 
     5 maçta 5 galibiyet 
     BURUN farkıyla Galatasaray’ın önünde lider olan Fenerbahçe, deplasmanda Erzurumspor ile karşılaşacak. Musa Eryılmaz’ın yöneteceği maç saat 19.00’da başlayacak. Rakibi ile ligde şimdiye kadar 5 kez karşılaşan Sarı - Lacivertli takım hiç puan kaybetmedi, 17 kez ağları havalandırırken, kalesinde 4 gol gördü. Fenerbahçe’de Ogün ve Abdullah, Erzurumspor’da ise Kovaçeviç, Ergin ve Simiciç yer almayacak. 
     
     Batista cezalı 
     GÜNÜN önemli maçlarından biri de Gaziantep’te yapılacak. Gaziantepspor ile Trabzonspor, 19.00’da karşılaşacak. Maçı Orhan Erdemir yönetecek. Ev sahibi ekipte cezalı Batista ile sakat Mustafa Şahintürk yer almayacak. Trabzonspor’da ise Sergen ve Milosevski yok. İki takım şimdiye kadar ligde 29 maç oynadı. 17 galibiyet, 7 beraberlik, 5 yenilgi alan Trabzonspor, 54 gole karşılık kalesinde 21 gol gördü. 
     
     Olmak ya da olmamak 
     İKİNCİ Lig Yükselme Grubu’nda 32 puanla ikinci sırada yer alan Altay, iki puan gerisindeki Diyarbakır’la deplasmanda karşı karşıya gelecek. Diyarbakır’ın "olmak ya da olmamak" mücadelesi vereceği maç saat 17.00’de başlayacak. Grupta son iki haftaya 34 puanla lider giren Göztepe de aynı saatte İstanbul Belediye’yi konuk edecek. Göztepe, bu karşılaşmadan üç puanla ayrılırsa Süper Lig’e çıkmayı garantileyecek. 
     
     ERZURUM - FENERBAHÇE 
     DigiTürk 777 Canlı 
     SAAT 19.00 
     
     GALATASARAY - ANKARAGÜCÜ 
     DigiTürk Salon 6 Canlı SAAT 19.00 
     
     
     GAZİANTEP - TRABZON 
     DigiTürk Salon 5 Canlı 
     SAAT 19.00 
     STAT KAMİL OCAK 
     
     GENÇLERBİRLİĞİ - BEŞİKTAŞ 
     STAT ANKARA 19 MAYIS SAAT 19.00 
     



 SPOR 
























</TEXT>
</DOC>
