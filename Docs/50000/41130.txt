<DOC>
<DOCNO> 41130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/soneko04.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi Temmuz'da yüzde 11 geriledi 
</HEADLINE>
<TEXT>

     Aylık Sanayi Üretim Endeksi, geçen yılın aynı dönemleriyle kıyaslandığında Temmuz ayında yüzde 11.2, 7 ayda ise yüzde 6.9 geriledi. 
     Sanayi üretimi geçen yıl Temmuz ayında yüzde 3.1, yılın 7 ayında ise yüzde 2.9 artmıştı. 
     Devlet İstatistik Enstitüsü'nün DİE , 403 önemli sanayi maddesinin üretim bilgilerinden oluşturulan 1997 100 temel yıllı aylık sanayi üretim endeksi sonuçları açıklandı. 
     Buna göre sektörel bazda irdelendiğinde, Temmuz ayında üretim imalat sanayiinde yüzde 12.8, elektrik, gaz ve su sektöründe yüzde 2.4, madencilik sektöründe de yüzde 0.1 azaldı. 
     Sanayi üretimi 7 aylık ortalamalara göre değerlendirildiğinde de, toplam sanayi üretimindeki azalma yüzde 6.9 oldu. 
     Yedi ayda sektörel bazda ise üretimdeki azalma, imalat sanayiinde yüzde 7.7, madencilik sektöründe yüzde 1.8, elektrik, gaz ve su sektöründe ise yüzde 2.3 olarak gerçekleşti. 






</TEXT>
</DOC>
