<DOC>
<DOCNO> 46654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yazar/cemal.html </URL>
<DATE> 2001/10/13/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Saddam sonrasına ilişkin Ankara senaryosu 
</HEADLINE>
<TEXT>

     Dış politika serinkanlılık gerektirir. Ciddi bir iştir. Her an hesaba kitaba bakan ince bir zenaattır. Hele Türkiye'de, bıçak sırtındaki dengelerin sık değiştiği acımasız bir coğrafyada dış politika hayati önem taşır. 
     Duygusallık kaldırmaz 
     Kompleks hiç kaldırmaz 
     Hala soğuk savaş gözlükleriyle dünyayı izlediğini sanan birtakım Üçüncü Dünyacılar, Baasçılar, Saddamcılar için de, ancak slogan ve klişelerle düşünebilen beyni uyuşmuşlar için de, özellikle Türk dış politikasının gerekli kıldığı incelikleri kavramak ve dünyayı okumak güçtür. 
     Ayrıca, bu gibilerin geçmişten kalma ideolojik takıntıları zaten böyle bir zahmete girmelerine de engeldir. 
     Geçelim. 
     Şimdi bazı noktaları bir kez daha tekrarlamakta yarar var. Bir zamanlar Saddam'ın Irak'ıyla ilgili bir tehdit analizi yapılmıştı Ankara'da. İki nokta üzerinde durulmuştu 
     Bir Saddam'ın imkan ve kabiliyetleri... 
     İki Saddam'ın niyeti... 
     O zaman Saddam'ın hem müthiş bir silahlanma içinde olduğu, hem de niyetinin bozuk olduğu tespit edilmişti. 
     Nitekim Saddam önce 1980'de İran'a saldırarak, sonra 1990'da Kuveyt'i işgal ederek, Ankara'da yapılmış olan tehdit analizini doğrulamış oldu. 
     Ankara şunları da not etmişti 
     Saddam'ın Ortadoğu'da su sorunu çerçevesinde Arap dünyasını Türkiye'nin başına sarmak istediği... PKK kartını sürekli cebinde tuttuğu... Kuzey Irak'taki Türkmenlere karşı baskı politikası uyguladığı... 
     Özetle 
     Saddam Hüseyin'in Türkiye'ye yönelik ciddi bir tehdit potansiyeli oluşturduğunu Ankara dikkate almıştı. 
     Bu nedenlerle 1991'deki Körfez Savaşı'nda Saddam'ın askeri açıdan kolunun kanadının kırılmış olması Ankara'yı rahatlattı. 
     Bu biliniyor. 
     Peki ya Körfez Savaşı'nın maliyeti 
     Evet, Türkiye'ye pahalıya patladı. Hem ekonomik hem güvenlik bakımından. O yüzden keşke savaş çıkmasaydı. Keşke çözüm diplomatik yollardan bulunsaydı. 
     Olmadı. 
     Peki, savaş çıkmasın diye Saddam'ın Kuveyt'i yutmasına, Körfez petrolünü denetim altına almasına izin mi verilseydi Hayır. Bunun faturası çok daha büyük olurdu. Türkiye'nin de çıkarlarına ters düşecek olan böyle bir zorbalığa sessiz kalmak tarihi bir hata olurdu. 
     Ayrıca, Türkiye'nin savaşı engellemesi mümkün değildi. Türkiye, Amerika'yı ve uluslararası topluluğu karşısına alıp Saddam'la saf tutsaydı, yine değişen bir şey olmazdı. Savaşta Türkiye ne kadar zarara uğradıysa yine aynı zarara uğrayacak, belki Amerika'yla, Avrupa'yla ilişkileri bozulacağı için daha beter bir fiyat ödeyecekti. 
     Üstelik, 1991 baharında Saddam ordularının önünden kaçan yarım milyon Iraklı Kürt Türkiye'nin sınırlarına dayandığında, Ankara'nın yardım çağrıları Batı'da sağır kulaklara çarpacaktı. 
     Ekonomik kayıpları konusunda hiçbir yardım alamayacaktı. Kuzey Irak'taki oluşumlara müdahale etmesi ya imkansız, ya da çok zor hale getirilecekti. Çünkü karşısında Amerika'sıyla Avrupa'sını bulacaktı. 
     Çekiç Güç gibi bir manivela da elinde olmayacağı için, hem bölgede hem uluslararası platformlarda Kürt sorunu açısından kendini bugüne kıyasla daha elverişsiz bir konumda bulacaktı. 
     PKK'yı Kuzey Irak'da kovalayamayacak, bugünkü gibi kontrol altında tutamayacaktı bölgeyi... 
     Bir başka nokta 
     Saddam'la saf tutma uğruna, yerini hep Batı içinde tarif etmiş olan Türkiye, Amerika'yla, dost ve müttefikleriyle bozuşmuş olacak, tarihi pusulasını şaşıracaktı. 
     Bütün bu nedenlerle, Türkiye'nin 1991 Körfez Savaşı'ndaki dış politika tercihleri genel olarak yerindeydi. 
     Ancak, bu arada bir büyük yanlışın eşiğinden dönüldü. Türkiye eğer Amerika'ya uyup, bir ara Özal'ın da istediği gibi, askerini Irak'a sokup Musul - Kerkük'e doğru yürütseydi, tarihsel bir yanlış olurdu. 
     Bu yanlış yapılmadı. 
     Bugüne gelince... 
     Irak'ta bugün de doğru olan askeri değil, diplomatik çözüm. Savaşı aklı başında hiç kimse istemez. Ayrıca, savaş sonrası koşulları kimse doğru dürüst kestiremiyor. Irak'ta ne olur Kuzey Irak'ta ne olur Türkiye'ye maliyeti ne olur Bölge kendini daha büyük bir cehennem çukurunun içinde bulabilir mi 
     Bilinmiyor. 
     O yüzden evet, askeri değil diplomatik çözüm çok daha iyi. Ama bunun bir numaralı muhatabı Saddam. Birleşmiş Milletler kararlarına, ateşkes koşullarına uyması gereken o, Saddam'ın ta kendisi, başkası değil. 
     Askeri çözüm, Türkiye'ye kuşkusuz bir fatura çıkaracak. O yüzden diplomatik çözüm, Türkiye'nin çıkarlarına daha uygun. Ama burada Türkiye'nin yapabileceklerinin bir sınırı var. 
     Çünkü kimse ABD'nin umurunda değil 
     
     
     
     Bu yazım dört yıl öncesinin. 
     Sabah'taki köşemde çıkmıştı. 
     Bugün de geçerliğini koruyor. 
     Üstelik 11 Eylül sonrasının koşullarında Saddam Hüseyin'in gitgide güncelleşeceği anlaşılıyor. 
     Washington'dan esen hava böyle... 
     Ankara'nın Saddam sonrası Irak'ına ilişkin senaryoları varsa yenilemesinde, yoksa bugünden hazırlamasında, esas senaryoyu oluşturanlarla da uzak düşmemesinde, işbirliği yapmasında fayda var. 
     
     







Hangi İslam 


Dün ve bugün 


ABD, Atatürk modelini görmeli 


Saddam sonrasına ilişkin Ankara senaryosu 


Tanrı sınıyor 


Amerikan tıraşı 


YÖK'ün yurtdışı eğitim fiyaskosu 


Sadece savaş yok... 


Ebedi yalnızlığın panzehiri.. 


Teröristin silahı kimin malı 


Körfez zabıtları açıklansın 


Koalisyona Diyarbakır’dan mektup var 


Sizin duyduğunuz ve benim gördüğüm 


Küçüle küçüle küçücük kaldık 


</TEXT>
</DOC>
