<DOC>
<DOCNO> 17046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sondun06.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Nazi soykırımını andı 
</HEADLINE>
<TEXT>

     İsrail'de, yaklaşık 60 yıl önce Naziler tarafından öldürülen 6 milyon Yahudi çalan sirenlerle anıldı. 
     İsrail halkı, Nazi soykırımının yıldönümü dolayısıyla ülke çapında 2 dakika saygı duruşunda bulundu. İsrailliler, İkinci Dünya Savaşı sırasında Nazilerin ''Nihai Çözüm'' planını hatırlatmak için çalan sirenlerle birlikte araçlarını durdurdular ve saygı duruşunda bulundular. Kabine Bakanı Ephraim Sneh, İsrail radyosuna yaptığı açıklamada, ''60 yıldan sonra bugün hayatımız için mücadele verirken, Yahudi soykırımından bahsetmek çok zor geliyor'' dedi. İsrailliler, soykırım gününü, yapılacak törenlerle ve radyo ve televizyonda yayımlanacak özel programlarla hatırlayacaklar. 




</TEXT>
</DOC>
