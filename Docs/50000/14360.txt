<DOC>
<DOCNO> 14360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yasam/yas02.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaz var, boru yok 
</HEADLINE>
<TEXT>

Türkmenistan ile 5 yıl önce doğalgaz anlaşması imzaladık. Ancak onların inadı yüzünden borular döşenemedi. Üstelik anlaşma ağustosta sona eriyor 
     BARÇIN YINANÇ Ankara 

     TÜRKİYE’nin hem Rusya’ya bağımlılığını azaltacak, hem de enerji hatlarında kilit konuma gelmesini sağlayacak en önemli unsurlardan Türkmen doğalgaz projesinin tamamen ortadan kalkması gündemde. Türkmenistan’dan doğalgaz alımına ilişkin 1996’da imzalanan anlaşmanın süresi ağustos ayında bitecek. Süresi uzatılmazsa da geçerliliğini yitirecek. 
     TÜRKMENİSTAN’dan yılda 16 milyar metreküp doğalgaz alımını içeren anlaşmaya göre, doğalgazın bu yılın ortasına kadar Türkiye’ye ulaştırılması gerekiyor. Ama Türkmenbaşı’nın boru hattı yapımında ayak sürümesi nedeniyle bu tarihin tutturulması imkansız hale geldi. Ankara ise sürenin uzatılması konusunda açık kapı bırakıyor. 
     


 YAŞAM 






















</TEXT>
</DOC>
