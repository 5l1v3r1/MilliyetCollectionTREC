<DOC>
<DOCNO> 14666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/guncel/gun01.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Mafya usulü koruma 
</HEADLINE>
<TEXT>
Savcıyı sinirlendirdi... 
Baran Balcıoğlu’nu korumak için adliyeye giren Hasan Bora’ya karşı başsavcı özel önlem aldırdı 
     ÖMER ERDEM İstanbul 

     Kadıköy Cumhuriyet Başsavcısı Kenan Altmışdört, Bağdat Caddesi’nde aşırı hız yaparak iki gencin öldüren Baran Balcıoğlu’nu adamlarıyla birlikte koruyan Hasan Bora için özel önlem aldırdı. Altmışdört, "Bu tip kişilerin adliyede boy göstermesine izin vermeyiz" dedi. Kazada ölen Erdem Celasun’un annesi Arzu Celesun’un önceki gün Kadıköy Adliyesi’nde görülen dava çıkışında sanık Balcıoğlu’nun annesi Tomris Balcıoğlu tarafından, "Hasan Bora sizi aşağıda bekliyor" diye tehdit edilmesi üzerine bu kararı alan Başsavcı, "Bu kişi, üst araması yapıldıktan sonra normal vatandaş gibi içeriye girmiş. Kalabalık halde gelmedikleri için dikkat çekmemiş. Ancak 23 Mayıs’taki duruşma için özel önlem aldık" açıklamasını yaptı. 
     


 GÜNCEL 


















</TEXT>
</DOC>
