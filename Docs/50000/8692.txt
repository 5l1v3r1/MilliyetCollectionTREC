<DOC>
<DOCNO> 8692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/cankat.html </URL>
<DATE> 2001/02/24/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kadınla erkek eşittir ama biri daha eşittir 
</HEADLINE>
<TEXT>

     Bu heng mede gürültüye gidiyor Ankara’da Meden Kanun’da bazı meden değişiklikler yapılıyor. Kadına, nihayet, hakları iade ediliyor. 
     Dün, Sabah’ta okuduğum İsmail Akduman imzalı habere gülmek mi lazım, ağlamak mı, bilemedim. 
     Samsunlu T.K. kadın çamaşırı fetişistiymiş. Komşunun çamaşırlarını çalıp, karısına hediye edermiş. Komşu kadın günlerce gözetlemiş, ama hırsızı yakalayamamış. Sonunda, F.K. korkunç gerçeği anlamış. "Kocamın kadın küloduyla dolaşmasından şüphelenmiştim zaten" diyerek, komşunun kapısını çalmış. "Bu külotlar senin mi " diye sormuş. Tabii komşu kadın da karakola koşup T.K.’yı şik yet etmiş. 
     Adam hapiste. F.K. evde iki kızıyla aç bilaç bekliyor. Gazetede boy boy fotoğrafları çıktı. Karı koca mahalleliye, çocuklar arkadaşlarına rezil oldular. Herif çıksa, önce kendini ihbar eden karısına eğer kapıya koymazsa bir temiz sopa çekecek, sonra da kendine yeni bir ev ve yeni bir iş arayacak. 
     Bizim Allahlık F.K. h l gazeteciye "İki kızımız var. Artık yapacak bir şey yok. Böyle çekeceğim" diyor. 
     Kadına ekonomik bağımsızlık kazandıramadıktan, eğitim vermedikten sonra, evin reisi ilan etsen kaç yazar 
     
YÜKTE HAFİF PAHADA AĞIR      Politikadan, hovarda olsun olmasın milletvekillerinden hepimize gına geldi. Benim aklım konserlerde, sergilerde, kitaplarda, ama ne yaparsınız. 
     
     Gazetelerde bir haber vardı "Mehmet Ali Erbil müzayededen tablo satın aldı" diye. "Açık artırmadan tablo alırsan, sanatseversin. Almadıkça sanatla ilgin yoktur... Siz gazeteciler bir tuhafsınız" diyor Mehmet Ali. Ama onun bu Fikret Mualla takıntısı eskidir. "İlla bir Fikret Mualla alıp, evimin duvarına asacağım" diyordu, iki tane aldı. Galiba bir Avni Arbaş’la bir de Yalçın Gökçebağ... Mehmet Ali’nin sanat danışmanı Reyting Hamdi Alkan’dır . Geçen gün onu müzayedeye "Fiyatlar uygun, güzel eserler var" diye götüren de o. 
     
     Betül Mardin evet, Türkiye’de halkla ilişkiler denilince akla gelen ilk isimdir, ama onun önde gelen özelliği meslekte duayenliği değil, renkli kişiliğidir. Kadın gözüyle söylüyorum, büyüğümdür ve muhteşem bir kadındır. Geçenlerde anlatıyordu bir müzayede salonunun broşüründe görmüş, babası rahmetli Muhiddin Arif Mardin’in bir akvarel tablosu açık artırmayla satılacakmış. Aman Yarabbi, hiç haberi yok "Artırmaya katılacak mısınız " diye sordum, "Hayır, bende babamın pek çok tablosu var. Bu tablonun değerini verip alacak, severek evine asacak kimse, her kimse, bırakalım alsın " dedi. 
     
     Son haber de, Milliyet’in hafta sonu eklerinin yayın yönetmeni Deniz Alphan’dan. Kısa ve çarpıcı. Dünyanın en tabii şeyiymiş gibi anlatıyor "Erol Akyavaş’ın bir baskısı vardı bende. Çerçevesinden çıkarmış, düzelsin diye bir masanın üzerine yatırmıştım. O günlerde de evde boya badana var. Bir akşam eve döndüm ki, benim Akyavaş yok. Boyacı atmış..." Herhalde badanacı, üzerine boya bulaşmış bir paçavra zannetti. Deniz Hanım madd değerini düşünmüyor herhalde, ama vefatından beri Erol Akyavaş’ın tabloları öyle de değerlendi ki... Dinlerken ben dertlendim. 
     
Önümüzde üç parti yürüyor      Fazilet’in "yenilikçileri" ile DYP’nin "küskünleri" dirsek temasına geçtiler. Yusuf Bozkurt Özal’ın cenazesinden sonra, bir araya gelip "durum değerlendirmesi" yapmaya karar verdiler. Ancak, DYP Genel Başkan Yardımcısı Hasan Ekinci, bu "zinacıları", tabiri hoş görün "iş üstünde bastı". Toplantıyı önceden haber aldı. Bundan sonrasını, bir DYP’li anlatıyor. Ne kadarı doğru, ne kadarı efsane bilmem. Ama, Hasan Ekinci eski bir kurttur, ağzı da iyi laf yapar onun için "mümkündür" diyorum ve cenazede söylediklerini aktarıyorum 
     "Bakın arkadaşlar parti kurmayı düşünen yenilikçilere ve küskünlere hitap ediyor , rahmetli Yusuf Bozkurt Özal az ötenizde toprağa götürülüyor. Ona, Turgut Bey’in ölümünden sonra, Türkiye’nin en birikimli insanlarından birisin. Turgut Bey’in de kardeşisin. Bir parti kur’ dediler, o da inanıp Yeni Parti’yi kurdu. Şimdi, partisi de onunla birlikte toprağa veriliyor". 
     "Korkut Özal’a da benzer şeyler söylediler, Türkiye’nin önünü açacak insan sensin. Bir parti kur’ dediler. O da Demokrat Parti’nin başına geçti. Bakın, kardeşinin arkasından yalnız başına yürüyor". 
     
     "Onun az ötesindekini gördünüz mü O da Hasan Celal Güzel. Ona da aynı telkinlerde bulundular. O da gitti, Yeniden Doğuş Partisi’ni kurdu. O da şimdi tek başına yürüyor. Gördünüz mü, üç parti önünüzde gidiyor şu anda. Siz siz olun, çevrenizdekilerin dolduruşuna gelmeyin .." 
     
     Ben buna "abi nasihati" derim. 
     
Kuvayı Meydan      Atatürk Havalimanı’na dün telefon edenler telaşlanmış. Gazeteleri arayıp soruyorlar 
     Darbe mi oldu 
     Hayrola 
     Atatürk Havalimanı’na telefon ettim. Beklemeye aldığında "Çıktık açık alınla..." çalıyor. 
     Ankara’da hava kötü, bizim milletin kimyası bozuldu demek ki. 
     Merak etmeyin, İMF "Hemen özelleştirin, satın diye emretti ya, THY direnişe geçmiştir. 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
