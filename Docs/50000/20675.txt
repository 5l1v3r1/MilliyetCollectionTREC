<DOC>
<DOCNO> 20675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sondun02.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Başkanı Bush'a uyuşturucu testi yapılacak 
</HEADLINE>
<TEXT>

     ABD Başkanı George W.Bush, uyuşturucuyla mücadele kapsamında başlatılan bir kampanya çerçevesinde, Beyaz Saray'da uyuşturucu testi yapılan ilk başkan olacak. 
     Başkan George W.Bush'un, ABD'de giderek artan uyuşturucu kullanımıyla savaşmakta kararlı olduğu vurgulanırken, Beyaz Saray çalışanlarına yapılacak zorunlu uyuşturucu testinden ilk önce ABD Başkanı'nın geçeceği açıklandı. Beyaz Saray Sözcüsü Ari Fleischer, gazetecilere açıklamasında, Bush ve başkan yardımcısı Dick Cheney'nin, uyuşturucu testinden geçecek 650 Beyaz Saray çalışanı arasında olacağını bildirdi. Başkan Bush yönetiminin uyuşturucu kullanımına karşı, ''sıfır tolerans'' yaklaşımı sergileyeceğini belirten Fleischer, uyuşturucu kullandığı belirlenenlerin işten çıkarılacağını da söyledi. 







</TEXT>
</DOC>
