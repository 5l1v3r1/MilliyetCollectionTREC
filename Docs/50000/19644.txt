<DOC>
<DOCNO> 19644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/siyaset/siy03.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Jandarma aşırı duyarlı 
</HEADLINE>
<TEXT>

Anavatan Partisi, Jandarma’nın tavrını aşırı kurumsal duyarlılık’ olarak yorumladı 
     ANKARA Milliyet 

     ANAP Genel Başkanı Mesut Yılmaz'ın Jandarma’ya yönelik sert sözlerinin ardından Jandarma Komutanlığı'nın önceki günkü açıklamasına ANAP'tan cevap geldi. 
     
Düşündürücü gelişme’      ANAP Genel Sekreterliği'nden yapılan yazılı açıklamada, "Jandarma’nın bağlı olduğu bakanın bilgisi dışında açıklama yapması devlet adına üzücü ve düşündürücü bir gelişme" olarak nitelendirildi. 
     Açıklamada şöyle denildi "Genel Başkanımız Mesut Yılmaz, yolsuzluk iddialarıyla ilgili olarak yürütülen bazı soruşturmalarda yargıya yapılan siyasi amaçlı müdahalelerin sakıncalarına dikkat çekmiştir. Bu endişelerle ilgili, Jandarma Genel Komutanlığı Genel Sekreterliği tarafından bağlı olduğu bakanın bilgisi dışında bir açıklama yapılmış olması, devletimiz adına düşündürücü bir gelişmedir. 
     
Cevap yöntemi aynı      Açıklama şöyle devam ediyor Bu endişeler kurumsal duyarlılıkla değil, demokratik ve hukuki duyarlılıkla karşılanmalı." 
     Öte yandan Jandarma Sekreterliği tarafından yapılan açıklamayı ANAP'ın da Genel Sekreterlik düzeyinde cevaplaması dikkat çekti. 
     
5 SORU 5 CEVAP      Bilgi vermeden açıklama’ yok 
     AYDIN HASAN Ankara 

1- Jandarma’nın tanımı nedir 
     Jandarma, emniyet ve asayiş ile kamu düzeninin korunmasını sağlayan, yasaların verdiği görevleri yerine getiren silahlı, askeri bir güvenlik ve kolluk kuvvetidir. 
     
2- Jandarma kime bağlıdır 
     TSK'yla ilgili görevleri ve eğitim bakımından Genelkurmay Başkanlığı'na emniyet ve asayiş işleriyle ilgili görev ve hizmetler yönünden de İçişleri Bakanlığı'na bağlıdır. Jandarma Genel Komutanı, bakana karşı sorumludur. 
     
3- Jandarma, savcıdan emir alır mı 
     Jandarma’nın görev alanı ana hatlarıyla mülki, adli, askeri olmak üzere üçe ayrılır. Adli bir soruşturma çerçevesinde Jandarma, savcının talimatlarını yerine getirir. 
     
4- İç güvenlik kuruluşu olarak açıklamalarını nasıl yapar 
     Jandarma Genel Komutanlığı, İçişleri Bakanlığı'nın yönergesi çerçevesinde açıklama yapar. 1996 tarihli yönergeye göre, Jandarma Genel Komutanlığı, İçişleri Bakanı'na bilgi vererek, açıklama yapma yetkisine sahiptir. 
     
5- Görev sahasının büyüklüğü nedir 
     Jandarma, Türkiye'nin yüzde 96'sına yayılan bir teşkilata sahiptir. 
     



 SİYASET 














</TEXT>
</DOC>
