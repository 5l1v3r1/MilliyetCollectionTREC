<DOC>
<DOCNO> 33082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sonspo01.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Okan, Hakan ve Emre Inter'in Bormio kampında... 
</HEADLINE>
<TEXT>

     Hakan Şükür, Emre ve Okan takımları İnter ile birlikte bu sabah Bormio'ya giderek kampa başladı. 
     29 kişilik kadro ile kampa giren İnter'de teknik direktör Hector Cuper'in, Jugoviç ve Serena ile Lombardi, Robbiati, Peralta, Mezzano ve Pacheco'yu Bormio'ya götürmediği bildirildi. 
     Takımla birlikte kampa giren Recoba'nın ise, Futbol Federasyonu Üst Mahkemesi'nin, sahte pasaporttan aldığı 1 yıllık cezasını kesinleştirmesinden dolayı kulübünün kararıyla Milano'ya geri dönebileceği belirtildi. 
     Recoba'nın olmamasından dolayı Hakan Şükür'ün, Vieri ile ikili oluşturması bekleniyor. 
     Bu arada uzun süren bir sakatlıktan sonra tekrar antremanlara başlayan İnter'in yıldız futbolcusu Ronaldo, "Elimden geldiği kadar iyi hazırlanıyorum. Maçların başlamasıyla birlikte oynamaya hazır olmak istiyorum. Bu yüzden özel bir programla daha fazla çalışıyorum" dedi. 
     Ronaldo'nun dün yapılan antremanda 1300 metreyi en hızlı koşan futbocu olduğu belirtildi. 
     İnter'in kampı, 29 Temmuz'a kadar sürecek. 






</TEXT>
</DOC>
