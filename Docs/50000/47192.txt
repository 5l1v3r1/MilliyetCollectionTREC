<DOC>
<DOCNO> 47192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo03.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Lyon karşısında 96. Avrupa maçına çıkıyor 
</HEADLINE>
<TEXT>

     Futbolda Avrupa Şampiyonlar Ligi F 
     Grubu'nda mücadele eden Fenerbahçe, Fransa'nın Olympıque Lyon takımıyla yarın yapacağı maçla birlikte, Avrupa kupalarındaki 96. 
     maçına çıkacak. 
     Sarı-lacivertliler, Avrupa kupalarında şimdiye kadar yaptıkları 95 karşılaşmanın 30'undan galip ayrılırken, 52 kez yenildi, 13 kez de berabere kaldı. 
     Fenerbahçe, Avrupa'da attığı toplam 97 gole karşılık, kalesinde 160 gol gördü. 
     ''Sarı Kanaryalar'', UEFA Kupası'nda 48, Avrupa Şampiyon Kulüpler Kupası'nda 30, Avrupa Şampiyonlar Ligi'nde 8 ve Avrupa Kupa Galipleri Kupası'nda da rakip filelere 11 gol attı. 
     Sarı-lacivertliler, kendi kalelerinde ise UEFA Kupası'nda 69, Avrupa Şampiyon Kulüpler Kupası'nda 66, Avrupa Şampiyonlar Ligi'nde 14 ve Avrupa Kupa Galipleri Kupası'nda da kalesinde 11 gol gördü. 
     
     Deplasman maçları 
     Fenerbahçe, Avrupa kupalarında deplasmanda yaptığı 48 maçın 9'unu kazanırken, 33 karşılaşmadan da yenilgiyle ayrıldı. 
     Sarı-lacivertliler, deplasmanda yaptığı 7 maçta da beraberlik elde etti. 
     Fenerbahçe, deplasmanda rakip kalelere 40 gol atarken, kendi kalesinde 109 gol gördü. 
     
     En farklı galibiyet ve mağlubiyetler 
     Fenerbahçe, Avrupa kupalarındaki en farklı skorlu galibiyetini 1994-1995 sezonunda katıldığı UEFA Kupası 1. tur ön eleme ilk maçında 
     elde etti. 
     Sarı-lacivertliler, İstanbul'daki ilk maçta Azerbaycan'ın FC Turan takımını 5-0 yenerek, Avrupa kupalarında şimdiye kadarki en farklı skorlu galibiyetine imza attı. 
     Fenerbahçe ayrıca, aynı kupada 1973-74 sezonunda İstanbul'da Romanya'nın Arges Piteşti takımını 5-1, 1995-96 sezonunda Arnavutluk'un FC Partizani Tiran takımını deplasmanda 4-0, 1963-64 sezonunda Avrupa Kupa Galipleri Kupası'nda 1. turda Romanya'nın Petrolul, 2. turda da İrlanda Cumhuriyeti'nin FC Linfield takımlarını İstanbul'da aynı sonuçla 4-1 yendi. 
     Avrupa kupalarında deplasmanda başarılı olamayan Fenerbahçe, en farklı skorlu yenilgileri de yine yurtdışında tattı. 
     1975-1976 sezonunda, Avrupa Şampiyon Kulüpler Kupası 1. tur 
     maçında Portekiz'in Benfica SL Lizbon takımına 7-0 yenilen sarı-lacivertliler, bu sonuçla Avrupa kupalarındaki en acı yenilgisini aldı. Fenerbahçe, 1992-1993 sezonunda, UEFA Kupası 2. tur rövanş maçında, Çek Cumhuriyeti'nden Sigma Olomouc'a, 1-0 kazandığı ilk maçtan sonra 7-1 yenilerek, 2. kez hezimeti yaşadı. Sarı-lacivertliler bunun yanı sıra, Avrupa Şampiyon Kulüpler Kupası'nda 1978-79 sezonunda Hollanda'nın PSV Eindhoven takımına deplasmanda 6-1'lik sonuçla yenildi. 
     
     21 ülkeden 42 takım 
     Fenerbahçe, Avrupa kupalarında bugüne dek 21 ülkeden toplam 41 değişik takımla karşı karşıya geldi. 
     Sarı-lacivertliler, 5'er kez Macar ve Fransız, 4'er kez İngiliz, ve İtalyan, 3'er kez Hollanda, Rumen ve Çek, 2'şer kez Alman, Polonya, Portekiz, Bulgar ve İsveç ve İspanyol, 1'er kez de Arnavut, İskoç, Azerbaycan, Belçika, Lüksemburg, İsrail, Avusturya ve İrlanda Cumhuriyeti takımlarıyla eşleşti. 
     Fenerbahçe ayrıca, Polonya temsilcisi Ruch Chorzow, Fransız takımı FC Nice, İsveç ekibi IFK Göteborg ve Macar temsilcisi MTK Budapeşte ile Avrupa kupalarında 2'şer kez tur için mücadele etti. 
     Fenerbahçe'nin 94 yıllık tarihinde Avrupa kupalarında en çok golü Aykut Kocaman ile Cemil Turan attı. 
     Halen aktif futbol içinde yer almayan her iki futbolcu da Avrupa'da rakip fileleri 8'er kez havalandırdı. 
     Bu ikiliyi 5 golle Ogün Altıparmak izliyor. 
     






</TEXT>
</DOC>
