<DOC>
<DOCNO> 6238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yasam/yas04.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet, gözyaşı dinlemedi 
</HEADLINE>
<TEXT>
Hakim amca’ 20 yıl verdi .. 
Ağabeyini ve dost hayatı yaşadığı kadını öldüren 15 yaşındaki güzel H.Y. hakimden af diledi ama, 20 yıl hapisten kurtulamadı 
     DAVUT GÜLEÇ Kayseri DHA 

     Kayseri’de kendisini dövdüğü ve cinsel tacizde bulunduğu iddiasıyla öz ağabeyi Hacı İbrahim Y. ile dostu Ümüş Baydan’ı av tüfeğiyle öldüren H.Y., 20 yıl hapis cezasına çarptırıldı. 
     Kayseri 1. Ağır Ceza Mahkemesi’nde yapılan duruşmaya H.Y. 15 ile avukatı Sümer Erol katıldı. Duruşmada, uyuşturucu bulundurmaktan 10 ay hapse mahkum baba Fahrettin Y., kızı H.Y. lehine tanıklık yaparken şöyle konuştu 
     "Hacı İbrahim 15 yıldır bize yapmadığını bırakmadı. Annesini 3 - 4 kez bıçakladı. O hepimizi mahvetti" 
     Diğer tanıklar Bahri Atlı, Hasan Demirel ve Nesim Akgül de Hacı İbrahim’in ailesine kötü davrandığını, sık sık H.Y.’yi dövdüğünü söylediler. H.Y. ise, "Yaşadıklarımı avukatım ve tanıklar ne güzel anlattı. Tahliyemi istiyorum hakim amca" diye konuştu. Mahkeme heyeti H.Y.’yi, toplam 20 yıla mahkum etti. 
     


 YAŞAM 


















</TEXT>
</DOC>
