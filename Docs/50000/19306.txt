<DOC>
<DOCNO> 19306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/spor/spo02.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Samandıra’ya giriş yok 
</HEADLINE>
<TEXT>
Fener’de sıkıyönetim 
Sarı - Lacivertli takımın Teknik Direktörü Mustafa Denizli, futbolcularını kapalı kapılar ardına aldı 
     HÜSEYİN YAVUZ 

     FENERBAHÇE’de Galatasaray derbisi öncesi adeta sıkıyönetim ilan edildi. Teknik Direktör Mustafa Denizli, dün yapılan çalışmadan sonra Samandıra’ya girişi yasakladı ve tesislerin kapısını kapadı. Futbolcuların hırslı göründüğü antrenmana Ogün, Lazetiç ve Rüştü katılmadı. 
     SARI - Lacivertli kulüpte yapımı yeni biten yeni açık tribünün biletlerinin yarın sabah Fenerium’da satışa çıkarılacağı belirtildi. Stadın Galatasaraylı seyircilere ayrılan bölümüne sahaya yabancı cisimlerin atılmaması için ağ gerileceği belirtildi. 
     
DENİZLİ YenilmeyizFenerbahçe Teknik Direktörü, "Pazar günü ne gerekiyorsa yapacağız" dedi 
     YUSUF KOBAL 

     Müneccim değilim’ 
     FENERBAHÇE Teknik Direktörü Mustafa Denizli, "Büyük ihtimalli maçı kazanan ligi önde bitirecek. Ben müneccim değilim. Takımımın yenmesi halinde şampiyon olup, olmayacağını söyleyemem" dedi. Denizli, "Sanıyorum ki yenilmeyiz. Futbolcularımızın üzerinde maçın havası nedeniyle baskı oluşmaması için her şeyi yapıyoruz. Pazar günü de ne gerekiyorsa ortaya koyacağız" diye konuştu. 
     
     Problem yaratmaz’ 
     SON dört haftanın takımı için şanssızlık ve beceri noksanlığı yaşanan dönem olduğunu vurgulayan Denizli, "Fenerbahçe de, Galatasaray da büyük mücadele ortaya koydular. Sonuçta iki takım da kendi işini kendisinin görmesi gereken haftaya geldi. Eksikler bizim için problem yaratmaz. Kadıköy şanssızlıkları ve direnişi kıran bir görüntü sergiliyor" ifadelerini kullandı. 
     
Süper prim      FENERBAHÇE’DE şampiyonluğa süper prim verilecek. Galatasaray derbisi öncesi Mustafa Denizli, Telsim göğüs reklamından gelecek olan 500 bin dolarlık 600 milyar lira paranın futbolculara şampiyonluk primi olarak dağıtılacağını açıklayacak. Başkan Aziz Yıldırım’ın da katkısıyla toplam primin 1 milyon doları 1 trilyon 200 milyar lira bulması bekleniyor. Bu arada kaptan Ogün’ün Galatasaray karşısında forma giymesinin imkansız olduğu belirtildi. 
     
Ogün umutsuz      FENERBAHÇE kaptanının Galatasaray karşısında forma giymesinin imkansız hale geldiği belirtildi. Gaziantepspor maçında sakatlanan Ogün’ün yapılan tüm tedavilere rağmen iyileşemediği, ligdeki diğer maçlarda da oynamasının çok zor olduğu ifade edildi. Sarı - Lacivertli takımın şampiyonluğa ulaşması halinde ise Ogün’ün son karşılaşmada kısa bir süre de olsa sahaya çıkarılabileceği açıklandı. 
     



 SPOR 
































</TEXT>
</DOC>
