<DOC>
<DOCNO> 11427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun13.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR YORUM 
</HEADLINE>
<TEXT>

     Samsun Pelitköy Konutları 
     Başbakanlık Toplu Konut İdaresi TOKİ tarafından Samsun Kurupelit’te yaptırılan Pelitköy Konutları tamamlandı. 968 konutta hak sahipleri tarafından konut seçimleri yapıldı. İş anahtar teslimine geldi. Pelitköy’e yaklaşık 1000 aile yerleşecek. 180 ay vade ile konut sahibi olmak isteyen çoğu dar gelirli insanlar TOKİ’nin 3 yıl gibi kısa sürede konutları bitirmesinden son derece memnun. Ancak, bir türlü anahtar teslimi yapılmıyor. Kim bekleniyor, bu belli değil. Çoğu kirada oturan insanlar, aylardır TOKİ için ödedikleri taksitlerle beraber ayda iki kira ödemek zorunda kaldılar. Bu kışı kaloriferli konutlarında geçirmeyi düşleyenler hem ev sahiplerinin yılbaşından bu yana zamlı kira artışlarına evet demek zorunda kaldılar, hem de odun - kömür gibi yakacak derdine düştüler. TOKİ’ye sesleniyoruz. Yaklaşık 4 bin kişinin yaşayacağı Pelitköy Konutları için hak sahiplerinin anahtarlarını bir an önce veriniz. 


 GÜNCEL 























</TEXT>
</DOC>
