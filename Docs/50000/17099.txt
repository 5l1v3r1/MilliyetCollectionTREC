<DOC>
<DOCNO> 17099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur02.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan'ın kardeşlerine tutuklama 
</HEADLINE>
<TEXT>

     Esenyurt Belediyesi’nde "İmar işlerinde yolsuzluk yapıldığı" iddiasıyla İstanbul DGM’ye sevk edilen 19 kişiden 9’u tutuklandı. Tutuklananlar arasında Esenyurt Belediye Başkanı Gürbüz Çapan’ın iki kardeşi de var. 
     İstanbul 2 No’lu DGM Yedek Hakimliği’nde tekrar ifadeleri alınan Esenyurt Belde Belediye Başkanı Gürbüz Çapan’ın kardeşi Günay Çapan, Pelikan Oteli sahibi Recep Güngör, Polo Çorap Fabrikası sabihi Sefer Öztürk, Arzu Demir İş Merkezi sahibi Fahrettin Demir, Gürbüz Çapan’ın Özel Kalem Müdürü Gülay Özşahin, Belediye Meclis üyesi Mehmet Uzunel, Zabıta Müdürü Nuray Killioğlu, Belediye eski çalışanı Abdullah Çubukçu, Abbas Mert ve Fuat Keskin tutuksuz yargılanmak üzere serbest bırakıldı. 
     Mahkeme, Gürbüz Çapan’ın kardeşleri Çetin Çapan ile Zeki Çapan, Belediye Başkan Vekili Bedri Altınmakas, İmar Müdürü Selahattin Boyraz, Belediye Başkan Yardımcısı Seyfettin Karahan, emlakçı Davut Ülbeği, Roza İnşaat Firması sahibi Zekeriya Çelik, Revan Et Lokantası sahibi Maruf Ataol ve Belgin Oflazoğlu’nu, "Çıkar amaçlı suç örgütüne üye olmak" suçundan tutuklayarak cezaevine gönderdi. 
     




</TEXT>
</DOC>
