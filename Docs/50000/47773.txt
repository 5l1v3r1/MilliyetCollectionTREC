<DOC>
<DOCNO> 47773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/dunya/dun03.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TALİBAN akademisi 
</HEADLINE>
<TEXT>

Taliban Lideri Molla Ömer’in de bitirdiği Hakkaniye Medresesi yeni mezunlarına diploma verdi 
     AHMET DUMANLI 

     Pakistan'daki binlerce medrese, Taliban'a savaşçı yetiştiriyor. Taliban lideri Molla Muhammed Ömer'i de yetiştiren Mevlana Semiul Hak, başında bulunduğu Darul Ulum Hakkaniye Medresesi'nde yetişen mollaların mezuniyet töreninde, Molla Ömer ve Usame bin Ladin için dua etti. Peşaver - İslamabad karayolunun yaklaşık 50. kilometresinde yer alan Darul Ulum Hakkaniye Medresesi, Pakistan'daki medreselerin en önemlilerinden biri. Bu medresenin başında hadis alimi Mevlana Semiul Hak bulunuyor. Semiul Hak, Afganistan'daki Taliban lideri Molla Muhammed Ömer'in de hocası. 
     
     10 milyon talebe 
     Pakistan'daki 80 bin medresede her yaş grubundan 10 milyonun üzerinde kişi eğitiliyor. 3 bin mollanın bulunduğu Hakkaniye Medresesi bu dönem, 100'ün üzerinde mezun verdi. Taliban'ın en önemli kaynağı olan medreselerden mezun olan mollalar, Afganistan'a Taliban savaşçısı olmak için yetiştiriliyor. 
     



 DÜNYA 












</TEXT>
</DOC>
