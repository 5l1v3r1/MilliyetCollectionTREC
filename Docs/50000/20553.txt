<DOC>
<DOCNO> 20553 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sonspo12.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırvatistan'da futbol şiddeti, 130 kişi yaralandı... 
</HEADLINE>
<TEXT>

     Hırvatistan'ın Split kentinde, ülkenin önde gelen iki takımının maçında çıkan isyanda 130 kadar kişi yaralandı. 
     Polis ve basının verdiği bilgiye göre, olaylar Zagreb takımı Dinamo ile Split takımı Hajduk arasındaki maçın bitimine 10 dakika kala, maç Dinamo 2-0 öndeyken çıktı. Hajduk taraftarları sahayı seyircilerden ayıran telleri aşarak sahaya hücum ettiler. Bunun üzerine maç kısa bir süre için dururken özel polis güçleri taraftarları sahadan çıkardı. Tekrar başlayan maç 2-0 sona erdi. 
     Ancak isyan stadın dışında devam etti ve kent merkezine kadar yayıldı. Polis basınçlı su sıkarak ve göz yaşartıcı bomba atarak kızgın taraftarları dağıtmaya çalıştı. Olaylar, ancak geceyarısına doğru yatıştı. 
     Hastane kaynakları, 30'u polis 130 kadar sivilin hastanelerde tedavi gördüğünü söylediler. 90 kadar kişinin de şiddete yol açmak, polise saldırmak ve mallara zarar vermek suçlamasıyla gözaltına alındığı belirtildi. 
     Başkent Zagreb ile ülkenin ikinci büyük kenti Split ve bu iki kentin takımları arasında geleneksel bir rekabet bulunuyor. 
     
     







</TEXT>
</DOC>
