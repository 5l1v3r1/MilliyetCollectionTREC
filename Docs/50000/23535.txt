<DOC>
<DOCNO> 23535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/soneko01.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Egzoz gazı para basıyor 
</HEADLINE>
<TEXT>

     Çevre Bakanı Fevzi Aytekin, 2000 yılında egzoz emisyon hacmi ölçümlerinden 7 trilyon 970 milyar lira para toplandığını bildirdi. 
     Aytekin, FP samsun Milletvekili Musa Uzunkaya'nın egzoz emisyon hacmi ölçümleriyle ilgili sorusunu yanıtlarken, ölçümlerden sağlanan gelirlerin İl Çevre Koruma Vakıfları'na gittiğini ve bu vakıfların denetiminin Vakıflar Genel Müdürlüğünce yapıldığını kaydetti. Egzoz gazlarının ölçülmesi yetkisinin kanun ve yönetmeliklerle Karayolları Genel Müdürlüğü'ne verildiğini hatırlatan Aytekin, İl Çevre Koruma Vakıfları'nın 2000 yılında 7 trilyon 970 milyar lira gelir elde ettiklerini ifade etti. Aytekin, illerde birer yıllık periyotlar halinde yapılan egzoz gazı ölçümlerinin Çevre Bakanlığı tarafından yapılması için yasal çalışmalar yürüttüklerini kaydetti. 







</TEXT>
</DOC>
