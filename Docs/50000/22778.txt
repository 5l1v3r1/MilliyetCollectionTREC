<DOC>
<DOCNO> 22778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/soneko05.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası "Türkiye'nin başarısı bankacılığın ıslahına bağlı" 
</HEADLINE>
<TEXT>

     Dünya Bankası, Türkiye'nin içinde bulunduğu ekonomik sıkıntılardan kurtulması için, kamu bankaları ve genelde bankacılık sektörüyle ilgili alınmakta olan önlemlerin kilit önem taşıdığını bildirdi. 
     Dünya Bankası'nın baş ekonomisti Nicholas Stern, Washington'daki bir toplantıda yaptığı konuşmada, Türkiye'de kamu bankalarının özelleştirilmesinin, ekonomik programın başarısı açısından belirleyici rol oynayacağını söyledi. 
     Stern, şunları kaydetti 
     ''Türkiye'de aslında birçok sektör ve konu üzerinde odaklanmış bulunuyoruz. Ancak bankacılık sektörünün ıslahı, en fazla önem verdiğimiz konuların başında geliyor. Çünkü mevcut krizin önemli nedenlerinden birini, bankacılık sektöründeki zayıflıklar oluşturdu.'' 






</TEXT>
</DOC>
