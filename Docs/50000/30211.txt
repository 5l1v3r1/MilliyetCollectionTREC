<DOC>
<DOCNO> 30211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/siyaset/siy02.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Parti değişir, Baykal asla 
</HEADLINE>
<TEXT>

CHP Genel Başkanı Deniz Baykal’ın "Bir partinin değişmesi için liderinin değişmesi gerekmez" sözleri tartışma yarattı 
     GÜLAY FIRAT İstanbul 

     Hüsrev Hatemi Profesör Baykal’ın her düşüncesine katılan biri değilim ama bu görüşüme uygun. Bu değişim hayat boyu ikiyi aşarsa insanı şüphelendirir. Değişim üçü geçerse, o parti liderinden ümit kesilir. 9. Cumhurbaşkanı kaç kere tip değiştirdi, ona laf eden yok. 
     Besim Üstünel İktisatçı Genel başkan, aymazlıktan çıkıp da birtakım gerçekleri görmüşse tutum değiştirir veya değiştirmek zorunda kalmışsa genel başkan değişmeden de parti tutumunu değiştirebilir. Bu olabilir de olmayabilir de. Çünkü öyle birtakım genel başkanlar var ki, dünya değişir adam tutumunu değiştirmez. 
     Ali Bayramoğlu Yazar Değişim yapıyla, kişilerle alakalıdır. Eğer değişimden Baykal kastediliyorsa, Baykal kesinlikle değişmez. Parti olabilir ki, lider değişmeden yapısı değişebilir. Ama bu CHP için söz konusu değildir. 
     Ercan Karakaş Eski CHP milletvekili Demokratik ülkelerde başarısız olan liderler değişir. Bunun istisnası yoktur, ancak bu bizde işlemiyor. Çünkü başarısız lider gidince yeni bir lider ve kadro gelir ve bu yeni projelere yeni bir umut demektir. İnsanlara güven vermek demektir. Başarısız liderin mutlaka gitmesi demektir. 
     Yıldırım Aktuna Eski bakan Lider kendini değiştirebiliyorsa parti tabii değişebilir. Kimse değişmez değildir. Hiçbir kurum, hiçbir insan değişmez değildir. Bizde partiler lider partilerdir. Partilerin mutlak h kimi liderdir. 
     Mehmet Altan Gazeteci - yazar Partilerle, liderlerle değil, rejimle ilgili bir sorun var. Bu 1980 darbesinin oluşturduğu bir rejim. Rejimin kendini tartışmak gerekir, bütün siyasi partilerdeki liderler 12 Eylül askeri darbesinin bir devamıdır. 
     Fikret Otyam Sanatçı - yazar Ben de Deniz Baykal’a sorayım, "Neden değişmesin " 
     Mehmet Ali Kılıçbay İktisat tarihçisi Bence değişmesi gerekir. Deniz Baykal 1960’dan beri siyasetin içinde. Eğer değişebilseydi, 40 sene içinde değişirdi. 



 SİYASET 














</TEXT>
</DOC>
