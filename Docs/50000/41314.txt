<DOC>
<DOCNO> 41314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sontur01.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüfekle havaya ateş etmek istedi, arkadaşını vurdu 
</HEADLINE>
<TEXT>

     İzmir'in Tire ilçesinde bağ evinde tüfekle ateş etmek isteyen alkollü bir kişi, arkadaşını vurdu. 
     Turan Mahallesi Bekleme Mevkii'ndeki bağ evinde Süleyman Durak 27 eğlenmek için kendilerine ait bağ evine 3 arkadaşıyla birlikte geldi. Duvarda asılı duran tüfeği alan Durak, havaya ateş etmek istedi. Bu sırada arkadaşı Ali Güral 35 , namluyu tutup, kendisinin ateş etmek istediğini belirtti. Tüfek çekişme sırasında patladı ve Ali Güral ağır şekilde yaralandı. 
     Özel Sağlık Hastanesi'ne kaldırılmak istenen yaralı, yolda hayatını kaybetti. Cinayet, Ali Güral'ın hastaneye getirilmesi sonucu ortaya çıktı. Olayın görgü tanığı olan İbrahim Göksu, verdiği ifadede tüfeğin kazaen patladığını belirtti. Göksu, gözlem altına alındı. Olaydan sonra bağ evinde yapılan incelemelerde kan izlerine rastlandı ve tüfek bulundu. Kazaen arkadaşının ölümüne neden olan Süleyman Durak ile bağ evinde bulunan ve kimlikleri belirlenemeyen diğer kişiler kaçtı. Olayla ilgili başlatılan soruşturmanın sürdürüldüğü bildirildi. 







</TEXT>
</DOC>
