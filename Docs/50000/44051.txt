<DOC>
<DOCNO> 44051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/spor/aspo.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cim - Bom’un Nantes zaferi öncesi Lucescu her şeyi bildi 
</HEADLINE>
<TEXT>
Sanki Nostradamus 
Galatasaray’ın Rumen hocası, Sergen, Ümit Karan ve Fleurquin ile otelde bir toplantı yaptı, "Üçünüz de yedek çıkacaksınız. Ancak işi siz bitireceksiniz" diye konuştu 
     HALİL ÖZER 

     Sakın alınmayın’ 
     SARI - Kırmızılı takımın Teknik Direktörü Lucescu, Nantes maçının nasıl geçeceğini bir falcı gibi önceden kestirdi ve mükemmel bir taktikle zaferin gerçek mimarı oldu. Rumen hoca, karşılaşma öncesi otelde Sergen, Ümit Karan ve Fleurquin’e "Üçünüz de yedeksiniz. Ama sakın alınmayın. İkinci yarının ortalarında oyuna gireceksiniz, işi bitireceksiniz" diye konuştu. Maç içinde planını aynen uygulayan Lucescu, bu üç oyuncuya son yarım saatte görev verdi ve Sergen’in golü galibiyeti getirdi. 
     
     Albayrak şahit 
     GALATASARAY’IN tecrübeli hocası dönüş uçağında üç puanı kutlarken, "Sayın Abdürrahim Albayrak toplantıdaydı. Gidin sorun. Orada neler söylediğimi biliyor. Ben maçtan bir gün önce yaptığımız antrenmanda bu karşılaşmayı kazanacağımızı anladım. Çünkü oyuncularımın hırsını ve inancını gördüm. Sevinelim ama büyütmeyelim. Daha ikinci gruba kalmadık" dedi. Yönetici Albayrak da "Böyle bir şey hayatımda görmedim. Adeta küçük dilimi yuttum. Adam ne dediyse bir bir çıktı" ifadelerini kullandı. 
     
     Artık takım olduk’ 
     LUCESCU, tüm yıldızların arka arkaya gitmesine rağmen Galatasaray’ın yine başarıdan başarıya koşmasının sırrını "Artık bu takımda ferdi oyunculuk devri bitti. Eskiden herkes yıldızların ayağına güveniyordu. Hagi serbest atıştan gol atacak. Emre kişisel becerisini gösterecek. Bunlar geride kaldı. Şimdi biz varız" diyerek açıkladı. Sarı - Kırmızılı takımın tecrübeli hocası, "Gerçek bir takım olduk. Artık yeni bir güç var. Sahaya her şeyini koyan ekip ortaya çıktı" diye konuştu. 
     
Onun gibisi yok’      LUCESCU, Nantes maçında galibiyeti getiren Sergen’e de övgüler yağdırdı. Rumen hoca "Her antrenör Sergen gibi bir oyuncuya sahip olmak ister. Ama onu iyi kullanmak gerekir. 
     Maç içinde oyun ona ihtiyaç gösterdi. Sergen gelsin diye bas bas bağırdı" dedi. 
     
Ve bir yıl dahaGalatasaray yönetimi Teknik Direktör Lucescu’nun sözleşmesini uzatıyor 
     ERHAN TELLİ 

     ŞAMPİYONLAR Ligi’nde Nantes karşısında alınan müthiş galibiyet sonrası Galatasaray yönetimi, Teknik Direktör Lucescu’ya yeni bir teklif sundu. Rumen hoca ile sezon başında bir yıllık sözleşme imzalayan yönetim, anlaşmayı bir yıl daha uzatmak için Lucescu ile görüştü ve olumlu yanıt aldı. Başkan Mehmet Cansun başarılı hocayı bırakmak istemediklerini söyledi. 
     SEZON başından bu yana birçok yıldızını kaybeden Galatasaray ile başarılı sonuçlara imza atan Lucescu’yu göklere çıkaran Cansun, "Biz ona her zaman güvendik. O da güvenimizi boşa çıkarmadı. Her geçen gün kalitesini ve becerisini ortaya koymaya başladı" diye konuştu. Bu arada yönetimin Sergen ile de sezon içinde iki yıllık anlaşma yapacağı öğrenildi. 
     
AVRUPA’DAN YANKILAR      FRANSIZ BASINI 
     L’Equipe 

     "Nantes başaşağı gitti. Galatasaray tecrübesiyle kazandı, ikinci yarı çok canlı ve dirençli bir oyun çıkardı. Mondragon, Ergün ve Hakan sahanın en iyi isimleriydi." 
     
     İTALYAN BASINI 
     La Gazzetta dello Sport 

     "Galatasaray, Nantes takımını sürpriz bir golle devirdi. Fransız ekibi iyi oynamasına rağmen kaybetti." 
     
     Corriere dello Sport 

     "Lucescu’nun çalıştırdığı bu Türk takımı, Lazio’yu yendikten sonra gelecek vaadeden Nantes’ı da cezalandırmayı başardı." 
     
     İSVİÇRE BASINI 
     Le Matin 

     "Nantes’ın ayakları yere bastı. Tecrübeli Sergen iki defa çizgiden dönen topu becerisiyle filelere yolladı." 
     



 SPOR 



























</TEXT>
</DOC>
