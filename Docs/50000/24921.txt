<DOC>
<DOCNO> 24921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/yazar/pulur.html </URL>
<DATE> 2001/06/04/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Karışık kafalar... 
</HEADLINE>
<TEXT>

     "KARIŞIK" sıfatının kullanıldığı birçok deyim vardır, karışık salata, karışık ızgara, karışık tatlı, gibi... Sözlüğe göre, halk, cin ve perilerle ilgisi olanlara da karışık dermiş... 
     Bir de kafaları karışık olanlar vardır ki, bugünlerde, ya da uzun zamandan beri, bize yakışan en uygun sıfat budur. 
     Cümlemizin kafası karışık... 
     
     UĞRAŞA, didişe, çala, çırpa rezil rüsva ede ede, ekonomiyi getirip duvara çarpıyorsun, borçların toplamı, milli gelirin yüzde 106'sını geçiyor, el açıp dileniyorsun, adam senden "niyet mektubu" denilen bir belge istiyor. 
     Ne demek bu 
     "Senin istediklerinin hepsini yapacağım, yapmazsam para verme " 
     Mektubu alayı vala ile imzalayıp veriyorsun, bir süre sonra da başlıyorsun kıvırmaya, mızıkçılığa 
     "Bana ne IMF'ye, mektubu kim imzalamışsa, o düşünsün " 
     İşte, size karışık bir kafa 
     
     DOLMABAHÇE'ye Amerikan 6. Filosu'nun, bahriyelisini çıkarmayan, onları yaka paça denize atan o günün genci, bugünün orta yaşlısı, "Kemal Derviş'i biz gönderdik " diyen Amerikanın istediği yasaların çıkmasını seyrederken, kim bilir kafalar ne kadar karışıyor. 
     Acaba "Bunun ortasını bulamaz mıydık " diyenler yok mu 
     "Ne bahriyelileri denize atsaydık, ne de Amerikanın istediklerini, mutlaka, yerine getirmek gibi, bir duruma düşseydik " diyenlerin mi kafası karışık, yoksa susanların mı 
     "Jandarma yolsuzluklara el koyuyor " diye ortalığı birbirine katanların da, kim bilir, kafaları şimdi ne kadar karışıktır 
     Jandarmadan kurtardılar, karşılarına bu defa Yargıtay Başsavcısı Sabih Kanadoğlu çıktı, o da birtakım işleri soruşturmak için Başbakanlık'tan izin istiyor. 
     Kim bilir, izin istenenlerin kafası şimdi ne kadar karışıktır 
     
     RAMAZANDA cahil hocalar cerre çıkıp köy köy dolaşır, dünyalıklarını çıkarırlarmış... Bunlardan biri, bir köye varmış, vaaza başlamış, cahilin teki olduğundan "Aptes namazın temel direğidir " diye tutturmuş, dönmüş dolaşmış, hep aynı laf 
     "Aptes namazın temel direğidir " 
     Cemaatten biri dayanamamış 
     "Ulan, bu nasıl temel direktir ki, bi osurukta devriliyor " 
     Ya bu nasıl borsadır ki, iki lafta düşüyor, iki lafta çıkıyor 
     Burada da kafalar karışık. 
     
     FENERBAHÇE'nin şampiyonluğundan keyif duymak, yazmak neredeyse suç haline geliyor. 
     Lakin Galatasaray'ın şampiyonluğunu övmenin, mağlubiyetine de "Fenerli futbolcular, Galatasaraylılara, aman bize yenilin, yoksa bu seyirci bizi öldürür " diyerek, televizyonda palavra atmanın bir bedeli yok 
     Lafın kısası kafalarımız çok karışık 
     
     DİP NOTU - Çarşamba günü kısa bir tatile çıkacağız. Haftaya buluşmak umuduyla şen ve esen kalın 
     
     







Yine o konu 


Nabza göre devletçilik 


Özrü kabahatinden büyük 


Bir piyanist, bir ressam... 


Kriz var kriz var 


Karışık kafalar... 


Gölge - güneş 


"Perükar salonu"nda politika 


Türkiye durumunu anlamış değil 


Trabzon’a 120 milyon dolar fındık parası 


</TEXT>
</DOC>
