<DOC>
<DOCNO> 44277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/dunya/dun02.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Focus’ta şok haber 
</HEADLINE>
<TEXT>
Kaplancılar Ladin’le buluştu 
Almanya’da Federal Başsavcılık, 1996- 1997 yıllarında Kaplancılar’ın Ladin’le buluştuklarını doğruladı. Hatta iki örgüt, militan eğitimi için bile anlaşmış 
     FRANKFURT Milliyet 

     Almanya’nın haftalık politika dergisi "Focus"un yarın piyasaya çıkacak sayısında, Kaplancılar’ın 1996 97 yıllarında Usame bin Ladin’le buluştukları öne sürüldü. 
     "Kara Ses" olarak bilinen Adana eski Müftüsü Cemalettin Kaplan tarafından kurulan örgütün belirtilen yıllarda Afganistan’a bir heyet gönderdiği belirtilerek, Kaplancıların yayın organı "Ümmet-i Muhammed" adlı dergide Bin Ladin’den Büyük şeytanlara karşı savaşan din kardeşimiz’ olarak bahsedildiği kaydedildi. Derginin haberinde Federal Başsavcılık’ın da Kaplancıların gezisini doğruladığı vurgulandı. 
     Ümmet-i Muhammed’de gezi sırasında Bin Ladin ile Kaplancıların militanlarının Afganistan’da eğitilmesi konusunda anlaşma yapıldığının da yazıldığını belirten Focus, bu örgütün Bin Ladin’le o yıllarda direk temas içinde olduğunun altını çizdi. 
     



 DÜNYA 














</TEXT>
</DOC>
