<DOC>
<DOCNO> 19681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/asik.html </URL>
<DATE> 2001/05/05/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Eller doğru yere 
</HEADLINE>
<TEXT>

     Romanya'nın önde gelen gazetelerinden Adevarul'da yayımlanıp dün Reuters Ajansı tarafından dünyaya duyurulan şu küçük habere bir göz atalım 
     "Rumen Kültür Bakanlığı bünyesinde 'pornografik yayınların kontrol altına alınması' ile ilgili yeni yasa çalışmasını yürüten bürokrat Ion Antonescu ve Devlet Başkanı Danışmanı Eugene Mihaescu, bir striptiz yıldızıyla alem yaparken basıldılar... Antonescu istifa etti. Henüz istifa etmeyen, hakkında herhangi bir cezai işlem de yapılmayan Başkan Danışmanı Mihaescu ise şöyle konuştu 
     - En küçük bir pişmanlık duymuyorum. Romanya'nın kafa yoracak çok daha ciddi meseleleri var... Rüşvet ve yolsuzluk gibi... Sorarım size, hangisi daha kötü Ellerimi tanrının yarattığı en muhteşem varlık olan kadının göğsüne uzatmam mı .. Yoksa... Devlet kesesine uzatmam mı .. 
     
     El uzatacak yeri seçerken keşke bizimkiler de aynı titizliği gösterse... 
     
Suçlama sırası      Mesut Yılmaz "Beyaz Enerji" operasyonu konusunda yargıyı suçluyor, polisi suçluyor, jandarmayı suçluyor, basını suçluyor... 
     Fakat dikkat ederseniz bazı şeyleri hiç suçlamıyor... 
     Mesela hiç rüşvet almış bürokratları suçladığını duydunuz mu 
     
Yağmur duası      Yozgat'ın Boğazlıyan ilçesinde çocukları yağmur duasına götüren minibüs devrildi, 2 çocuk öldü, 17 öğrenci yaralandı. 
     Okurumuz Sevim Akgül dün telefonda anlattı 
     - Geçenlerde Kapadokya gezisine gitmiştik. Orada çocukların toplu halde camiye yağmur duasına götürüldüğünü gördük. Benim bildiğim yağmur duası camide değil açık alanda yapılır. Üstelik meteoroloji zaten ertesi gün için yağmur haberi veriyordu... 
     Çocuklarına yağmurun "doğa olayı" değil "dua olayı" olduğunu belletmeye çabalayan bir toplum acaba kendine nasıl bir yarın hazırlıyor dersiniz 
     Sayın Milli Eğitim Bakanı... Bu soru en başta size... 
     
Bilin bakalım      Papa III. Leo nun 800 yılında Frank Kralı Charlemagne a imparator ünvanı vermesiyle kurulan Kutsal Roma - Germen imparatorluğu hakkında Voltaire şöyle dermiş 
     "Ne kutsaldı, ne Romalıydı, ne Germen di ne de impatorluktu " 
     Prof. Baskın Oran soruyor 
     - Bilin bakalım Voltaire yaşasaydı DSP için ne derdi 
     
Jandarma'ya not      Yolsuzlukları ortaya çıkartmak değil üstünü örtmek çabasında olan bir iktidarın enerji alanındaki yolsuzlukları aydınlatacağına kimse inanmıyor. 
     O yüzden Jandarma'nın bu yöndeki çabasını kamuoyu yürekten destekliyor. 
     Ne var ki askerlerin yolsuzluklar konusunda olduğu kadar "üslup ve yöntemde" de titiz olması bekleniyor. Aşağıda yer alan, Emekli Hava Kurmay Yarbay Mustafa Kemal Öztürk'ün Başbakan Ecevit'e yazdığı mektubu okuyunca ne demek istediğimizi daha iyi anlayacaksınız sanırız 
     "Konu Komutanlarımız astlarına kötü örnek oluyorlar 
     Yüksek Rütbeli Komutanlar basına yaptıkları açıklamalarla astlarına kötü örnek oluyorlar Haksızlığa uğradığına inanan bir askeri personelin hakkını sıralı amirleri vasıtası ile araması gerekir. Jandarma Genel Komutanı da kendisine ve veya emir komuta ettiği Jandarma Teşkilatı'na T.C. Başbakan Yardımcısı tarafından haksızlık edildiğine inanıyorsa, ilk amirinden başlayarak, şikayetini yazılı olarak bildirir. Jandarma Genel Komutanı'nın ilk amiri olan Genelkurmay Başkanı, Jandarma Genel Komutanı'nın dilekçesine kendi yetkileri dahilinde işlem yapamıyorsa, söz konusu dilekçeyi kendi amiri Başbakan'a havale eder Bütün bu yazdıklarımızı askerde öğrendık. 
     Yüksek rütbeli askerler istedikleri zaman söz konusu kuralı "ES" geçip, aksini yapamaz. Aksi takdirde, sizden şikayetci olacak astlarınızın da sizin uyguladığınız yöntemlerle sizlerden şikayetci olmalarına yol açarsınız Bu uygulama herkes için bir HAK olur. Baş edemeyiz. 
     Arz ederim. 
     
Söz      Bütün gelişmeler "her canlının gelir düzeyinin üstünde yaşamak istemesi" gibi evrensel bir arzuya dayanır. 
Samuel Butler 

Laforizma      Ülkemizde ciddi bir meslek haline gelen "hortumlama" için acaba ne zaman "Hortum Meslek Yüksekokulu" açacağız 







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
