<DOC>
<DOCNO> 28622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/ekonomi/eko05.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya’dan İran’a dev petrol yatırımı 
</HEADLINE>
<TEXT>

     EKONOMİ SERVİSİ 

     Japon petrol şirketlerinin oluşturduğu bir konsorsiyumun, Hollandalı petrol devi Shell ile İran’ın Azadegan bölgesindeki petrol yataklarını geliştirmek üzere 8 milyar dolarlık yatırım yapacağı bildirildi. 
     Japon basınında çıkan haberlere göre bu yatırımın Japonya tarafından bugüne kadar yapılan en büyük petrol yatırımı olacağı kaydedildi. 
     Japon Milli Petrol Konsorsiyumu JNOC bünyesinde Japon Petroleum Explotation Co, Endonezya Petrol Ltd. ve petrol ticareti yapan Tomen Corp. bulunuyor. 
     Yatırımın üçte ikilik bölümünün Japon Konsorsiyumu’na ait olacağı, geri kalan bölümünün ise Shell tarafından yapılacağı açıklandı. 
     
     Üretim 2005’te başlıyor 
     Projenin gerçekleştirileceği Azadegan bölgesindeki yataklar 1999 yılında keşfedildi ve burada yaklaşık olarak 5 - 6 milyar varil düzeyinde petrol rezervinin olduğu tahmin ediliyor. 
     Anlaşmaya göre üretimin 2005 veya 2006 yılında başlaması ve günlük 700 - 800 bin varil ham petrol üretilmesi öngörülüyor. 
     



 EKONOMİ 






















</TEXT>
</DOC>
