<DOC>
<DOCNO> 47667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/yasam/yas06.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karayolunda uçak var... 
</HEADLINE>
<TEXT>

     ŞAKİR AYDIN İstanbul 

     İstanbul'da geceleri TEM' de yürüyen bir uçak görürseniz sakın şaşırmayın Atatürk Havalimanı'nda 10 yıldan beri bekletilen eski bir yolcu uçağı, vatandaşların şaşkın bakışları arasında karayolundan 'yürüye yürüye' geçti. 
     Rahmi Koç Müzesi'nde sergilenmek üzere Atatürk Havalimanı'ndan önceki gece bir çekiciyle çıkartılan Amerikan yapımı DC3 yolcu uçağı yolun dar olduğu yerlerde taşıma görevlilerine zor anlar yaşattı. Karayolunda bir vinç yardımıyla çekilen 1946 yapımı 29 kişilik 'Nostalgie' isimli uçağa, Kasımpaşa'daki Rahmi Koç Müzesi'ne götürülürken üç adet de vinç eşlik etti. 
     
     Trafiği kilitledi 
     Güzergahındaki yolun tek yönlü olarak trafiğe kapanmasına neden olan uçak, trafik sıkışıklığına da yol açtı. Sabah saatlerine sarkan taşıma işine trafiğin daha fazla kilitlenmesini önlemek amacıyla ara verildi. TEM Gaziosmanpaşa mevkiinde bulunan TIR'lara ait bekleme parkına alınan uçağın taşıma işinin geceleri yapılarak tamamlanacağı bildirildi. 
     



 YAŞAM 



















</TEXT>
</DOC>
