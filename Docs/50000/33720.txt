<DOC>
<DOCNO> 33720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/siyaset/asiy.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Pişkinsüt’ü pişman edecekler 
</HEADLINE>
<TEXT>

TBMM İnsan Haklarını İnceleme Komisyonu Başkanı iken görüştüğü tutukluların kimlik bilgilerini vermeyen Aydın Milletvekili "Suç failine yardım" suçunu işlemiş 
     ANKARA Milliyet 

     Ankara Cumhuriyet Başsavcılığı, TBMM İnsan Haklarını İnceleme Komisyonu Başkanı görevindeyken, görüştüğü tutuklu ve hükümlülerin kimlik bilgilerini bildirmeyerek "soruşturma konusu bilgi ve belgeyi soruşturma makamına vermediği" ve "suç failine yardım" suçunu işlediği gerekçesiyle, Aydın Milletvekili Sema Pişkinsüt’ün dokunulmazlığının kaldırılması için fezleke hazırladı. 
     Ankara Cumhuriyet Başsavcı Vekili Bekir Selçuk tarafından hazırlanan iki sayfalık fezlekede, TBMM İnsan Haklarını İnceleme Komisyonu’nun 1998 - 2000 yıllarını kapsayan raporunun Erzincan’la ilgili bölümünün 11 - 12 - 31 - 32. sayfaları ile Erzurum’la ilgili bölümünün 29. sayfasının, Ankara Cumhuriyet Başsavcılığı’na gönderildiği kaydedildi. Fezlekede, raporlarda belirtilen işkence olaylarına ilişkin soruşturma açıldığı ve soruşturma kapsamında, raporlarda isimleri belirtilmeyen mahk mların açık kimliklerinin istendiği bildirildi. 
     
     Toplumsal görev 
     Fezlekede, Pişkinsüt’ün "isim istemini" şöyle yanıtladığı kaydedildi 
     "Komisyonumuzun toplumsal görev olarak üstlendiği çalışmalar adli soruşturma gibi değerlendirilmemelidir. Bilgi alınan tutuklu ve hükümlülerin kimliklerinin saklı tutulacağına dair bu kişilere taahhütte bulunulmuştur. Bu nedenle kimlikleri açıklanamaz." 
     Raporlarda isimleri açıklanmayan hükümlülerin, hazırlık soruşturması sırasında Ankara Terörle Mücadele Şubesi’nde işkence ve kötü muameleye maruz kaldıklarını anlattıkları bildirilen fezlekede şöyle devam edildi 
     "Bu beyanlar, rapor adı altında kamuoyuna duyurulmuş, bununla da soruşturmalarda işkence yapıldığı imajı yaratılmıştır. Mahk mlarla yapılan bu görüşmelerin başsavcılıklara gönderilip, kötü muameleye maruz kalanların bulundukları cezaevleri, isim ve hüviyetleri bildirilerek soruşturma açılmasının sağlanması gerekirken bildirilmemesi, kamu adına takibi gereken bir suçun takibatını önlemiştir. Böylece, adli soruşturma konusu bilgi ve belgeyi soruşturma makamına vermemek’ suçunun işlendiği sonucuna varılmıştır." 
     
Fezleke siyasi’      Savcılığın, işkence raporlarında iddia sahiplerinin isimlerini gizlediği gerekçesiyle yardım yataklık suçundan dokunulmazlığının kaldırılmasını istediği DSP Milletvekili Sema Pişkinsüt, parlamento çalışmasına karşı "siyasi" fezleke hazırlandığını söyledi. Pişkinsüt, kendisini şöyle savundu 
     "TBMM raporları benim şahsi çalışmalarım olmayıp parlamentonun çalışmalarıdır. Komisyon üyelerinin oybirliğiyle kabul edilmiştir. Fezleke parlamentoya karşı düzenlenmiştir. Parlamentonun savunmasını üstlenmekten onur duyarım". 
     Komisyonun MHP’li Başkanı Hüseyin Akgül de, raporlarda ifadelerine yer verilen kişilerle, "isimleri gizli kalmak" kaydıyla görüşüldüğünü belirterek, savcılıkların "isim" talebine bu nedenle yanıt vermediklerini bildirdi. 
     



 SİYASET 
















</TEXT>
</DOC>
