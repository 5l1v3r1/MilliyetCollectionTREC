<DOC>
<DOCNO> 22181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/ekonomi/eko06.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yakın takibe alınan sektörler 
</HEADLINE>
<TEXT>

Türkiye’yi yakın izlemeye alan yabancı yatırımcılar İMKB'de alım için fırsat kolluyor 
     Songül HATISARU 

     İstanbul Borsası'nda kalıcı bir yükseliş için yabancıların alışa geçmesi gerekiyor.Finansinvest'in geçen hafta düzenlediği "Kriz Sonrası Beklentiler" panelinde yaklaşık 100 uluslararası fon yöneticisine İMKB'yle ilgili beklentiler anlatılırken, borsadaki payları yüzde 38'e gerileyen yabancı ların nabzı yoklandı. Orta vadeli yükseliş trendi beklentisi içinde oldukları gözlenen yabancı yatırımcılar, İMKB'yi yakın izlemeye aldıklarını söyledi. 
     Standartbank Of London Yatırım Analisti Jean Louis Dazin yatırım yapmayı düşündüklerini ancak ekonomik programın uygulamalarını görmek istediklerini kaydetti. Yabancıların alım için izledikleri sektörlerin başında ise otomotiv, dayanıklı tüketim maddeleri, enerji, gıda, özelleştirme kapsamındaki şirketler, holding ve telekom geliyor. 
     Yabancıların altını çizdiği özel bir nokta ise biraz isteksizce de olsa bir değişim sürecine giren Türkiye'de siyasi yapının direnmesi drumunda bir erken seçim olasılığının gündeme gelebilme ihtimali. Yabancıların da beklentileri satın aldıklarını söyleyen Finansinvest Araştırma Müdürü Arzu Odabaşı, bu nedenle aracı kurumlara öncelikle zihinlerdeki soru işaretlerini gidermeye yönelik çok iş düştüğünü söyledi. Yatırımcılara, şirketler hakkında bilgi verdiklerini kaydeden Odabaşı, "Türkiye'nin yüksek potansiyelinden bahsediyoruz. Ancak bunu kullanamıyoruz. İMKB'nin kazandırma potansiyeli şu anda gerçekten yüksek. Bunu yabancılara anlatarak niyetlerini alıma çevirmeyi hedeflediköşeklinde konuştu. 
     
     Özyeğin Para akacağı yatağı bulur 
     Yabancı yatırımcının portföy yatırımı için önümüzdeki günlerde borsaya geleceğini vurgulayan Fiba Holding Yönetim Kurulu Başkanı Hüsnü Özyeğin, doğrudan yatırım içinse teşviklerin arttırılması gerektiğini söyledi. Para nın akacağı yatağı bulduğunu kaydeden Özyeğin, "Dolayısıyla teşvikler neredeyse oraya gidiyor" dedi. Yabancının sadece fiyatlara bakmadığını hatırlatan Özyeğin, ekonomik uygulamaların izlendiğini ifade etti. Kriz sonrasında yeni bir döneme girildiğini kaydeden Özyeğin, şunları söyledi "Yabancı yatırımcıları Türkiye'nin yeni IMF politikaları, para politikaları ve neden Türkiye'ye dönmeleri gerektiği konusunda bilgilendirdik" 
     



 EKONOMİ 




















</TEXT>
</DOC>
