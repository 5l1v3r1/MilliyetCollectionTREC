<DOC>
<DOCNO> 3956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/ekonomi/eko03.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı krizin ortasında Amerika'da fabrika aldı 
</HEADLINE>
<TEXT>

Dünya çapında 930 milyon dolarlık işbirliğine giden DuPont ve Sabancı Holding yüzde 50'şer ortaklıkla, ABD'de 406 trilyon liralık polyester fabrikası satın aldı 
     EKONOMİ SERVİSİ 

     ABD’li kimya devi DuPont ile birçok ülkede polyester ve naylon üretiminde işbirliği yapan Sabancı Holding, Kuzey Amerika’da da ortak bir fabrika satın aldı. 
     DuPont Yönetim Kurulu Başkanı Chad Holliday ile birlikte Sabancı Center’de bir basın toplantısı düzenleyen Sakıp Sabancı, "Bundan tam 25 gün önce Türkiye ekonomik krizin ortasındayken biz DuPont ile Amerika’da yıllık 50 bin ton üretim kapasitesine sahip polyester fabrikasına ortak olduk." 
     Polyester konusunda DuPont ile iki yıl önce DuPontSA’yı kurarak, 930 milyon dolarlık ortaklığa gittiklerini hatırlatan Sabancı, ABD’deki yatırımın da 600 milyon dolar 406 trilyon lira olduğunu ve yüzde 50 - 50 ortaklık şeklinde gerçekleştiğini belirtti. 
     Sakıp Sabancı DuPontSA olarak Güney Amerika, Kuzey Afrika, Avrupa ve Kuzey Amerika’da ortak yatırımların ardından gözlerinin Uzakdoğu’da da Çin, Japonya, ve Malezya ile İran gibi ülkelerde olduğunu söyledi. 
     
     Ortaklığın temeli iş ahl kı 
     DuPont ve Sabancı Holding’in yüzde 50’şer ortaklığı ile kurulan 930 milyon dolarlık öz sermayeye sahip DuPontSA’ya bağlı fabrika sayısı da ABD’deki operasyonla birlikte 10’a çıktı. Bünyesinde Türkiye’de beş, İngiltere’de üç, Almanya’da da bir fabrika bulunan DuPontSA Avrupa, Ortadoğu, Afrika ve Bağımsız Devletler Topluluğu bölgesindeki en büyük polyester elyaf ve iplik üreticisi. 
     Sabancı DuPontSA’daki ortaklığın yanı sıra, geçen ay da DuPont ile yüzde 50 ortaklıkla kord bezi ve endüstriyel naylon iplik konusunda dünyanın en büyük şirketi olan DuSA International’ı kurmuştu. 
     DuPont’un Yönetim Kurulu Başkanı Chad Holliday ise Sabancı ile 25 yıl önce başlayan işbirliğinin "iş ahlakı" temelleri üzerinde durduğunu belirtirken, halen var olan ve Uzakdoğu’da da gerçekleşecek ortaklıkların da bu şekilde oluşacağını belirtti. 
     
     Hiç tatil yapamayan Tatil’... 
     Sakıp Sabancı basın toplantısında DuPont'un Yönetim Kurulu Başkanı Chad Holliday'in soyadı üzerine bir şaka yaptı. Türkçe anlamı "tatil" olan holiday’den çağrışım yapan Sabancı, Holliday'in fazla tatil yapamadığını belirterek şöyle konuştu "Ortağımın soyadı Holiday ne güzel ama ben ömür boyu holiday tatil bilmedim. Bakıyorum ortağım da soyadına uygun değil. Saat 06.10'da 
     uçakla İstanbul'a geldi. Sabah Sabancı Üniversitesi'ne gitti. Şimdi basın toplantısı yapıyor. Saat 15.00'da da uçakla Avrupa'ya giderek oradaki toplantılarına yetişecek. 'Benim gibi olma bari sen holiday tatil yap' diyorum ama biliyorum yapamaz. Ben de yapamıyorum. Aynı şeyleri hissediyoruz." 
     


 EKONOMİ 




















</TEXT>
</DOC>
