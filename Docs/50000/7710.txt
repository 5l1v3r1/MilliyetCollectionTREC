<DOC>
<DOCNO> 7710 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/son/sondun13.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin Film Festivali'nde Altın Ayı ödülünü 'Intimacy' kazandı 
</HEADLINE>
<TEXT>

     Berlin Film Festivali'nin bu yılki Altın Ayı ödülü, Fransız yönetmen Patrice Chereau'nun ''Intimacy'' Samimiyet adlı filmine verildi. 
     Gümüş Ayı ödüllerini ise Çinli yönetmen Wang Xiaoshuai'nin ''Beijing Bicycle'' Pekin Bisikleti ve Lone Scherfig'in ''Italian for Beginners'' filmleri kazandı. 
     İngiliz yazar ve yönetmen Hanif Kureyşi'nin yarı otobiyografik hikayelerinden uyarlanarak çekilen ''Intimacy''deki rolüyle İngiliz Kerry Fox, 9 kişiden oluşan jüri tarafından, ''En İyi Kadın Oyuncu'' dalında Gümüş Ayı ile ödüllendirildi. ''En İyi Erkek Oyuncu'' dalında Gümüş Ayı, ''Trafik'' filmindeki rolüyle Benicio Del Toro'ya giderken, ''En İyi Yönetmen'' dalında Gümüş Ayı, Çin-Tayvan ortak yapımı ''Betelnut Beauty'' adlı filmin yönetmeni Ling Cheng-Sheng'e verildi. Cannes ve Venedik film festivalleriyle birlikte dünyanın en önemli film festivalleri arasında yer alan Berlin Film Festivali'nde bu yıl toplam 23 film yarışmaya katıldı. Fransız yönetmen Chereau'nun İngilizce çektiği, 2 saat süren filmi ''Intimacy'', açık seks sahnelerinin bulunması nedeniyle sansasyon yaratmıştı. 




</TEXT>
</DOC>
