<DOC>
<DOCNO> 2421 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/yasam/yas06.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizden korktu çatıdan atladı 
</HEADLINE>
<TEXT>

Üç gençten kurtulmak isteyen 15 yaşındaki genç kız, 4. kattan atladı, ayağı kırıldı 
     MUSTAFA İNSAN Mersin DHA 

     Mersin’de üç gencin kendisini takip edip arkadaşlık teklifinde bulunmasından korkan 15 yaşındaki D.A., kurtulmak için girdiği dört katlı binanın damından atladı. Ayağı kırılan genç kız hastaneye kaldırılırken, sarkıntılık yapan gençler gözaltına alındı. 
     Olay, Tozkoparan Mahallesi 1138. Sokak Umut Apartmanı’nda meydana geldi. Bir akrabasını ziyaretten dönen D.A. kendisini takip eden Ö.Y. 15 , M.S. 16 ve A.A.’dan 15 kaçmak için adımlarını hızlandırıp, ara sokaklara girerek kurtulmaya çalıştı. Ancak takipten vazgeçmeyen üç genç, D.A.’nın yanına gelerek arkadaş olmak istediklerini söyledi. Korkup kaçmak isteyen genç kız, dört katlı Umut Apartmanı’nın damına çıktı. Gençlerin peşini bırakmaması üzerine korkan D.A., kurtuluşu atlamakta buldu. 
     Yaklaşık 10 metre yükseklikten toprak zemine çakılan ve şans eseri sadece ayağı kırılan D., çevreden yetişen vatandaşlarca Mersin Devlet Hastanesi’ne kaldırıldı. Genç kızın ifadesi doğrultusunda aynı semtte oturdukları belirlenen üç genç, yakalanarak gözaltına alındı. 
     


 YAŞAM 



























</TEXT>
</DOC>
