<DOC>
<DOCNO> 37751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yazar/bila.html </URL>
<DATE> 2001/08/18/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Asker cephesinde durum ne 
</HEADLINE>
<TEXT>

     ANAP lideri ve Başbakan Yardımcısı Mesut Yılmaz'ın açtığı ulusal güvenlik tartışmasından sonra askeri cephedeki durum ne 
     Yılmaz tartışmanın Türkiye açısından yararlı olduğu düşüncesini birkaç kez ifade etmişti. Ancak askerler aynı kanaatte değiller. Bu tartışmanın ülke gündemi ile örtüşmediği ve Türkiye imajına olumlu katkıda bulunmadığı düşüncesindeler. 
     Yılmaz'ın konuşmasından sonra Genelkurmay Genel Sekreterliği'nce yapılan açıklamada da, ekonomik sorunların ön plana çıkarılması ve bu konuda eleştirel bir üslup kullanılmasının altında da bu düşüncenin yattığı söylenebilir. 
     Şöyle ki 
     ANAP kongresinde ulusal güvenlik konusunun temel sorun olarak gündeme getirilmesi ve bir tartışmaya yol açılması askerlere göre yapay bir gündem oluşturma çabası. Askerler Türkiye'nin asıl gündeminin ekonomik sorunlar olduğu kanaatindeler. Ekonomik krizden çıkmaya dönük çabaların ve krizin etkilerinin hemen herkesi baskı altına aldığı bir dönemde ulusal güvenlik tartışması yaratmanın gerçekçi olmadığı kanısı askeri cephede hakim. 
     Bu nedenle de açıklamada gerçek gündemi anımsatmak amacıyla ekonomik sorunlara geniş yer ve öncelik verilmiş görülüyor. 
     Askerlere göre, ulusal güvenlik konusu Başbakan Ecevit'in de ifade ettiği gibi Milli Güvenlik Kurulu'nda halledilmiş durumda... 
     Askeri cephede bir diğer gelişme de, Jandarma Genel Komutanlığı Harekat Başkanlığı'ndan Kayseri Bölge Komutanlığı'na atanan Tümgeneral Osman Özbek'in emeklilik talebinde bulunması. 
     Özbek'in emeklilik istemi ile ilgili basına yansıyan yorumlar bu işlemin bir çeşit tepki ifadesi olduğu yönündeydi. Jandarmanın yürüttüğü operasyonlarda Özbek Paşa'nın aktif rol aldığı ve Mavi Akım da dahil olmak üzere bazı soruşturmalarda siyasilerce usulleri zorladığı yönünde eleştirildiği biliniyordu. 
     Özbek Paşa'nın Jandarma Karargahı'ndan Bölge Komutanlığı'na atanmasını bir uzaklaştırma olarak yorumlayıp tepki gösterdiği düşünülebilir. 
     Peki Türk Silahlı Kuvvetleri Özbek Paşa'nın emeklilik istemini geri çevirip orduda kalması için ısrar edebilir mi 
     Askeri cephede böyle bir hava yok. Aksine bu soruya karşılık, "Bu bireysel bir karar ve takdirdir. Orduda gitmek isteyen kimseye kal diye ısrar edilmez" deniliyor. Askerin son günlerde gündeme gelen iki konu hakkındaki bakışları böyle... 
     
     







Türk, Türki, Türkiye 


Asker cephesinde durum ne 


Geride kalanın hali içler acısı 


Çarşaflılar da değişiyor 


Buraları bir de işsizlik yıkmış 


Piyasa yapıcılığı sistemi... 


Ölmek mi, kalmak mı ’ 


Orada kimse yok mu 


Ev Başını sokacak ev 


Derin bir küçümseme gülümseyişi 


Kat irtifakı kurulamaz 1 


Parayla değil ya.. 


Ankara Takımı Ayşe Hanım Teyzem’in paracıklarının peşinde 


</TEXT>
</DOC>
