<DOC>
<DOCNO> 20564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/sontur04.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik krizden bunalan iki çocuk annesi kadın evini terketti 
</HEADLINE>
<TEXT>

     Edirne'de, bir apartmanda çalışan ve sezonun bitmesiyle birlikte, sözleşmesi yenilenmeyen kaloriferci, ekonomik sıkıntı nedeniyle eşini ve 2 çocuğunu terk ederek, kayıplara karıştı. 
     Daha önce de evi terkeden ancak bir süre sonra dönen eşinin bulunması için Emniyet Müdürlüğü, jandarma ve savcılığa başvuran Nermin Tan, ''Necmettin, 15 gün önce evden arkadaşlarıyla birlikte eşya taşımak için ayrıldı, o günden beri kendisinden haber alamadım'' dedi. 
     Kış boyunca bir apartmanda kalorifer yaktıklarını belirten Nermin Tan, şöyle dedi 
     ''Eşimin çevreye borcu vardı. Aldığımız 117 milyon lira ile geçinemiyorduk. Eve bazı eşyalar da almıştık. Onların taksidini ödüyorduk. Apartman yöneticisi eşimin sözleşmesini yenilemedi ve kaldığımız daireden çıkartılma durumu da ortaya çıkınca, eşimin iyice bunaldığını tahmin ediyorum. Bu nedenle evi terketti.'' 
     Nermin Tan, eşinin evden ayrılmasından sonra yakınlarından da beklediği yardım ve ilgiyi göremediğini belirterek, ''11 yaşındaki Çağrı ile 8 yaşındaki Çağla isimli iki kızımı sabah kahvaltı yaptıramadan okula gönderiyorum'' dedi. 







</TEXT>
</DOC>
