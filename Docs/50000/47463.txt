<DOC>
<DOCNO> 47463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/spor/spo04.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da iç savaş 
</HEADLINE>
<TEXT>

Yönetimin İstanbul kanadı eleştirilerin dozunu artırarak, muhalefete başladı 
     BORDO - Mavili kulüpte yaşanan ekonomik kriz ve başarısız sonuçlar yönetimi ikiye bölerken, özellikle İstanbul kanadında yer alan yöneticilerin seslerini yükseltmeye başladıkları gözleniyor. Aday olabileceğini ima eden Başkan Yardımcısı Ahmet Kul, aralıkta olağanüstü kongreye gitme çağrısı yaptı. Başkan Yardımcısı Tahsin Usta da, yöneticileri taşın altına ellerini koymamakla suçladı. 
     AHMET Kul, son olarak yönetimin göreve devam etmesi, Sadi Tekelioğlu’na sahip çıkılması konularında Başkan Özkan Sümer’le ters düşmüştü. Kul, "Trabzon’da alınan karardan İstanbul’daki yöneticinin haberi olmuyor. Ben kukla olmam" dedi. Bu arada aralıktaki mali genel kurulun, seçimli kongreye dönüştürülmemesi halinde İstanbul kanadından bazı isimlerin istifa edebileceği bildirildi. 
     
     Üç yeni isim 
     GÖZTEPE’NİN ekonomik sorunlar nedeniyle satma kararı aldığı Metin Diyadin, Trabzonspor’un transfer gündemine girdi. Karadeniz ekibinin alt yapısından yetişen tecrübeli futbolcunun transferinin 125 milyar liraya gerçekleşmesi bekleniyor. Ayrıca yönetim, Diyarbakırsporlu Fazlı ile Selçuk’un peşine düştü. İki oyuncu takasla renklere bağlanmaya çalışılacak. 
     



 SPOR 
























</TEXT>
</DOC>
