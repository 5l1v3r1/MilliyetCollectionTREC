<DOC>
<DOCNO> 39749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/magazin/mag03.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Venedİk’te Toz’ duman 
</HEADLINE>
<TEXT>

58. Venedik Film Festivali, Osmanlı'yı eleştiren 'Toz' adlı filmle açıldı. Nicole Kidman festivale gelerek, Spielberg ise gelmeyerek olay yarattı 
     ALİN TAŞÇİYAN 

     Makedon yönetmen Milko Mançevski'nin, önemli bir kısmı 1900 yılı başlarında Osmanlı yönetimi altındaki Makedonya'da geçen filmi 'Toz'da Türkiye aleyhine propaganda yaptığı iddia edildi. 
     Mançevski, Makedonya'da bugün yaşanan iç savaş öncesi gerilimi yansıtan filmi 'Yağmurdan Önce' ile tanındı. Venedik Film Festivali'nde Altın Aslan kazanan ve Yabancı Dilde En İyi Film Oscarı'nı alan film, 'çember yuvarlak değildir' biçiminde ifade edilen sıra dışı kurgusuyla övgü topladı. Mançevski, 58. Venedik Film Festivali'nin açılış filmi 'Dust Toz' ile Makedonya'ya döndü. 
     
İtalya'da ABD dalgaları      'Spaghetti western' tarzındaki filminde anavatanındaki şiddetin kaynağını Osmanlı İmparatorluğu döneminde buldu... Bizim bakış açımızdan 'Toz', Üsküp doğumlu Mançevski'ye göre 'Makedonya 1900' olarak nitelendirilebilir. 
     İtalyan La Repubblica gazetesinden Claudia Morgoglione'nin aktardığına göre, Mançevski, filmin basın toplantısında, halkının bugün olduğu gibi bir yüzyıl önce de Türkler'in saldırısına uğradığını anlattığı iddiasını reddetti. Ancak bir İngiliz gazetecinin, İngiltere'nin 'Toz'u Türkiye'nin Avrupa Birliği'ne girmesini önlemek için desteklediği iddiasını, 'Gözleminize teşekkür ederim' diye yanıtlamakla yetinince, salonda buz gibi bir hava esti. 
     Venedik'e gelen Hollywood yıldızlarının rol aldıkları ya da yönettikleri yapımlar ise, tıpkı para gibi Varlığı da dert yokluğu da... 
     Festivale katılan iki filmde rol alan Nicole Kidman'ın açılışa gelişi, öte yandan Steven Spielberg'in 'A. I. Yapay Zeka' adlı filminin sunumuna katılmayışı daha ilk günden sorun yarattı. 
     
Film gönderdi ama..      Steven Spielberg'ün Yarışma Dışı bölümde yer alan 'Yapay Zeka'nın sunumuna gelmemesi de, Lido'da 'Hollywood'dun festivali protesto ettiği' söylentilerine yol açtı. Festivalin karizmatik başkanı Alberto Barbera ise, söylentileri yalanladı ve Spielberg'ün Kidman'ın çok kısa süre önce ayrıldığı eşi Tom Cruise'un rol aldığı 'Minority Report' adlı filmin çekimlerine başladığını bildirdi. Bu arada Spielberg, festival yöneticilerini zor durumda bırakmamak ve çoğunluğunu basın mensuplarının oluşturduğu izleyicileri düş kırıklığına uğratmamak için bir video kaset hazırlayıp gönderdi. Yaklaşık on dakika süren kayıtta Stanley Kubrick'in son arzusu olan bu filmi gerçekleştirme misyonunu neden üstlendiğini anlattı. Ancak festival salonlarının hiçbirinde video projeksiyon yapacak donanım bulunmadığından gösterilemeyen kaset 35mm'ye aktarılması için hemen Londra'ya gönderildi 
     
Nicole paniği      Nicole Kidman'ı festivalin gerçekleştirildiği Lido Adası'na getiren sürat motoru ve peşindeki paparazzi sürüsü aşırı hız yaparak Venedik lagününün sakin sularında tehlike yarattı. Bunun üzerine polis Kidman'ı taşıyan motoru hız kesmesi için uyardı. Geçen yıl da Sharon Stone'u takip eden bir gazeteci kaza geçirmişti. 
     



 MAGAZİN 
















</TEXT>
</DOC>
