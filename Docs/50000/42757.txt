<DOC>
<DOCNO> 42757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yasam/yas06.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Balkaner ilk kez kelepçesiz çıktı 
</HEADLINE>
<TEXT>

Yurtbank’ın eski sahibi Ali Balkaner, tutuksuz yargılandı ve BDDK ile anlaşmaya varıldığında mağdurlara paralarının ödeneceğini iddia etti 
     SEMRA PELEK İstanbul 

     Yurtbank'ın içini usulsüz kredilerle boşalttığı iddia edilen eski sahibi Ali Avni Balkaner, hakkında 5 bin 395 yıl ağır hapis cezası istenen duruşmaya ilk kez tutuksuz olarak katıldı. 
     İstanbul 5 No'lu DGM'deki duruşmada, 1.5 ay önceki celsede tahliye edilen Balkaner'in yanı sıra, Süleyman Ekiz ve Özcan Kaşlıoğlu ile diğer tutuksuz sanıklar Murat Yanık ve Engin Aras yer aldı. Müdahil Avukatı Abidin Şahin, Balkaner'in mudilere yapacağı ödemeyle ilgili bir protokol oluşturduğunu, ancak bunun neye dayalı ve ne şekilde olacağının açıklanmadığını söyledi. 
     
Mudiler Ödeme yok      Balkaner ise, Bankacılık Düzenleme ve Denetleme Kurulu BDDK ile görüşmelerin devam ettiğini belirterek, "Kurumla anlaşmaya vardığımızda ödemeler yapılacak. Ele geçen imkanlarla Kadıköy ve İzmit Derneği’ne ödeme yaptık" dedi. 
     Mudilerin İzmit’te oluşturduğu dernek üyelerinden duruşmaya izleyici olarak katılanlarsa, "Bize ödeme yapılmadı" diyerek karşı çıktı. 
     Duruşmada dinlenen 9 kişi de, Yurtbank’ın çeşitli şubelerine para yatırdıklarını, ancak bankaya el konulduktan sonra paralarını geri alamadıklarını belirterek, sanıklardan şikayetçi olduklarını söyledi. 
     



 YAŞAM 



















</TEXT>
</DOC>
