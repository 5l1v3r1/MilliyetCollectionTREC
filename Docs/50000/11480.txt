<DOC>
<DOCNO> 11480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yazar/okur.html </URL>
<DATE> 2001/03/15/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kafamıza takılan birkaç soru 
</HEADLINE>
<TEXT>

     Manipülasyonun farklı biçimlerde yapıldığından söz etmiştik. 
     İstedik ki, bu kez gündemimizi tahvil ve bono piyasasına ayıralım... 
     Nedeni mi Hani manipülasyon diye tutturduk ya İsterseniz finansal piyasaları bir bütün olarak ele almayalım. Sadece sermaye piyasalarına bir bakalım 
     Yasa açık. Yasa, bu piyasanın "borsalar ve teşkilatlanmış diğer piyasalar" olmak üzere iki bacaktan oluştuğunu ifade ediyor. Biz de sermaye piyasası aracı olan Hazine kağıtlarının alım - satımı ve bunlar üzerinden repo yapılmasını anlatmak istiyoruz. 
     Çünkü hem borsalarda hem teşkilatlanmış diğer piyasalarda gerçekleştirilen bu işlemlere "ikincil piyasa işlemleri" denildiğini bir kez daha anımsatalım. 
     İkincil piyasa işlemlerinin yapıldığı yerler mi İMKB Tahvil ve Repo Piyasası ve Over The Counter OTC olarak tabir edilen, "tezgah üstü" piyasa... 
     Bankalar, aracı kurumlar hepsi orada... 
     Ve arz ve talebi bu kurumlar belirliyor. Biz bu noktada arz ve talebin zaman zaman yapay olarak belirlendiğini söyleyebiliriz. Bu durum her iki piyasa için de suç teşkil eder. Yani manipülasyonun dik alası yapılabilir. Ve manipülasyonların etkileri para piyasalarını da etkiler. Faiz ve kur rakamlarının dönem dönem yapay olarak belirlenmesine yol açar. Bu noktada Galatasaray Üniversitesi’nde ders veren finans hukukçusu Reha Tanör’ün değerlendirmesinden söz etmek istiyoruz. Tanör diyor ki 
     "İşte bu durum medyatik bazı ekonomistlerin tahminlerinde sıkça yanılmalarına yol açıyor... Haksız gelir, kamusal portföyde adaletsiz gelişimlere kaynak oluşturuyor." 
     Tabii bir noktanın altını çizelim. 
     "Kamusal portföyün" kamu maliyesi olarak algılanmaması gereği... 
     Bütün bunları yazmamızın bir tek nedeni var. Konsolidasyon yok denildi. Banka tasfiyesi yok denildi. Gayet güzel, ama biz, şu anda tasarrufçuların çok ilgi gösterdiği B tipi likit fonlarla ilgili olarak bazı soruları soralım istiyoruz. Derdimiz, "Ne olur " kaygısı taşıyan yatırımcılara bilgi vermek... 
     Yanıtı, İstanbul Menkul Kıymetler Borsası ile Sermaye Piyasası Kurulu verecek. 
     Biz diyoruz ki, 2000 yılında hisse senetlerine el konuldu. İMKB ve SPK bir şey yapamadı. Olan yatırımcıya oldu, hakları korunamadı. 
     Oysa bir de bu cephe var. Cephede hem bankalar, hem aracı kurumlar yer aldığına göre bilgilendirmek gerçekten çok önemli... 
     Diyelim ki Bir banka. Fon kurucusu olabilir. Allah korusun gündemde değil ama ya bankanın faaliyetleri durdurulur ve tasfiye aşamasına sokulursa bu durum fon yatırımcıları için ne gibi sonuçlar doğurabilir 
     Yatırım fonları da, mevduat gibi garanti kapsamında değil ki Hele bir de banka, likit fonları kapsamında, karşılıksız, açığa repo yapmışsa.... Bilmemek ayıp değil, öğrenmek zorundayız. 
     - Acaba SPK ve İMKB böylesi bir olasılığı göz önüne aldı mı Almışsa neler yapıyor 
     Sorularımız kısa ve net yanıt istiyor. Hepimiz biliyoruz ki SPK, 1994 ve 1998 krizlerinden büyük ders çıkardı. Kredi işlemler ve sermaye yeterliliği yükümlülüğü tabloları konusunda çok hassas. Aracı kurumları sürekli denetliyor. Ve aracı kurum cephesinde sorunlar bankacılık cephesinde olduğu gibi değil... 
     Fakat biz yazalım istedik. 
     
     





Kriz ana... 


Desteğin şartı 


Derviş'e ilk söz Mumcu'dan 


Röportaj değil, komando parkuru 


Hükümetin Derviş'le yakaladığı fırsat... 


7 günde 7 katrilyon .. 


"Ortak akıl" 


Gaza basıldı... 


Kafamıza takılan birkaç soru 


Derin devlet"miş"... Gizli operasyon"muş".. 


İşte size belge 


DİSK'i ziyaret 


Bu açıklamalar "piyasayı ne rahatlatır ne işletir" 


</TEXT>
</DOC>
