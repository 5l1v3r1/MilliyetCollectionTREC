<DOC>
<DOCNO> 18854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sontur03.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın Konseyi, Sabah Gazetesi'ni uyarmaya karar verdi 
</HEADLINE>
<TEXT>

     Basın Konseyi Yüksek Kurulu, Bahçelievler Huzurevi Müdürü Oya Konak'ın başvurusu üzerine, Sabah Gazetesi ve muhabir Alper Uruş'un ''uyarılmasına'' karar verdi. 
     Konsey'den yapılan yazılı açıklamada, şunlar kaydedildi 
     ''Şikayetçi, 'Huzurevine gelen gazete muhabirinin yaşlılarla sohbet etmek istediğini söyleyerek, yeni Huzurevi Yönetmeliği'ne ilişkin bilgi istediğini, kendisine bu yönetmelikten haberdar olmadıklarını, muhabirin, yaşlılarla sohbet ederek sıkıntılarının olup olmadığını sorduğunu' belirterek, 'Ancak gazetede yayınlanan haberi gördüklerinde şaşkınlık ve üzüntü duyduklarını, çünkü haberin tamamen abartı ve yanlış bilgi içerdiğini' iddia etmiş, ayrıca, haberde ismi geçen iki huzurevi sakininin söyledikleri iddia edilen sözleri yalanlayan mektuplarına yer vermiştir. 
     Basın Konseyi Yüksek Kurulu, incelemesinde, Basın Meslek İlkeleri'nin giriş bölümünde bulunan ve ilkelere dahil olduğu aynı metinde ifade edilen 'Gazetecilikte temel işlevin, gerçekleri bulup, bozmadan, abartmadan kamuoyuna yansıtmak olduğu' şeklindeki düzenlemenin ihlal edildiği sonucuna varmış ve Sabah Gazetesi ile muhabir Alper Uruş'un 'uyarılmasına' oybirliği ile karar vermiştir.'' 
     
     







</TEXT>
</DOC>
