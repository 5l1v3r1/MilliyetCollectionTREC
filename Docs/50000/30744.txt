<DOC>
<DOCNO> 30744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sontur20.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş Londra programını erteledi.. 
</HEADLINE>
<TEXT>

     Devlet Bakanı Kemal Derviş'in, Londra'ya yapmayı planladığı gezinin ileri bir tarihe ertelendiği öğrenildi. 
     Devlet Bakanlığı'ndan alınan bilgiye göre, Bakan Derviş, ABD'deki temaslarını tamamlamasının ardından, Türkiye'ye dönecek. 
     Bakan Derviş, daha önceki programına göre, 8-9 Temmuz günleri, Londra'da, İngiltere Hazine Bakanlığı yetkilileriyle görüşecekti. Ancak, bakanın yoğun programı nedeniyle bu gezinin ileri bir tarihe bırakıldığı belirtildi. 
     Öte yandan Bakan Derviş'in 10 Temmuz Salı günü Brüksel'de olacağı da ifade edildi. Derviş'in, Brüksel'de Avrupa Birliği Yatırım Bankası yetkilileri ile Avrupa Birliği'nin genişlemeden sorumlu temsilcisi Gunther Verhaugen ile biraraya geleceği öğrenildi. 
     Bakan Derviş'in, ABD'den döneceği tarihin ise henüz kesinleşmediği belirtildi. 
     
     
     
     
     






</TEXT>
</DOC>
