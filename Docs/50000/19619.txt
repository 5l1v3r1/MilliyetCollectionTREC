<DOC>
<DOCNO> 19619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/ekonomi/eko07.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı siyasilere isyan etti 
</HEADLINE>
<TEXT>

Bu ayak oyunlarıyla figüran bile olamayız’ 
     EKONOMİ SERVİSİ 

     TÜSİAD Yönetim Kurulu Başkanı Tuncay Özilhan, "Ek kaynağı aslanın ağzından aldık, bu kaynağın kullanımında çok çok dikkatli olmak gerek" dedi. 
     Özilhan, İnterpro Bilişim Ödülleri 2000 töreninde yaptığı konuşmada, Türkiye’nin her alanda yeniden yapılanmasının hayati önem taşıdığını söyledi. "Düşüncelerimin merkezinde bir kısır döngü yatıyor" diyen Özilhan, Türkiye’nin on yıllardır sağlıksız biçimde yönetildiğini savunarak, "Bundan kaynaklanan olumsuz ekonomik ve siyasi birikim, sonunda patlama noktasına geldi" dedi. 
     Özilhan, şunları söyledi "Derviş’in yaşadığımız krizden çıkışta ilk ivmeyi verecek ek kaynağı adeta aslanın ağzından söküp almasını adım adım takip ettik. Ama dünya ile bağlarımız büyük ölçüde kopuk olduğu için, çoğumuz bu paranın nasıl bir ortamda temin edildiğine dikkat etmedik." 
     
AB hayal kırıklığı duyuyor      Avrupa Birliği’nin de Türkiye’nin açıkladığı Ulusal Program nedeniyle hayal kırıklığı içinde olduğunu belirten Özilhan, şöyle devam etti 
     "Türkiye’nin Kopenhag Kriterleri’ni gerçekleştirmeye niyeti olmadığını düşünüyorlar. Bize müstakbel ortak’ gözüyle bakmakta çok zorlandıkları ortada. İşte bu ortama bakarak, ek kaynağı aslanın ağzından aldık diyoruz. Bu kaynağın kullanımında çok çok dikkatli olmak gerektiğinin altını çiziyoruz." 
     
Telekom’u satmama kurulu’      Uzaydan odamızın yatak fotoğrafı çekilirken, Türkiye’nin Telekom özelleştirmesini "stratejik sektör" bahanesiyle yıllarca engellediğini savunan Özilhan, şimdi meselenin uzmanlara havale edildiğini söyleyerek, "Uzmanlar, Telekom’u özelleştirmeme programı hazırlıyorlar" dedi. 
     Özilhan şöyle devam etti "Sayın Derviş’in deyimiyle, ekonomiden elini çekmesi gereken siyaset’ özelleştirmeler sonrasında piyasaları düzenleyecek kurulların üyeliklerinin partiler arasında pay edilmesinin peşinde koşuyor. Ne ekonominin yeniden yapılanmasında, ne çağdaş kafa yapısına sahip yönetim anlayışında böylesine küçük ayak oyunlarına yer var. Bu oyunlarda ısrar ederseniz, dünya sahnesinde size figüran rolünü bile zor verirler." 
     
DSP kongresine demokrasi eleştirisi      Özilhan, "Bugün, milyonların fikir özgürlüğünün aracı haline gelmiş olan internet hayatı kökünden değiştirirken, biz demokrasinin en temel kurallarını yerine getirmekten kaçınıyoruz" derken şöyle devam etti 
     "Parti kongrelerimizde genel başkana alternatif aday çıkıyor, onu konuşturmuyoruz. Bir de üstüne tartaklıyoruz. Sonra da Siyasi Partiler Yasası’nın değişmesi lazım dediğimizde, Bunun günümüz gündemiyle ne alakası var deniyor. Peki biz, bu ülkenin siyaset malzemesi budur deyip işin içinden çıkacak mıyız İhtiyaç duyduğumuz zihniyet değişikliğini, siyasete yeni çehreler kazandırmadan sağlayabilir miyiz " 
     



 EKONOMİ 




















</TEXT>
</DOC>
