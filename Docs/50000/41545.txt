<DOC>
<DOCNO> 41545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun04.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsan ömrü Avrupa'da uzuyor, Afrika'da kısalıyor 
</HEADLINE>
<TEXT>

     Afrika'da ortalama insan ömrünün 47, Avrupa'da ise 78 yıl olduğu bildirildi. 
     Dünya Bankası ve IMF tarafından Dakar'da Senegal düzenlenen uluslararası konferansa katılan uzmanlar, Afrika'da insan ömrünün yoksulluk yüzünden kısa olduğunu belirttiler. 
     32 ülkeden uzmanların katıldığı konferansta söz alan konuşmacılar,dünyanın en yoksul ülkelerinden yarıdan fazlasının Afrika'da olduğuna işaret ettiler ve Afrika kıtasında yaklaşık 350 milyon kişinin, günde bir dolardan daha az parayla geçindiğini vurguladılar. 
     Uzmanlar, yoksullara ayrılan paraların doğrudan kendilerine gitmesinin şart olduğunu kaydettiler. 
     Japonlar 100 yılı geçiyor 
     Japonya'da 100 yaşını dolduran vatandaşların sayısının bu ay sonunda 15 bin 475 olması bekleniyor. 
     Hükümetin araştırmasına göre, yaklaşık 127 milyon nüfuslu ülkede ay sonunda 2 bin 439 kişi daha 100 yaşına girecek ve toplam rakam 15 bini aşacak. 
     Sağlık ve Refah Bakanlığı, geçen yılki 100 yaş ve üstündekilerin sayısının 13 bin 36 olduğunu, bunların 12 bin 934'ünün kadın olduğunu bildirdi. 
     Hükümetin konuyla ilgili yıllık raporu, 15 Eylül'de kutlanan ''Yaşlılara Saygı Günü'' öncesinde açıklanıyor. Yaşlılara Saygı Günü'nde 100 yaş ve üstündekiler gümüş kupa ve başbakanın imzasını taşıyan beratla ödüllendiriliyor. 
     Birkaç gün içinde 114 yaşına girecek olan Kamato Hongo'nun bu yıl üçüncü kez, ortalama yaşam süresinin erkeklerde 77.64, kadınlarda ise 84.62 olduğu Japonya'nın en yaşlı kişisi unvanını elinde bulundurması bekleniyor. 
     
     







</TEXT>
</DOC>
