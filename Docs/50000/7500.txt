<DOC>
<DOCNO> 7500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/siyaset/siy05.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Vatandaş bize mecbur 
</HEADLINE>
<TEXT>

Kuleli’deki çalışma ofisinde DTP’lilerle görüşen 9. Cumhurbaşkanı "Sizler bu ülkeye lazımsınız" dedi 
     AYDIN HASAN Ankara 

     Vatandaş siyasetçiye tepkili ve küskün" diyen 9. Cumhurbaşkanı Süleyman Demirel, ancak demokratik alternatifin yine siyasetçiler olduğunu belirterek, "Vatandaş bize mecbur" dedi. 
     Yeğeni Yahya Murat Demirel’in tutuklanmasının yarattığı psikolojik atmosfer nedeniyle aktif siyasete dönüşünü erteleyen Demirel, faaliyetlerini yeniden yoğunlaştırdı.Demirel, ilk planda siyasetteki eski arkadaşlarıyla görüşerek, onlardan üç ay yoğun bir çalışma içine girmelerini istedi. 
     Siyasi yasağı tartışmalı olan Tayyip Erdoğan’ın isminin ön plana çıkması da, Demirel’in karargahında dikkatle izleniyor. 
     Demirel’in önceki gün Kuleli’deki ofisinde görüştüğü DTP’li yöneticilerine, "Vazgeçmeyin. Sizler bu ülkeye lazımsınız. Tecrübeleriniz var" dediği aktarıldı. 
     Mayıs ayını işaret ederek de "Bana ihtiyaç olduğu halde ben de varım" diyen Demirel’in halkın siyasetten soğuduğu tespitini yaparak, "Vatandaş siyasetçiye küskün. Ama siyasetçiye mecbur. Sonuçta bu iş, sorunlar yine siyasetçi tarafından çözülecek. Siyasetin dışında bu işin yolu yok" diye konuştuğu ifade edildi. 
     


 SİYASET 


















</TEXT>
</DOC>
