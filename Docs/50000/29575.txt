<DOC>
<DOCNO> 29575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko09.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Son dakikada imar affı krizi 
</HEADLINE>
<TEXT>

Hazine arazilerinin satışıyla ilgli tasarıda, imara aykırı binaların affı önerisi tartışma yarattı. Yasanın iptaline neden olacağı gerekçesiyle öneriden vazgeçildi 
     GÜNSELİ ÖNAL Ankara 

     Genel Kurul’da görüşülen Hazine arazilerinin satışına ilişkin tasarıya "belli bir ceza karşılığında imara aykırı binaların affı" da eklenmek istendi. Anayasa Mahkemesi’nin iptali olasılığını aşacak bir formül bulunamayınca tasarıda değişiklik yapılmasından vazgeçildi ve 150 milyar dolar kaynak yaratması beklenen tasarı aynen yasalaştı. 
     Tasarı üzerinde DSP ile MHP arasında anlaşmazlık çıkınca, Başbakan Bülent’in talebi üzerine birleşime ara verildi. 
     
     Ecevit hukukçulara danıştı 
     Konunun "imar affı" olarak algılanması nedeniyle Ecevit, arada hukukçular, bürokratlar ve inşaat mühendisi milletvekillerine yasa metnini inceletti ve Anayasa Mahkemesi’nce iptal edilmemesi için tarama yaptırdı. 
     Bu toplantıya Başbakan Yardımcısı Hüsamettin Özkan, Maliye Bakanı Sümer Oral, Bayındırlık ve İskan Bakanı Koray Aydın da katıldı. Toplantıda, elde edilecek kaynağın artırılması için imara aykırı yapılan binaların da belli bir ceza karşılığında imara uygun biçimde düzenlenerek affedilmesini sağlayacak bir maddenin eklenmesi de Aydın tarafından gündeme getirildi. Ancak bunun "imar affı" olarak değerlendirilip yasanın iptaline yol açabileceği düşüncesiyle hiçbir değişiklik yapılmaması benimsendi. Bu kararda Boğaz’daki villalardan imara aykırı olarak yapılan binaların büyük sorun yaratacağı endişesi de etkili oldu. 
     
     K ğıthane tartışması 
     İstanbul Kağıthane’deki 7 bin konutun arazisi için düzenlendiği belirtilen ve "Belediye ve mücavir alan sınırları içinde bulunan 31 12 2000 tarihinden önce üzerinde toplu yapılanma olan Hazine’ye ait taşınmaz mallar"ın satışını düzenleyen madde de ortaklar arasında sorun yarattı. MHP bu maddedeki "tarih" ve "toplu yapılanma" koşullarının kaldırılması yoluyla kaçak yapıların tümünün affına yol açacak bir düzenleme isteyince devreye Başbakan Yardımcısı Mesut Yılmaz girdi. Bu değişiklikten de, "gecekondu affı"na yol açacağı gerekçesiyle vazgeçildi. 
     



 EKONOMİ 































</TEXT>
</DOC>
