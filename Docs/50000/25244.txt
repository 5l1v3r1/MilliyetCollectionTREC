<DOC>
<DOCNO> 25244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur28.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Prof.Mümtaz Soysal solda yeni bir parti için sondaj yapıyor 
</HEADLINE>
<TEXT>

     Prof. Dr. Mümtaz Soysal, ''Yeni bir parti kurulabillir mi, kurulamaz mı sondaj işlemi içindeyiz'' dedi. 
     Ondokuz Mayıs Üniversitesi tarafından düzenlenen bir konferansa katılan Prof. Dr. Mümtaz Soysal, sempozyumdan sonra gazetecilerin sorularını yanıtladı. 
     Soysal, ''Solda birlik arayışları'' ile ilgili bir soru üzerine, ''Böyle bir istek, eskiden beri vardı. Henüz bir parti kurulabilir mi, kurulamaz mı, o konuda bir sondaj işlemi içindeyiz. Ortaya bir metin konuldu. Bunun benimsenip benimsenmeyeceği de yapılan sondaj çalışmaları sonucunda ortaya çıkar diye düşünüyoruz'' diye konuştu. 
     Bir başka soru üzerine, Partiler Yasası değişmeden gerçekleştirilecek bir erken seçimin, ''Türkiye açısından riskli'' olacağını savunan Soysal, ''Bugünkü parlamentoda liderler istese dahi bir erken seçim kararı alınacağını sanmıyorum'' dedi. 
     CHP ile ilgili bir soruya verdiği yanıtta ''CHP'de üzüntü verici gelişmeler yaşandığını'' belirten Soysal, kamuoyunu doğrudan ilgilendiren bir çok yasa değişikliği karşısında CHP'nin suskun kalmasının, sıkıntılara yol açtığını ileri sürdü. 
     Soysal, bir başka üzerine ise ''Devlet Bakanı Kemal Derviş'in ekonomik krize çözüm bulması için Türkiye'ye gönderildiğini, ancak alınan önlemlerin, geçici bir rahatlamadan başka bir sonuç vermeyeceği'' görüşünü savundu. 
     
     







</TEXT>
</DOC>
