<DOC>
<DOCNO> 25365 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/soneko06.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF İcra Direktörü Kiekens bankacılık sorunları için Türkiye'de... 
</HEADLINE>
<TEXT>

     IMF'nin, Türkiye'nin de içinde bulunduğu Avrupa bölümünün İcra direktörü Willy Kiekens, Ankara'ya geldi. 
     Edinilen bilgiye göre, Kiekens, görüşmelere katılmak ve özellikle de bankacılık sektörü konusunda bilgi almak için Türkiye'ye geldi. 
     Kiekens'in, bugün öğleden sonra, Devlet Bakanı Kemal Derviş ve Hazine Müsteşarı Faik Öztrak ile de görüşmesi bekleniyor. 
     Willy Kiekens, bu akşam İstanbul'a giderek, yarın, bankacılık çevreleriyle görüşmelerde bulunacak. 
     Görüşmelerde, bankacıların sorunları ve sektörün yeniden yapılanması konularının ele alınması bekleniyor. 






</TEXT>
</DOC>
