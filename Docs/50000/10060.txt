<DOC>
<DOCNO> 10060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/spor/spo02.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
FENER GÜN SAYIYOR 
</HEADLINE>
<TEXT>

Yozgat galibiyeti moral verdi, yöneticiler işlerinin kolaylaştığını söyledi 
     YUSUF KOBAL 

     SARI - Lacivertli takımda Yimpaş Yozgatspor galibiyetinden sonra yönetim ilk kez şampiyonluk sözcüğünü telafuz etmeye başladı. Başkan Aziz Yıldırım ve arkadaşları bundan sonra işlerinin kolay olacağı görüşünde birleşti. Yöneticiler üç puanın şans faktörüyle geldiğini belirtti ve "Hep başka takımlar mı şansları ile yol alacak. Şans olmazsa, şampiyonluk da olmaz" dedi. 
     BAŞKAN Aziz Yıldırım, maç dönüşü arabasında uzun zaman sonra ilk kez neşeli görünürken, esprileri de art arda patlattı. Kulüp Sözcüsü Atilla Kıyat’ın "Yozgat’tan, Ankara’ya ne çabuk geldiniz" sorusunu "Gaza basınca, ayağını kesmeyeceksin. Yolu bitireceksin. Aynı bizim takım gibi" diye yanıtladı. Yıldırım yine de temkinli olmaları gerektiğini vurguladı. 
     YÖNETİCİLER kalan 11 maçtan da galibiyet beklediklerini, Rize ve Galatasaray engellerinin aşılması halinde işin biteceğini belirttiler. Uçak yolculuğu başlarken apronda futbolcuları tebrik eden Başkan Yıldırım, hepsine güvenini yineledi. Sarı - Lacivertli oyuncular ve yöneticiler Galatasaray’ın şampiyonluğa ulaşırken daha şanslı maçlar kazandığını dile getirdiler. 
     
BALIC Kırgın değilim’      HÜSEYİN YAVUZ 

     FENERBAHÇE’nin Boşnak yıldızı, takımın başarısı için elinden gelenin en iyisini yapmaya çalıştığını, kimseye de kırgın olmadığını söyledi. Balic, Yozgat’ta attığı golü Başkan Aziz Yıldırım, Denizli ve camiaya armağan ederken "Son maçta şansın bize yardım ettiği doğru. Ama önemli olan kazanmaktı" dedi. 
     SAKATLIĞI konusunda spekülasyon yapıldığını kaydeden Boşnak futbolcu "Ama ben sapasağlamım" diye konuştu. Her türlü eleştiriye açık olduğunu da vurgulayan Balic, "Futbolumu beğenen, beğenmeyen ve yorumunu yapanlara saygı duyarım. Ancak gece hayatımı kurcalayanları normal karşılayamam" ifadesini kullandı. 
     


 SPOR 



















</TEXT>
</DOC>
