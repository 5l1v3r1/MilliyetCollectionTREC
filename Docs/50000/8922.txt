<DOC>
<DOCNO> 8922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/ekonomi/eko05.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasalar umutla programı bekliyor 
</HEADLINE>
<TEXT>

Ekonomik krizle büyük bir güven bunalımına giren borsada güvenin tekrar oluşturulması için hükümetin yeni programın detaylarını açıklaması bekleniyor 
     EKONOMİ SERVİSİ 

     Üç yıllık ekonomik programın siyasi kriz ile belirsizliğe girmesi yüzünden güven bunalımı yaşayan borsa, şimdi ekonomik programın yeniden revize edilmesini bekliyor. Uluslararası Para Fonu IMF ile birlikte yürütülen programın yeni detaylarının bugün açıklanmasını bekleyen sermaye piyasası uzmanları, tahribattan sonra yaşanan güven bunalımına rağmen Türkiye ekonomisine olan desteklerinin devam ettiğini belirtiler. 
     Vakıf Yatırım Genel Müdür Yardımcısı Afif Şakir, herkesin sakin olması gerektiğini belirterek, "Hepimiz inanır ve hep birlikte çalışırsak Türkiye bu krizi aşar" dedi. Borsada geçen hafta turizm, ve ihracat alanında çalışan şirketlerin hisselerinde değer artışları olduğuna dikkat çeken Şakir, "Borsada geçen hafta yaşanan biraz aşırı değerlemelerden sonra bir miktar k r realizasyonu olmasını bekliyorum. Bundan sonra piyasanın yönü tekrar yukarı olacaktır" şeklinde konuştu. 
     Kent Portföy Araştırma Müdürü Özgecan Fırıldak da "Sermaye piyasasında şu an güven bunalımı yaşanıyor, ancak piyasanın mevcut hükümete desteği devam ediyor" dedi. Fırıldak, yaşananlardan ders alınırsa hedeflerin tutacağını söyledi. 
     
     Yatırımcı likit kalsın’ 
     Yatırımcılara belirsizlik ortamı dağılıncaya kadar likit kalmalarını öneren Fırıldak, "Şu an yatırımcılara önerilebilecek tek yatırım aracı repo. Ekranda görülene yakın, yüksek rakamlardan repo getirisi elde etmek isteyenlerse likit fon almalı" diye konuştu. Gerek borsadaki genel düşüş, gerekse TL’nin değer kaybı nedeniyle hisse fiyatlarının uygun seviyelere geldiğini belirten Fırıldak, şöyle konuştu 
     "Hisseler yabancıların istediği seviyelere geldi. Ancak yapısal reformlar konusunda yeterli adımlar atılmadığı ve krizin tedirginliği sürdüğü için yabancıların 
     yoğun alımlarını bir süre daha göremeyebiliriz. TL’nin değer kaybıyla dolar bazında ucuz kalan borsada geçen haftanın sonunda yukarı hareket gördük. Ancak bu kısa vadeli bir hareket. 12 - 13 binlere ulaşacağını sanmıyorum." 
     


 EKONOMİ 





















</TEXT>
</DOC>
