<DOC>
<DOCNO> 9173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yasam/yas11.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortalık seri katil’ doldu 
</HEADLINE>
<TEXT>

Nakşibendi tarikatının önde gelen ismi Ali Muratoğlu’nu öldüren katil, daha önce de iki arkadaşını kurşuna dizmiş... 
     ELVAN EZBER DİNÇER ŞEREF İstanbul 

     Nakşibendi tarikatının önde gelen ismi Mehmet Ustaosmanoğlu’nun damadı Ali Muratoğlu’nun katil zanlısı Ufuk Hantal’ın iki kişiyi daha öldürdüğü ortaya çıktı. Hantal cinayetleri, üzerine salınan cinler yüzünden işlediğini söyledi. 
     Halen gözaltında bulunan Hantal, Muratoğlu’nun yanı sıra, arkadaşları Ömer Temiz ve Ahmet Kurt’u da öldürdüğünü itiraf ettiği ifadesinde şunları söyledi 
     
     "Bacağımı şehvetle tuttu" 
     "15 yıl önce ders sırasında Ahmet Kurt bacağımı şehvetle tutmuştu. Üstelik Ahmet Kurt, sürekli olarak annemin peşinde dolanıyordu. Hızır hocanın cinleri bana bunu hatırlatınca onu öldürdüm. Cinler hep benimleydi. Onlar yüzünden arkadaşlarıma kötü davranıyordum. Bütün cinayetleri cinlerden kurtulmak için işledim. Ancak kurtulamadım." 
     
     "O zaten bir pislikti" 
     Ufuk Hantal, arkadaşı Ömer Temiz’i öldürdüğü Eyüp Düğmeciler Mahallesi’ndeki tatbikat sırasında da bu cinayeti niçin işlediğini şu sözlerle anlattı 
     "O pislik bir herifti. Ben aslında toplumu bir pislikten kurtardım. O gün Ömer Temiz’i takip ettim. Daha sonra bana sattığı silahla kafasına arkadan iki el ateş ettim ve evime gittim." 
     
     Her şeyi cinler yaptırmış 
     İşlediği cinayetlerde ruhunu esir alan cinlerin parmağı olduğunu iddia eden Ufuk Hantal, cinlerle olan ilişkisini’ şöyle anlatıyor 
     1995 yılında üniversite sınavını kazanamadığım için bunalıma girdim. Sonra da cinleri gördüm. Bir gün aynanın karşısında saçımı tarıyordum. Birden içimden bir ruhun çıkıp uçarak gittiğini gördüm. Kolu bacağı olmayan sadece omurilik ve beyinden oluşan bu cin, daha sonra tekrar göründü. 
     Yine bir gün Fatih’te tıraş olurken sarışın, manken gibi bir kız gördüm. Ona baktığımda ruhumu almak istediğini hissettim. İnancım gereği fazla bakmadığım için ruhumdan fazla bir şey alamadı. Ona az da olsa baktığım için kolum dirsekten itibaren fazla gelişmedi. " 
     


 YAŞAM 



























</TEXT>
</DOC>
