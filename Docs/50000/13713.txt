<DOC>
<DOCNO> 13713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/siy02.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara’da siyaset toz duman... 
</HEADLINE>
<TEXT>

ABD Hükümet devam eder mi      ABD Büyükelçisi Robert Pearson’un Başbakanlık ziyaretinin ardından, ABD elçiliğinin ekonomi ve siyasetten sorumlu Müsteşar Yardımcısı Larry Silverman da TBMM’de milletvekillerini ziyaret etti. Çok sayıda milletvekili ile görüşen Silverman, partilerin ve milletvekillerinin hem beklentilerini hem de alacakları tavırları içeren şu soruları sordu. "Ekonomik kriz siyasi krize dönüşür mü Hükümet devam edecek mi Ortaklar arasındaki görüş ayrılığı hükümetin yıkılmasına neden olur mu Seçim görünüyor mu Ekonomik programa destek var mı Derviş’e destek var mı 15 yasa Meclis’ten çıkarılabilir mi Muhalefet engelleyecek mi Türkiye demokratikleşme adımlarını atabilecek mi " Silverman, vekillerden, Derviş’e, ekonomik programa ve yasalara destek isterken, kendi görüşünü de "ABD, Türkiye’yi destekleyecektir. Ne zaman olacağını bilmiyorum ama Türkiye eninde sonunda demokratikleşmeyi başaracaktır" diye dile getirdi. 
     
Fazilet’ten Derviş’e destek      FP Grup Başkanvekili Bülent Arınç, Bakan Derviş’in ekonomik program için istediği "15 günde 15 yasa değişikliği"ne destek vereceklerini açıkladı. Arınç, "Derviş müsterih olsun. Arkasındaki o üç tane adamcağızın desteğini bıraksın, Parlamento’ya gelsin" dedi. Türkiye’nin bir ara rejime ve teknotratlar hükümetine doğru sürüklendiğini de savunan Arınç, "Bu hükümet istifa etmemekle ve yeni çözümler aramamakta ısrar ederse Türkiye’nin önü bir ara rejimle kesilebilir" diye konuştu. Bu arada FP’nin ekonomiden sorumlu Genel Başkan Yardımcısı Ertan Yülek Milliyet’in sorusu üzerine, "Böyle şey olmaz. Yanlış açıklama yapmış" diye konuştu. Yülek, "Yasalar Parlamento’ya getirilir, komisyonlar çalışırsa, bunlara karşı çıkmamız gerekirken, 65 milyon insan adına destek verebiliriz" dedi. 
     
Budak Siyaset yapılamayacak      DSP İstanbul Milletvekili Rıdvan Budak, darbe uyarısında bulundu. Budak, TBMM’deki basın toplantısında Bakan Kemal Derviş’e yönelik çelme takma belirtilerinin görüldüğünü söyleyerek, siyasi kadroların, ağır bunalımı yeterince kavramadığını belirtti. "Siyaseti demokratikleştirelim. Bunu gerçekleştiremezsek siyaset yapamaz duruma düşebiliriz" diyen Budak, "rejimin rayından çıkacağını bilmek için müneccim olmak gerekmediğini" söyledi. Budak, "En önemli sorun, birbirinin arkasından konuşan, birbirini acımasızca suçlayan ve halk nezdinde inandırıcılığını büyük ölçüde yitiren Bakanlar Kurulu’dur" dedi. Hükümet içinde ciddi bir değişimin zorunlu olduğunu söyleyen Budak, yeni hükümette bakan sayısının 20’yi aşmaması gerektiğini de savunarak, koalisyon liderlerinin de programa sahip çıkacaklarını kamuoyuna deklare etmesi gerektiğini belirtti. 
     


 SİYASET 
















</TEXT>
</DOC>
