<DOC>
<DOCNO> 27399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/magazin/amag.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cannes olmadı umut Kanada’da 
</HEADLINE>
<TEXT>

Türkiye’de izleyici rekorları kıran ancak Cannes Film Festivali yarışma bölümüne kabul edilmeyen Vizontele, Montreal’de ödül arayacak... 
     BİRSEN ALTUNTAŞ 

     3.5 MİLYON seyircisiyle Türk sinema tarihinin en çok izlenen filmi’ unvanını alan Vizontele, Montreal Film Festivali’nin yarışma bölümüne kabul edildi. Dünyanın dörtbir yanından gönderilen eserler arasında yarışmaya değer bulunan Vizontele, 20 filmle birlikte Kanada’nın Motreal kentinde yapılan festivalde En İyi Film’ ödülü için yarışacak. 
     
Avrupa’da vizyona giriyor      15 AĞUSTOS’TA başlayacak festivale, Vizontele’nin yazarı, yönetmeni ve başrol oyuncusu Yılmaz Erdoğan katılacak. Daha önce Cannes Film Festivali’nin yarışma bölümüne kabul edilmeyen Vizontele’, 27 Eylül’den itibaren de Avrupa’nın pek çok ülkesinde vizyona girecek. İlk olarak Türklerin yoğun yaşadığı ülkelerde gösterilecek. 
     



 MAGAZİN 












</TEXT>
</DOC>
