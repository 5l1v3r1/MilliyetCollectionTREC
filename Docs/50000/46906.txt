<DOC>
<DOCNO> 46906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/siyaset/siy03.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da bunlar konuşuluyor 
</HEADLINE>
<TEXT>

Cumhurbaşkanı Sezer, neden 340 bin lirayı iade etti 
Erbil’in kayınvalidesinin peşinde olan bakan kim 
Başbakanlık eylemcisine ne verildi 
Başbakanlık eylemcilerinin arkasında bir TV kanalı mı var 
     Serğil Çevikcan 

Örtülü ödenek eylemciye açıldı      Meclis parkında kendisini yakmak isteyen bir eylemciyi polis yakaladı. Başbakanlık önünde moda haline gelen eylemlerin Meclis’e kayması polisi harekete geçirdi. Meclis’teki son eylemci adeta ödüllendirildi. Örtülü ödenekten 200 milyon lira verildi. Ardından da Topçam firmasından kendisine bir bilet alındı ve Tokat’a gönderildi. 
     
Başbakanlık’taki eylemlerin sırrı      Başbakanlık önündeki eylemlerin sıklaşmasının ardından polis araştırmaya hız verdi. Araştırmalar sonunda Başbakan Ecevit’in önüne gelen bilgi notu oldukça ilginçti. Çünkü bu eylemlerin ardında ünlü bir televizyon kanalının elemanlarının olduğu bildiriliyordu. Başbakanlık önünde elindeki bastonla eylem yapmaya kalkışan Erkan Kaltakçı’nın ifadeleri bu yöndeydi. Bilgi notu Başbakan Ecevit’i hem üzdü, hem düşündürdü... 
     
Erbil’in kayınvalidesi uyarı alabilir      Ünlü sunucu M. Ali Erbil’in kendisinden küçük yaştaki kayınvalidesi İffet Erguvan kızı kadar güzelliği ile ilgi odağı olunca gözler onun üzerine çevrildi. Enerji Bakanlığı’nda görevli olduğu ama işe gitmediği iddiaları üzerine Bakan Zeki Çakan hemen talimat verdi ve hakkında soruşturma başlattı. Bakan Çakan’a soruşturma sonucu verilen bilgi İffet Hanım’ın "bankamatik memuru" olmadığı şeklindeydi. Çünkü İffet Hanım düzenli olarak işine gelmişti. Emekliliğe hak kazanan güzel kayınvalide 55 günlük yasal izin hakkını kullandığı için "işe gelmiyor" damgasını yemişti. İffet Hanım’ın sadece, devlet memuru olduğu için gazete ve TV’lerde çıkan demeçlerinden dolayı uyarı cezası alabileceği belirtiliyor. 
     
Sezer, 1.5 trilyonu iade etti      Cumhurbaşkanı Ahmet Necdet Sezer, 2000 yılında maaşından kalan 340 bin lirayı Hazine’ye iade etti. Cumhurbaşkanlığı Köşkü’nün 2000 yılına ait harcamaları TBMM Hesapları İnceleme Komisyonu’na ulaştığında üyeleri şaşırtan bir kalem Sezer’in maaşıyla ilgiliydi. Hesaplara göre Sezer, 11 milyar 531 milyon ödenek almıştı. Bu paranın 11 milyar 530 milyon 660 bin lirası kullanılmış, hesapta kalan 340 bin lira ise Hazine’ye iade edilmişti. Sezer, Köşk’te yaptığı tasarruf da takdir edilecek düzeyde oldu. Hesap cetvellerine göre Köşk’e ayrılan 9 trilyon 742 milyar liranın 1 trilyon 567 milyar lirası da Hazine’ye geri gönderildi. 
     



 SİYASET 










</TEXT>
</DOC>
