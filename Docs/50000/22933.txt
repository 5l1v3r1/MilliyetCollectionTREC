<DOC>
<DOCNO> 22933 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/yazar/okur.html </URL>
<DATE> 2001/05/24/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bekle, Anadolu geliyoruz ’ 
</HEADLINE>
<TEXT>

     Devlet Bakanı Kemal Derviş, Gaziantep, Adana dolaşıyor. Peşindeki gazeteci ordusuna da "siyaset yok " diyor. Recep Tayyip Erdoğan da önümüzdeki günlerde Anadolu’ya gidiyor. "Erdemliler" dediği yeni oluşumcularla farklı bir rota çiziyor. 
     Görünen o ki siyaset vitrininin yeni modelleri Anadolu’nun gücünü farklı bir şekilde keşfetmeye hazırlanıyor... Derdimiz siyaset değil, ekonomi. Ama ikisi birbirinden kopmuyor. 
     
TOBB ve siyaset ilişkisi      Anadolu’da ticaret, siyaset zincirine baktığımızda, birleştirici en büyük halka Türkiye Odalar ve Borsalar Birliği TOBB . Oysa siyasette "değişimin adresi" diye sunulan lider adayları "hak getire" birliğe filan aldırmadan yola düştüler bile... 
     TOBB’da neler oluyor 
     26 Mayıs günü TOBB için önemli. Seçim yok ama genel kurul var. Güven tazelenecek. 
     Ve TOBB tabanına "kurmayı telaffuz ettiği siyasi parti" oluşumu ile ilgili sinyal verecek. 
     Hepimiz biliyoruz ki Süleyman Demirel’in başında bulunduğu Adalet Partisi, TOBB’un kalesiydi.1980 sonrası DYP, TOBB’un ilk adresi oldu. 
     Yalım Erez, politikaya girinceye kadar saadet zinciri sürdü. Çünkü TOBB, o dönemde işadamlarını siyaset yapmaya davet etmiş ve "destek veririz" demişti. Yalım Erez, Sedat Aloğlu, Jefi Kamhi, Meclis’e girdi ama bekleneni veremedi. Dönemin Başbakanı Tansu Çiller’in işadamlarına yaklaşımı, ilişkileri de bozdu. 360 ticaret ve sanayi odası, 900 bin üyesiyle TOBB, ekonomik yapı içerisinde öncelikli olma durumunu bu noktada kaybetmeye başladı. Ve 28 Nisan süreci TOBB tarihinde önemli bir dönümdü. Bu süreç siyaset sahnesinde TOBB’un yeni çekim merkezi siyasi partileri belirledi ANAP ve DSP... 
     O yüzden olacak ki TOBB DSP - ANAP - MHP koalisyonunun uygulamaya koyduğu programa destek verdi. Beşi bir yerde diye lanse edilen DİSK, Hak - İş, Türk - İş, TİSK ile birlikte yola düştü. Enflasyonla mücadele programına gönül verdi. 
     
Derviş ve Erdoğan yollarda      Sabit kura dayalı program TOBB’un tabanında sıkıntı yarattı, sıkıntıları büyüttü. Çünkü karlar düştü. Üretim gücünü kaybetti. 
     Ve bu program yerini dalgalı kura bırakınca TOBB, sert bir çıkışla tavrını ortaya koydu. 
     Ancak Anadolu’daki yangın büyüktü. 
     Ve TOBB’un çıkışları tabanı rahatlatmaya yetmedi. 
     Bir taraftan yolsuzlukla mücadele dönemi başlamış, eski defterler teker teker açılıyordu. 
     Aile fotoğrafı sıkıntı yarattı. 
     Bankalar operasyonu canı sıktı. Çünkü "creme de la creme" olan kamu bankaları artık devre dışıydı. Üstelik Emlak Bankası’ndan kredi kullanan denizcilik sektörü de kredileri erteletmek için bayrak açmıştı. İçlerinde yer alan şirketlerden biri, İleri Denizcilik idi. Bu şirketin sahibi TOBB Başkanı Fuat Miras, Deniz Ticaret Odası’ndan TOBB’un başına gelmişti. 
     Ve ortaya çıkan tablo TOBB açısından olumsuzdu. TOBB, Anadolu’dan kopmuştu. 
     İşte 26 Mayıs günü yapılacak genel kurul, bu anlamda çok önemli. Çünkü TOBB, siyasetteki değişime yeni bir partiyle mi gidecek 
     Yoksa siyasetteki yeni oluşumda farklı bir lidere mi destek verecek 
     Ve TOBB’un genel kuruluna gelecek siyasetçiler bu anlamda özel bir önem taşıyacak... 
     Ancak Derviş ve Erdoğan yollarda... 
     
     







Bravo gençler 


CASA incelemesi 


Poyrazoğlu’ndan "düzeltme" geldi 


Hayaller tükenmez, umutsuz yaşanmaz 


Şubat 2001 vurguncuları 


Partiler mimarisi 


"Çırpınma Senin de hoşuna gidecek" 


Onlar da esnek davranmalı... 


Bekle, Anadolu geliyoruz ’ 


2 milyon dolar pazarlığı 


"AB" bayrağı çekmek ve ağaç kesmek 


ANAP'ın sancısı 


Şapa oturan Londra'ya Japon aşısı 


Krizlerden ders almıyoruz 1 


Halk et yiyemez oldu 


</TEXT>
</DOC>
