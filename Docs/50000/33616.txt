<DOC>
<DOCNO> 33616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yazar/zbirand.html </URL>
<DATE> 2001/07/24/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Mesut Yılmaz ve Kemal Derviş... 
</HEADLINE>
<TEXT>

     Mesut Yılmaz’ın dün İKV’deki konuşması, Türkiye’nin geleceği açısından son derece önemliydi. Karşımızda, bir süredir suskun kalan ve adeta AB’yi unutmuş gibi görünen Yılmaz gitmiş, yerine cesur şekilde ülkenin önünü açmak isteyen bir lider vardı. 
     Mesut Yılmaz, bu açıdan çok kişiyi şaşırttı. 
     AB’ye katılma çalışmalarının işaretini vermesi çoğumuzu rahatlattı. 
     Cumhurbaşkanı Sezer’in de hemen hemen aynı dili kullanması ve Türkiye-AB katılma müzakerelerinin en kısa sürede 2002-2003 arasında başlatılması gereğini vurgulaması önemliydi. 
     Cumhurbaşkanı, hukuk ve Anayasa reformlarının kaçınılmazlığının altını çizerek, temel tutumunu tekrarladı. İnsan haklarında evrensel ölçülere uyulması ve ölüm cezalarının mutlaka kaldırılması yönündeki görüşlerinin altını çizdi. Adeta, Anayasa’nın değiştirilmesi gerektiğini anlattı. 
     İKV toplantısında her iki konuşmacı da hepimize oksijen verdiler. 
     Bu arada Mesut Yılmaz çok duyarlı birkaç noktaya parmak bastı. 
     İnsan haklarında yerine getirmemiz gereken koşulların ve AB normlarına uyumun, bir ödün gibi görünmemesi gerektiğine dikkat çekti. 
     Bu sözlerin hangi partiyi hedef aldığı açıkça biliniyor. Türkiye’nin, bölünme korkusuyla uluslararası normların dışında kalmasının, hem ülkenin uluslararası camianın dışında kalmasına sebep olduğunu, hatta yabancı yatırımcıları dahi korkuttuğunu söyleyen Mesut Yılmaz, önümüzdeki dönemin yol haritasını çizmiş oldu. 
     Mesut Yılmaz, nasıl bir Türkiye düşlediğini de ortaya koydu. 
     İnterneti yasaklamanın nasıl bir aldatmaca olduğunu gösterdi. 
     Anayasası değişmiş ve uygar dünyanın parçası konumuna girecek bir Türkiye’den söz etti. 
     En önemlisi, devletin ekonomi içinde bir aktör olmaktan çıkıp, düzenleyici ve denetleyici konuma girmesi gereğini tekrarladı. 
     
Şimdi harekete geçme zamanı      Mesut Yılmaz, daha önce de buna benzer konuşmalar yapmıştı. Herkesi heyecanlandırmıştı. Ancak bir süre sonra, söylediklerini unuturmuş gibi tutum takınmış veya böyle izlenim vermişti. 
     Bizim umudumuz Mesut Yılmaz’ın sözlerinin arkasında durmasıdır. 
     AB’ye katılma sürecindeki tıkanıklıkları çözmeli, engelleri ezip geçecek bir performans göstermeli. 
     Türkiye’nin geleceği hakkındaki sözleri, bu ülkenin önemli bir bölümü tarafından paylaşılıyor. 
     Bu açıdan bakıldığında da, Kemal Derviş’in görüşlerine en yakın lider olarak öne çıkıyor. Derviş’in dünyasını Ecevit veya Bahçeli paylaşamıyorlar. Onların dünyaları farklı. Mesut Yılmaz ise, Türkiye’nin 2000’li yıllarda nerede durması gerektiğini çok iyi görüyor. 
     Şimdi harekete geçme zamanı. 
     Yılmaz, "Önceliği, ekonomik programa vermek zorunda kaldıklarını" söylerken haklıydı. Ancak, artık harekete geçme zamanı geldi. 
     Artık zaman kaybedilmemeli. 
     Mesut Yılmaz, siyasi-hukuksal reformları, Kemal Derviş’te ekonomik reformlarıyla, Türkiye’yi birlikte AB’ye taşımalılardır. 
     Türkiye ancak bu şekilde düzlüğe çıkabilir. 
     
     Düzeltme ve özür 
     20.07.2001 tarihli yazımda Tarım ve Köy İşleri Bakanı Hüsnü Yusuf Gökalp’in soyadı Özalp olarak yazılmıştır. Düzeltirim. 
     
     







Tayyip ve ÖDP... 


Dalgalı kura kontrol 


TCK 159 Yasaları ve kafaları değiştirmek 


Düş kırıklığı olmasın 


Yob kuşağı 


Puanlar düşerse şaşırmayın 


Bankalarla yakın temas ve önlemler 


Sezer'in açık mesajı 


Ah sol elim, acemi elim... 


Sezer, AB ve seçim 


Bu tepkiler, Demirel'in merakını giderir mi 


Üretim ve satışta inanılmaz düşme var 


</TEXT>
</DOC>
