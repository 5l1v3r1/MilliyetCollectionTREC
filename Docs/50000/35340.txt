<DOC>
<DOCNO> 35340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/ekonomi/eko06.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz yakalının iş umudu kalmadı 
</HEADLINE>
<TEXT>

Kayıtlı işsiz sayısı yüzde 42 arttı. İşsiz kalan beyaz yakalıların iş bulma umudu tükenme noktasında. Sosyal patlamayı aile desteği önlüyor 
     EKONOMİ SERVİSİ 

     Türkiye İş Kurumu TİK haziran ayı istatistikleri, krizin sosyal etkilerinin ne ölçüde derinleştiğini de ortaya çıkardı. Haziran ayında kayıtlı işsiz sayısı geçen yıla göre yüzde 42 oranında arttı. İş başvuruları ise yüzde 34, kurumların işçi isteği de geçen yıla göre yüzde 48 oranında azaldı. İşsiz kalanlar içinde yer alan beyaz yakalı’ kesimin psikolojik sorunlar yaşadığı tespit edildi. 
     İnsan Kaynakları Yönetim Derneği’nin İNKADE krizin nitelikli personel üzerindeki etkilerini belirlemek için yaptığı araştırmada, ekonomik krizin nitelikli işgücünü ilk kez etkilediğine dikkat çekildi. 
     
     Bahane oldu’ 
     Araştırmaya göre, krizden en çok etkilenen sektörler şunlar Finans, teknoloji, otomotiv, reklam, halkla ilişkiler, medya, dayanıklı tüketim, mobilya, inşaat, tekstil ve konfeksiyon, spor ve eğlence sektörü. 
     İşten çıkarılanların yüzde 80’i krizin, şirketler tarafından işten çıkarılmada bahane edildiğine ve yüzde 60’ı işten çıkarılmada çok uluslu şirketlerin daha adil davrandığına inanıyor. Krizin ilk üç ayında, iş bulacağına inananların oranı yüzde 40 düzeyindeyken, geçtiğimiz temmuzda bu oran yüzde 5’e geriledi. İşsizliğin İstanbul’da diğer illere göre daha ağır hissedildiği belirlendi. 
     



 EKONOMİ 




















</TEXT>
</DOC>
