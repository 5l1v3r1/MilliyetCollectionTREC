<DOC>
<DOCNO> 38841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/dunya/dun02.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, askerini yargılıyor 
</HEADLINE>
<TEXT>

     DIŞ HABERLER SERVİSİ 

     Filistin’in 11 ay önce intifadaya yeniden başlamasından bu yana iki taraf arasındaki gerginlik doruk noktasına tırmanırken, İsrail’de askeri bir mahkeme, bu süre içinde ilk kez kendi askerlerini, Filistinli sivilleri dövmek, taşlamak, aşağılamak ve araçlarına hasar vermekle suçladı. 
     Gerilla saldırıları hariç, Batı Şeria ve Gazze Şeridi’nde herhangi bir Filistinli’nin İsrail askerlerince öldürülmesi durumunda "zorunlu inceleme yapılması" yönündeki uygulamayı intifadanın başlangıcından itibaren askıya alan İsrail ordusu, şimdi dört askerini sivillere şiddet uygulamakla suçluyor. 
     Batı Şeria’daki Şimşon Tugayı adlı kalıcı birlikte görev yapan söz konusu dört asker, kendilere yöneltilen suçlamaların yanı sıra, 23 Temmuz günü bir grup Filistinliyi bir duvarın önüne dizip, ölüm tehdidiyle 10 dakika boyunca birbirlerine dayak atmaya zorlamaktan sorumlu tutuluyor. 
     



 DÜNYA 












</TEXT>
</DOC>
