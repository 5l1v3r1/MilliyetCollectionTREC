<DOC>
<DOCNO> 31497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sondun12.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli ödenek soruşturmasında Chirac'ın kızı sorgulandı 
</HEADLINE>
<TEXT>

     Fransa'da Cumhurbaşkanı Jaques Chirac'ın belediye başkanlığı döneminde uçakla yolculuk masraflarını gizli ödenekten karşıladığı yönündeki iddialardan sonra başlatılan soruşturma kapsamında, Chirac'ın kızı sorgulandı. 
     Adli kaynaklar, Claude Chirac'ın, babasının en yakınında ve ona bazı gezilerine tanıklık eden kişi olması nedeniyle sorgulandığını belirttiler. 
     Chirac, anayasayı gerekçe göstererek, sorgulanmayı reddediyor. Cumhurbaşkanın yardımcıları, Chirac'ın kendisiyle ilgili iddialara televizyon konuşmasında yanıt vereceğini söylediler. Yargıçların Chirac'ın eşi Bernadette'i sorgulayıp sorgulamayacakları bilinmezken, Le Monde gazetesi, Chirac'a yakın kaynaklara dayanarak verdiği bir haberde, Cumhurbaşkanı'nın yakın çevresine, kendisine yönelik sorgulanma girişimini ''savaş ilanı'' olarak nitelediği belirtildi. Paris Cumhuriyet Savcısı Jean-Pierre Dintilhac, Chirac'ın mahkemede tanık olarak dinlenmesine ilişkin hiçbir hukuki ve teknik engelin bulunmadığını açıklamasına, Paris İstinaf Mahkemesi Başsavcısı Jean-Lois Nadal karşı çıkmıştı. Fransa'da sol partiler ise, Chirac'ın Paris Belediye Başkanlığı sırasında örtülü ödenekten aldığı paralarla tatil masraflarını karşıladığını ileri sürüyor. 







</TEXT>
</DOC>
