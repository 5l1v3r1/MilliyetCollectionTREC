<DOC>
<DOCNO> 9685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/pulur.html </URL>
<DATE> 2001/03/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Bak şu konuşana " 
</HEADLINE>
<TEXT>

     HANİ Uruguay'dan, Paraguay'dan, Patagonya'dan dün gelen biri olsak, sabah gazeteyi elimize alır almaz, sabık Cumhurbaşkanı Demirel'le konuşan meslektaşlarımız Serpil Çevikcan ile Fikret Bila'nın yazılarını okusak, "Türkiye'de böyle bir insan var da, niye onun derin bilgilerinden faydalanılmıyor " deriz. 
     Paraguay'dan, Uruguay'dan, Patagonya'dan gelenin böyle düşünmesi doğal da, ya 40 yıldır Demirel'le birlikte yaşayan bizler ne diyeceğiz 
     
     DEMİREL buyuruyor 
     "Halk burnundan soluyor " 
     Halk ne zaman burnundan solumadı ki Zatı devletlerinin iktidarında da soluyordu da, siz ne yapıyordunuz 
     "Yollar yürümekle aşınmaz " deyip, onlara yürümelerini tavsiye ediyordunuz 
     Halk da yürüye yürüye, buralara kadar geldi... 
     Bir gecede yüzde 40 fakirleşen, bir gecede faizden trilyonları kapanların yaşadığı memlekette, bu yürüyüş bakalım nereye kadar gider 
     
     SAYIN Demirel, yine buyuruyor, ekonomik krizi, acemi muavinle, şoförün manevrasına benzetiyor, hani muavin "Gel, gel " diye bağırıyor da, şoför adamı ezince feryat ediyor 
     "Ezdin adamı " 
     Demirel'e göre, şoför mü, muavin mi kabahatli, diye aramanın gereği yok, adam ezilmiş, gerisi boş 
     Demirel'in devalüasyon benzetmesi bu 
     Peki, kendilerinin iktidarında, bu memleket kaç devalüasyon gördü, acemi şoförle, muavin kaç kişiyi ezdi 
     
     DEMİREL, kendisinin Çankaya süresini uzatmak için direnen, gizli oyunu açık açık göstererek atan Ecevit'e, fırsat bu fırsat diyerek, lafı gediğine koyuyor 
     "Ekonomi zaten böyleydi, diyerek işin içinden çıkılamaz. 
     Bir laf vardır, özrü kabahatinden büyük, diye... Madem ekonomi böyle gidiyordu da, niye tedbir almadın diye sorarlar adama " 
     Vay vay vay, kim söylüyor bunu 
     Memleketi "70 sente muhtaç" eden "Süleyman Bey" söylüyor. 
     Ecevit'in korunacak hali yok da "Süleyman Bey" ortaya çıkıp "Adama sorarlar " deyince, kendisine sorulmaz mı 
     "Memleket, 70 sente muhtaç hale gelince, size hesap sordular mı " 
     O halde Ecevit'e de sormazlar. 
     Bu memleket, yapılanın, yapanın yanına kar kaldığı bir memlekettir, gerisi laf ü güzaf 
     
     DEMİREL, bir de kelepçeye takmış, zanlılara, sanıklara kelepçe vurulmasını eleştiriyor... 
     Suiemsal, emsal olamaz ama, Sayın Demirel, Başbakanlığında ya da Cumhurbaşkanlığında, hangi fikir suçlusuna, siyasi suçluya kelepçe takılmasına karşı çıkmış 
     Bilen var mı 
     
     VE olağanüstü, şahane bir yaklaşım 
     "Türkiye'de hırsızlık vardır ama, her ülkede de vardır " 
     Doğru, o ülkelerde, en ufak söylentiyle, şaibeyle istifa eden bakanlar vardır biz de ise "Verdimse verdim " diyen başbakanlar. 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
