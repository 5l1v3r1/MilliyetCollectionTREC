<DOC>
<DOCNO> 37305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sontur23.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal, İnönü görüşmesinin perde arkasını anlattı 
</HEADLINE>
<TEXT>

     CHP Genel Başkanı Deniz Baykal, Erdal İnönü ile yaptığı gizli görüşmenin perde arkasını bugünkü Merkez Yürütme Kurulu toplantısında, MYK üyelerine anlattı. 
     Baykal'ın, MYK toplantısında öncelikle böyle bir görüşme talebinin kendisinden gelmediğini, ancak CHP Genel Başkanı olarak böyle bir görüşmeden kaçmanın doğru olmadığı gerekçesiyle görüşmeyi kabul ettiğini anlattığı öğrenildi. 
     Yapılan görüşmede, İnönü'nün kendisine Türkiye'nin genel durumu, hükümet ve yeni oluşumlarla ilgili sorular yönelttiğini ve kendisininde bu soruları objektif bir biçimde ve zaman zaman da karşılıklı paylaşım içinde değerlendirdiğini ifade eden Baykal'ın toplantıda, şunları söylediği öğrenildi 
     ''Ben Sayın İnönü'ye solda yeni kurulacak bir partiden herhangi bir rahatsızlık duymadığımı ve CHP'nin tüm kamuoyu yoklamalarında ve yaptığım yurt gezilerindeki gördüğü ilgiyi anlattım. Ancak, bu noktada kendisinin bir siyasi partinin başına geçmesi durumunda bunun partimiz açısından az da olsa bir rahatsızlık yaratacağını söyledim. Ancak bir kez daha söylüyorum ki, bu bir teklif değildi. Bir durum değerlendirmesiydi. Sayın İnönü, konuyla ilgili yaptığı açıklamada, gerek görüşme teklifinin kimden geldiği, gerekse 'Çalışmalar nasıl gidiyor' sorusu üzerine yaptığım değerlendirmenin bir teklif anlamına geldiği ve gerekse görüşmenin basına duyurulması konularında yaptığı açıklamada, doğru söylememektedir.'' 
     
     







</TEXT>
</DOC>
