<DOC>
<DOCNO> 45426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sondun17.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Focus Dergisi "Milli görüş silahlanma çağrısında bulundu" 
</HEADLINE>
<TEXT>

     Alman Focus dergisi, radikal bir örgüt olduğu gerekçesiyle Anayasayı Koruma Dairesi tarrafından izlenen İslam Toplumu Milli Görüş'ün IGMG , bir internet web sayfasında üyelerine silah satın alma çağrısında bulunduğunu yazdı. 
     Haberde, IGMG üyelerine, özellikle AK-47 Kalaşnikof marka silah almalarının tavsiye edildiği belirtildi. 
     Baden-Württemberg Eyaleti Anayasayı Koruma Dairesi'nin 2000 yılı raporunda, IGMG'nin, Çeçen halkının desteklenmesi amacıyla Rusya'ya karşı mücadele için çağrı yaptığının hatırlatıldığına işaret edilen haberde, örgütün, üyelerinden yasal olarak silah kullanmayı öğrenmeleri için av kulüplerine üye olmalarını da istediği ifade edildi. 
     IGMG Başkanı Mehmet Sabri Erbakan ise dergiye yaptığı açıklamada, bu tür iddiaları reddederek, ''Bizi bilenler, şiddetle, terörle ilgimiz olmadığını bilirler'' dedi. 
     






</TEXT>
</DOC>
