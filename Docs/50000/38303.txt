<DOC>
<DOCNO> 38303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/son/sontur21.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'a 500 milyon lira kaçak iskele cezası... 
</HEADLINE>
<TEXT>

     Kapatılan RP'nin Genel Başkanı Necmettin Erbakan, Balıkesir'in Edremit İlçesi'ne bağlı Altınoluk Beldesi'ndeki yazlığına kaçak olarak yaptırdığı ikinci iskele için 500 milyon lira ceza ödeyecek. 
     Basında Erbakan'ın Altınoluk'taki yazlığında yaptırdığı ikinci iskelenin de kaçak olduğu haberlerinin yer alması üzerine, Edremit Kaymakamlığı'nın talimatıyla Akçay Liman Başkanlığı tarafından inceleme başlatıldı. 
     İnceleme sonucunda, yazlığa yaptırılan ikinci iskelenin de kaçak olduğunun tespit edilmesi üzerine, Erbakan'a 500 milyon lira para cezası kesilmesine karar verildi. 
     Yetkililer, cezanın Erbakan'a tebliğ edildiğini, ancak henüz ödemenin yapılmadığını bildirdiler. 
     Erbakan'ın daha önce de yazlığına yaptırdığı birinci iskelenin kaçak olduğu tespit edilmiş ve yıllık 275 milyon lira kira ödenmesine karar verilmişti. Bu kira, bu yıl yüzde 10 artışla 302 milyon 500 bin lira olarak belirlendi. Erbakan, her iki kaçak iskele için Edremit Mal Müdürlüğü'ne 600 milyon lira kira ödeyecek. 
     
     






</TEXT>
</DOC>
