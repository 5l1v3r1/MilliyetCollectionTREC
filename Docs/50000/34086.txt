<DOC>
<DOCNO> 34086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yasam/ayas.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Körüklü’ye karşı savaş açtılar 
</HEADLINE>
<TEXT>

İzmir’de körüklü otobüsün çarpmasıyla ölümden dönen gencin ailesi, şimdi bu araçlara karşı mücadele veriyor... 
     MURAT EĞİLMEZ İzmir DHA 

     İzmir’de, lise öğrencisi Gökay Dikmen'in hayatı, 28 Mayıs günü kabusa döndü. Mavişehir Süleyman Demirel Lisesi öğrencisi 15 yaşındaki Gökay, saat 15.00'te okul çıkışı arkadaşlarıyla kaldırımda yürüyordu. 
     Tam bu sırada, önündeki taşıtı sollayan Aslan Şenkul yönetimindeki ESHOT otobüsünün körüğü savruldu ve müthiş bir güçle Gökay’a çarptı. Körüğün darbesiyle savrulan Gökay, bir de yere düşünce başından korkunç bir darbe aldı. 
     Şoför Şenkul ve arkadaşları tarafından Karşıyaka Devlet Hastanesi’ne kaldırılan Gökay, ardından Ege Üniversitesi Hastanesi’ne sevk edildi. Tahilsiz genç, Beyin Cerrahi Servisi Anestezi Yoğun Bakım Ünitesi’nde 11 gün komada kaldı. 
     
     Herkes için tehlike’ 
     Ameliyatla şakaklarındaki kırık kemik parçaları alınan Gökay, bir süre daha doktor gözetiminde tutulduktan sonra taburcu edildi. Dikiz aynasından yerde yatan birini görünce yardıma koştuğunu savunan şoför Şenkul suçsuz bulundu. 
     Ancak hayatı kabusa dönen Gökay’ın babası Dr. Feray ve annesi Sema Dikmen, olayın peşini bırakmadı ve şoför Aslan Şenkul ile ESHOT hakkında dava açtı. Amaçlarının körüklü otobüslerin trafikten kaldırılması olduğunu söyleyen öğretmen anne Sema Dikmen, yaşadıklarını şöyle anlattı 
     "Hayatımız k busa döndü. Hayatından umudumuzu kestiğimiz anlar oldu. Vücudunda h l açık, büyük bir yara var. Köprücük kemiği kırık. Başının yan kemikleri yok. Dışarı çıkarmaya korkuyoruz. Oğlumun başına gelenler herkesin başına gelebilir. Körüklü otobüslerin saçtığı tehlikenin kaldırılması gerek.." 
     
Virajda savruluyor      İstanbul’da böyle bir kazaya şahit olmadığını belirten İETT İkitelli Garaj Müdürü Aydın Karadağ ise, körüklülerle’ ilgili şu bilgileri veriyor "Körüklü otobüslerimizi 10 yıllık deneyimli şoförler kullanır. Onları aracın doğru ve ekonomik kullanımı konusunda sürekli eğitiriz. 22 metrelik bu otobüsler söylendiği kadar tehlikeli değil. Ancak virajlara sert ve süratli girilirse savurma yaşanır. Kazalar da çoğunlukla bundan oluyor. Araç uzun olduğu için şoför arkada bazı noktaları göremiyor. Manevra esnasında kör noktalara biri denk gelirse zarar verebiliyor. İstanbul'da 410 körüklü otobüs var. Bu kazalara karşı otobüslerin arka kısmına kamera koyacağız." 
     



 YAŞAM 
























</TEXT>
</DOC>
