<DOC>
<DOCNO> 12148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/ekonomi/eko05.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası’ndan güçlü destek sözü 
</HEADLINE>
<TEXT>

Başbakan Ecevit’le görüşen Dünya Bankası Baş Ekonomisti, Desteğimiz çok güçlü olacak’ dedi 
     ANKARA Milliyet 

     Dünya Bankası Başkan Yardımcısı ve Baş Ekonomisti Nicholas Stern, ekonomiden sorumlu Devlet Bakanı Kemal Derviş’in hazırladığı ekonomik programa "açıkca destek verdiklerini" belirterek, "İnanıyoruz ki, bu program kriz aşılmasında temel teşkil edecektir" dedi. 
     Stren, Dünya Bankası Türkiye Temsilcisi Ajay Chibber’le birlikte Başbakan Bülent Ecevit’le görüştü. Bakan Derviş’in yanı sıra, Maliye, Dışişleri, Sanayi ve Çalışma bakanlarıyla görüşen Stern, yeni programın güçlü olduğunu, Dünya Bankası’nın desteğinin de çok güçlü olacağını belirtti. İmzalanan çerçeve anlaşmasının dış kaynak için destek oluşturduğunu belirten Stern, "Dünya Bankası güçlü destek olacaktır. Önümüzdeki günlerde bunun üzerinde çalışacağız" dedi. 
     
     Avrupa’dan da para sinyali 
     Bu arada, Bakan Kemal Derviş’in dış kaynak temini için Washington öncesinde Berlin’in yanı sıra Roma’ya da gitmesi gündemde. Kanada hükümeti nükleer santral için Türkiye’ye tahsis ettiği 1.1 milyar dolarlık krediyi devreye sokmayı öneriyor. Türkiye’de büyük çaplı yatırımları bulunan Almanya’nın önde gelen firmaları Bosch, Siemens, Mercedes Benz gibi kuruluşların yanı sıra, GSM 1800 ihalesini alan Telekom İtalia’nın ve Fiat’ın da kendi ülke hükümetleri nezdinde devreye girdikleri belirtiliyor. 
     


 EKONOMİ 


















</TEXT>
</DOC>
