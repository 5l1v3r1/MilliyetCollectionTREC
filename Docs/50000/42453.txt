<DOC>
<DOCNO> 42453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun18.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'dan "Acil Ulusal Savunma Toplantısı"... 
</HEADLINE>
<TEXT>

     Afganistan'daki Taliban yönetiminin lideri Molla Muhammed Ömer, acil ulusal savunma toplantısı yapılmasını istedi. 
     Afganistan'da yayın yapan Şeriat Radyosu'nda okunan Ömer'in bildirisinde, ''ABD'nin kutsal Afganistan topraklarına yapabileceği saldırılar nedeniyle, kıdemli ulemanın Kabil'de şeriat kararı için toplanmaları'' çağırısı yapıldı. 
     Açıklamada, ''kahraman Afgan ulusunun, alacağı karar ışığında İslam'ı ve ülkesini savunabileceği'' belirtildi. 
     
     Blair 'Terörizm ile savaştayız' 
     Bu arada, İngiltere Başbakanı Tony Blair, ''Vakıa ki, terörizmle savaştayız'' dedi. 
     CNN'e demeç veren Blair, ''Savaş bildirisinin teknik ya da yasal tarafı ne olursa olsun, şurası bir olgudur ki terörizmle savaş halindeyiz'' diye konuştu. 
     Avrupa'nın ABD saflarında yer alacağını belirten Blair, ''Olan bitenler sadece ABD'yi değil bütün uygar dünyayı hedef almıştır'' dedi, ancak teröristlere yapılacak misillemenin şekli konusunda bir şey söylemedi. 
     Blair, ''Bu konuda ayrıntılı konuşmak için erken. Ama belirtmeliyim ki, her eylem sağlam kanıtlara dayanmalı. Soğukkanlı ve açık görüşlü olma zamanıdır'' ifadesini kullandı. 






</TEXT>
</DOC>
