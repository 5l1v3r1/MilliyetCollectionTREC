<DOC>
<DOCNO> 3791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/guncel/gun08.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’ye güvenli’ bina 
</HEADLINE>
<TEXT>

     SERHAT OĞUZ İstanbul 

     Son yıllarda özellikle Suudi Arabistanlı terörist Usame Bin Laden’in tehditlerine maruz kalan ABD, Beyoğlu’nda bulunan İstanbul Başkonsolosluğu’ndan taşınmak için ilk adımını attı. İstinye sırtlarındaki 93 bin metrekarelik arazi üzerinde 85 milyon dolara mal olacak yeni konsolosluk binasının temeli atıldı. 
     Temel atma törenine, ABD Büyükelçisi Robert Pearson, İstanbul Büyükşehir Belediye Ali Müfit Gürtuna, İstanbul Başkonsolosu Frank Urbancic, ENKA Yönetim Kurulu Başkanı Şarık Tara katıldı. Davetliler, temele dostluğu temsilen defne ağacı diktiler. Bu sırada, Gürtuna, ABD bayrağı bulunan bareti takmadı. 
     Pearson, yeni binanın, ABD’nin Türkiye ile uzun süreli ilişki kurma isteğinin sembolü olduğunu belirterek, "Türkiye ABD için çok önemli. ABD gündemindeki öncelikli ilk 10 konunun merkezinde Türkiye bulunuyor" dedi. 
     Ali Müfit Gürtuna ise, konsolosluğun bölgeye canlılık getireceğini söyledi. 
     


 GÜNCEL 
















</TEXT>
</DOC>
