<DOC>
<DOCNO> 25152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun24.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da trafik polisleri protesto için sürücülere ceza kesmiyor 
</HEADLINE>
<TEXT>

     Fransa'da maaşlarının yeterli olmamasından şikayetçi olan trafik polisleri, bugün başlattıkları protesto eylemiyle çok önemli trafik ihlalleri dışında kalan hatalar için sürücülere para cezası kesmiyor. 
     Trafik polislerinin, kendilerine para cezası kesme ya da sözlü uyarı verme yetkisini, para cezası kesmeme yolunda tercih yaparak, ilgili makamlara bir çeşit protesto mesajı gönderdikleri bildirildi. Fransa'da polisler, düşük maaşları dışında çalışma koşullarının da ağırlığından şikayetçi. 
     Öte yandan, Fransa'da Fresnes cezaevinde gardiyanların bugün greve gittikleri bildirildi. Gardiyanların grevi sonucu, mahkemesi olan birçok tutuklu duruşmaya çıkamadı. Gardiyanlar, cezaevlerindeki disiplin ve güvenliğin artırılması gerektiğini düşünüyorlar. Geçen hafta Fresnes cezaevinde, 2 tutuklunun helikopterle kaçma girişimi sırasında çıkan çatışmada 2 gardiyan yaralanmıştı. 







</TEXT>
</DOC>
