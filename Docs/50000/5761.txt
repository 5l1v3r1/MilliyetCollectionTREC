<DOC>
<DOCNO> 5761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/guclu.html </URL>
<DATE> 2001/02/06/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Avrupa Diller Yılı 
</HEADLINE>
<TEXT>

     Avrupa Konseyi ve Avrupa Birliği'ni gerçekleştirdiği organizasyon çerçevesinde 2001 yılı, Avrupa Diller Yılı olarak kutlanıyor. 
     Avrupa Diller Yılı'nın resmi açılışı, Avrupa eğitim bakanlarının katılımıyla 18 20 Şubat tarihleri arasında İsveç'te gerçekleşecek. 
     Bizim açımızdan sevindirici olan gelişme ise Atatürk'ün sağlından bu yana Dil Bayramı olarak kutladığımız 26 Eylül'ün, bundan böyle Avrupa'da da Dil Günü, Dil Bayramı olarak kutlanacak olması. Türkiye'nin önerisiyle gerçekleşen bu sevindirici durum beraberinde Türkçenin Avrupa'da öğretilen yabancı diller kapsamına alınmasına da yeşil ışık yakıyor. 
     Anlaşılan o ki siyasi alanda hiç de samimi olmayan Avrupa, dil konusunda en azından ön yargısız davranıyor. 
     Avrupa Konseyi Genel Sekreteri Walter Schwimmer ve Avrupa Birliği Eğitim ve Kültür Komisyonu üyesi Viviane Reding imzasıyla yayımlanan 2001 Avrupa Diller Yılı Bilgi Paketi'nde konuyla ilgili tüm ayrıntılar yer alıyor. 
     Schwimmer ve Reding, amaç konusunda bakın neler diyor 
     Çalışmalarımız iki temel prensip üzerinde yoğunlaştı. 
     Birincisi tıpkı geçmişte ve günümüzde olduğu gibi gelecekte de farklı dilleri içeren bir Avrupa olacaktır. Bu çeşitlilik Avrupa'nın büyük gücüdür. 
     İkincisi Avrupa'da yaşayan herkesin hayatları boyunca dil öğrenmek için fırsatı olmalıdır. Dil öğrenmenin beraberinde getireceği kültürel ve ekonomik avantajlardan herkesin yararlanmaya hakkı vardır. Dil öğrenmek ayrıca farklı dil ve kültürlerde yaşayan insanlar arasında anlayış ve toleransın gelişmesine yardımcı olacaktır... 
     Reding ve Schwimmer'in Bilgi Paketi'nin tamamını Ankara Üniversitesi tarafından yayımlanan Dil Dergisi'nde bulmak mümkün. Dile ilgi duyan, yabancı dil öğrenmek isteyen, yurtdışı eğitim ve burs olanaklarından yararlanmayı düşünen ve bu yaştan sonra dil öğrenmek çok zor diyenler için müthiş olanaklar var. İşte bazı konu başlıkları 
     2001 Avrupa Diller Yılı nedir 
     Avrupa Yılı'nın arkasında yatan ana fikirler 
     Yabancı dil öğrenmenin avantajları nelerdir 
     Avrupa Yılı süresince yapılacaklar. 
     2001 Avrupa Diller Yılı'na nasıl katılabilinir 
     Yabancı bir dili nasıl öğrenebilirsiniz 
     Avrupa Birliği'ndeki diller. 
     En çok öğretilen diller. 
     Avrupa Birliği'nin dil öğretimini geliştirme çalışmaları. 
     Avrupa Birliği burs programları. 
     Diller için ortak Avrupa çatısı. 
     Avrupa diller portfolyosu. 
     Eğitim ağı ve yenilikler... 
     Pakette dille ilgili çarpıcı araştırma sonuçları da var Avrupa'da vatandaşların sadece yüzde 44'ü, anadili dışındaki konuşmalara katılabiliyor. Yabancı dil konusunda en iyi durumda olan Lüksemburg. Onu Danimarka, Hollanda ve İsveç izliyor. En kötü durumda olanlar ise İngiltere, İrlanda ve Portekiz. 
     Çok daha ayrıntılı bilgilere ise Avrupa Birliği ve Avrupa Konseyi'nin internet adreslerinden ulaşmak mümkün 
     AB http europa.eu.int comm education languages index.html 
     Avrupa Konseyi http www.coe.int, http .www.coe.int cm site2 ref dynamic recommendations.asp 
     Özetin özeti Dilimizle Avrupa'ya girersek zaten gerisi gelir ve o kapı da açılmış durumda. Hem de sonuna kadar .. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
