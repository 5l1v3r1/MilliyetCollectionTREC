<DOC>
<DOCNO> 24776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yasam/yas03.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıra dayağı isyanı 
</HEADLINE>
<TEXT>

Eskişehir'de 58 minik öğrenci öğretmenlerinden sıra dayağı yediklerini iddia edince ortalık fena halde karıştı 
     ESKİŞEHİR DHA 

     Olay, Eskişehir Fatih Sultan Mehmet İlköğretim Okulu'nda yaşandı. Öğrenci ve velilerinin iddialarına göre, geçen perşembe günü nöbetçi olan sınıf öğretmeni Tansel Uğur, teneffüste okul koridorunda birbirlerine pet şişeyle su sıkan bir grup öğrenciye kızdı. Uğur, uyarılarına karşın su sıkmaya devam eden öğrencileri tokatladı ve zil çaldıktan sonra da 6 - A ve 6 - D sınıflarında tam 58 öğrenciye sıra dayağı attı. 
     
     'İsteyerek dövmemiştir' 
     Durumu çocuklarından öğrenen veliler de önceki gün okula gelerek, Uğur'u okul müdürü Metin Çakır'a şik yet etti. 
     Öğrenciler de, su sıkan gruba kızan Uğur'un suçsuz oldukları halde herkesi sıra dayağına çektiğini ileri sürerek, 'Dayakçı öğretmeni istemiyoruz' diye baş kaldırdı. Bir müfettişle okula gelen Milli Eğitim Müdürü Sezai Yıldırım "Gerekli yasal işlem yapılacak. Öğretmenin isteyerek dövdüğünü sanmıyoruz" derken, Uğur ise soruları yanıtlamadı. 
     



 YAŞAM 


















</TEXT>
</DOC>
