<DOC>
<DOCNO> 19147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yazar/yilmaz.html </URL>
<DATE> 2001/05/02/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Çevik Bir’in Mason toplantısı 
</HEADLINE>
<TEXT>

     Suç merkezi gibi algılanmaktan kurtulmaya çalışan Hür ve Kabul Edilmiş Masonlar Büyük Locası Derneği, geçtiğimiz günlerde deprem bölgesi Kocaeli Derince’de Cumhuriyet İlkokulu’nu açtı. Aslında bu açılış, duvarcı ustalarının fikir dünyalarını ve örgütlerini de dışarıya açmanın aracıydı. 1999’ da düzenledikleri bir toplantı ile kamuoyuna açılan derneğe, sanat dünyasından Zeki Alasya da üye olduğunu ilan ederek, bir ilki gerçekleştirmişti. 
     Topluma mesajın bir aracı olarak okul açılışını takiben, "Temiz Toplum Yaratmada Eğitimin Rolü" paneli düzenleyen masonlara ilgi, resmi kanallardan da esirgenmedi. Çalışma ve Sosyal Güvenlik Bakanı Yaşar Okuyan ve Çevre Bakanı Fevzi Alptekin’in, "eğitime destek veren çalışmalarında başarı" dilekleri salonda yankılanırken, dinleyici sıralarda Emekli Genelkurmay İkinci Başkanı Orgeneral Çevik Bir oturuyordu. 
     
Pozitif enerji veriyorlar      Çevik Bir ile toplantı sonrası ayaküstü görüştük. 
     "Gelmeniz cesur bir hareket" yorumumla girdim konuya. 
     Bir’in yanıtı da hazırdı 
     "O kadar güzel örgütlenmiş, zamanında hangi konuyu seçeceğini bilen ve pozitif enerji veren bir sivil toplum örgütü ile beraber olmaktan büyük mutluluk duyuyorum." 
     Acaba Bir de, eski bankacı İbrahim Betil gibi kendini eğitime adamaya mı karar verdi, diye düşünüp "Eğitim sorununa özel bir ilginiz mi var" sorusunu yönelttim. 
     Bir, sanırım kafasındaki sıralamaya göre ikinci soru olarak bu yaklaşımımı beklemediği için, örgütlülükle ilgili yanıt vermeyi tercih etti 
     "Kimseyi temsil etmiyorum, şahsımı temsil ediyorum." 
     Panelin eğitim ile bağlantılı vurgusu, yolsuzluk olduğuna göre, Bir bu konuya mı eğiliyordu "Bu ülkede yaşayan her insan gibi temiz toplumla ilgili fikirleri almak hepimizin görevi. Şahsen çok yararlandım" diyen Bir, panele başkanlık eden 9’uncu Cumhurbaşkanı Süleyman Demirel’in de danışmanlığını yapan Prof. Bozkurt Güvenç’in görüşü paylaştığını vurgulamak için aldığı notları gösterdi. Notunda şunlar yazıyordu 
     
"Yaptıklarım fazla"      "Eğitimin toplumu temizleme görevi yoktur ama özendirme görevi vardır." 
     "İnsanlar yapamadıklarından da sorumludur." 
     Bir acaba yapamadıklarından kendini sorumlu hissedenler arasında mı 
     Bunun yanıtını da açık biçimde veriyor Yaptıklarımın fazlalıkta olduğunu gördüm. O nedenle bana internet’ten mesajlar geliyor. 
     Ordudan emekli olduktan sonra, kendisine ilginin sürdüğünü ifade eden Bir, siyaseten bir beklentisi var mı, sorusunu bir türlü tamamlatmadı. Belki de bu suskunluğunda, daha önce Marmara Grubu Vakfı’nın "Liderler" toplantısında cumhurbaşkanlığı adaylığını zamansız açıklamasının payı vardı. 
     Bir, yolsuzlukla mücadelede siyasilerin değil, sivil toplum örgütlerinin yol aldığını vurguluyor. Örneği de İsveç’ten veriyor. Kişi başına örgüt sayısı 35’lere vardığından Türkiye’ye hedef olarak İsveç’i koyuyor. 
     Cumhurbaşkanı adayı olacağını açıkladığında, demokrasi güçlerinden yoğun eleştiri alan Bir’in, yolsuzlukla mücadele adresi olarak sivil toplum örgütlerini göstermesi ilginç değil mi 
     
Derviş mi ateşledi      Büyük Üstad olarak anılan Demir Savaşçın, hiçbir alınganlığa kapılmadan "Masonluk, maalesef dinsiz, imansız, vatan hainleri ithamlarına kadar vardırılıyor" sözleriyle açmıştı, paneli... 
     Savaşçın’ın bu sözleri bende, "Acaba MHP milletvekili Gül’ün Kemal Derviş için "Mason" demesinde bu açıklamanın payı var mı " sorusunun yankılanmasına yol açtı. Savaşçın’ın, "Türkiye, İtalya’dan örnek alarak bir temiz toplum hareketine başladı" sözlerinde de, İtalya’da yolsuzlukların altından çıkan masonlardan kopma arayışını çıkardım. 
     
     







Tarafsız yargı 


Gülistan 


Yılmaz ve asker 


Tuvalette sigara 


Kabuk değiştirmek için yeni parti mi .. 


Yılmaz'ın soruları 


Sınava Milliyet'le hazırlanan kazanıyor 


AB - IMF benzerliği 


Sema Pişmişaşasukatansüt iftira ediyor 


Hayret bir şey 


Abdullah Çatlı'nın son mektubu 


"Öfke"yle kurulan parti 


Berlin Filarmoni'yi Aya İrini'de dinlemek 


Toplantıyı beklemeyin 


Güvercin'in değil, kuğunun şarkısı 


Bankaları yapı’ sallıyor 


Çevik Bir’in Mason toplantısı 


</TEXT>
</DOC>
