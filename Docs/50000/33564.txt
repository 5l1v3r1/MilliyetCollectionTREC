<DOC>
<DOCNO> 33564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/siyaset/siy06.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk istifa, Saadet’ bozuldu 
</HEADLINE>
<TEXT>

Yeni kurulan partinin kurucu üyesi Kahramanmaraş Milletvekili Ali Sezal istifa etti. Kutan grup toplantısında "FP’de lezzetli değildik" dedi 
     ABDULLAH KARAKUŞ Ankara 

     Saadet Partisi SP Genel Başkanı Recai Kutan, dün başkanlık ettiği partisinin ilk grup toplantısında yenilikçilerin ayrılması nedeniyle yaşanan "küçülmeye" sevindiği mesajını verdi. Kutan, milletvekillerine, "FP’de lezzetli değildik. 38 kişiyle RP’de daha iyiydik. 100 kişilik grupta benim vekillerim benimle çatışıyordu" dedi. 
     SP’nin dün olağanüstü yaptığı ilk grup toplantısında yenilikçilerin gidişlerinden dolayı duyulan memnuniyet dile getirildi. İstanbul Milletvekili Mukadder Başeğmez de yenilikçileri süslü yata benzetti. Başeğmez, "Bizim gemimiz limanda duruyor. Ama ufak tefek sıkıntılar var. Limana çok süslü püslü bir yat daha geliyor. Millet ilk anda oraya koşuyor. Ama bu yat en küçük bir dalgalanmada devrilip gidecek. Ve bizim zırhlı gemimiz yerinde kalacak" dedi. 
     



 SİYASET 












</TEXT>
</DOC>
