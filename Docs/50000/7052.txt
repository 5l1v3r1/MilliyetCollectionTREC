<DOC>
<DOCNO> 7052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/son/soneko16.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'deki Ben Gurion Havalimanını Çuhadaroğlu ve Nurol Holding yapacak 
</HEADLINE>
<TEXT>

     İsrail Havaalanları İdaresi IAA , Tel Aviv-Kudüs arasındaki uluslararası Ben Gurion Havalimanının yeni terminal binası ve elektrik donanım işlerinin yapımı için Ceylan Holding'in yerine yine Türk firmalarını tercih etti. 
     Haaretz gazetesinin haberine göre, IAA, Ceylan Holding'in geçen yıl sonunda girdiği mali kriz nedeniyle yerine getiremediği taahhüdün,istekli İsrail firmaları yerine Türk firmaları Çuhadaroğlu ve Nurol Holding'e verilmesine karar verdi. 
     IAA Dış İlişkiler yetkilisi Pinhas Sif, Ceylan Holding'in yerine getiremediği işin yine Türk firmalarına verilmesinde siyasal mülahazaların rol oynadığı iddialarını reddederek, Çuhadaroğlu Holding ve Nurol Holding'in tümüyle ekonomik nedenlerle ve benzer işlerdeki deneyimleri dikkate alınarak, işin bir an önce tamamlanması düşüncesiyle seçildiklerini söyledi. Ceylan Holding'in çekilmesinden sonra yeniden ihaleye açılan işin İsrail firmalarına verilmesi bekleniyordu. 




</TEXT>
</DOC>
