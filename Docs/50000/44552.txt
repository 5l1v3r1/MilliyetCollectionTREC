<DOC>
<DOCNO> 44552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur05.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk profesörün büyük başarısı.. 
</HEADLINE>
<TEXT>

     Ege Üniversitesi EÜ Tıp Fakültesi Plastik ve Rekonstrüktif Cerrahi Anabilim Dalı Başkanı Prof. Dr. Arman Çağdaş, Avrupa Plastik ve Estetik Cerrahi Birliği tarafından dünyanın 60 ''öğretici üyesi Faculty Member '' arasına seçildi. 
     ''Faculty member'' kurumuna kabul edilmesinin kendisi ve üniversite için büyük onur olduğunu dile getiren Prof. Dr. Arman Çağdaş, yaptığı yazılı açıklamada, ''Avrupa Plastik ve Estetik Birliği, dünyanın değişik ülkelerinden 60 kişiyi öğretici üye olarak seçti. Bu, Türkiye'nin plastik cerrahi alanında gelişmiş ülkelerin arkasında kalmadığının bir göstergesidir'' dedi. 
     Değerlendirmenin, kişilerin daha önceki yayın ve araştırmaları dikkate alınarak yapıldığını kaydeden Prof. Dr. Çağdaş, ''öğretici üye'' olarak değişik ülkelerde düzenlenen bilimsel toplantılarda konferans vereceklerini söyledi. Çağdaş, ''Bu toplantılardan ilki 16-20 Eylül tarihleri arasında Roma'da gerçekleştirildi. Bundan böyle bana verilen sıfatla plastik cerrahi alanındaki toplantılara eğitici olarak katılacağım'' diye konuştu. 
     Göz çevresinin lazer estetiği ve göz kapaklarındaki yağ tabakalarının alınması konusunda 1,5 yıldır yoğun çalıştığını bildiren Arman Çağdaş, konuyla ilgili olarak bir CD hazırladığını kaydetti. 
     






</TEXT>
</DOC>
