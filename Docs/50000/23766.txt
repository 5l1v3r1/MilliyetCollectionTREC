<DOC>
<DOCNO> 23766 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/ekonomi/eko05.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dalga çıpadan daha tehlikeli 
</HEADLINE>
<TEXT>

     Uluslararası Para Fonu’nun IMF Türkiye Masası eski Şefi Carlo Cottarelli, serbest dalgalı döviz rejiminin, başlı başına bir güvenilirlik tesis edemeyeceğini, daha güçlü bir program ile desteklenmesi gerektiğini söyledi. Cottarelli, şunları söyledi 
     "Döviz çıpasının uygulandığı döviz rejiminin kendisi bir güvenilirlik içeriyordu. Bu faizlerin hızlı düşmesine yardımcı olur, fakat bu sistem, devamlı uygulama ister, beklenmedik olaylara karşı tedbir alınmaması, büyük maliyetlere neden olabilir. Serbest dalgalı döviz rejimi ise başlı başına güvenilirlik tesis etmez. Merkez Bankası’nın, bağımsız bir şekilde para politikasını idare etmesi güvenilirlik açısından yeterli değil." 
     
     Türkiye doğru yolda’ 
     Bu döviz rejiminin başlangıcında, faizi düşürmek ve piyasaları ikna etmek için, eskisinden daha güçlü bir ekonomi politikası uygulanması gerektiğini, Türk yetkililerin, son birkaç aydır aldıkları tedbirlerle, doğru yolda olduklarını gösterdiklerini belirten Cottarelli, bankaların elindeki Hazine k ğıtlarının bir kısmının dövize endeksli uzun vadeli k ğıtlarla değiştirilmesi Borç Swapı - borç takası konusunda hükümetin halen çalıştığını söyledi. Cottarelli daha sonra şöyle konuştu 
     
     Takası IMF de inceliyor 
     "Bu çalışma, IMF uzmanlarının da katılımıyla önümüzdeki haftalar içinde de devam edecektir. Bu çalışma, Niyet Mektubu’nda da belirtildiği gibi, borçların vadesini uzatmayı amaçlıyor, tabii burada, takasın koşulları da önemli." 
     



 EKONOMİ 



















</TEXT>
</DOC>
