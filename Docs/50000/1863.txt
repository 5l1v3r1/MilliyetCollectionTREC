<DOC>
<DOCNO> 1863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/son/sondun04.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'tan Rusya'ya sert mesaj 
</HEADLINE>
<TEXT>

     ABD başkanlığını 20 Ocak'ta devralacak George W. Bush'a en yakın isimlerden, Senato Dışilişkiler Komitesi'nin Cumhuriyetçi Başkanı Jesse Helms, yeni yönetim döneminde Washington'un, Rusya'nın eski Sovyetler Birliği toprakları üzerinde yeniden yayılmasına izin vermemesi gerektiğini söyledi. 
     Helms, düşünce kuruluşu American Enterprice Institute'ta yaptığı konuşmada, İkinci Dünya Savaşı sırasında batı dünyasının, dönemin Sovyet diktatörü Joseph Stalin ile anlaşması sonucu doğu Avrupa ülkelerinin komünizme terk edilmesinin çok büyük bir hata olduğunu kaydetti. 
     Helms, şöyle devam etti 
     '1940'lardaki bu vahim hatayı tekrarlamamalıyız ve Rus liderlerinin karanlık bir şekilde arka bahçe olarak bahsettikleri bölgede Rusya'nın yeniden yayılmasına izin vermemeliyiz. Bu eski Sovyet Cumhuriyetleri'nin bağımsızlıkları, yeniden Rus etkisine girme tehdidinden kurtulmadıkları ve batı demokrasilerine entegre olmadıkları sürece emniyet altında değil.'' 
     



</TEXT>
</DOC>
