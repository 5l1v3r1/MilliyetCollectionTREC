<DOC>
<DOCNO> 17786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/yasam/yas06.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerika boğuldu 
</HEADLINE>
<TEXT>

İşte küresel ısınmanın sonu Yoğun yağış ve taşan nehirler Amerika’nın bir çok kentini sular altında bıraktı... 
     Aşırı yağışlar ABD’nin orta kesimlerindeki eyaletlerde hayatı felç etti. Birçok kentte ev ve işyerlerini su bastı. Iowa eyaletindeki Davenport kenti Mississippi Nehri’nin kabarmasıyla sel sularının altında kaldı. 
     Meteorolojinin tüm uyarılarına rağmen alınan önlemlerde kentin yarım metre su altında kalmasını engelleyemedi. 
     Sel suları, kazılan hendekleri ve kum torbalarıyla yapılan setleri kolaylıkla aştı ve John O’Donnell Stadyumu’nu büyük bir havuza dönüştürdü. 
     Kent sakinleri evlerine dolan suları pompalara boşaltmaya çalışırken çiftlik hayvanları yüksek binaların çatılarına sığındı. Meteoroloji yetkilileri Mississippi’nin önümüzdeki bir kaç gün daha yükselmeye devam edeceğini bildirdiler. 
     
     



 YAŞAM 






















</TEXT>
</DOC>
