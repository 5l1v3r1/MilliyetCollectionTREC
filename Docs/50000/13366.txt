<DOC>
<DOCNO> 13366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/magazin/amag.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi belgeselini kendisi rötuşladı 
</HEADLINE>
<TEXT>

İtalyanlar’ın Türkan Şoray belgeselini eksik’ bulan Sultan’, Roma’ya giderek duruma müdahale etti 
     BİRSEN ALTUNTAŞ 

     İTALYANLAR tarafından çekilen ve kendi hayatını anlatan belgeseli beğenmeyen Türkan Şoray duruma el koymak’ amacıyla Roma’ya uçmuştu. İtalya’ya giderek belgesele müdahale eden Türk sinemasının sultanı, İstanbul’a döndü. Donata Baglivo adlı İtalyan yönetmenin çektiği belgeseli eksik’ bulan Sultan, kendi gayretiyle içinen sinen bir belgesel ortaya çıktığını açıkladı. 
     ÜNLÜ sanatçı şöyle konuştu "Kamera ve Aşkım adlı belgeselin ham kopyasını izlediğimde büyük bir hayal kırıklığına uğradım. Çünkü Türkan Şoray’ın hayatını yansıtmayan bir yapım ortaya çıkmıştı. Aynı yönetmenin Sophia Loren’le ilgili belgeseli çok güzel olmuştu. Bunun üzerine ben buradan malzeme götürdüm. İtalya’da da yeni çekimler yaptık. Çok güzel oldu." 
     TÜRKAN Şoray - Kamera ve Aşkım’ adlı yapıtın RAI Uno’da yayınlanacağını ancak kesin tarihin henüz belirlenmediğini belirten Türkan Şoray sözlerini şöyle bitirdi "Yeni çekimlerin çoğunu Roma’daki ünlü Aşk Çeşmesi’nde yaptık. Bu görüntüler daha sonra montajlanarak belgesele sokuldu. 10 gün uğraştık ama içime sinen bir belgesel oldu. Şimdi çok rahatım" 
     


 MAGAZİN 
















</TEXT>
</DOC>
