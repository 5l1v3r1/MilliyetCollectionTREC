<DOC>
<DOCNO> 49788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sondun25.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de şarbondan 4. ölüm... 
</HEADLINE>
<TEXT>

     ABD'nin New York kentinde, çalıştığı hastanede şarbon bulaştığı saptanan 61 yaşındaki kadın öldü. 
     ABC televizyonu, Manhattan'daki hastanenin deposunda çalışan Kathy Nguyen adlı kadının ölümüyle, ABD'de şarbondan hayatını kaybedenlerin sayısının 4'e yükseldiğini duyurdu. 
     Lenox Hill Hastanesi sözcüsü Ann Silverman, şarbon teşhisiyle tedavi altına alınan Nguyen'in bu sabah hayatını kaybettiğini söyledi. 
     Daha önce Nguyen'in sağlık durumunun kötü olduğu bildirilmişti. 
     Solunum yoluyla bulaşan şarbona yakalanan kadının çalıştığı hastanede yapılan incelemelerde şarbon mikrobuna rastlanmamıştı. 
     ABD'nin Washington eyaletinde 2 posta çalışanı ve Florida'da da bir gazeteci şarbondan ölmüştü. 
     






</TEXT>
</DOC>
