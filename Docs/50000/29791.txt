<DOC>
<DOCNO> 29791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sondun13.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da deprem... 
</HEADLINE>
<TEXT>

     Avusturya'nın doğusunda sabaha karşı Richter ölçeğine göre 4.5 büyüklüğünde bir deprem meydana geldi. 
     Yerel saatle 03.39'da meydana gelen depremin merkez üssünün Pitten-Seebenstein bölgesi olduğunu belirten Metoroloji ve Jeodinamik Merkezi, depremin özellikle Burgenland ve Niederösterreich eyaletlerinde hisedildiğini, mal ve can kaybı olmadığını bildirdi. Doğu Avusturya'da geçen yıl 11 Temmuz gecesi meydana gelen 4.8 büyüklüğündeki deprem, büyük ölçüde maddi hasara yol açmıştı. Metoroloji ve Jeodinamik Merkezi Direktörü Peter Melichar, Çarşamba günü de aynı bölgede 3.1 büyüklüğünde bir deprem meydana geldiğini bildirdi. Ülkede yılda 8 bin sarsıntı kaydedildiğini, ancak bunların sadece 16-20'sinin hisedilebildiğini söyleyen Melichar, bu sarsıntıların yerin doğal hareketleri sonucu meydana geldiğini, ancak yine de insanları tedirgin ettiğini belirtti. 







</TEXT>
</DOC>
