<DOC>
<DOCNO> 2564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yasam/yas04.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk polisinin umudu, bu kitap.. 
</HEADLINE>
<TEXT>
Hande cinayeti FBI usulü çözülecek ’ 
Cinayet Bürosu dedektifleri, Hande’nin katilini bulmak için, FBI uzmanı John E. Reid’in yöntemlerini kullanıyor.. 
     ELVAN EZBER İstanbul 

     Kadıköy’deki evinde hunharca bir cinayete kurban giden ilköğretim okulu öğrencisi Hande Çinkitaş’ın 13 katli, sır perdesini hala koruyor. 
     Güzel Hande’yi vahşice öldüren katilin peşindeki Türk Polisi ise, bu davada oldukça farklı ve son derece batılı’ bir yol izliyor. Şöyle ki, Hande Çinkitaş cinayeti dosyasını yürüten dedektifler, soruşturmada, Amerikan Federal Araştırma Bürosu FBI’ın yöntemlerine başvuruyor. Türk dedektiflerin rehberi’ de, FBI’ın en usta soruşturma uzmanlarından John E. Reid’in kaleme aldığı, Suçlu Sorgulamaları ve İtiraflar’ adlı kitap. 
     
     Örnek vaka bile var 
     Ve FBI’ın, alanının en iyisi’ kabul ettiği kitapta, Hande Çinkitaş cinayetine benzer bir vakaya ve çözümüne rastlandı. 
     Vakanın girişinde, Mevcut durumdaki delliler belirli bir şahsı gösteriyorsa, genellikle suçu işleyen bu kişidir’ diyen Reid, olayı şöyle anlatıyordu 
     "Bir kadın evinde ölü bulunmuştu. Kafa tası, ezici bir aletle parçalanmıştı. Polis soruşturması, katilin kimliğine dair ipucu getirmedi. Ne parmak izi ne de cinayet aleti bulunabildi. Komşulardan yardımcı bir bilgi alınamadı. Cesedin bulunduğu odada hafif mücadele izleri olsa da, eve zorla girildiğine dair işaret yoktu. Evde yaşayan başka tek kişi, maktülün genç kızıydı ve o da suç işlendiği sırada okuldaydı. Soruşturma ilerledikçe, şüpheleri üzerinde toplayan kocanın masum olduğu anlaşıldı. Ancak kayınbiraderinin kurbana borcu bulunduğu, kumarbaz olduğu, katıldığı bazı toplantılarda kadınların çantalarından para kaybolduğu, çalıştığı yerde seri çüzdan hırsızlıkları yaşandığı ve cinayet gününde işte olmadığı ortaya çıktı. Polis onu tutukladı ve sorguya çekti. Birkaç saatlik iyi bir sorgulama sonucu, sanık cinayeti itiraf etti." 
     
İşte FBI’ın önerileri      John E. Reid’in önerdiği yöntemlerin bazıları şöyle 
     - Sorguladan ve sanıkla herhangi bir kontağa geçmeden önce, suç ile ilgili bilinen gerçekler ve durumlara aşina olun. 
     - Kurbanın ölüm saatini ve öldürücü yarayı aldığı saati belirten doktor raporuna kesinlikle güvemeyin. 
     - Unutmayın mevcut durumdaki delliler belirli bir şahsı gösteriyorsa, genellikle suçu işleyen bu şahıstır 
     - Soruşturmaya karışan farklı birimler arasındaki rekabeti unutmayın. Farklı görevliler ile ayrı ayrı görüşün. 
     - Olay yerini mutlaka çizdirin ve önemli hususların kağıt üzerinde belirtilmesini isteyin. 
     


 YAŞAM 



















</TEXT>
</DOC>
