<DOC>
<DOCNO> 10407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/ekonomi/eko04.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanya’dan Virüs geliyor 
</HEADLINE>
<TEXT>

Altı ünlü İspanyol hazır giyim markası, Virüs adıyla kurulacak mağazalarda tek çatı altında satılmak üzere 23 Mart’ta Türkiye’ye geliyor 
     İPEK ÖZENÇ 

     Amerikan spor giyim markası Tommy Hilfiger’ın Türkiye distribütörü Unitim Tekstil, Mart ayı sonunda Cimarron, Homeless ve Camper, Rass Alima, Jojomomola ve Custo Barcelona adlı İspanyol ayakkabı ve hazırgiyim markalarını Türkiye’ye getiriyor. 
     Şirket, aralarında Fransız markası Ange ve ünlü İngiliz jean markası Pepe Jeans’in de içinde yer alacağı çok markalı mağazalar zinciri kuracak. Virus adı verilecek mağazalarda Homeless, Cimarron, Camper ve Pepe Jeans önümüzdeki ay satışa sunulacakken diğer dört marka eylül ayında mağazalarda yerlerini alacak. 
     Tüm bu markaları bir çatı altında toplayacak olan Unitim, Virus zincirinin ilk halkasını Etiler Mayadrom’da 23 Mart’ta açacak. İkinci mağazanın Levent’te açılmasının ardından da Erenköy ve Bursa’da mağaza açılması planlanıyor. 
     
Detay arayanlara      Konsept olarak hem gündüz hem de gece giyilebilecek, trendy, cool ve aynı zamanda da dinamik kıyafetleri bünyesinde bulunduracak olan Virus, üst - orta gelir düzeylerinde, 15 - 35 yaş arasında giyimde farklılık arayan, değişik detay ve fonksiyonlarla kendisini ifade etmek isteyenleri hedefliyor. 
     Unitim’in, 2001 yılının 10 ayı için hedeflediği ciro ise 800 bin ile 1 milyon dolar arasında değişiyor. 
     
Çingene tarzı      Önümüzdeki ay mağazalarda yer alacak markalardan Cimarron, genç kızlara yönelik pantolon, etek ve şort gibi ürünlerden oluşuyor. Koleksiyonda, çingene tarzı üzerine kurulmuş, kitch’ olarak adlandırılan birbiriyle uyumsuz renkler, marjinal kıyafetler ve abartılı aksesuarlar da bulunuyor. 
     


 EKONOMİ 




















</TEXT>
</DOC>
