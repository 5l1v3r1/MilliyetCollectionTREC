<DOC>
<DOCNO> 39903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/guncel/gun03.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay yerinde eksiksiz delil toplama yapılırsa suçlunun kaçması imk nsız ama... 
</HEADLINE>
<TEXT>
Delilleri süpürüyorlar 
Adli Tıp Enstitüsü Müdürü Prof. Sevil Atasoy, "Savcıya ayıp olur diye o gelene kadar kanlar siliniyor, yaralılar yıkanıyor, deliller de uçuyor" diyor 
     GEN DEDEKTİFLERİ - 1 
Hazırlayan ÖNAY YILMAZ 

     Teknolojideki inanılmaz gelişmeler, suçlular için "kaçış"ı zorlaştırıyor. Artık parmak izleri ve DNA yapılarından yakalanan suçluların, göz, yüz ve ses izlerinden de bulunabilmesi için çalışmalar sürdürülüyor. Günümüzde suçlunun kimliğini ortaya çıkartmak üzere olay yerinden parmak izi elde etmeye özen gösteren güvenlik güçleri, aynı titizlikle DNA içerebilecek delilleri de aramak zorunda. Son yıllarda DNA teknolojilerinde kaydedilen önemli gelişmeler sayesinde, bundan daha 10 yıl öncesine dek çözülemez kabul edilen pek çok olay aydınlatılıyor. 
     
     Kanlı çarşafları atıyorlar 
     Türkiye'de de İstanbul Üniversitesi Adli Tıp Enstitüsü, DNA analizleriyle suçluları dedektif gibi izliyor. Mendildeki leke veya mektup pulu, suçluyu ele veriyor. DNA incelemelerinde başarılı sonuçlar alındığını söyleyen enstitü müdürü Prof. Dr. Sevil Atasoy, "Delil toplama eksiksiz yapılırsa suçluya ulaşabiliyoruz. Ancak bu konuda hatalar yapılıyor. Olay yerinde savcıyı bekleyen ev sahipleri, ayıp olmasın diye kanlı çarşafları yıkıyorlar, ortalığı silip süpürüyorlar. Yaralılar banyo yapıyor, izler uçup gidiyor. Güvenlik birimlerinin de bilimsel olarak delil topladığını söylemek fazla iyi niyetlilik olur" diyor. 
     
'DNA bankamız olsa o kadını bulurduk'      Prof. Dr. Sevil Atasoy, sorularımızı yanıtladı 
     Kan lekesinden cinsiyet belirlenebiliyor mu 
     Amelogenin, DNA hücre çekirdeğinde bulunan genetik bilgimizin kayıtlı olduğu tek moleküldür. Bunun üzerinde de bir amelogenin bölgesi var. Bu incelendiğinde suçlunun kadın mı erkek mi olduğu anlaşılır. 
     
     Suçluya nasıl ulaşılıyor 
     Eğer elde zanlı varsa, onun DNA özellikleriyle, bulunan kan lekesinin DNA özellikleri karşılaştırılır. En az 13 özellik karşılaştırmanız gerekiyor. 13'ü de tutarsa yüzde yüz suçlu o kişidir. Bu 13 bölge, STR denen bölgelerdir ama hiçbir şekilde bir insanın ırkı, saçının veya gözünün rengi hakkında bilgi vermez. Ama bu bölgeler insandan insana fark eder ve kalıtım yoluyla da aileden çocuklara geçer. Dolayısıyla yeryüzünde bu 13'ünün de birbirini tuttuğu ancak iki kişi olabilir o da tek yumurta ikizleri. 
     
     DNA bankamız olsaydı Garih cinayeti çözülebilir miydi 
     O zaman mezarlıkta bulunan kadın kanını bankanızdaki kan örnekleriyle karşılaştırırdık. Zaten daha önce herhangi bir suçtan mahk m olmuşsa bankada bilgisi olur. Ve böyle bir bilgi de cinayetin kısa sürede çözülmesini sağlar. 
     
     YARIN - Küçük Emrah'ın babalık davası nasıl çözüldü - DNA testiyle çözülen 167 yıllık tarihi sır - DNA nedir, nereden elde edilir - Katillerin beyni normal insanlardan farklı mı 
     
     



 GÜNCEL 

















</TEXT>
</DOC>
