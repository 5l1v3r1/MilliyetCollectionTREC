<DOC>
<DOCNO> 31205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/ekonomi/aeko.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom tamam sıra bankalarda 
</HEADLINE>
<TEXT>

IMF’nin Telekom’la ilgili isteklerine boyun eğen hükümet, sermaye artışı taahhüdünü tutmayan bankalar ve Fon bankalarındaki işlemlerin hızlandırılması için harekete geçiyor 
     ANKARA Milliyet 

     Sabah bir araya gelerek, Telekom yönetiminde IMF’nin istediği yönde değişimi kabul eden koalisyon liderleri, akşam saatlerinde de IMF’nin ikinci isteği olan Fon bankaları için toplandı. 
     Günün ikinci liderler zirvesi akşam saatlerinde toplandı. Başbakan Bülent Ecevit başkanlığında toplanan zirveye Başbakan Yardımcısı Mesut Yılmaz, Hüsamettin Özkan ile Devlet Bakanı Kemal Derviş katıldı. Zirvenin ilk bölümüne Bankacılık Düzenleme ve Denetleme Kurumu BDDK Başkanı Engin Akçakoca da katılarak bankalar konusunda liderlere bilgi verdi. 
     
     Sermaye taahhüdü uyarısı 
     IMF, Tasarruf Mevduatı Sigorta Fonu’nda bulunan bankaların ya tek bir çatı altında birleştirilmesini ya da kapatılmasını istemişti. Zirvede ayrıca özel bankaların mayıs ayı sonunda yerine getirmesi gereken sermaye artırımı taahhütleri de ele alındı. IMF Başkanı Köhler’in Başbakan Ecevit’e yazdığı mektupta bu konuda uyarıda bulunduğu öğrenildi. IMF’nin bir diğer uyarısının da bankaların bilanço dışı döviz taahhütleriyle ilgili olduğu belirtildi. Teminat mektubu ve opsiyon işlemlerinden kaynaklanan bilanço dışı döviz taahhütlerinin de açık pozisyonlar kadar önemli bir sorun olduğu uyarısı yapıldığı belirtildi. Dün akşam yapılan zirvenin ardından, BDDK’nın bugün bankacılık alanındaki son durum, Fon bankalarının ihale sürecindeki gelişmeler ve bankacılık sektörüne yönelik, yazılı ve kapsamlı bir açıklama yapması bekleniyor. 
     
     Bahçeli, Derviş’li zirvede yok 
     Başbakan Bülent Ecevit başkanlığında toplanan bankacılık zirvesine Başbakan Yardımcısı Mesut Yılmaz, Hüsamettin Özkan ile Devlet Bakanı Derviş katıldı. Daha önce de "Derviş hükümetin dördüncü ortağı gibi davranıyor" diyen Başbakan Yardımcısı ve MHP lideri Devlet Bahçeli ise zirveye katılmadı ve zirve sonrası Başbakan Bülent Ecevit’in yanına giderek, bilgi aldı. 
     
     Brüksel gezisi iptal 
     Bu arada Bakan Derviş’in bugün yapılması planlanan Brüksel gezisi iptal edildi. İptal kararı, Derviş’in Ankara’daki yoğun programı nedeniyle alındı. Derviş’in, Brüksel’de AB Yatırım Bankası yetkilileri ve AB’nin genişlemeden sorumlu temsilcisi Gunther Verhaugen ile bir araya gelmesi bekleniyordu. 
     
Derviş’i sırtından bıçaklamak istiyorlar’      Time dergisi, Devlet Bakanı Kemal Derviş’in çevresindeki politikacıların çoğu, onun başarısız olduğunu görmek istiyor’ diye yazdı. 
     Derviş’e son sayısında iki sayfa ayıran dergi, Batılı bir diplomatın Derviş için Ankara’da ne yaptığını bilen sadece bir kişi var, ama onu da arkasından bıçaklamak isyeyen 100 kişi var’ dediğini belirtti. Derviş’in sahip olduğu kişisel profilin hükümet içindeki meslektaşlarını rahatsız ettiğini yazan dergi, Derviş’in sıradan Türkler arasında popüler olmasının sebebinin de birbirini takip eden beceriksiz hükümetlerin cüzdanlarını boşaltmasından duyulan yorgunluk’ olduğunu belirtti. MHP liderinin Derviş’in yurt gezilerinde gördüğü ilgiden sonra, onu bir parti lideri gibi davranmakla suçladığına dikkat çekilen yazıda, Derviş’in Türkiye’nin ekonomik sorunlarını sağlam bir şekilde çözebileceğinin de h l belirsiz olduğu ifade edildi. 
     Yazıda, Derviş’in Telekom’da MHP’nin siyasi atamalarına boyun eğdiği, bu nedenle şimdi Türkiye’ye borç verenleri ikna etmeye çalıştığı, ama bu durumun yatırımcı güveninin oluşmasına yardımcı olmayacağı savunuldu. MHP lideri Bahçeli’nin, Derviş için İsterse istifa etsin. Bu iyi bir şey bile olabilir’ dediği aktarılırken, Derviş’in istifa etmesi halinde Türk ekonomisini de beraberinde götüreceği belirtildi. 
     



 EKONOMİ 
























</TEXT>
</DOC>
