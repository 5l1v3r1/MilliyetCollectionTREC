<DOC>
<DOCNO> 13356 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/guncel/gun01.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlak kraliçesini ailesi kalkındırmış 
</HEADLINE>
<TEXT>

Türkiye'nin kira geliri rekortmeni Ayla Ökmen babası, dayısı ve 1974 yılında hunharca öldürülen kocasından kalan yüklü miraslarla emlak zengini olmuş 
     İZMİR DHA 

     Türkiye'nin en fazla kira geliri elde edenler listesinde 370 milyar lira ile birinci olan Ayla Ökmen'in, İzmir'in en zengin işadamlarından Şerif Remzi Reyent'in yeğeni, Harp Akademileri eski komutanlarından Ali Fuat Erden'in de kızı olduğu ortaya çıktı. Hastalığı nedeniyle ABD'de tedavi gören Ökmen'in, aileden kalan yüzlerce daire ve arsayla kira geliri rekortmeni olduğu anlaşıldı. 
     
     Sadece dayısı yeter 
     Ökmen'in üzüm ve kuru meyve tüccarı olan dayısı Şerif R. Reyent, İzmir'de "Anahtarlarının sayısını bilmeyen adam" olarak tanınıyor. Reyent'in, binlerce dönümlük arazi, Birinci Kordon'da Pizza Hut'un bulunduğu işhanı, Narlıdere Spor Salonu, Dokuz Eylül Üniversitesi arkasındaki trafik eğitim alanı, Sahilevleri'ndeki araziler, Kahramanlar ve Alsancak'taki arsalar, onlarca ev, işyeri ve işhanından oluşan servetini, kızkardeşinin çocuğu Ayla Ökmen'e bıraktığı söyleniyor. 
     
     Tek varisi kızı Çiğdem 
     İzmir Amerikan Kız Koleji'ni bitirdikten sonra, Atatürk'ün Tarım Bakanı Mümtaz Ökmen'in oğlu Laçin Ökmen'le evlenen Ayla Ökmen, 1974'te eşinin Belgrad ormanlarında öldürülmesinden sonra bir daha evlenmedi. Ökmen'e, Ankara'nın sayılı zenginlerinden olan eşinden de büyük miktarda arazi miras kaldı. 
     Eşini kaybettikten sonra Londra'ya yerleşen 65 yaşındaki Ökmen, belli dönemlerde İzmir'e geliyor. Burada dayısı adına bir ilköğretim okulu yaptıran Ökmen, Karataş'taki Tarihi Asansör'ü de Büyükşehir Belediyesi'ne bağışladı. Ökmen'in tek yasal varisi ABD'de yaşayan kızı Çiğdem. 
     
     Dolar yükselince kiraları dondurdu 
     Ökmen'in Süreyya Reyent İşhanı'ndaki kiracıları da ev sahiplerinin kendilerine gösterdiği anlayışa övgü yağdırdı 

</TEXT>
</DOC>
