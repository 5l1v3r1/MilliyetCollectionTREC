<DOC>
<DOCNO> 16881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/soneko18.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin gidişi ertelendi 
</HEADLINE>
<TEXT>

     Türkiye Masası Şefi Carlo Cottarelli başkanlığındaki IMF Heyeti'nin, bugün için planlanan dönüş tarihinin ertelendiği öğrenildi. 
     IMF Heyetinin çalışmaları, ağırlıklı olarak, yeni ekonomik programın finansmanı ve Niyet Mektubu'nun hazırlanması konusu üzerinde yoğunlaştı. 
     IMF Heyetinin, Türkiye Masası Şefliğine getirilecek olan Juha Kahkonen'in de katılımıyla, bir yandan ekonomi yetkilileriyle görüşürken, bir yandan da Washington'daki IMF üst düzey yöneticileriyle de görüş alış verişinde olduklarını ifade ediliyor. IMF, rezervleri arttırmak ve yeni programın finansman ihtiyacını karşılamak üzere, geçen yıl Aralık ayında ek rezerv kolaylığı SRF adı altında vermeyi kabul ettiği krediye ilave olarak, ek kredi sağlayacak. Uzmanlar, Türkiye'nin sağlayacağı mali imkanların, doğrudan IMF'den sağlanmasının mümkün göründüğünü, bu sağlanacak kredinin de, 5-6 milyar dolar düzeyinde olabileceği, fakat bununla ilgili çalışmaların devam ettiğini vurguluyorlar. Devlet Bakanı Kemal Derviş'in de, yeni ekonomik program hakkında bilgi vererek G-7'lerin desteğini sağlamak amacıyla, 20 Nisan'dan sonra Avrupa ülkelerine ve daha sonra da ABD'ye gideceği ve 26 Nisan'da başlayacak olan IMF-Dünya Bankası Bahar Dönemi toplantılarına katılacağı kaydediliyor. 




</TEXT>
</DOC>
