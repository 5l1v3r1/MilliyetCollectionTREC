<DOC>
<DOCNO> 47302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/yazar/akyol.html </URL>
<DATE> 2001/10/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Referandum yanlış... 
</HEADLINE>
<TEXT>

     LİDERLER toplantısından hemen sonra Mesut Yılmaz'la görüşüyorum, "temel konumuz bütçe, yani kamunun küçültülmesi" diyor. 
     Afganistan'a barış gücü gönderme meselesi... 
     - Ne bizden böyle bir şey istendi ne de bizim gündemimizde böyle bir şey var... 
     Ya referandum sorunu 
     - Referandumu önleyecek şekilde bir Anayasa değişikliği yapmamız lazım, bakalım muhalefet yanaşacak mı 
     Hükümet çevrelerinde Cumhurbaşkanı'na kırgınlık var. Söylenenlere göre, vekil maaşlarını Başbakanlık Müsteşarı'nın maaşına endeksleyen bir yasa çıkarılırsa, Cumhurbaşkanı'nın söz konusu Anayasa değişikliğini veto etmeyeceği yolunda bilgiler gelmiş. 
     Ona göre de söz konusu yasa çıkarıldı. Veto gelmedi ama daha ağır "referandum" geldi. 
     Gerçekten bugünkü ekonomik ve siyasi ortamda referandum kriz üstüne kriz demek olur. 
     
     MHP Grup Başkanvekili Mehmet Şandır, son derece birikimli ve dengeli bir isimdir. O da Cumhurbaşkanı'na kızıyordu 
     - Cumhurbaşkanı öyle uygun görüyor denildi yasa çıkardık ama yine referanduma götürüyor 
     Ecevitler Sayın Cumhurbaşkanı'nın çevresinin "CHP'li olduğunu" söylemişlerdi. MHP'li Şandır diyor ki 
     - Ne CHP'si... Keşke bugünkü CHP gibi olsa... Sayın Cumhurbaşkanı'na büyük saygı duyuyoruz. Ama çevresine, CHP'den öteye, 6 Ok'çu danışmanlar toplandı Birçok tavrında bunun etkilerini görüyoruz. 
     Şandır devam ediyor 
     - Anayasa'nın maaşlarla ilgili 86. maddesindeki değişiklik yanlışsa, uyarıyla da düzeltirdik, vetoyla da düzeltirdik. Siyaset kurumuyla halkı karşı karşıya koyacak bir referandum yanlıştır. 
     
     MAAŞLARLA ilgili 86. maddenin hikayesi şu Partiler Arası Uzlaşma ve Anayasa Komisyonları, vekil maaşlarının "en yüksek devlet memurunun" yani Başbakanlık Müsteşarı'nın maaşından fazla olamayacağını öngörüyordu. Meclis'e gelince, milletvekillerinin toplu girişimiyle bir "asgari" kelimesi eklendi yani vekil maaşı Başbakanlık Müsteşarı'nın maaşından az olamayacak, ama çok olabilecekti 
     Evet yanlış Cumhurbaşkanı'nın tepkisi doğru... Ama, konu Meclis'te görüşülürken Cumhurbaşkanı uyarabilirdi veya önüne geldiğinde "tekrar görüşülmek üzere" geri çevirebilirdi. 
     Nitekim uluslararası sözleşmelerin hukuki gücünün ne olacağı konusundaki Anayasa değişikliği, Sayın Cumhurbaşkanı'nın uyarısı doğrultusunda düzenlenmiştir. 
     Referandum sadece masraflarıyla değil, siyasi konjonktür bakımından da çok yanlış olur. Meclis süratle hareket ederek, 86. maddeyi Komisyon'dan geçen eski haline, Cumhurbaşkanı'nın da uygun bulacağı sınırlamaya uygun bir biçimde yeniden düzenlemelidir. 
     Muhalefet bu kolaylığı sağlar mı Şandır'ın cevabı 
     - Çeşitli partilerden arkadaşlarla görüştüm, SP ve APK bu kolaylığı sağlayacak gözüküyor. Birkaç gün içinde DYP'nin de bunu benimseyeceğini umuyorum. 
     Evet, maaşlarla ilgili yanlış düzenleme referandumsuz düzeltilmelidir. 
     
     







Referandum yanlış... 


Yurt görevi... 


Bölgesel barış gücü 


Siyaset sahnesinde yeni beklentisi 


Yıpranma menzili 


Türkiye'yi bürokrasi yönetiyor 


IMF’nin rolü nedir 


Herkes için ulaşılabilir olmak 


Ortadoğu'da Afgan etkisi 


Milletvekillerine neden maaş ödüyoruz 


KOBİ’ler sahipsiz’ 


Hükümet Cumhurbaşkanı'na karşı atakta 


Sinema da krizde... 


TBMM, 1931'de vekil maaşını düşürmüştü 


BBG evinde diktatorya Kadınlar faşist mi sever 


Fon’a devir yok, tasfiye birleştirme devletleştirme var 


</TEXT>
</DOC>
