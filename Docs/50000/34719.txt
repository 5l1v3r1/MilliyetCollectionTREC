<DOC>
<DOCNO> 34719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sondun02.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanadalı feministler ayaklandı "Milli marş yeniden yazılsın" 
</HEADLINE>
<TEXT>

     Kanadalı feministler, ulusal marşın sözlerinde cinsiyet farkı gözetildiğini öne sürerek, değiştirilmesini istiyorlar. 
     Kanadalı kadın dernekleri, ulusal marşın ''Gerçek vatan aşkı bütün oğullarına hükmetsin'' şeklindeki sözlerine, cinsiyet ayrımı yapıldığı gerekçesiyle tepki gösteriyorlar. 
     Dernek üyeleri, milli marşın sözlerinin yeniden yazılması istemiyle hazırlanan dilekçe ile imza kampanyası başlattılar. Feminist gruplar, milli marşın Kanada toplumunu yansıtan bir sembol olması gerektiğini, ancak kadınları dışladığı gerekçesiyle bunun gerçekleşmediğini savunuyorlar. 
     Kanada Başbakanı Jean Chretien, daha önce yaptığı bir açıklamada, milli marşın sözlerinin değiştirilmesinin mümkün olmadığını ifade etti. Muhalefetteki Kanada İttifakı milletvekilleri de böyle bir değişikliğin maliyetinin çok yüksek olacağını söylediler. 
     







</TEXT>
</DOC>
