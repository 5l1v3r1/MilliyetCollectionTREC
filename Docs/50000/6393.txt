<DOC>
<DOCNO> 6393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/spo01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Çıldırıyor, çıldırtıyor, en kritik anlarda Beşiktaş’ı yakıyor 
</HEADLINE>
<TEXT>
YETER ARTIK NOUMA 
Oyunculuğuna diyecek yok. Ama öfkesinin esiri, dengesiz işler yapıyor. Ne onunla, ne de onsuz oluyor. Sabıkası kabardıkça, camia da çileden çıkıyor 
     Oynarsa kurtarıcı 
     BEŞİKTAŞ’ın en golcü futbolcusu Nouma... Oyunculuğuna da diyecek yok. Ama öfkesinin esiri olup, dengesiz işler yapınca, en kritik anlarda takımını yakınca, sabıkası kabardıkça herkes çileden çıkıyor. Beşiktaş’ın en hırçını. Takımını sık sık yalnız bırakıyor. Ancak oynadığı zaman kurtarıcı oluyor. Attığı 14 golle bir sezonda 17 gole imzasını koyan Kovaçeviç’in tahtına şimdiden yaklaşıyor. 
     
     Kart rekoru kırdı 
     NOUMA oldukça sinirli bir yapıya sahip. Şampiyonlar Ligi’nde Leeds United maçında rakibine tokat attı, 4 maç ceza aldı. Ligde 4 sarı kart gördü, Siirt Jetpa karşısında oynamadı. Galatasaray ve Erzurumspor maçlarında da boş durmadı, sarı kartlar yüzünden Bursaspor’a karşı takımında yerini almadı. Az zamanda büyük işler yaptı. Beşiktaş camiasını çileden çıkardı, tepki giderek arttı. 
     
     Ağır ceza geliyor 
     YÖNETİM ise şimdiye kadar Nouma’ya hiç ceza vermedi. Zaman zaman kararlar aldı ama cezalar sonra donduruldu. Artık yönetimin de sabrı taştı. Thomas’a attığı kafa ve gördüğü kırmızı kart öfkelendirdi. Yönetimin ilk etapta 30 bin dolar ceza vereceği belirtildi. Ayrıca oynamayacağı her maç için 15 bin dolar daha eklenecek. Eğer Nouma beklendiği gibi üç maçta yer almazsa ceza 75 bin dolara yükselecek. 
     
     Arkadaşları da kızdı 
     NOUMA’ya takım içinde arkadaşları da kızgın. Futbolcular, Antalyaspor maçından sonra Fransız futbolcunun kulübe çağrılarak kutlanmasını "çifte standart" olarak değerlendiriyorlar ve şöyle konuşuyorlar "Kart görüyor. Formasını yere atıyor. Yine de ceza almıyor. Bu kadar yüz verilirse olacağı budur. Bizden para cezası kesiliyor, onunkiler sürekli donduruluyor. Bu da bizi fazlasıyla rahatsız ediyor." 
     
3 maç ceza yolda      BEŞİKTAŞ - G.Birliği maçının hakemi Erol Ersoy ve gözlemcileri Hilmi Ok ile Erdoğdu Diyadin’in raporlarına göre tedbirli olarak disiplin kuruluna sevk edilen olan Nouma’ya geçmişte yaptığı olaylar nedeniyle üç maç ceza gelebileceği belirtildi. Nouma, takımının bu hafta ligde Rizespor ile oynayacağı maçta da forma giyemeyecek. Nouma, cezası üç maç olursa ligdeki Fenerbahçe maçında da yer almayacak. 
     
Bu da ikinci yüzü      NOUMA, Thomas’a attığı kafadan sonra kırmızı kartı gördü ve oyundan çıktı. Öfkeliydi. Ama soyunma odasına gidince Fransız futbolcunun ikinci yüzü ortaya çıktı. Gençlerbirliği oyuncularının yanına gitti. İsmail’e elini uzattı, tebrik etti. Tüm oyuncuları kutladı. Kırmızı - Siyahlılar, "Yanımıza geldiğini görünce yine kavga edeceğini sandık. Ama kutlaması bizi de şaşırttı" dediler. 
     
Uzmanlar ne diyor      Agresif kişilik 
     OLMADI ve olmuyor da. Bir sporcunun görevi takımını hiçbir zaman ofsaytta bırakmamaktır. Sahada kafa ve yumruk atan, tartışan, tüküren bir adam ne kadar iyi bir futbolcu olsa, ne yazar. Bu davranışlar, seyircisine karşı sorumsuzluk değil mi Kendini toplumdan üstün tutmak değil mi Yoksa psikolojik vaka mı İşte, Türkiye’de geçen zaman içinde Nouma denilen futbolcunun kişilik kartı. 
Prof.Dr.Fevzi Aksoy 
     NOUMA öfkeli ve kızgın. Duygularını, endişesini, kaygısını kontrol etme becerisi gösteremeyen, istediğini yapamadığı zaman tüm denetimini ortadan kaldırarak, agresif davranışlarda bulunan bir insan. Bu tip oyuncuların bulundukları ortama yarardan çok zararları dokunabilir. Ne kadar başarılı futbolcu olursa olsun bu hareketleriyle takım içindeki birliği ve ahenki bozar. 
Prof.Dr.Özcan Köknel 

Scala tehdit etti      Futbolculara "Toparlanın. Yoksa canınızı yakarım" diye bağırdı 
     BEŞİKTAŞ’ın Türkiye Kupası’nda Gençlerbirliği’ne penaltı atışları sonucunda elenmesi Teknik Direktör Nevio Scala’yı da çileden çıkardı. İtalyan hocanın maçın bitiminde soyunma odasına bir hayli sinirli bir şekilde girdiği ve futbolcularına çıkıştığı belirtildi. 
     SCALA’nın etrafına topladığı oyuncularına, "Bazılarınız sanki sahada hiç yoktu. Ne yapmaya çalışıyorsunuz. Aklınızı başınıza toplayın. Toparlanın, yoksa canınızı yakarım" diye bağırdığı öğrenildi. Futbolcuların Scala’ya karşılık vermediği ifade edildi. 
     
Tayfur yine yok      BEŞİKTAŞ’ın ligde Çaykur Rizespor ile yapacağı maçta sakatlığı süren Tayfur yine forma giyemeyecek. Scala, Tayfur’un yerine Murat Alaçayır’ı cezalı olan Nouma’nın yerine ise Fazlı’ya görev verecek. Karşılaşmanın hazırlıklarına dün başlayan Siyah - Beyazlı ekip, bugün özel bir uçakla Trabzon’a gidecek, oradan da Rize’ye geçecek. 
     


 SPOR 


































</TEXT>
</DOC>
