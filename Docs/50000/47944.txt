<DOC>
<DOCNO> 47944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/dunya/dun07.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanistan şarbon’un dalgasında 
</HEADLINE>
<TEXT>

Ülkenin dört yanından şüpheli mektuplar ve ihbarlar yağıyor 
     YORGO KIRBAKİ Atina 

     Yunanistan’da "şarbon şakası" emniyet ve sağlık birimlerine diz çöktürdü. Ülkenin dörtbir yanında içinde "şüpheli tozun" bulunduğu yüzlerce mektup ele geçirildi. Polise üç gün içinde telefonla yapılan "şarbonlu mektup" ihbarları ise bini geçti. 
     Yunan polisi, itfaiye teşkilatı ve Sağlık Bakanlığı her ihbarı değerlendirmek ve bulunan her şüpheli mektubu incelemek için seferber oldu. 
     Hükümet Sözcüsü Tilemahos Hitiris "soğuk şakalara son verilmesi" çağrısında bulunurken, Sağlık Bakanlığı Genel Sekreteri Hristos Sofianos "şarbon şakası yapanları yakalarsak pahalıya ödeyecekler" dedi. Yunanistan’da "vatandaşın huzuru bozmak" suçu 2 yıla kadar hapis cezası öngörüyor. 
     
     Sağlık Bakanlığı en büyük kurban 
     Yunanistan’da en büyük şarbon şakası Sağlık Bakanlığı’nda yaşandı. Bakanlığın Atina’daki merkez binasındaki şüpheli mektup yüzünden personel karantinaya alındı, bina da boşaltıldı. 
     



 DÜNYA 

















</TEXT>
</DOC>
