<DOC>
<DOCNO> 38429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/soneko08.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'e verilecek kredi ABD'nin istediği koşullara bağlı 
</HEADLINE>
<TEXT>

     Uluslararası Para Fonu'nun IMF uzun görüşmelerden sonra Arjantin'e sağlamaya karar verdiği 8 milyar dolarlık yeni kredi paketinin, ABD yönetiminin istediği bir dizi ağır koşul içerdiği bildiriliyor. 
     IMF'nin geçmişteki kapsamlı kurtarma operasyonlarına muhalefetiyle bilinen Cumhuriyetçi Parti yönetiminin, Arjantin'in borçlarını ödeyemememe tehlikesi karşısında, yeni paketi bir dizi koşula bağlı olarak gönülsüzce kabul ettiği belirtiliyor. ABD'nin yeni krediye karşılık Arjantin'den, geniş toplumsal kesimlerin tepkisini çeken ''sıfır bütçe açığı'' politikasını kararlılıkla uygulamasını, borç takası yoluyla vadesi gelmiş iç ve dış borçlarının ödemesini zamana yaymasını ve uluslararası ticaretin önündeki korumacı önlemleri tümüyle kaldırılmasını istediği kaydediliyor. 







</TEXT>
</DOC>
