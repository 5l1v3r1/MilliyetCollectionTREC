<DOC>
<DOCNO> 11851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/sontur16.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikri Sağlar, CHP'den ihraç edildi 
</HEADLINE>
<TEXT>

     CHP Yüksek Disiplin Kurulu, bugün yaptığı toplantıda eski PM üyesi Fikri Sağlar'ı partiden ihraç etti. 
     CHP YDK, bugün yaptığı ve yaklaşık 4 saat süren toplantıda Fikri Sağlar, Mehmet Moğultay ve İstanbul İl Disiplin Kurulu Başkanı Timurlenk Dal'ın durumunu görüştü. Mehmet Moğultay ve Timurlenk Dal'ın toplantı öncesi parti genel sekreterliğine gönderdikleri istifa dilekçelerinin YDK'ya ulaştırılmasıyla bu iki kişinin durumu askıya alındı. 
     CHP YDK Başkanı İsmet Çanakçı, A.A muhabirin yaptığı açıklamada, bir öceki toplantıda savunması istenen ancak bu savunmayı vermeyen Fikri Sağlar'ın bugünkü toplantıda partiden ihraç edildiğini açıkladı. Öte yandan konuya ilişkin bir açıklama yapan Sağlar, gerçek bir CHP'li olarak kendisine isnat edilen benzer suçları işlemeye devam edeceğini belirterek, ''Asıl parti suçu işleyenler, bireysel çıkarları için ihraç talebinde bulunanan kifayetsiz muhterislerdir'' dedi. 




</TEXT>
</DOC>
