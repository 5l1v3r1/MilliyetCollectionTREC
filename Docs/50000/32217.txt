<DOC>
<DOCNO> 32217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko08.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin krizi dünyaya sıçramaz’ 
</HEADLINE>
<TEXT>

Analistlere göre, Arjantin’deki krizin global çapta bir mali krize yol açması mümkün değil 
     Arjantin’deki ekonomik kriz ve borçlarını ödeyemeyeceği kaygısının, Türkiye de dahil, gelişen piyasaları olumsuz etkilemesi abartılı bulunuyor. 
     Uzmanlara göre, Arjantin kaygısı nedeniyle bu kez global çapta bir mali kriz çıkması tehlikesi, daha önceki zamanlara kıyasla daha zayıf. 
     
     Abartıldı’ 
     Uzmanlar, "Arjantin’deki ekonomik krizin son aylarda çok sansasyonel hale getirildiği, bu krizin potansiyel zararının daha önceki krizlere kıyasla çok daha az olduğu" kanısındalar. 
     Nitekim, uluslararası yatırım kuruluşu Merrill Lynch’in raporunda da, "gelişen piyasalara bakılırken çok fazla genelleme yapmanın hatalı olduğu inancındayız, aslında, Meksika ve Güney Kore gibi birkaç önemli ülke zaten ciddi durgunluk dönemlerini atlattı ve kredibilite kalitelerini yeniden yükseltme yolundalar" denildi. 
     Bank of America’nın döviz stratejisti Guillermo Estebanez de, "Arjantin’in büyük sorun olduğunu herkes biliyor, fakat bu, dizginlenebilir ya da dizginlenmiş bir sorun" dedi. 
     Mali piyasalar uzmanlarına göre, geçmişteki krizlerde beliren dünyanın başka alanlarına yayılma işaretleri bu kez görünmüyor. 
     



 EKONOMİ 

















</TEXT>
</DOC>
