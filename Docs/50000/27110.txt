<DOC>
<DOCNO> 27110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/ekonomi/aeko.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Takasla gelen bayram 
</HEADLINE>
<TEXT>

Piyasaların merakla beklediği takas ihalesine bankalardan büyük talep geldi. Bankacılar, ihaleye 8 ile 10 milyar dolar arasında bir teklif geldiğini belirtti 
     KADİFE ŞAHİN HARUN GÜREK 

     Uzun süredir piyasalarda büyük beklenti yaratan iç borçlanma takası ihalesi dün gerçekleştirildi. Sabah 09.00’da başlayan ve akşam 16.00’da biten ihaleye bankalardan yoğun talep geldiği öğrenildi. 
     Bankacılardan alınan bilgiye göre takas ihalesine 8 ile 10 milyar dolar arasında bir talep geldi. Bankacılar, ihaleye gelen talebin sektörün net olarak tahmin edilemeyen döviz pozisyon açığı nedeniyle yüksek olduğunu ifade etti. 
     İhaleye hemen hemen bütün bankaların yanı sıra aracı kurumlar ve vatandaşlar da teklif verdi. 
     
     Açıklama pazara 
     Sonuçları 17 Haziran Pazar günü açıklanacak olan ihalede Hazine’nin takas tutarını 5 milyar dolar düzeyinde tutması bekleniyor. Devlet Bakanı Kemal Derviş, geçen hafta Frankfurt ve New York’a giderken asgari takas tutarını 3 milyar dolar olarak ifade etmişti. 
     İşlemleri 18 Haziran’da gerçekleştirilecek olan takas ihalesinde, en büyük katılımın sektörün en büyük dört bankası tarafından gerçekleştirildiği belirtiliyor. 
     
     İskonto pazarlığı 
     Bankacılar, Hazine k ğıdı portföyü yüksek olan büyük bankaların katılımının yanında orta büyüklükte bankaların da ihaleye önemli rakamlarda talepte bulunduğunu ifade etti. 
     İhalede büyük bankaların k ğıtlara uygulanacak iskonto oranında Hazine yetkilileri ile görüşerek taleplerini ilettiği ve iskontonun 14.5 - 15 arasında olmasını istedikleri öğrenildi. İskontonun 13 olmasını isteyen Hazine’nin 14’ün üstüne çıkabileceği belirtiliyor. 
     
     İkinci takas beklenmiyor 
     Üçlü paket olarak yapılan takas ihalesinde, tüm katılımcılar saat 16.00’ya kadar Merkez Bankası’na ortalamadan değiştirme teklifi verdi. 
     2001 ve 2002 yılında vadesi dolan Hazine k ğıtlarından 23’ünün "dolara endeksli ve TL tahvillerle" değiştirilmesini içeren borç takasının uluslararası piyasalarda işlem gören eurobondları da etkilemesi bekleniyor. 
     Gelen yüksek talebi bankaların Hazine’ye güveni olarak da değerlendiren bankacılar, ihalenin başarısı nedeniyle Hazine’nin ikinci bir takasa ihtiyaç duymayacağını kaydetti. Hazine’nin önümüzdeki günlerde takasın yanı sıra yeni bir dış krediyle rahatlayacağı ve Derviş’in Frankfurt ve New York temaslarında dış kredinin gündeme geldiği öğrenildi. 
     
Programa güvenoyu      Pazartesi yeni bir Türkiye’ 
Ferit Şahenk - Doğuş Hold. Yön. Krl. Bşk. 
     "Borç takasının olumlu sonuçlanmasıyla, pazartesi bambaşka bir Türkiye’ye uyanacağız" diyen Şahenk, önceki gün CNBC - E’ye verdiği demeçte iç borç takasının kamu maliyesinin düzelmesine yardımcı olacağını belirtti. Şahenk, "Takas, onun bunun için değil, Türkiye için önemli. Takasın olumlu sonuçlanmasıyla pazartesi bambaşka bir Türkiye olacak" dedi. 
     
     Borçlanmamız kolaylaşacak’ 
Zafer Kurtul - Akbank Genel Müdürü 
     İhalenin başarılı olması Türkiye ekonomisinde stabilitenin sağlanması için önemli bir adım. Böyle bir ortamda ülkemizi desteklemek görevimizdi. Akbank bu bilinçle önemli bir miktarda katılımda bulundu. Önümüzdeki birkaç hafta içinde döviz kurlarında istikrarın sağlanması ve TL faizlerinin daha düşeceğini tahmin ediyorum. Ayrıca Türkiye’nin dışarıdan borçlanma imk nlarını da kolaylaştıracak. 
     
     İlgi, güveni ifade ediyor’ 
Burhan Karaçam - Koçbank Yön. Krl. Bşk. 
     Türkiye için çok önemli. Sonuçları beklendiği gibi olumlu açıklanırsa yeni bir dönem başlayacak. Hazine, borcunu daha uzun vadeye yayacak ve yenilenmesini sağlayacak. Ayrıca yabancıların da çok yakından izlediği bir olay. Programa duyulan güveni de ifade ediyor. Piyasalarda da etkisi olacak. Kısa ve uzun vadede piyasalarda rahatlama yaratacağından vatandaşa da umut verecek. 
     
     Rehavete kapılmamalıyız’ 
Naci Sığın - Yapı Kredi Bankası Gn. Md. 
     İhaleye 10 katrilyonluk büyük bir talebin geldiğini tahmin ediyorum. Bankaların aktif pasifleri açısından vade riski içeriyor. Ancak şu an faiz - kur riski öncelikli. Döviz pozisyon açıklarını kapatmalarında büyük rahatlama sağlayacak. Hazine 3 ay vadeli borçlanabiliyordu. Şimdi 4 yıl vadede nakit akışı rahatlayacak. Ülke ekonomisi ve piyasalara istikrar getirecek. Ancak takas oldu diye rehavete kapılmamamız lazım. Bütün sorunlarımızı hep birlikte çözeceğimize inanıyorum. 
     



 EKONOMİ 






















</TEXT>
</DOC>
