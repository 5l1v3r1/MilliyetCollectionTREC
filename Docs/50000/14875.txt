<DOC>
<DOCNO> 14875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/siyaset/siy06.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sistemli işkence yapılıyor 
</HEADLINE>
<TEXT>

Pişkinsüt’ün, en çok merak ettiği soru Neden kadın sorgucu bulunmuyor ’ 
     ANKARA Milliyet 

     TBMM İnsan Hakları İnceleme Komisyonu eski Başkanı ve DSP Milletvekili Sema Pişkinsüt, emniyet binalarının kalorifer dairelerinde işkence yapıldığını, Türkiye’nin sistemli işkencenin önüne geçmesi gerektiğini söyledi. 
     Yargıtay’da düzenlenen "İşkence" konulu panele katılan Pişkinsüt, komisyon başkanlığı sırasındaki gözlemlerini şöyle anlattı 
     "Sorgular, kalorifer daireleri gibi gizli bölümlerde yapılıyor. Burada bulunan işkence aletlerini kendi gözlerimizle gördük. Bu sırada bizim inceleme yapmamıza engel olmaya çalışan yetkililerle karşılaştık. Yetkililer binaların bu bölümlerinin depo olarak kullanıldığını iddia ettiler. Ancak ısrarlarımız sonucu girdiğimizde işkence aletlerini gördük." 
     
Kadından sorgucu      "Sorgu personelini yüzlerinden tanıdığını" söyleyen Pişkinsüt, incelemeleri sırasında en çok merak ettikleri sorunun, "Sorgucular arasında neden kadınların da yer almadığı" olduğunu kaydetti. Pişkinsüt bu soruya yetkililerden bazılarının, "Bir kadının çocuğu varsa, sorguya dayanamaz" yanıtını verdiklerini belirtti. 
     


 SİYASET 























</TEXT>
</DOC>
