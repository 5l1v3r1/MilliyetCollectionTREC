<DOC>
<DOCNO> 34900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sondun11.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Her beş Amerikalı kızdan biri tecavüze uğruyor 
</HEADLINE>
<TEXT>

     ABD'de yapılan bir araştırma, her beş kızdan birinin erkek arkadaşı tarafından fiziksel veya seksüel tecavüze uğradığını ortaya koydu. 
     Harvard Üniversitesi uzmanları tarafından yapılan araştırmada, bu durumun, yaşı küçük kızlar arasında hamileliği arttırdığı ve intiharlara neden olduğu belirtildi. 
     Erkek arkadaşı tarafından taciz edilen genç kızlarda, ciddi sağlık sorunlarının ortaya çıktığı kaydedildi. Araştırmayla, lise çağındaki kızlarda alkol ve uyuşturucu bağımlılığı, erkek arkadaşları tarafından taciz edilmeyen kızlara göre dört kat daha fazla olduğu belirlendi. 
     Tacize uğrayan lise çağındaki kızların, normal arkadaşlıklarını sürdüren kızlara göre hamile kalma oranının altı kat arttığı, intihar etmeyi deneme oranının da sekiz kat yükseldiği belirlendi. 
     Merkezi Chicago'da bulunan Amerikan Medical Assocation Amerikan Sağlık Kuruluşu yayın organında yer alan Harvard Üniversitesinin araştırması, Massachusetts bölgesindeki dört bin lise öğrencisi arasında yapıldı. 
     







</TEXT>
</DOC>
