<DOC>
<DOCNO> 26425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sondun11.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, CIA Başkanı Tenet'in ateşkes önerisini kabul etti 
</HEADLINE>
<TEXT>

     İsrail yönetiminin, Amerikan Merkezi Haberalma Teşkilatı'nın CIA Başkanı George Tenet'in Filistinlilerle ateşkese varılması yönündeki önerilerini kabul ettiği bildirildi. 
     İsrail devlet radyosunun haberine göre, Başbakan Ariel Şaron ve Savunma Bakanı Binyamin Ben Eliezer arasında yapılan ve 1,5 saat süren görüşmenin ardından bu karar alındı. Şaron'un sözcüsü Raanan Gissin de, ''İsrail'in eksiksiz ve şartsız ateşkese ulaşılması için Tenet'in önerilerini kabul ettiğini'' söyledi. İsrail ve Filistinli yetkililer arasında dün yapılan güvenlik görüşmelerinde Tenet'in ateşkes önerileri ele alınmıştı. Dünkü görüşmeye katılan Filistinli yetkililer ise yanıt vermeleri için Filistin lideri Yaser Arafat'a danışmaları gerektiğini söylemişlerdi. 
     







</TEXT>
</DOC>
