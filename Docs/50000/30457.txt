<DOC>
<DOCNO> 30457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/pulur.html </URL>
<DATE> 2001/07/05/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yürürlük maddesi uçaktaki yazı... 
</HEADLINE>
<TEXT>

     FİKRET Bila'nın salı günkü yazısının girişi, bizim bıkmadan usanmadan anlatmaya çalıştıklarımızın adeta son noktasıydı, "Neredeyse yasaların sonuna, şöyle bir madde eklensin, diyecekler" diyordu 
     "Bu kanun yayımı tarihinde yürürlülüğe girer. 
     Bu kanunu IMF yürütür." 
     
     BİZ ve bizim gibi düşünenler yıllar yılı "bağımsızlık" deyince, bağımsızlığın en önemli şartının da "ekonomik bağımsızlık" olduğunu söyledikçe, yazdıkça "Allah bu bağımsızlığın belasını versin " diyen "numaracılar", "dönekler", "Özal'ın yağdanlıklar"ı, belki artık hicap duyuyorlardır. 
     
     BÜTÜN bunların suçlusu, Türkiye'yi yıllardır, yönettiğini sanan siyasetçilerdir, onlara oy veren bizleriz. 
     "Hem, IMF'nin isteklerini kabul edeceksiniz, bonoyu imzalayacaksın, adam bonoyu tahsile verince de ödemek için, bin dereden bahane getireceksin " 
     Böyle diyenler elbette haksız değil 
     Lakin, onların imzaladığı bono, 1980'den bu yana uygulanan ekonominin sonucu değil mi 
     Türkiye'yi mal üreterek değil, "para" kiralayarak, satarak idare etmek isteyenlerin marifeti değil mi 
     Mehmet Akif der ki 
     "Kadermiş, öyle mi Haşa, bu söz değil doğru, 
     Belanı istedin, Allah da verdi doğrusu bu" 
     
     GELELİM "Republic of Turkey"e... 
     Cumhurbaşkanlığı'nın uçağının üzerinde "Republic of Turkey" yazılı mı değil mi 
     Cumhurbaşkanlığı Genel Sekreter Yardımcısı Bülent Serim "Böyle bir yazı yok" dedi... 
     Sabık Cumhurbaşkanı Demirel de bir açıklama gönderdi 
     "Görevimin devam ettiği 7 sene zarfında adı geçen uçağın üzerinde böyle bir yazı hiçbir zaman olmamıştır." 
     Yağmur Atsız ise "Ben gördüm, bunu bir yıl önce de Milliyet'te yazdım" diyor, Mümtaz Soysal'ın da bu konuya değindiğini belirtiyor, Mümtaz Soysal da tanıklığı kabul ediyor. 
     Eeee ne olacak şimdi 
     
     SORUN çözüldü, önce okurlarımızdan "Melike"den e - mail geldi 
     "Republic of Turkey, yazısı Sayın Yağmur Atsız'ın dediği gibi Cumhurbaşkanı'nın uçağında değil Başbakan'ın kullandığı uçakta yazıyor. Bir senedir ulaşabildiğim her yere yazdım, ancak ilgilenen çıkmadı." 
     "Kanal - 7" televizyonu arşiv yönetmeni Zeynel Abidin Yükçü'nün yaptığı araştırma da bunu doğruluyor. Ne eski Cumhurbaşkanı Demirel, ne de şimdi ki Cumhurbaşkanı Sezer'in bindiği GAP uçağının üzerinde böyle bir yazı var. "Republic of Turkey" yazısı Başbakanlığa ait olan ATA uçağında var. 
     Konu aydınlandı, Yağmur Atsız iki uçağı karıştırmıştı 
     
     YA şimdi ki Başbakan'a ne demeli 
     "Öztürkçe"nin üzerine "titrediğini" sandığımız Ecevit'in, gövdesinde bu yazı olan, uçağa binmesi hazin değil mi 
     Amannn, bizim de düşündüğümüz şeye bakın 
     Dün "Yabancı devletlerle, uluslararası ekonomik ve mali örgütlerle ... ilişkilerimiz Türkiye'nin siyasal ve ekonomik bağımsızlığını dolaylı da olsa kırıcı, kaderini bir tarafa bağlayıcı veya iç siyasetini etkileyici nitelikte olmamalıdır" diyen Ecevit, bugün, IMF'ye şükranlarını arz etmiyor mu 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
