<DOC>
<DOCNO> 47101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/spor/spo07.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından Seçmeler 
</HEADLINE>
<TEXT>

     Denizli adeta kumar oynadı, ama kazandı. Mustafa Denizli’nin şunu iyi bilmesi lazım ki, her maç bu kadar oyuncu ve görev yeri değişiklikleri ile sağlıklı bir saha içi düzeni oturtmak mümkün değil. 
Ömer Üründül - Milliyet 

     Sergen denen futbol fenomeni "yetersiz fiziğine rağmen" sahaya girince Galatasaray takımı bir anlamda futbolun Harlem’i gibi oluyor... 
Turgay Renklikurt - Akşam 

     İşte Vedat... Gördün mü Sabrettin meyvesini de yavaş yavaş yiyiyorsun. Attığın gole şapka çıkartılır. Nasıl vurdun, ben de hayret ettim... 
İlhan Söyler - Hürriyet 

     Sevgili Ümit. Burası İstanbul. Sahaya çıkıp oynayacaksın çatır çatır. Yoksa adamı yerler bu İstanbul’da çıtır çıtır. Ne olduğunu anlayamazsın... 
Erman Toroğlu - Sabah 

     Daha İstiklal Marşı’nın son mısraını bitirip, yerimize oturmuştuk ki Galatasaray 2-0 öndeydi Ali Sami Yen’de... İnanılmaz bir acele... 
Ercan Güven - Milliyet 

     Bu sonuç Beşiktaş’ı ve Daum’u bir süre daha oksijen çadırında rahatlatır... Galatasaray maçı kazanılırsa ne ala. Kaybederlerse hangi yanlışları yapacaklar, beklemeliyiz... 
Attila Gökçe - Milliyet 

     Tayfur hem gemisini, hem teknik direktörünü kurtaran kaptandı dün... Beş hafta sonra eldivenlerine kavuşan Fevzi’nin de üç puanda rolü büyüktü... 
Cengiz Alpman - Radikal 

     Gollerden sonra futbolcular kulübeye gitmeyerek Daum’a karşı olan tavırlarını ortaya koydular... Kırılan onurlarını aldıkları galibiyetle tamir etmeye çalıştılar. 
Atıf Keçeci - Fanatik 

     Rapajic, Karadeniz’e turistik seyahat yapmış bir yabancı gibiydi. Vurdum duymaz futbolunun yanısıra isabetsiz pasları da kendisine yakışmadı... 
Engin Verel - Fanatik 

     Fevzi’nin çıkardığı dört top var ki, çıkması mümkün değil. Kaldı ki, Fevzi’nin berbat goller yemeye mazereti bile var. Onun başına gelenler pişmiş tavuğun başına gelmedi. 
Vedat Oktay - Hürriyet 




 SPOR 



























</TEXT>
</DOC>
