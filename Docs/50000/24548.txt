<DOC>
<DOCNO> 24548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur23.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanı "Derviş ile henüz samimiyet kuramadık" 
</HEADLINE>
<TEXT>

     Bayındırlık ve İskan Bakanı Koray Aydın, Yüksel Yalova'nın, Devlet Bakanlığı görevinden istifa etmesiyle ilgili olarak, ''Yalova'nın istifası tek taraflı bir şeydir. Bu konuda yorum yapamayacağım'' dedi. 
     Bakanlığına bağlı kuruluşlarda incelemelerde bulunmak, bazı tesislerin açılış ve temel atma törenlerine katılmak üzere 2 günlüğüne Balıkesir'e gelen Bakan Aydın, gezisine, MHP İl Başkanlığı'nca Susurluk-Balıkesir karayolu üzerinde oluşturulan ''Alparslan Türkeş Hatıra Ormanı''na ağaç dikerek başladı. 
     Balıkesir Valisi Utku Acun'u ziyaret ederek ilin sorunları hakkında bilgi alan Aydın, burada gazetecilerin sorularını yanıtladı. Yalova'nın Devlet Bakanlığı'ndan istifa etmesiyle ilgili görüşünün sorulması üzerine, ''Yalova'nın istifası tek taraflı bir şeydir. Bu konuda yorum yapamayacağım'' diyen Aydın, ''Devlet Bakanı Kemal Derviş ile aranız nasıl '' şeklindeki soruya da, ''Henüz samimiyet kuramadık.Aslında ben sıcakkanlı biriyimdir ama...'' yanıtını verdi. 
     
     
     






</TEXT>
</DOC>
