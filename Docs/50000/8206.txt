<DOC>
<DOCNO> 8206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sonspo02.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe- Beşiktaş derbisi için polis Kadıköy'de alarmda 
</HEADLINE>
<TEXT>

     Fenerbahçe ile Beşiktaş arasında hafta sonunda yapacak derbi maç öncesinde bir dizi önlemler alan İstanbul Emniyeti, daha önceki karşılaşmalarda olay çıkartan 5 kişiyi maça almayacak. 
     İstanbul Emniyet Müdürlüğü’nün üst düzey yetkilileri, Kadıköy’deki Şükrü Saracoğlu Stadı’nda 24 Şubat 2001 Cumartesi akşamı yapılacak derbi maç nedeniyle biraraya gelerek alınacak önlemleri değerlendirdi. 
     Burada durum değerlendirmesi yapan yetkililer, önceki maçlarda sahaya meşale ve pet şişe attıkları, maç sonrası taşkınlık yaptıkları ve bazı dükkanların camlarını kırdıkları gerekçesiyle yakalanan Genco Erdin Güler 18 , Serkan Başak 18 , Ömer Çakıroğlu 21 , Burhan Koturoğlu 24 ve Doğan Yazgan’ın 24 derbi maça alınmamasını kararlaştırdı. 
     Bu kişilerin basılan resimlerinin stat kapılarına asılacağı ve görevli emniyet birimleriyle sivil polisler tarafından da kontrol edilerek, içeri sokulmayacakları belirtildi. 
     Asayişten Sorumlu İstanbul Emniyet Müdür Yardımcısı Ali Tom, maç öncesi her iki kulüp yöneticileriyle biraraya gelerek, derbi öncesi güvenlik tedbirlerini de konuştuklarını söyledi. 
     Tom, maç günü stat ve çevresinde kesinlikle bilet satılmayacağını sözlerine ekledi. 
     




</TEXT>
</DOC>
