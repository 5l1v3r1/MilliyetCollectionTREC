<DOC>
<DOCNO> 19379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/soneko16.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz mevduatları arttı 
</HEADLINE>
<TEXT>

     Bankalardaki toplam döviz mevduat hesapları, 52 milyar 171 milyon dolara çıktı. 
     Merkez Bankası’nın geçici verilerine göre, 13 Nisan tarihinde 51 milyar 857 milyon dolar olan toplam döviz mevduat hesapları, bir haftada 314 milyon dolar artarak 52 milyar 171 milyon dolara çıktı. Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 333 milyon dolar artarak 42 milyar 102 milyon dolara yükseldi. 
     Yurtiçi döviz tevdiat hesapları DTH toplamı 121 milyon dolar artarak 36 milyar 183 milyon dolara çıkarken, yurtdışı DTH 105 milyon dolar azalarak 2 milyar 822 milyon dolara indi. Bankalararası interbankta döviz tevdiat hesapları ise 317 milyon dolar artarak 3 milyar 98 milyon dolara yükseldi. 20-27 Nisan tarihleri arasında kredi mektuplu DTH ve süper döviz hesapları da, 196 milyon dolar artarak 10 milyar 265 milyon dolar oldu. 
     DTH, 23 Şubat 2001 tarihine kadar, bankalardan TL olarak derlenmekte ve ABD Doları karşılığı için Merkez Bankası’nın gösterge niteliğindeki günlük dolar döviz alış kuru uygulanmaktaydı. 
     







</TEXT>
</DOC>
