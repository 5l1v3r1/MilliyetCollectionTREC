<DOC>
<DOCNO> 35988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/spor/spo02.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli bir çılgın ’ 
</HEADLINE>
<TEXT>

İskoç basını Fenerbahçe’ye geniş yer verdi 
     YUSUF KOBAL GLASGOW 

     İSKOÇ basını Fenerbahçe’ye dünkü sayılarında geniş yer verirken, Evenin Times gazetesi, "Denizli bir çılgın" diye manşet attı. Sarı - Lacivertli takımın hocasının yaptığı basın toplantısını, "Mustafa kafa karıştırıyor" diye yorumlayan gazete, Denizli’nin "Rangers bizden korksun. Kadıköy’den çıkış yok" sözlerine yer verdi. 
     GAZETELER, Andersson’a özel bir ilgi gösterirken, Fenerbahçe’yi hava limanında karşılayan 12 formalı taraftarın 1200 kişi gibi tezahürat yaptığını belirtip, "Çiçek Gücü" diye başlık attı. Fenerbahçe, dün akşam maçın oynanacağı saatte ünlü Ibrox Stadı’nda son çalışmasını yaptı. Revivo sakatlanarak idmanı yarıda bırakırken durumunun ciddi olmadığı öğrenildi. Biletler ise 22 paunddan satışa çıkarıldı. 
     
De Boer sürprizi      GLASGOW Rangers’ta bir aydır sakat olan ve Fenerbahçe maçında da oynamayacağı açıklanan Hollandalı ünlü yıldız Roland De Boer’in sürpriz bir şekilde iyileştiği açıklandı. İskoç gazeteleri, De Boer’in yanı sıra Numan, Amoruso ve Reyna’nın da iyi durumda olduklarını belirttiler. Teknik Direktör Dick Advocaat’ın bu futbolcuların oynayacaklarını bildiği halde aksi demeçler verdiği ve Fenerbahçe’yi rahatlatmayı planladığı ileri sürüldü. 
     
Fener’in 91. sınavı      SARI - Lacivertli takım, Avrupa Kupaları’nda oynadığı 90 maçta 29 galibiyet, 12 beraberlik, 49 yenilgi aldı. Rakip fileleri 94 kez havalandıran Fenerbahçe, kalesinde ise 153 gol gördü. Sarı - Lacivertli ekibin kadrosunda yer alan 23 futbolcudan yalnızca 6’sı daha önce Fenerbahçe formasıyla Avrupa Kupaları’nda oynadı. Bu arada Türk - İskoç takımları 8 kez karşılaştı. Ekiplerimiz 3 galibiyet, 3 beraberlik, 2 mağlubiyet elde etti. 
     



 SPOR 























</TEXT>
</DOC>
