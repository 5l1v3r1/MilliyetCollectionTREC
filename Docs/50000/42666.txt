<DOC>
<DOCNO> 42666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sontur06.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik Üssü hareketli... 
</HEADLINE>
<TEXT>

     ABD'deki saldırılar ve patlamaların ardından üst düzey güvenlik tedbirleri alınan İncirlik Üssü'nde, hareketlilik sürüyor. 
     İncirlik Üssü'nde, sabah saatlerinde bir Awacs ve keşif uçağı ile iki Skorsky helikopteri ve ardından da tanker, nakliye ve savaş uçakları kalkış yaptı. Üs'teki hangarların bir bölümünün kapılarının açık olduğu, yer hizmetlerinin, uçakların iniş ve kalkış öncesi ve sırasında hareketlendiği gözlendi. 
     Yetkililer, Üs'te programlı hazırlıkların sürdürüldüğünü ve hareketliliğin rutin olduğunu belirterek, gündüz saatlerinde Amerikalı ve İngilizler'e, İncirlik Beldesi'ne verilen çıkış izinlerinin devam ettiğini bildirdiler. Bu arada, İncirlik Beldesi'ne girişlerde jandarmanın kontrolleri sürüyor. 






</TEXT>
</DOC>
