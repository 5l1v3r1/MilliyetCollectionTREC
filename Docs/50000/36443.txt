<DOC>
<DOCNO> 36443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sontur11.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz "Tartışılsın diye gündeme getirdim" 
</HEADLINE>
<TEXT>

     ANAP Genel Başbakanı ve Başbakan Yardımcısı Mesut Yılmaz, toplum hayatının bir çok alanında olduğu gibi ekonomideki arazların temelinde yatan esas nedenlerden birisinin kuralsızlık olduğunu söyledi. 
     Yılmaz, ulusal güvenlik tartışmalarına nokta koymayı düşünmediği mesajı vererek, "Tartışılsın diye gündeme getirdim" dedi. 
     Yılmaz, ulusal güvenlik tartışmasının gündemde olduğunu hatırlatan bir gazetecinin, "Bu daha uzayacak mı Yoksa tartışmalara son nokta koymayı düşünüyormusunuz" şeklindeki sorusuna ise, "Ben bunu tartışılsın diye gündeme getirdim" karşılığını verdi. Yılmaz, İskitler'de bulunan Ankara Umum Servis Aracı İşletmesinin yeni hizmet binasının açılışı nedeniyle düzenlenen törene katıldı. 
     ANAP'lı bakanların da hazır bulunduğu törende bir konuşma yapan Yılmaz, "Esnaf bizim orta direk olarak adlandırdığımız, toplumun omurgası olarak gördüğümüz kesimin en önemli kesimin oluşturmaktadır. Türk toplumunun kalkınması zenginleşmesi ve huzuru orta direğin güçlendirilmesinden, sorunlarının çözümünden geçer" dedi. 
     Açılışın ardından Oda'nın sorunlarını dinleyen Yılmaz, buradan ayrılırken gazetecilerin soruların yanıtladı. Yılmaz, ANAP Artvin İl Başkanı Süleyman Hatinoğlu'nun yaralanmasının sorulması üzerine, olayı tören sırasında öğrendiğini belirtti. Yılmaz, "Öğrendiğim kadarıyla kişisel bir olaydan kaynaklanıyormuş" dedi. 
     






</TEXT>
</DOC>
