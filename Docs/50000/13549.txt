<DOC>
<DOCNO> 13549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun07.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet çiçek açtı 
</HEADLINE>
<TEXT>

     Diyanet İşleri Başkanlığı Din İşleri Yüksek Kurulu’na atanan Din Öğretimi Genel Müdürü Prof. Dr. Mualla Selçuk, din sempozyumunda tüm bakışların odak noktasıydı. Din İşleri’ne tek kadın olarak ataması yapılan Selçuk, modern görüntüsü ve ileri görüşleriyle beğeni topladı. Sempozyumda yaptığı konuşmada "Okuldaki din öğretiminin evrensel ve ulusal kalitede olmasını istiyoruz. Bu sempozyum sonuçları okullardaki din öğretimine de yansıyacaktır" diyen Selçuk, kişiye inandığı din kadar başka dinlerin de öğretilmesi gerektiğini savundu. 1957 Mardin doğumlu olan Selçuk, evli ve iki çocuk annesi. 1998’den beri Din Öğretimi Genel Müdürlüğü görevini sürdüren Selçuk, Ankara Üniversitesi İlahiyat Fakültesi mezunu. 
     


 GÜNCEL 























</TEXT>
</DOC>
