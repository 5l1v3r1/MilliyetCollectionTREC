<DOC>
<DOCNO> 21020 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sonspo03.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA play-off ikinci turunda heyecan sürüyor 
</HEADLINE>
<TEXT>

     ABD Profesyonel Basketbol Ligi NBA play-off ikinci turunda 7 maçlık seride Dallas Mavericks, San Antonio Spurs'ı 112-108 yenerek seride durumu 3-1 yaptı. 
     Batı Bölümü'ndeki maç, Dallas'da yapıldı. Karşılaşmaya 3-0 önde başlayan Spurs karşısında Mavericks sonuca Dirk Nowitzki'nin başarılı oyunuyla gitti. Nowitzki, 30 sayı attı, 9 ribaund aldı. Nowitzki, son saniyelerde 3 ribaund, 2'si serbest atıştan 4 sayı gerçekleştirdi. Takımın diğer yıldızı Michael Finley, 25 sayı, 10 asistle maçı tamamladı. 
     Spurs'da Tim Duncan, 29 sayı, 18 ribaund, David Rabinson, 25 sayı, 13 ribaund, Antonio Daniels 18 sayı üretti. Serbest atışlarda Mavericks, 19 atıştan 18'ini atarak, 94.7, son çeyrekte 5 atış kaçıran Spurs da 41 atıştan 29'unda isabet kaydederek yüzde 70.7'lik bir yüzde yakaladı. Lige yarın Milwaukee Bucks-Charlotte Hornets, Philadelphia 76ers-Toronto Raptors, Los Angeles Lakers-Sacramento Kings maçlarıyla devam edilecek. Seride Lakers, Kings karşısında 3-0, Bucks ile Raptors da 2-1 önde bulunuyor. 







</TEXT>
</DOC>
