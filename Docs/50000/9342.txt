<DOC>
<DOCNO> 9342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/pulur.html </URL>
<DATE> 2001/02/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"28 Şubat" 
</HEADLINE>
<TEXT>

     BİR kitaba sonundan başlanır mı 
     Ya da bir kitabı anlatmaya sondan başlanır mı 
     Hakan Akpınar'ın "28 Şubat Postmodern Darbenin Öyküsü" kitabı bunu gerektiriyor. Ümit Yayıncılık 
     Kitap şu satırlarla bitiyor 
     "28 Şubat sürecini başlatan generaller ya görev sürelerini doldurdukları için emekli oldular ya da Yüksek Askeri Şura tarafından emekliye sevk edildiler. Ancak gerçek olan şu ki vitrin ve üslup değişse de süreç sona ermedi. Genelkurmay Başkanı Orgeneral Hüseyin Kıvrıkoğlu'nun, 28 Şubat gerekirse bin yıl sürecek, sözleri, bu sürecin Türk Silahlı Kuvvetleri'nde artık yerleşik bir politika olarak benimsendiğini gösteriyor. 
     Görünen o ki 28 Şubat sürecinin ruhu siyasal İslam ve irtica laik cumhuriyet rejimini tehdit ettiği sürece hep yaşayacak..." 
     
     HAKAN Akpınar belki, şimdi çoğumuzun unuttuğu ya da duymadığı olayları anlatıyor kitabında... Eskilerin deyimiyle "28 Şubat 1997"ye takaddüm eden günlerde, darbe korkusuyla yüklü, kritik ve gergin günleri... 
     
     HER şey, askerlerin, Milli, Askeri ve Stratejik Konsept'in değiştiğini ilan etmeleriyle başlar 
     "Bölücü ve irtica odakları, eylem birliği ve dayanışma içinde Türkiye Cumhuriyeti'ni bölmek istiyorlar. Bu, devletin parçalanması demektir. Bu durumda iç tehdit, dış tehditten önce gelmekte ve birinci tehdit durumuna girmektedir." 
     
     KİTABIN bazı ara başlıkları o günleri hatırlamaya yardımcı olur 
     "Kaddafi'nin azarladığı Erbakan'ın Libya gezisi Erbakan'ın itirafı Keşke Libya'ya gitmeseydik İrticacı subaylar Erbakan'ın imzasıyla atıldı Başbakanlık konutunda tarikatlara iftar Tansu Çiller'e uyarı "Muhtırayı yersen, yerinden kalkamazsın " Darbe olacak istihbaratı alarak, gece yarısı askeri birlikleri gözetlemeye giden Bakan Bu bir postmodern darbedir, diyen General Erbakan'ı "Bize icraatın içinden anlatma " diye susturan general... Silahsız Kuvvetler bildirisi RP'nin ve Erbakan'ın yaptıklarına en ağır tepkiyi gösteren, "Başbakan değil, bilmem ne bakanı olursa olsun, 13 yıl PKK ile mücadele ettim, bunlarla da mücadele edeceğim " diyen tuğgeneral... Başbakan vekili Tansu Çiller'in Genelkurmay'da bir asteğmen tarafından karşılanışı Sultanahmet'te şeriat bayrakları..." 
     Aklınıza gelen, ya da gelmeyen, bildiğiniz, ya da bilmediğiniz nice olaylar var kitapta... 
     Sosyal ve siyasal tarihe meraklı olanlar için kaynak... 
     
     TABİİ, her olayda olduğu gibi "28 Şubat"ın mizahı da var. 
     "28 Şubat" sonrası, askerlerle sivil iktidar arasındaki ilişkileri MGK Genel Sekreteri Orgeneral İlhan Kılıç yürütürmüş, Erbakan, havacı generale öyle iltifat ve hürmet edermiş ki 
     Kılıç, bir gün Başbakan'a Avustralya'daki bir parktan söz eder, prakta ünlü devlet adamlarının büstleri vardır, lakin Atatürk'ün büstü küçük ve gösterişsizdir. 
     Erbakan, bir an bile düşünmeden atılır 
     "Türkiye Cumhuriyeti olarak, oraya en güzelini ve en iyisini diktirelim. Bu konuda gereken ne ise hemen yapalım. Hatta Atatürk haftalarını 19 Mayıs'lara, 29 Ekim'lere ve 10 Kasım'lara yayalım..." 
     Her olayın içinde gizli bir mizah vardır... 
     "Bu da postmodern darbe"nin mizahı... 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
