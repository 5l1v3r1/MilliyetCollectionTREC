<DOC>
<DOCNO> 19263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/ekonomi/eko13.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İhale yasasında anlaşma 
</HEADLINE>
<TEXT>

     HARUN GÜREK Ankara 

     Uluslararası mali desteğin ön koşulu olan ve 15 acil yasanın arasında bulunan Devlet İhale Yasası tasarısı üzerinde uzlaşma sağlandı. 
     Uzlaşmanın, Bayındırlık Bakanı Koray Aydın’ın Milliyet’in haberi üzerine devreye girmesiyle sağlandığı kaydedildi. Tasarı, davet usulü ile uygulama projelerinin kapsamı ve Bayındırlık Bakanlığı’nın yetkilerine takılmıştı. Avrupa Birliği AB tasarıya, AB normlarına uymadığı gerekçesiyle karşı çıkmıştı. Bakan Aydın’ın bürokratlara "Bu işi hemen sonuçlandırın" talimatı üzerine, AB normlarına aykırı düzenlemeler tasarıdan çıkarıldı. 
     Tasarıya AB Genel Sekreterliği’nden görüş bekleniyor. İlgililer, "Beklenen görüş gelir gelmez tasarı Bakanlar Kurulu’na sevk edilecek. Tasarının yasalaşması 10 Mayıs’a yetişir" dedi. Bakan Aydın da "Yasa üzerinde herkesin mutabakatı var. Seri bir şekilde TBMM’den geçeceğini düşünüyorum" diye konuştu. 
     



 EKONOMİ 


























</TEXT>
</DOC>
