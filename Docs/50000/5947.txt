<DOC>
<DOCNO> 5947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sonspo01.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de nefesler tutuldu saat 20 30 bekleniyor 
</HEADLINE>
<TEXT>

     Türkiye Kupası yarı final maçında karşı karşıya gelecek olan Fenerbahçe ve Galatasaray futbol takımları, maçın hazırlıklarını dün akşam basına kapalı yaptıkları çalışmalarla tamamladılar. 
     Samandıra Tesisleri'nde dün akşam son çalışmasını yapan sarı-lacivertli ekipte, Ogün, Rapaiç, Revivo, Baliç, Rüştü ve Serhat'ın sakatlıkları sürüyor. Bu futbolcular, antrenmana çıkmazken, Serhat'ın durumunun iyi olduğu, öteki futbolcuların oynayıp oynayamayacaklarının ise maç öncesi belli olacağı öğrenildi. 
     Florya Metin Oktay Tesisleri'nde son çalışmasını yapan Galatasaray'da ise Okan'ın ayağındaki sakatlığı nedeniyle durumu şüpheli görünüyor. Sarı-kırmızılı ekibin etkili oyuncusunun, Fenerbahçe karşısında oynama olasılığının az olduğu bildirildi. 
     
     




</TEXT>
</DOC>
