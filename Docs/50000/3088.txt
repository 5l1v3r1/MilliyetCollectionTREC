<DOC>
<DOCNO> 3088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/cankat.html </URL>
<DATE> 2001/01/20/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
TÜSİAD silkiniyor 
</HEADLINE>
<TEXT>

     TÜSİAD’ın dün Genel Kurul toplantısı yapıldı. Tarihi bir toplantıydı. TÜSİAD "daha aktif ve daha radikal" olacağına dair 3 işaret verdi 
     
     1 İlk kez bir medya yöneticisi, Nuri Çolakoğlu, Türkiye’de televizyon deyince ilk akla gelen biri , derneğin yönetim kuruluna girdi. Bu ne demektir Medyada olan bitenin Türkiye ve iş dünyası için hayat önemi vardır ve TÜSİAD’ın medyayla daha yakından ilgilenmesi gerekir, anlamına gelmez mi Sektörden temiz bir ismi aramıza aldık. Medya artık TÜSİAD’ın doğrudan ilgi alanı içinde demektir. 
     
     2 TÜSİAD’ın ahlak ilkeleri tüzüğüne "üyeliğin askıya alınması" diye bir madde eklendi. Haysiyet Divanı, hakkında yargı takibi başlamış olanların üyeliğini, karar tarihine kadar askıya alabilecek. Bu madde tartışılırken adı geçen iki isim vardı Nail Keçeli ve Hüseyin Bayraktar. Yüksek sesle söylenmese de, akıldan geçen başka isimler de olduğu anlaşılıyor. Etibank dosyasının önümüzdeki hafta DGM Savcılığı’na gönderilmesi bekleniyor. Sabah’ın üç yöneticisi, Dinç Bilgin, Zafer Mutlu ve Ercan Arıklı’nın da DGM’lik olmaları ihtimali var. Bilgin ile Mutlu TÜSİAD üyeleridir... 
     
     3 TÜSİAD’ın daha aktif ve radikal olacağının üçüncü işareti de yönetime giren iki isim Yüksek İstişare Konseyi Başkanlığı’na getirilen Muharrem Kayhan ile Haysiyet Divanı’na seçilen Can Paker. Hatırlayacaksınız, Kayhan Bayındır Holding’in patronu Kamuran Çörtük’ün ihraç kararını veren başkandı. Paker de sermayenin sosyal ve ahlaki sorgulamasının yapıldığı TESEV’in başında. TÜSİAD’ı iyi izleyen çevreler şimdi "Muharrem Kayhan Can Paker iş ahlakı açısından radikal kararların alınacağı ve uygulanacağı, daha aktif bir TÜSİAD" diyorlar. 
     
     Not Bu arada Nuri Çolakoğlu da televizyon patronu oluyor. Çolakoğlu, Mustafa Süzer’in spor kanalını alarak, İş Bankası’yla ortak bir belgesel kanalı kurmaya hazırlanıyor. 
     
ÖMER BEY Mİ, ERDAL İNÖNÜ MÜ      Erdal İnönü’nün adı geçince, babamın arkadaşlarından İrfan Beyamca 
     İnönü’nün oğlu olarak biz eskiden yalnız Ömer İnönü’yü bilirdik, dedi. Erdal Bey’i görenler hep ağabeyi zannederlerdi. 
     Biri söze karıştı 
     Erdal Bey siyasete gireli beri bunun aksi oluyor. Ömer İnönü’yü görenler Erdal Bey sanıyorlar şimdi. 
     
Vardar niye susuyor      Sabah’ın işine son verdiği Can Ataklı’nın yaptığına argoda "ötmek" denir. Dün sizin okuduğunuz gazetelerde yoktu belki. Ben de sapa-sağcı gazetelerde gördüm. Ataklı eski Genel Yayın Müdürü ve çok eski kader arkadaşı Zafer Mutlu hakkında demediğini bırakmıyor. 
     Dedikleri CHIVI adlı İnternet sitesinde çıkıyormuş. Getirip önüme 7 sayfa dolusu yazı bıraktılar. 
     Can Ataklı’nın açıklamaları. 
     Hepsi Mutlu hakkında mı 
     Hemen hemen 
     7 sayfa yazıyı dünyada okuyamam. Önemli bölümleri de yayımlanmış zaten. Zafer Mutlu yakın arkadaşı Can Ataklı’ya, avanaklık etme de su akarken testiyi doldurmaya bak, diyor benim malım mülküm var, param pulum var, sen dünyanın farkında değilsin, diyor. 
     Acıdığından mı, yoksa onu ezmek için mi söylüyor, belli değil. 
     Yazılanı bırakın da ben size işittiklerimi söyleyeyim. 
     Mahşerin üç atlısı dedikleri Can, Zafer ve Selahattin Duman’mış. Ankara’dan birlikte gelmişler İstanbul’a. 
     Peki ne olmuş da, gecekondu mahallelerinde oturan, arkadaşından emanet pantolonla gezen gazeteci, gün gelmiş Karun misali zenginler arasına karışmış 
     Yerim olursa yarın anlatırım. Dünyadan habersiz genç gazeteciler de bir şeyler öğrenir sayemde. 
     Bugünlük, çok sorulan bir sualin cevabını vermekle yetineceğim. 
     Can Ataklı ağzına geleni söylerken, onunla birlikte işine son verilen Ahmet Vardar’ın asıl o lafını sözünü sakınmaz bir adamdır neden sesi sedası çıkmıyor 
     Çünkü efendim Can Ataklı, bir yıl kadar önceki kovuluşunda kıdem tazminatını almış. Oysa Vardar’ın 15 yıllık tazminat alacağı var Sabah gazetesinden. Bana sorarsanız sessizliğinin sebebi bu. 
     
Tasarruf Mercedesleri      Başbakan Bülent Ecevit genelde tasarrufu teşvik etse de DSP’li Devlet Bakanı Yüksel Yalova’yı ikna edemiyor. Yalova, kendine ikinci bir Mercedes tahsis ettirdi. Hem de, 200 çalışanını işten çıkaran ve binlercesinin yararlandığı servis araçlarını -masraf oluyor diye- kaldıran Vakıfbank’ın kasasından. 
     Her birinin değeri 38 milyar lirayı bulan iki Mercedes, dün yapılan Bakanlar Kurulu toplantısı sırasında kapıda genç ve yakışıklı bakanımızı bekliyordu. 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
