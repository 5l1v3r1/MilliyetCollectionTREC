<DOC>
<DOCNO> 3870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/pulur.html </URL>
<DATE> 2001/01/25/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Savunma hakkı, ama... 
</HEADLINE>
<TEXT>

     SAVUNMA hakkı, insanı insan yapan, manevi değerlerin, en önemlilerinden biridir. 
     "Vur fakat, dinle " sözü, bu yüzden yüzyıllar boyunca, hiç unutulmamıştır. 
     Evet, savunma hakkı, ama nereye kadar 
     Bir davamızda, karşı tarafın avukatı öyle saldırıyordu ki, hakim müdahale etti 
     "Avukat bey, biraz dikkatli konuşun " 
     "Efendim, savunma hakkımızı kullanıyoruz " 
     Hakim bey, kürsüde şöyle bir doğruldu 
     "Savunma hakkı, hakaret hakkı değildir " 
     
     YARGITAY 4. Hukuk Dairesi'nin bir kararı bize, bu anımızı hatırlattı. x 
     Bir kuruluşun Personel ve Eğitim Dairesi Başkanı görevden alınır, ortada haklı ve geçerli bir neden yoktur, o da idari mahkemeye başvurarak işlemin iptalini ister. 
     Davalı idare adına, mahkemeye verilen dilekçede, görevden alınan davacı için şu nitelemeleri yaparlar 
     "Fırsatçı, yutturmacı, güven duyulmaz, keyfi davranışçı, resmi atamayı gizleyici, başkanlığı yanıltan, kamu vicdanını ve yönetim otoritesini tahrip edici, yanlışı, haksızlığı mantık alışkanlığı yapan, bencil, iftiracı." 
     
     GÖREVDEN alınan, bu nitelemelerin onur kırıcı, toplum nezdinde küçük düşürücü olduğunu, kişilik değerlerine saldırıldığını bildirerek, asliye hukuk mahkemesinde manevi tazminat davası açar. 
     Mahkeme, "Savunma hakkının kullanıldığı" gerekçesiyle davayı reddeder, karar temyiz edilir, sorun, kullanılan nitelemelerin savunma sınırı içinde kalıp, kalmadığıdır. 
     
     YÜKSEK Mahkeme davayı reddeden asliye hukuk mahkemesi gibi düşünmemektedir şöyle der 
     "Savunma hakkı özgürlük, eşitlik ve uygarca yaşam gibi insanı insan yapan manevi değerlerdendir. En ilkel toplumlarda dahi savunma hakkı kabul edilmiştir. Ancak her hak gibi, savunma hakkı kullanılırken, başkalarının manevi değerlerine saldırıda bulunulduğu takdirde hukuka aykırı eylem nedeniyle verilen zarardan ötürü, bu zararın tanzim edilmesi sonucunu doğurur. Davalılar tarafından hazırlanıp idare mahkemesine sunulan dilekçede yer alan ve yukarıda belirtilen sözlerin savunma hakkı sınırları aşılmak suretiyle davacının kişilik haklarına saldırı teşkil eden nitelemeler yapıldığı anlaşılmaktadır." 
     Yargıtay, mahkemenin "savunma hakkı kullanılmıştır" gerekçesiyle verdiği kararı bozar. 
     Kısacası savunmaya "evet", hakarete ise "hayır " 
     Yüksek Mahkeme'nin söylediği budur. 
     ----------------- 
     x E 1999 7555 - K 1999 1141 - KT 16.02.1999 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
