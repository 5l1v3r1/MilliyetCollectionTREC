<DOC>
<DOCNO> 27196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/tamer.html </URL>
<DATE> 2001/06/16/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sevineyim derken hüzünlendim 
</HEADLINE>
<TEXT>

     TÜSİAD'ın hafta içinde kamuoyuna açıkladığı Avrupa Birliği Yolunda Bilgi Toplumu ve e - Türkiye başlıklı raporun sayfalarını karıştırırken karşıma ilginç grafikler çıktı. 
     Rekabet gücü sıralaması ve eğitim harcamalarında yerlerde sürünürken bir baktım ki bilgi ve iletişim alanında kalifiye işgücü ve yine bilgi ve iletişim alanında üst düzey yöneticiler gibi sıralamalarda bayağı üstlerde yer alıyoruz. Önce bayağı sevindim, ama biraz araştırınca sevincim hüzne dönüştü. Meğer bu sıralama, bilgi ve iletişim teknolojisi alanlarında ülkelerdeki kalifiye işgücü ve üst düzey yöneticilerin bulunabilirliğini gösteriyormuş ve bizim ülkemizde bu alanlarda ne yerli ne de yabancı yeterli yatırım yapılamadığı için Türkiye üst sıralarda yer alıyormuş. Demek ki bu alanlara yatırımlar yoğunlaştığı takdirde, sıralamada gerilere düşebiliriz. 
     
Kalifiye işgücü Üst Düzey Yönetici 1 Hindistan ABD 2 Macaristan Şili 3 Şili Filipinler 4 İsrail Brezilya 5 İzlanda Kanada 6 Singapur Hindistan 7 Avustralya Avustralya 8 ABD TÜRKİYE 9 Filipinler Fransa 10 Fransa Almanya 11 Tayvan İrlanda 12 TÜRKİYE Hollanda 13 Arjantin Hong Kong 14 Finlandiya İsrail 15 Brezilya Danimarka 16 Polonya Belçika 17 Kanada Finlandiya 18 Avusturya Singapur 19 İsveç Kolombiya 20 Y. Zelanda İngiltere      
     
Bilgiyle değer yaratmak      TÜSİAD Yönetim Kurulu Üyesi ve Alcatel Genel Müdürü Lütfü Yenel'i telefonla aradığımda, Paris Havaalanı'nda uçak bekliyordu. "Yabancı gazeteleri okuyordum. Macaristan'a geçen yıl 23 milyar dolar yabancı sermaye gitmiş. Bizdeyse yabancı sermaye denince maalesef artık borsaya gelen portföy yatırımları anlaşılıyor" diye yakındı ve devam etti 
     "Daha 4 - 5 yıl önce, uluslararası rekabette eski Doğu Bloku ülkelerini dikkate almıyorduk bile. Şimdiyse hale bakın. Macaristan'a 1 yılda giren 23 milyar dolar, herhalde 10 milyonu bile bulmayan iç pazar için olamaz " 
     Yıllık yabancı sermaye girişi 1 milyar doları bile bulamayan bir ülkenin vatandaşı olarak bu tür haberleri biraz gıpta biraz da hayıflanma ile karşılamamız doğal. 
     Ama yılmak yok. Yenel'e göre yönümüz belli Bilgi temelli ekonomi. Ancak bununla dot.com. şirketlerini kasdettiğini de sanmayın. "Mevcut şirketlerimizde bilgiyi üretim proseslerinin içine ne kadar çok katarsanız, o kadar çok katma değer yaratabiliyorsunuz" diyerek önemli bir hatırlatmada bulunuyor. Ve kargo örneğini veriyor 
     "Amerika'ya 50 sente gönderilebilecek bir mektup için hızlı kargo şirketlerine 20 dolar ödüyorsak, bunun nedeni bize verilen hizmetin içine katılan bilgidir." 
     Yenel, yandaki tabloyu hazırlayıp, "TÜSİAD'ın Avrupa Birliği Yolunda Bilgi Toplumu ve e - Türkiye" raporunun sunuş toplantısında göstermiş. Bana da anlattı 
     "Yeni ekonominin 5 değişik sektöründe 1 numara olan 5 şirketle, sanayi ve hizmet sektörlerinin değişik 5 alanında 1 numaralarını alt alta dizdim. Ve 'Modası geçti, artık gözden düştüler' falan denmesine rağmen gördüğünüz gibi hala 5 yeni ekonomi şirketinin toplam cirosu, sanayi - hizmet devlerinden daha fazla. Demek ki yatırımcı, son 1 yıldaki tüm gerilemelere rağmen hala yeni ekonomi şirketlerinde gelecek görüyor, parasını orada tutuyor." 
     Dünyada piyasa değeri en yüksek şirket sıfatını koruyan General Electric tabloda yok. Çünkü Yenel'e göre GE'yi hem tek bir sektörle sınırlamak mümkün değil, hem de bir sanayi kuruluşuna yeni teknoloji ve bilginin nasıl katılabileceğinin mükemmel bir örneği olan GE'yi tablonun hangi yanına koyacağınıza kolay karar veremezsiniz. 
     
Piyasa değerinde yeni ekonomi şirketleri hala önde Firma Sektör Milyar Firma Sektör Milyar Microsoft Yazılım 389 Pfizer İlaç 270 IBM Donanım 204 Citibank Banka 260 Vodafone Telekom 145 Toyoto Otomotiv 127 Cisco Telekom ü. 151 Coca Cola Gıda 116 Nokia Cep tel. 140 Wal Mart Perakende 226 Yeni ekonomi toplam 1029 Eski ekonomi toplam 999      
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
