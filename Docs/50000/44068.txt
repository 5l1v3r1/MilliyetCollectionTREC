<DOC>
<DOCNO> 44068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/spor/spo15.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

TMOK’tan ödül      TÜRKİYE Milli Olimpiyat Komitesi’nin düzenlediği "2000 Olimpiyat Meşalesi" ödüllerini kazananlar belli oldu. Beşiktaşlı Şeref Bey adına konulan yöneticilik ödülüne Fenerbahçe Başkanı Aziz Yıldırım layık görüldü. Kenan Şengül "Spor Sekreterliği" ödülünü Cem Şengül, Kaya Çilingiroğlu "Spor Tıbbı" ödülünü Prof. Dr. Fevzi Aksoy, İslam Çupi "Spor Yazarlığı" ödülünü ise Hulki İlgün aldı. 
     
Bursa karıştı      BURSA 4. Sulh Hukuk Mahkemesi, Yeşil - Beyazlı kulübün kongresine iki gün kala yönetime "kayyum" tayin etti. Eski başkan Recep Günay’ın "Bursaspor’un 27 Şubat 2001’deki kongresinin daha önce mahkeme kararıyla gerçersiz sayıldığı, bu nedenle mevcut yönetimin de yetkisiz olduğuna" ilişkin itirazı haklı bulundu. Mahkeme kararıyla Bursaspor başkanlığına Avukat Yahya Şimşek getirildi. 
     
Göztepe-Yozgat maçı İzmit’te      SÜPER Lig’de Ankaragücü maçında yabancı madde atıldığı gerekçesiyle sahası bir maç kapatılan Göztepe, Yimpaş Yozgatspor karşılaşmasını İzmit’te yapacak. Futbol Federasyonu, maçın İsmetpaşa Stadı’nda oynanacağını açıkladı. 
     
FILA’ya başvuru      GÜREŞ Federasyonu, Dünya Şampiyonası’nın organizasyonunu üstlenmek için resmen FILA’ya başvuruda bulundu. Türkiye’nin yanı sıra Bulgaristan, Yunanistan, Macaristan, İran, Kazakistan, Özbekistan, Slovakya, Ukrayna, Beyaz Rusya ve Almanya’ya organizasyonu teklif eden FILA kararını daha sonra açıklayacak. 
     
Samsun’a ret      FUTBOL Federasyonu Tahkim Kurulu dün yaptığı toplantıda Samsun’un, yarıda kalan Beşiktaş maçının Ankara’da oynanması kararına yaptığı itirazı reddetti. Kurul, Trabzon’un Samsunsporlu Baidoo için yaptığı başvuruyu da kabul etmedi. 
     



 SPOR 



























</TEXT>
</DOC>
