<DOC>
<DOCNO> 30773 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/guncel/gun08.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette hakaret cezasız kalmalı mı 
</HEADLINE>
<TEXT>

ÇAPRAZ ATEŞ 
     ÜMRAN AVCI 

     Yargıtay 4. Hukuk Dairesi, kişilik haklarına saldırı içeren haberin internetteki yayınının durdurulmasına ilişkin kararı bozdu. Gerekçe olarak da internetteki yayınlar nedeniyle yapılacak işlem konusunda, yasal bir düzenleme bulunmamasını gösterdi. İnternet için hazırlanacak düzenleme nasıl olmalı İnternette cezanın boyutu, kapatmaya kadar varmalı mı Tarafların bu konudaki görüşleri şöyle 
     
     Prof. Dr. Kayıhan İçel İ.Ü Hukuk Fakültesi 
Suç cezasız kalmaz      İnternette hakaret de, başka suçlar da serbest değildir. İnternet vasıtasıyla kişilik hakları saldırıya, hakarete uğradığı takdirde, genel hukuk normları, şahsi haklara tecavüz ya da hakaret suçlarıyla ilgili hükümler çerçevesinde adli mercilere başvurulabilir. Bu konuda hiçbir tereddüt yok. İnternet vasıtasıyla da, herhangi bir başka şekilde de her türlü hakaret ve benzer suçların yaptırımı vardır. İnternette bu suçların yaptırım dışında bırakılması mümkün değil. Bugünkü mevzuat çerçevesinde cezalandırılabilir. Bunun örnekleri de var. Basın savcılıkları, bazı eylemlerden dolayı harekete geçtiler. Davalar devam ediyor. Eğer bir yayında suç varsa, tahkikat yapılabilir, yaptırım uygulanır. 
     Bence internet yoluyla işlenen suçlarla ilgili, çok özel hükümlere de ihtiyaç yok. Bu özel hükümler olmadan, mevcut mevzuat çerçevesinde bu konunun çözümlenmesi imk nı var. Bazı sorunlar tabii ki çıkabiliyor. Mesela suçun işlendiği yer konusunda, www. com, diyor, tr’si yok. Amerika’dan, Kanada’dan yayın yapıyor. Acaba Türkiye’de işlenmiş sayılır mı Elbette sayılır. Tereddüt yok. Ama buna ilişkin olarak, "Türkiye’de de işlenmiş sayılır" diye küçük bir hüküm, ceza kanununa konulabilir. 
     
     David Selim Sayer CNN Net programı yapımcısı 
Küfür edilmemeli      İnterneti, kişisel haklar veya kanuni uygulamalar söz konusu olduğunda, medyadan çok farklı tutmamak gerekir. İnternette de bir insanın kişisel hakları zarar görebilir. Bir insan hakkında yalanlar veya dedikodular yayılabilir. Türkiye’de internet şu an o kadar yaygın olmadığı için, bu mecrada yapılan kişisel hakların ihlali, çok yansımayabilir. Ama gelecekte bu daha fazla yansıyacaktır. Bunun için kanuni önlemler alınmalı. Eğer, kanun, "kimseye küfredemezsin" diyorsa, internette de küfredilmemeli. 
     Ancak, internetin özel konumunu unutmamak lazım. İnternet sitesinin fotokopilerini valiliğe götürmek gibi şeylerle internet üzerinde h kimiyet kurulamaz. Genel kanunlar çıkarırken çok dikkatli olmak gerekir ama kişisel olaylarda dava açılabilmeli. İnternetin özgür olması lazım ama özgürlük her zaman başka insanlarının özgürlüğünün başladığı yerde biter. Her özgürlüğün bir bedeli vardır. O da sorumluluk. Yasaların getirdiği sorumluluklara uymazlarsa, o zaman özgürlüğü de tadmamaları gerekir. 
     
     Mehmet Özkan e - kolay Genel Müdür Yardımcısı 
Tercihim özgürlük      Benim korktuğum, bu defa da insanların internet gibi özgürlük bazında kurulmuş bir ortamda, hiçbir şey söyleyemeyecekleri bir hale gelinmesi. Bence bu durum, diğerinden daha da tehlikeli. Tercih etmek durumunda kalırsam, özgürlüğü tercih ederim. Bunun makul bir ara yolu bulunmalı diye düşünüyorum. 
     İnternet servis sağlayıcısı olarak, "İnternetteki siteler kapatılmalı" demek içime sindirebileceğim bir şey değil. Tabii ki, internet hakaret platformu da değil. Bu ikisinin arasında, kişilik haklarını koruyabilecek ve insanların haklarını savunabilecekleri bir sistem gerekiyor. Bunun çözümü siteyi kapatmak da değil. Bugün siteyi kapatırsın, yarın site başka bir isimle çıkar. Çözüm kişilerin kendi haklarını koruyabilmeleri. Önemli olan kişilerin özgürlüklerini kısıtlamadan, başkalarının da özgürlüğüne tacizde bulunmadan fikirlerini beyan etme fırsatı verilmesidir. Ayrıca, Medeni Kanun’da kişiyi koruyan hükümler var. 
     
     Serhat Ayan Netbul proje lideri 
İnternet kitap gibidir      İnternet için özel kanun çıkarılsın. RTÜK gibi kanunların içine sokulmasın. Çünkü o zaman haksız yere insanlar yargılanır ve haksız yere ceza alırlar. Bunu kurumsallaştırmak gerekiyor. İnternette kapama söz konusu olamaz. Ancak, kötü davranan insanın cezalandırılması söz konusu olabilir. İnternet sitesinin cezalandırılması, kitabın cezalandırılmasıyla eştir. İnternet kesinlikle özgür olmalı. 
     



 GÜNCEL 







cezasız kalmalı mı 









</TEXT>
</DOC>
