<DOC>
<DOCNO> 27500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/soneko24.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank'a teklif verme süresi 25 Haziran'a kadar uzatıldı 
</HEADLINE>
<TEXT>

     Tasarruf Mevduatı Sigorta Fonu TMSF , Demirbank'ın satışı konusunda teklif verme süresinin, 25 Haziran Pazartesi gününe kadar uzatıldığını bildirdi. 
     Daha önce söz konusu süre 18 Haziran olarak belirlenmişti. 
     TMSF'den yapılan açıklamada, Fon kapsamındaki Demirbank'ın satışıyla ilgili, bazı yatırımcıların nihai tekliflerini sunmak amacıyla ek süreye ihtiyaçlarının bulunduğunun bildirilmesi üzerine, teklif verme süresinin 25 Haziran tarihine kadar uzatıldığı belirtildi. 
     Bu arada Demirbank T.A.Ş'nin satışı konusunda teklif veren yatırımcıların teklifleri üzerinde görüşme yapmak ve varılacak sonuçları bir aylık süre içinde değerlendirme yapması için TMSF Yönetim Kurulu'na sunmak üzere, Demirbank Yönetim Kurulu yetkili kılınmıştı. 






</TEXT>
</DOC>
