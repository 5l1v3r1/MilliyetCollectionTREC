<DOC>
<DOCNO> 11242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/ekonomi/eko06.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Vergide gecikme cezası yüzde 10 
</HEADLINE>
<TEXT>

     Yeni ekonomik programla birlikte vergi gelirleri hedefinde de, yaklaşık 3 katrilyon liralık bir artış öngörülüyor. Diğer yandan vergi borcunu ödemeyenlere uygulanan cezalar da zamlanıyor. Yapılan değerlendirmelere göre, akaryakıt ürünlerine enflasyon kadar zam kararı ile akaryakıt tüketim vergisi gelirlerinde önemli bir artış kaydedilecek. 
     
     Vergiler artacak 2001 bütçesinde ise 
     4 katrilyon 107 trilyon lira beklenen akaryakıt tüketim vergisinde, sadece geçen yıla göre yüzde 45 artış sağlansa yıllık vergi 4.7 katrilyon lirayı aşacak. Aynı şekilde diğer mal ve hizmet fiyatlarının yükselmesi sonucu dahilde alınan katma değer vergisinde de, bütçede öngörülen rakamın üzerine çıkılacak. KDV’de, 2001 hedefi 6 katrilyon 418 trilyon lira olarak belirlenmişti. 
     
     34.5 katrilyon 
     Bu şekilde 2001 yılı bütçesinde 31 katrilyon 777 trilyon lira olarak yeralan vergi gelirleri hedefinin 34.5 katrilyon lira dolayında gerçekleşmesi bekleniyor. 
     Programla birlikte vergi yükümlülüklerini yerine getirmeyenlere uygulanan cezalar da artacak. Halen vergi ve diğer kamu alacaklarını ödemeyenlere uygulanan yüzde 5’lik gecikme zammı, yeni düzenlemeler ile yüzde 10’a çıkacak. Yüzde 3’lük tecil faizi de, yüzde 8 olacak. 
     


 EKONOMİ 














</TEXT>
</DOC>
