<DOC>
<DOCNO> 41665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun09.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD ordusunda savaş durumu alarmı verildi 
</HEADLINE>
<TEXT>

Korkunç terörist saldırılar sonrası ABD'nin dünya çapındaki tüm askeri birlikleri en yüksek düzeyde Delta’ alarmına geçirildi 
     ABD Ordusu, dünkü saldırılardan sonra verilen emirle ülke içi ve dışındaki tüm birliklerde savaş durumuna geçti. 
     İlk olarak, Dünya Ticaret Merkezi'ne çakılan iki uçağın ardından, 5 uçağın daha kayıp olduğu ve Beyaz Saray da dahil son derece hayati öneme sahip hedeflerin vurulabileceği ihtimali üzerine, ABD toprakları içindeki tüm hava savunma sistemi alarma geçirildi. F16, F14, F15 ve F18 savaş uçaklarından oluşan filolar, 'tanınmayan her uçağın vurulması emri' ile, olası hedeflerin çevresinde çelik kanatlardan bir duvar ördü. 
     Bu sırada ABD'nin başka Meksika sınırı olmak üzere tüm sınırları giriş ve çıkışlara kapandı. Askeri birlikler, yeni saldırılara, panik ve yağmaya karşı polislerle birlikte kentlerde denetimi ellerine aldı. 
     
     Uçaklara 'vurun' emri 
     Ardından da Başkan Bush'un verdiği emirle ABD'nin dünya çapında yayılmış tüm üstleri ve birlikleri en yüksek düzeyde 'savaş durumu' alarmına geçirildi. 
     Amerikan askeri birliklerinde 4 tip alarm bulunuyor. Bunların en alt düzeyde olanı A Alfa , en üst ve 4. seviyedekiyse D Delta olarak adlandırılıyor. Delta alarmı, "savaş durumu" anlamına geliyor. İzinleri iptal edilen tüm personel üste toplanıyor, görevli olsa dahi üsten çıkamıyor. 
     



 GÜNCEL 































</TEXT>
</DOC>
