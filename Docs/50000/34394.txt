<DOC>
<DOCNO> 34394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yasam/yas02.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hiperaktif misin derdin var .. 
</HEADLINE>
<TEXT>

Rahatsız edecek boyutta hareketli, unutkan, sinirli ve dağınık oluyorlar... Ayrıca kolayca hastalanıyorlar 
     SEMRA KARDEŞOĞLU İstanbul 

     Sık sık sevgili mi değiştiriyorsunuz Cep telefonunuzu, gözlüğünüzü mü kaybediyorsunuz Gazete ve kitap okurken sıkılıyor ya da trafik kuralları nedeniyle başınız sık sık derde mi giriyor Eğer bu sorulara yanıtınız "Evet" ise, her 100 yetişkinden bir ya da ikisi gibi siz de bir hiperaktif olabilirsiniz. Ve belki de aile, iş ve sosyal yaşamınızda karşılaştığınız tüm sorunların kaynağı budur... 
     
     Her 100 kişiden 2’si... 
     Memory Centers of America Türkiye Yöneticisi Prof. Dr. Nevzat Tarhan, hiperaktiviteye, çocuklar kadar sık olmasa da, büyüklerde de rastlandığını belirterek, şunları söyledi "Araştırmalar her 100 erişkinden bir ikisinin hiperaktif olduğunu gösterdi. Ancak çoğu kişi bunun farkında değil. Bu kişiler isteklerinin anında yapılmasını ister, öfke patlamaları yaşarlar. Misafirlikte, restoranda uzun süre oturamaz, kalkıp dolaşırlar. Birisini bekliyorlarsa 5 - 10 dakika sonra oflayıp puflarlar. Gözlük, anahtar, k ğıt ya da elleriyle oynarlar." 
     
     Tedavi şart 
     Prof. Tarhan hiperaktif kişilerin mutlaka tedavi olması gerektiğini belirterek şunları söyledi "Hiperaktif kişilerin aşırı stres nedeniyle kalp krizi geçirme oranları 5 kat, mide, bağırsak, astım ve alerji gibi hastalık ihtimalleri de 3 kat fazladır. Hiperaktif bir babanın çocuğunun da hiperaktif olma ihtimali yüzde 25. Hiperaktivite yetişkinlerde iş, özel ve sosyal yaşamda sorunlara neden olabilir. Mutlaka tedavi edilmeli. Sorun beyin haritalanması ile belirlenip, ilaç ve bilgisayarla tedavi edilebiliyor." 
     
     Hiperaktif misiniz 
     Aşağıda sıralanan özelliklerin karşısında, yok’ dediklerinize 0, bazen’ dediklerinize 1, sık’ dediklerinize 2, çok sık’ yanıtlarınıza da 3 puan verin. Eğer sonuç 0 - 21 puan arasındaysa sağlıklısınız, 22 - 41 arasında bulunuyorsanız risk altındasınız, stresinizi azaltmanın yollarını bulmalısınız, 42 ve üzerinde puan aldıysanız profesyonel yardım almanız gerekiyor... 
     
     1- Yerinde duramama, gergin ve sinirli olma. 
     2- Uzun süre gazete ve kitap okuyamamak. 
     3- Duygularda aşırı iniş çıkışlar yaşamak. 
     4- Dikkatin çabuk dağılması, kafa yoran işlerden kaçma.. 
     5- Plan yapamamak, her işi yarım bırakmak. 
     6- Zorluklara dayanma gücü zayıflığı... 
     7- Tehlikeli, pervasız araç kullanmak. 
     8- Sık ev, iş, sevgili değiştirmek. 
     9- Sonuçları düşünmeden ani karar vermek. 
     10- Stres altında kolay pes etmek. 
     11- İçki ve sigarayı kontrolsüz kullanmak. 
     12- Çok işle uğraşıp, çoğunu yarım bırakmak. 
     13- Sık sık parmak çıtırdatmak, ayak sallamak. 
     14- Unutkanlık, sık sık eşya kaybetmek cep telefonu, gözlük, anahtar vs. yemek yakmak. 
     15- Çok konuşma, dinlemekten hoşlanmamak. 
     16- Ufak tartışmayı kavgaya dönüştürmek. 
     17- Tehlikeyi ve riski sevmek. 
     18- Kolay mutlu olmamak, hemen hayal kırıklığına uğramak. 
     19- İstirahatte bile bir şeyler yapmak. 
     20- Aceleci sabırsız olmak, beklemeyi sevmemek. 
     21- Az ve tedirgin uyumak. 
     22- Rekabetçi ve iddiacı olmak. 
     



 YAŞAM 



















</TEXT>
</DOC>
