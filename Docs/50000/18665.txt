<DOC>
<DOCNO> 18665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/soneko01.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
G-7'den ekonomik programa destek mesajı 
</HEADLINE>
<TEXT>

     Sanayileşmiş ülkeler grubu G-7'nin finans ve hazine bakanları ve merkez bankası başkanları toplantısının ardından yapılan açıklamada, Türkiye'nin ekonomik programına destek verildi ve Türkiye'nin gereken önlemleri uygulaması istendi. 
     Açıklamanın Türkiye ile ilgili bölümünde şöyle denildi 
     ''Türkiye'nin Uluslararası Para Fonu IMF ile anlaşmasına temel oluşturan güçlü ekonomik reform programını memnuniyetle karşılıyoruz. Bu program, uluslararası topluluğun kamu ve özel sektörlerinin devam edecek desteğini almaya hak kazanıyor. 
     Türkiye'nin programında belirttiği bütün gerekli önlemleri sıkı şekilde uygulamasını bekliyoruz. Bu bağlamda, IMF ve Dünya Bankası'nın programa ek destek sağlamasını olumlu karşılıyoruz.'' 
     G-7'nin üyeleri arasında, ABD, Almanya, Fransa,İngiltere, İtalya, Japonya ve Kanada bulunuyor. G-7'nin açıklamasındaki ifadelerle, batılı özel finans kurumlarından da Türkiye'ye destek vermelerinin istendiğine dikkat çekildi. 







</TEXT>
</DOC>
