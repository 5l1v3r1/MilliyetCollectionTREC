<DOC>
<DOCNO> 16298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sonspo11.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli taraftarlar salona alınmayınca olay çıkarttı 
</HEADLINE>
<TEXT>

     Erkekler Birinci Basketbol Ligi'nde Beşiktaş ile Fenerbahçe arasında Süleyman Seba Spor Salonu'nda yapılan derbi maç sırasında salona giremeyen bir grup Fenerbahçe taraftarı, salon dışında olay çıkardı. 
     Karşılaşma oynanırken, tribünlere giremeyen bir grup fanatik taraftar, Süleyman Seba Spor Salonu'nun bulunduğu Dikilitaş'ta taşkınlık yaptı. 
     Sarı-lacivertli taraftarlar, salon yakınındaki bazı araçların ve evlerin camlarını kırarken, güvenlik güçleri olaylar büyümeden Fenerbahçe taraftarlarının taşkınlığını önlemeye çalıştı. Salon çevresine satırlar ve bıçaklarla gelen grup dağılmamakta ısrar edince,güvenlik güçleri fanatikleri havaya ateş açarak durdurmak zorunda kaldı. 
     Bu arada, güvenlik kuvvetleri olaylara karışan 12 kişiyi gözlem altına alırken, çok sayıda bıçak ve kesici alet ele geçirdi. 
     
     



</TEXT>
</DOC>
