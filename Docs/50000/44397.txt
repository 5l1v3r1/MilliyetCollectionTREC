<DOC>
<DOCNO> 44397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo13.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş - Kocaelispor maçının ardından 
</HEADLINE>
<TEXT>

     Kocaelispor, İstanbul'da Beşiktaş'a 4-2 yenilerek, Birinci Süper Lig'deki ilk yenilgisini aldı. 
     Daha önce ligde yaptığı 6 maçta 3 galibiyet ve 3 beraberlik alan Körfez ekibi, yenilgi yüzü görmemişti. 7. maçında yenilgiyle tanışan Kocaelispor, daha önce yaptığı 6 maçta kalesinde yalnızca 6 gol görürken, Beşiktaş karşısında 4 gol birden yedi. 
     Beşiktaş'ın ilk kırmızı kartı Bu sezon hiç kırmızı kart görmeyen Beşiktaşlı futbolcular, bu geleneklerini Kocaelispor karşısında sürdüremedi. 
     Maçın 35. dakikasında kaptan Tayfur, kırmızı kart görerek, siyah-beyazlıların 2001-2002 sezonundaki ilk kırmızı kart cezasını alırken, Beşiktaş, 65 dakika 10 kişi oynamak zorunda kaldı. 
     Taraftarlara anons Karşılaşmanın devre arasında Beşiktaşlı taraftarlara anons yapılarak, tahriklere kapılmamaları istendi. 
     Hakem Mutlu Çelik'in 2 takım içinde kötü bir yönetim göstermesi nedeniyle elektriklenen hava üzerine siyah-beyazlı yöneticilerin görevlileri anons yapılması için uyardığı bildirildi. 
     İlk yarıda 6 sarı, 1 kırmızı kart Karşılaşmanın ilk yarısında sporseverler futbol adına herşeye tanık oldu. 
     İlk 45 dakikada hakem Mutlu Çelik, cebinden 1 kırmızı, 6 sarı kart çıkarırken, 2 kez de penaltı noktasını gösterdi. Kartlar ve penaltıların yanı sıra taraftarlar bu yarıda 3 de gol izledi. 
     Tümer, formasını Demirören'e hediye etti Beşiktaşlı Tümer, maç sonrası formasını kulüp asbaşkanı Yıldırım Demirören'e hediye etti. 
     Demirören de gösterdiği performans nedeniyle Tümer'i alnından öptü. 
     






</TEXT>
</DOC>
