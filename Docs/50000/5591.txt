<DOC>
<DOCNO> 5591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/yazar/cetiner.html </URL>
<DATE> 2001/02/05/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Depresyon geçirmek ayıp mı 
</HEADLINE>
<TEXT>

     Ergon Mengi uzun yıllardır tanıdığım dostum bir doktor... Kitabında da anlatıyor ya İstanbul'da bu kadar gözde bir psikiyatrist olup gayet güzel para da kazanıyorken ani bir kararla her şeyi terk edip Marmaris'e göç etmesini yadırgamış, nedenlerini kendisine sormuş, bu köşede yayımlamıştım... 
     Her gün ve her gece sabahtan akşama, aynı zamanda nörolog olduğu için felçlisinden beyin kanaması geçiren hastasına, delisine, şizofrenine, depresyon geçirene, ünlülerden ünsüzlere yüzlerce dertliyle adeta boğuşuyordu doktor .. Bu o kadar kolay iş değil .. Düşünün, beyin kanaması geçiren bir hastanın sorunuyla uğraşırken depresyonun binbir türünden şikayetçi ama normal görünen, dışarı renk vermeyen, içinde binbir fırtınanın patladığı insanlar .. 
     Kim nereden bilecek başvurduğu doktorun da ruhunda kasırgalar esip esmeyeceğini .. Çevresine şifa dağıtırken kendisinin de bunalımı yaşayabileceğini .. 
     Bizim yakışıklı doktorun gençliğinde Almanya'da okurken ve sonra çalışırken ünlü yıldız Elke Sommer ile uzun süre aşk yaşadığını, beraber olduğunu biliyordum... Hep takılırdım, "anlat şu maceranı da yazalım" diye... Eşi Eva da Elke gibi aynı şehirden Erlangen'dendi, bu konuşmalara kızdığını göstermezdi ama içinden sanırım bozulurdu .. Öte yandan Elke Sommer'in elinden doktoru almanın gururunu taşıdığını da fark etmez değildim .. Doğrusu ya hala güzel olan Eva tam Türkleşmiş Alman kızıdır. Vefakardır, fedakardır... 
     
     Doktor kendi sırrını açıkladı 
     Hissettiğim ve gördüğüm şu Doktor Ergon, yaşı yarım asrı geçtikten hayli sonra, karşısına çıkan bir genç kıza aşık olmuş... Ama genç kız 35 yaş küçükmüş, o sırada doktor zaten bir bunalım geçiriyormuş, boşlukta badem ağacına tutunmuş .. Romanlarda, filmlerde ve gerçekte olmuyor mu, oluyor işte .. 
     Efendim, Ergon bu aşkını yazmamalıymış, doktor olarak kendisinin tedavi ettiği kadınları, erkekleri açıklamamalıymış .. E peki ama ortada kimsenin sakladığı veya kamuoyunun bilmediği bir şey yok ki .. Bu hekimlik kurallarına, etik'ine uymazmış .. Kitabı aldım okudum, açıklanan bir sır filan yok, varsa ruh doktoru Ergun'un kendi sırrı var .. Ayrıca artık dünyada hiç kimse psikoloğa gittiğini, depresyon geçirdiğini saklamıyor, bu artık çok doğal, uygarca bir davranış, yaşam tarzı... Büyük çoğunluk herhangi bir şekliyle depresyon geçiriyor, kimi insan farkına varıyor kimi varmıyor ama bir dönem bunalımı yaşıyor ve geçiyor .. 
     Allah aşkına Müşfik'in fazla içtiğini bilmeyen mi vardı .. Ne olmuş yani .. Bu dev sanatçı alkol için tedavi gördüyse bu uygarca bir davranış değil mi .. Müjde Ar, Gönül Yazar doktora gitmişlerse kötü mü yapmışlar .. 
     
     





Bir sadrazam 


Öndenetim 


Metin Bey’e saygıyla 


TV ve kadın... 


Depresyon geçirmek ayıp mı 


Tanıdık simalar, zıt kutuplar 


Koçaryan'ın beyanları 


Bush Bush'u yalanlıyor 


Affın başı, ortası, sonu... 


Marka ol, 60 dolara hela fırçası sat 


Dairesi hasar görenler 1 


ABD mi kazanır, Avrupa mı 


Üretim artmadan kimsenin geliri artmaz 


</TEXT>
</DOC>
