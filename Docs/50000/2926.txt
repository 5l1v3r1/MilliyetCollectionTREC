<DOC>
<DOCNO> 2926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yasam/yas06.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD’a elveda tangoya merhaba 
</HEADLINE>
<TEXT>

     EYLEM TÜRK 

     TÜRK Sanayicileri ve İşadamları Derneği’ndeki TÜSİAD başkanlık görevini bugün yapılacak genel kurulda devredecek olan Erkut Yücaoğlu, artık kendisi ve ailesiyle ilgilenmeyi planlıyor. Elektronik ve turizm alanlarında faaliyet gösteren MAP - Turkuaz Şirketler Grubu’nun sahibi Yücaoğlu, boş zamanlarında da eşi Nilgün Yücaoğlu’yla birlikte evinde tango ve latin dansları dersleri almaya başlayacak. 
     
     Osmanlı torunu 
     ERKUT Yücaoğlu kadar eşi Nilgün Yücaoğlu da çok renkli bir kişiliğe sahip. Nilgün Hanım, eski Dışişleri Bakanı Vahit Halefoğlu’nun kızı. Babasının mesleği sayesinde dünyanın dört bir yanını gezen Yücaoğlu, dört dil biliyor. Osmanlı sultanlarından Nazime Sultan’ın torunlarından olan Yücaoğlu, hayatını ve ailesini konu alan bir kitap yazmayı düşünüyor. 
     


 YAŞAM 





















</TEXT>
</DOC>
