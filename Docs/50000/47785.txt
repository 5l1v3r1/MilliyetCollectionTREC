<DOC>
<DOCNO> 47785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/ekonomi/eko07a.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk Lirası referans faizi geliyor 
</HEADLINE>
<TEXT>

Kredi işlemleri ve vadeli işlem piyasalarında esas alınacak bir TL referans faizi oluşturulacak 
     ANKARA Milliyet 

     Merkez Bankası yetkilileri, İstanbul’da dün gerçekleştirilen İç Borç Danışma Kurulu toplantısında bankacılardan, kredi işlemleri ve vadeli işlem piyasalarında esas alınacak bir Türk Lirası TL referans faizi oluşturulması için Bankalar Birliği kanalıyla çalışma yapılmasını istedi. 
     Toplantıya Hazine Müsteşarlığı, Merkez Bankası ve Maliye Bakanlığı yetkilileri ile ilgili bankaların yetkilileri katıldı. 
     
     Euroya geçiş hızlanmalı 
     Bankacılar bütçede ve diğer kamu dengelerinde alınan tedbirler konusunda, en kısa zamanda bilgilendirilmek istediklerini söylediler. 
     Hazine’den yapılan açıklamada toplantıda 2002 yılı makroekonomik hedefleri üzerinde durulduğu bildirildi. Toplantıda ayrıca 2002 bütçesi gelir ve harcamalarıyla ilgili detaylı bilgiler verildiği, Maliye Bakanlığı temsilcilerinin de bankacıların sorularını yanıtladığı belirtildi. 
     Toplantıda, Merkez Bankası yetkilileri de "euro" dönüşümüne yönelik çalışmaların hızlandırılması gerektiğini vurguladı. 
     



 EKONOMİ 





















</TEXT>
</DOC>
