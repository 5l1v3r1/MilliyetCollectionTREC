<DOC>
<DOCNO> 33502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/sontur17.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim'in havuzunda hırsızlık... 
</HEADLINE>
<TEXT>

     Adana'da, Fatih Terim Cankur Eğitim Yüzme Havuzu tesislerinin ışıklandırma sistemi trafosundaki malzemeler çalındı. 
     Emniyet yetkililerinden alınan bilgiye göre, merkez Yüreğir ilçesinde, Sinanpaşa Mahallesi'nde bulunan Adana Büyükşehir Belediyesi'ne ait yüzme havuzunun bulunduğu tesislere giren hırsız veya hırsızlar, ışıklandırma trafosundaki 4 adet sanayi tipi sigorta ile 4 adet kondansatör ve 3 adet röleyi çaldı. 
     Yetkililer, olayla ilgili soruşturmanın sürdürüldüğünü, sanıkların yakalanmasına çalışıldığını bildirdiler. 
     Büyükşehir Belediyesi yetkilileri, iki gün önce de Seyhan Baraj Gölü'nde bulunan ''Sevgi Adası''ndaki ışıklandırma sistemi trafosundaki malzemelerin çalındığını hatırlatarak, olaylara bir anlam veremediklerini, yapılanın suç olmasının yanında ''Halk için yapılan hizmetleri gölgelendirmeye çalışmaktan başka bir anlam taşımadığını'' belirttiler. 






</TEXT>
</DOC>
