<DOC>
<DOCNO> 30624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/yasam/yas04.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksitli ve hesaplı eğitim için Kanada 
</HEADLINE>
<TEXT>

Eğitim çok iyi, hesaplı ve kaliteli... Temiz ve yaşanılır bir ülke, vize almak kolay... Kanada bu özellikleri ile eğitim için son yılların en çok tercih edilen ülkesi.. 
     Yeni Dünyalar Yeni Fırsatlar SİBEL KAHRAMAN - 5 

     Temiz ve güvenli bir ülkede, hesaplı ve kaliteli öğrenim görmek isteyenlerin bir numaralı tercihi Kanada... Son birkaç yıldır Türk öğrencilerin yabancı ülke seçenekleri arasına giren Kanada’yı Uzakdoğulu ve Latin Amerika’lı öğrenciler çoktan keşfetmiş... Ülkenin batısındaki British Columbia, adeta yabancı öğrenci cenneti. 2000 yılında Türkiye’den Kanada’ya giden öğrenci sayisi ise 550. Taksitle eğitim büyük bir avantaj, aynı zamanda eğitim ABD’ye göre yüzde 30 daha ucuz... 
     Kanada Hükümeti’ne bağlı hizmet veren Kanada Eğitim Merkezi Türkiye Sorumlusu Köksal Ekinci’ye Kanada’da eğitimi sorduk. İşte yanıtlar 
     
Kanada’da eğitim için nereye başvurabilir 
     İnternetteki studyincanada.com’ adresinden tüm bilgiler alınabilir. Bu sitede üniversitelerin tanıtımının yanısıra başvuru formları da bulunuyor. 
     
Danışmaya gelenlere nasıl yol gösteriyorsunuz 
     Öncelikle ne tür eğitim almak istedikleri ve gerekli şartları taşıyıp taşımadıklarını öğreniyoruz. 
     
Nedir bu şartlar 
     Örneğin Toronto, McGill, York, British Colombia gibi en iyi üniversitelere girebilmek için 550 TOEFL başarısı, yüksek not ortalaması gerekiyor. 
     
     Yabancı dil şart 
Bu şartları taşımayanlar için üniversite yok mu 
     Hangi üniversite olursa olsun, diliniz yeterli değilse öncelikle dil kursuna gitmeniz gerekiyor. 
     
Kursların ücretleri ne kadar 
     Üniversitelerin ve yoğun programlı, haftada 30 saatlik bir kursun ücreti yıllık 6 bin dolar civarında. Unıversity of Ottawa veya Carleton Unıversity gibi... CSLİ ve ILAC gibi bağımsız dil kurslarının ücreti de 3 ila 4 bin dolar arasında. 
     
Dil kursunu tamamladıktan sonra üniversiteye nasıl geçilir 
     Türkiye’deyken gideceğiniz üniversiteyi belirleyip ona göre dil kursuna gitmeniz gerekiyor. Bir üniversitenin dil kursuna gittiyseniz o üniversiteye devam edersiniz. Veya bizimle temasa geçebilirsiniz. Ayrıca gittiğiniz bağımsız dil kursundan da yardım isteyebilirsiniz. 
     
Kanada’ya en fazla hangi alanda eğitim için gidiliyor 
     Mühendislik ve işletme en gözde olanları. 
     
En iyilerden dediğiniz McGill, Toronto, York, British Columbia’nın ücretleri nedir 
     Bir yıllık öğrenim ücreti 10 bin dolar civarında. 
     
     Okurken çalışın 
Kaliteli ancak daha uygun şartlarda eğitim hangi üniversitelerde alınır 
     Bunun için çok seçenek var. Örneğin, Winnipeg Üniversitesi’nin yıllık ücreti 4 bin 500, Saint Mary’s Universitesi’nin ise 5 bin dolar. 
     
Okurken çalışma imkanı var mı 
     Yalnızca kampüs içinde haftada 20 saat çalışabilirsiniz. Bunun karşılığında da saat ücreti olarak 7.5 dolar kazanabilirsiniz. Üniversiteyi bitirdikten sonra 1 yıl Kanadalı firmada çalışma imkanınız var. Bunun için üniversiteler de yardımcı oluyor. 
     
Öğrenci vizesi almak zor mu 
     Tüm ülkeler için aranan şartların dışında sağlık raporu gerekiyor. 6 ayın üzerinde Kanada’ya gidecek olanlar sağlık testleri yaptırıyorlar bu testler Fransa’ya gidiyor. Test sonuçlarının gelmesi de 2 haftayı buluyor. Ayrıca vize için 125 Kanada Doları’nın Dışbank’a yatırılması gerekiyor. 
     
ÖRNEK ÜNİVERSİTELER      University of Manitoba 
     Yıllık ücreti 5 bin dolar. 
     1887 yılında kurulan üniversite, Kanada’nın batı bölümündeki en eski üniversitelerinden biri. 16 fakültesi bulunuyor. Yıllık öğrenci kapasitesi yaklaşık 25 bin. 
     İşletme ve işletme yönetimi, organizasyon, insan kaynakları, mühendislik alanlarında öğrenim veriyor. 
     
     Dalhousie University 
     1818 yılından beri eğitim veren üniversitede 3 bin 600 sınıfta, 172 lisans, master ve doktora dersi veriliyor. Halifax’daki üniversitede öğrenciler ilgi alanlarına göre bir kulübe üye olabiliyorlar. 13 bin 500 öğrencinin öğrenim gördüğü üniversitenin 1 yıllık eğitim ücreti 13 bin 400 Kanada Doları. Yemek ve konaklama dahil edildiğinde ise bir yıllık öğrenim 15 bin Kanada Doları’na mal oluyor. 
     
     OKULLAR VE ÜCRETLERİ 

</TEXT>
</DOC>
