<DOC>
<DOCNO> 6260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/yazar/tamer.html </URL>
<DATE> 2001/02/09/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türk Dil Kurumu kusur kalırdı 
</HEADLINE>
<TEXT>

     Ne zengin milletmişiz. Soy soy bitmiyor. 
     Devletin her kurumundan yolsuzluk fışkırıyor. Bizim paramızla bizleri dolandırdıkları yetmiyormuş gibi, bizlere kendi kabuğumuzda yaşayabileceğimiz sakin alan da bırakmıyorlar 
     Kırmızı et yiyemiyoruz artık. Şarküteri ürünleri ve sakatat asla yenmeyecek Çünkü pekala deli dana olabilir. Ya deli danalı kanlara ne demeli 
     Evde birikmiş, kullanmadığımız eşyaları hayır kurumlarına bağışlamaya da elimiz gitmiyor. Kızılay'ın foyası depremle iyice ortaya çıktı. Devlete bağlı diğerlerine nasıl güveneceğiz Baksanıza hallerine... 
     SSK hastanelerindeki yolsuzlukları, kurumdan sorumlu Bakan Yaşar Okuyan ilan ede ede bitiremiyor. Kendimizi bu hastanelere gönül rahatlığıyla teslim edebilmemiz mümkün mü 
     Süleyman Demirel'in Cumhurbaşkanlığı döneminde Çankaya'nın harcamalarında trilyonluk yolsuzluk ortaya çıkmış, Köşk'ün İdari ve Mali İşler Müdürü Gülizar Baysal ve arkadaşları açığa alınmışlardı. 
     Yeğenler, manevi evlatlar, reklamcılar, siyasetçiler ve bu ortamdan yararlanan uyanıklar, başta bankalar ne bulurlarsa hortumluyorlar. 
     Devlet Tiyatroları Genel Müdürü Rahmi Dilligil ve 7 yakın çalışma arkadaşı, zimmetlerine para geçirdikleri için tutuklanıyorlar. 
     Et Balık Kurumu Marmara Bölgesi eski müdürü Mustafa Alayoğlu ile 6 çalışma arkadaşı, trilyonlarca liralık etleri kasaplara sattıkları gerekçesiyle gözaltına alınıyorlar. 
     Ve bu ortamda Türk Dil Kurumu da elbette kusur kalmıyor Hani Türk Hava Kurumu deseniz uçakları falan var. Türk Dil Kurumu'nun neresini soyuyorlar diye intikal edemiyorsunuz ilk anda. Ancak yapmak isteyen için çare tükenmiyor. Aralarında kurum saymanının da bulunduğu 6 kişi, sahte evrak ve çeklerle zimmetlerine toplam 3 trilyon lira geçirdikleri gerekçesiyle gözaltına alınıyorlar. 
     Bakalım sırada hangi devlet kurumu var 
     
Yunus'u Türkiye'ye davet ettik      Bangladeş'in kırsal kesimindeki kadınları 100 - 150 dolarlık mikro kredilerle iş sahibi yapan Grameen Bank'ın kurucusu ekonomi profesörü Muhammed Yunus'u Türkiye'ye davet ettik. Yunus da yıl sonuna doğru gelebileceğini, ancak kendisini davet eden vakıf hakkında bilgi toplaması gerektiğini kaydederek "şartlı olur" verdi. 
     Yunus'u Türkiye'ye davet etme fikri İstanbul'dan arayan Mustafa Şatıroğlu'na ait. Ben sadece aracı oldum. MHP'nin İstanbul eski İl başkanlarından olduğunu ve dış ticaretle uğraştığını belirten Şatıroğlu, kurucusu olduğu Türkiye Ekonomik ve Kültürel Dayanışma Vakfı ya da Türk 2000'ler Vakfı aracılığıyla Muhammed Yunus'u Türkiye'ye davet etmek istiyor. Yunus'un vereceği konferansların, Türkiye'de mikro kredi konusuyla ilgilenenlere yol göstereceğini düşünüyor. 
     
Kırklareli'den Van'a mikro krediye ilgi      Ekonomi profesörü Muhammed Yunus'un Bangladeş'te hayata geçirdiği mikro kredi sistemine okurlarımızdan büyük ilgi var. 
     Yunus'un Doğan Kitapçılık'tan 4 yıl önce yayınlandığında pek ilgi görmeyen "Yoksulluğun bulunmadığı bir dünyaya doğru" adlı kitabı da bugünlerde rağbette. Alttaki sütunlarda adları yer alan okurlarımızın çoğu, kitabı bulamadıkları için değişik illerden bizi arayanlar 
     Ankara'dan Süheyla Erdoğan Metalürji mühendisi. Eşiyle birlikte mimari proje ofisi var. Kitabı daha önce okumuş. Hatta eşiyle Türkiye'de neden olmuyor diye tartışmışlar. Şimdi Grameen Bank'ın broşürlerini avukatlarına inceletiyor. Gerekirse e - posta aracılığıyla Muhammed Yunus'la bağlantıya geçecek. 
     Van eski Belediye Başkanı Mesut Öztürk Ankara'da yaşıyor. İnşaat şirketi var. 1992 - 94 arası Belediye başkanıyken Vanlı kızlar için kilim kursları açtırmış. Mikro krediyi Van'da hayata geçirmeyi düşünüyor. 
     Giresun'dan Şenel Altıparmak Ekonomist. Müteahhitlik ve mobilya üzerine 2 firması var. Kitabı henüz bulamamış. Okuduktan sonra Giresun'da mikro krediyi hayata geçirmeye çalışacak. 
     Kırklareli'nden Hasan - Sacide Derbentli çifti Beyaz eşya satıyorlar. Kitabı bulamamışlar. ÇYDD, ADD gibi derneklere üyeler. Büyük bir ekonomik darboğaz içinde olan Kırklareliler için bu projeyi hayata geçirmenin yollarını arıyorlar. 
     Moda Rotary Kulüp üyesi Tevfik Tüzünkam Varoşlardaki ev kadınları için düşünüyor. "Bankacılar mikro kredilerle pek ilgilenmez. Rotary Kulüpler etüd çalışması yapıp, bankacılara somut projelerle giderlerse konuya sıcak bakabilirler" diyor. 
     İstanbul'dan Bilal Başar Mühendis. Fidanlığı ve tekstil fabrikası var. Kitabı okuduktan sonra mikro kredi işine girmek istiyor. "Birebir kopya değil de kendimize özgü koşulları gözönüne alarak proje geliştirilebilir. Toprağına gübre atmak için 10 milyon lira bile bulamayan ve bankalardan bunun için kredi alamayanlar var. Onlara destek olunabilir" diyor. 
     Not Doğan Yayıncılık'ın stoklarında kitap var. Bulunduğunuz ilde kitapçınıza ısmarlasanız yollayacaklar. 
     
     





Din ve toplum 


Piyano zamanı 


Sezer'in kararı 


Metin Toker’in şubatları 


Kudüs'ten Barış için milli birlik hükümeti... 


Acil servise... 


CHP'de kendini aşma zamanı 


Büyüklük kompleksi 


Meslek liseleri katlediliyor 


Tarih yazan Çupi 


Coşan'a karşı Nazım Hikmet 


Zaman daralıyor 


Kişisel kavga zamanı değil... 


Ecevit, o sözlerini tutanaktan çıkarmalı 


Sezer de olmasa 


N'apıyor bu cumhurbaşkanı 


Türk Dil Kurumu kusur kalırdı 


Tazminat istenebilir 


Piyasanın açılması "mümkün değil" 


Demirel gitti, Polisan ayağa kalktı 


</TEXT>
</DOC>
