<DOC>
<DOCNO> 30255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/guclu.html </URL>
<DATE> 2001/07/04/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Kriz kolejleri de vurdu 
</HEADLINE>
<TEXT>

     Türk kolejleri haydi neyse ama, yabancı okulların böylesine boş kalacaklarını rüyamda görsem inanmazdım. Yedek kayıtlarından sonra bile pek çoğu boş kaldı. Şimdi önkayıtlar yapılıyor ama nafile. Hele bir de anadolu liseleri sonuçları açıklansın siz o zaman cümbüşü görün. Kaydolanlar da bırakıp gittiğinde, her şeye sil baştan yeniden başlayacak. Özetin özeti Kazanamadım ya da istediğim yere giremedim diye yaz tatilini zehir edenler hiç üzülmesinler, eğer önümüzdeki 4, 5 yıl için bugünün parasıyla 50 milyar lirayı gözden çıkarıyorlarsa, puanları hiç önemli değil. Mutlaka bir koleje kapağı atarlar. Yabancılar da dahil .. 
     Robert, Alman, Avusturya, Üsküdar Amerikan da dahil hiçbir yabancı okul kontenjanını dolduramazken, Türk kolejleri de ancak birkaç kayıtla yetindi. Siz öyle kontenjanımızın tamamını doldurduk, puanlarımız yabancı okulların da üstünde diyenlere inanmayın. Hepsi palavra... 
     İşte bazı okulların kontenjanları ile asil ve önkayıt sonrasında boş kalan kontenjanları 
     Alman kız 52 20, Alman erkek 53 16, Robert kız 81 6, Robert erkek 81 7, İtalyan 64 55, Koç kız 30 25, Koç erkek 30 25, Notre Dame De Sion 80 69, St. Benoit 154 139, Avusturya kız 50 22, Avusturya erkek 50 27, St Joseph 96 78, St Michel 72 68, St Pulcherie 40 36, Üsküdar Amerikan kız 45 31, Üsküdar Amerikan erkek 45 36, İzmir Amerikan 120 96, İzmir St. Joseph 80 45, Tarsus Amerikan 80 68 
     Puanlar da anormal. Örneğin aynı zincirin okulları olan Üsküdar Amerikan'da taban puan 740 iken İzmir Amerikan'da 650, Tarsu Amerikan'da ise 600. Yine aynı şekilde İstanbul St. Joseph'de 710 olan puan İzmir'de bir anda 550'ye düşüyor. Hiç bu kadar inmezdi... 
     Alın götürün çocuğunuzu bu okullardan birine, sonra da torpilini bulup nakille getirin. Tıpkı anadolu liselerinde olduğu gibi. Dahası el altından alınan öğrencilerle ilgili dedikodular şimdiden kulağımıza gelmeye başladı. En prestijli olarak bilinenler bile kuralları hiçe saymaya başladı. Özel Okullar Derneği'nin dün yaptığı toplantıda bazı okulların kınanması kararı alındı. Ama cesaret edip de açıklayamıyorlar .. 
     Kolejler için tehlike çanları çalıyor. Her şey paraya endeksli. Bu yüzden de kalite düştükçe düşüyor. İkinci, üçüncü yedeğine inmeyen okullar 200, 300'üncü yedeğe iniyor. Fiyatlar aşağı çekilip burs sistemi geliştirilmez ise, tarihi misyona sahip okullar bir bir yok olacak. Ama nedense her şey gibi bu konuyu da ciddiye alan yok En azından mezunları okullarına sahip çıkabilirler. Ama nerdeeeeee. 
     
Sınıfta kalanlara taviz yokmuş      Katillerin, vurgucuların, gaspçıların, tecavüzcülerin ve üniversitelerden atılanların affedilmesi için imza atan Milli Eğitim Bakanı Bostancıoğlu, miniminnacık puanlar yüzünden yıl kaybeden öğrencileri affetmeyecekmiş. Helal olsun. Ondan da zaten bu beklenirdi. 
     Bakan'ın yanlışını kim düzeltecek Başbakan mı, yardımcıları mı, yoksa Cumhurbaşkanı mı Kim olur bilmiyoruz ama, birileri sayıları yüz binleri bulan bu mağdurlara sahip çıkmalı .. 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
