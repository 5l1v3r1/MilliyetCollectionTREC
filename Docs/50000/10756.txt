<DOC>
<DOCNO> 10756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/son/sonspo08.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor- Kocaelispor maçı 1-1 berabere sonuçlandı 
</HEADLINE>
<TEXT>

     Birinci Futbol Ligi'nde Bursaspor ile Kocaelispor arasında yapılan maç, 1-1 berabere sonuçlandı. 
     Karşılaşmanın ikinci yarısında, oyuna daha fazla hakim olan taraf ev sahibi Bursaspor'du. Orta alana hakim olan yeşil-beyazlı takım, girdiği gol pozisyonlarından yararlanamazken, Okan ile bir de panaltı kaçırdı. Konuk ekip Kocaelispor ise ikinci yarıda defansif bir oyun sergiledi. 
     Kocaelispor', ikinci yarıya Orhan'ın yerine Ahmet'i alarak başladı. 47. dakikada Bursaspor'un geliştirdiği atakta, sol kanattan ceza alanına giren Murat Sözkesen, topu Fatih'e aktardı. Bu oyuncunun sert şutunda, kaleci Metin Mert topu yatarak çeldi. 51. dakikada topla ceza alanı içinde buluşan Nuri'nin sert şutunda, topu kaleci Şenol güçlükle çıkardı. 
     59. dakikada Kocaelispor'da, Serdar'ın yerine Lazarov oyuna girdi. 
     Kocaelispor'da 64. dakikada Cem Sinan, 65. dakikada ve 67. dakikada Engin, Bursaspor'da da 67. dakikada Fatih ve Murat Sözkesen sarı kart gördüler. 68. dakikada Bursaspor penaltı kaçırdı. Okan'ın ceza alanı içinde Pazin tarafından düşürülüşünü hakem Murat Ilgaz, penaltı olarak değerlendirdi. Penaltı atışını kullanan Okan, topu auta atarak takımını bir golden etti. 70. dakikada Kocaelispor'un beraberlik golü geldi. Konuk ekibin geliştirdiği atakta, sol kanattan hareketlenen Kaan Dobro, topu Lazarov'a aktardı. Bu oyuncunun sol çaprazdan kaleye gönderdiği top, kaleci Şenol'un altından filelerle buluştu 1-1. 
     87. dakikada Kocaelispor'da, Yordanov'un yerine Ömer oyuna girdi ve kalan dakikalarda takımlar birbirine üstünlük sağlayamayınca,Bursaspor-Kocaelispor maçı 1-1 sona erdi. 




</TEXT>
</DOC>
