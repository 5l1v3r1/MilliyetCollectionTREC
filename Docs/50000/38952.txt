<DOC>
<DOCNO> 38952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sonspo06.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami en az üç ay sahalardan uzak kalacak 
</HEADLINE>
<TEXT>

     Birinci Süper Ligi'nde dün akşam Bursaspor'u yenen Trabzonspor'da, Hami üzüntüsü yaşanıyor. 
     Maçın son anlarında Bursasporlu Murat Hacıoğlu ile çıktığı hava topu sonrası dengesini yitirerek yere düşen Hami'nin, en az 3 ay sahalardan uzak kalacağı açıklandı. 
     Kulüp doktoru Ahmet Çağlar, Hami'nin sağ dirsekle omuz arasındaki kemikte çok parçalı kırık belirlediklerini belirterek, ''Bu futbolcu hemen ameliyatı alındı. Yaklaşık 2.5 saat başarılı bir operasyonla koluna platin koyuldu'' dedi. 
     Çağlar, Hami'nin şu an durumunun iyi olduğunu da kaydederek, ''Hami, 1 hafta veya 10 gün sonra salonda çalışmalara başlayacak. Ancak büyük kemik olduğu için zamana ihtiyacı var. Kaynama süresi uzun olacak. Bu futbolcu 3 ay, maçlarda forma giyemeyecek'' diye konuştu. 







</TEXT>
</DOC>
