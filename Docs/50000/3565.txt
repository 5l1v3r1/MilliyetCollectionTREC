<DOC>
<DOCNO> 3565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sontur09.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TV'de naklen maç yayınları TRT'ye doğru 
</HEADLINE>
<TEXT>

     TRT Genel Müdürü Yücel Yener, ''Kamu görevi yapan iki kuruluş olan TRT ve Futbol Federasyonu biraraya gelerek ihalesiz olarak, belli bir ücret karşılığı ikinci yarı maçlarının TRT'ye verilmesi konusunda anlaşabilirler'' dedi. 
     TRT Genel Müdürü Yener, yaptığı yazılı açıklamada, Birinci Futbol Ligi maçlarının naklen yayını ile ilgili olarak açılan ihalenin ertelendiğini ve liglerin bir hafta geç başlatılacağını hatırlatarak, maçların naklen yayınına talip olduklarını belirtti. 
     Kamu yayıncılığı görevini yürütmekte olan TRT'nin, Futbol Federasyonu'na daha önce yapmış olduğu öneriyi tekrarladığını ifade eden Yener, açıklamasında şunları kaydetti 
     ''Buna göre, kamu görevi yapan iki kuruluş olan TRT ve Futbol Federasyonu biraraya gelerek, ihalesiz olarak, belli bir ücret karşılığı ikinci yarı maçlarının TRT'ye verilmesi konusunda anlaşabilirler. " 




</TEXT>
</DOC>
