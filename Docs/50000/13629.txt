<DOC>
<DOCNO> 13629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sondun07.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da yeniden silah sesleri duyluyor 
</HEADLINE>
<TEXT>

     Makedonya'nın kuzeyindeki Gracani köyü çevresinden yniden silah ve patlama sesleri duyulmaya başladığı bildirildi. 
     Bölgedeki AFP muhabirine göre, bu sabah Gracani'ye komşu Kuckovo köyünde yaklaşık 15 patlama sesi duyuldu. Özel Makedon polis güçlerinin çevredeki yolları tuttuğu belirtildi. Gracani'ye 2 kilometre uzaklıkta bulunan Arnavut gerillaların üssüne ulaştığını kaydeden bir diğer AFP muhabiri de bölgeden havan topu ateşi sesi duyulduğunu bildirdi. Muhabire göre, kendini Ulusal Kurtuluş Ordusu'nun Gracani bölgesi komutanı olarak tanıtan bir kişi, Ulusal Kurtuluş Ordusu'nun ''savunmak için savaştığını'' ve ''gece gündüz saldıran Makedon ordusuna cevap verdiğini'' söyledi. Kalkandelen'de Tetovo hafta sonunda başlatılan operasyondan sonra, Makedon ordusu dün ülkenin kuzey sınırındaki tepelerde Arnavut militanlara yönelik yeni bir saldırı başlatmıştı. 




</TEXT>
</DOC>
