<DOC>
<DOCNO> 5414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/siyaset/siy07.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis'teki ölümün mahkeme ifadeleri 
</HEADLINE>
<TEXT>
Yerde tekmelediler 
Haklarında dava açılan milletvekillerini DYP'liler suçladı, MHP'liler korudu 
     GÖKÇER TAHİNCİOĞLU Ankara 

     DYP Şanlıurfa Milletvekili Fevzi Şıhanlıoğlu'nun ölümüne sebebiyet verdikleri gerekçesiyle haklarında dava açılan MHP milletvekilleri mahkemede DYP'li milletvekillerince suçlandı, MHP'lilerce korundu. DYP Hakkari Milletvekili Hakkı Töre, Tekelioğlu'nun yumruk, Kundakçı'nın da tekme attığını gördüğünü söyledi. 
     
TANIKLAR Merhum elini beline götürdü      İsmail Çevik MHP Nevşehir Milletvekili Komisyon üyelerine sataşmalara başladılar. Tekelioğlu, bu sırada ayağa kalktı, müdahale etmek istedi, ben de, 'Provakosyon bu, dokunma' dedim. Tekelioğlu, bunun üzerine yeniden sabit durmaya başladı. 
     Şaban Kardaş MHP Bayburt Milletvekili Genel Kurul'da olayların çıkmasından sonra bir anda itiş - kakış yaşanmaya başladı. Sadece merhum Şıhanlıoğlu'nun elini bir ara beline götürdüğünü gördüm. Ancak silahı var mıydı bilmiyorum. 
     Orhan Bıçakçıoğlu MHP Trabzon Milletvekili Şıhanlıoğlu'nun çok agresif olduğunu gördüm. Eli belindeydi. Biz silahını da gördük. Turhan Güven ve Ali Şevki Erek'e durumu izah ettim. Erek, rahmetliyi kollarından tutarak dışarı çıkardı. 
     Hakkı Töre DYP Hakkari Milletvekili Şıhanlıoğlu olay çıktığında solumda duruyordu. İki kişinin onu dövdüğünü gördüm. Tekelioğlu, Şıhanlıoğlu'nun yüzüne yumrukla vurdu. Şıhanlıoğlu yere düşünce Kundakçı da göğsünü tekmeledi. Kavga edenleri, 'Burası barış yeridir' diye uyardım. Allah var. Ben gördüğümü söylerim. 
     Salih Çelen DYP Antalya Milletvekili Tekelioğlu'nun yukarıdan aşağıya doğru yumruğunu savurduğunu gördüm. Ancak yumruğun kime isabet ettiğini bilmiyorum. 
     Yahya Çevik DYP Bitlis Milletvekili Şıhanlıoğlu o gün sinirliydi. Tartışmalara katıldı. Ama O'na kimin vurduğunu görmedim. 
     Musa Konyar DYP Ağrı Milletvekili ve Mehmet Ali Yavuz DYP Konya Milletvekili Tekelioğlu'nun yumruğunun Şıhanlıoğlu'na yöneldiğini gördük. Alnına doğru vurdu. 
     


 SİYASET 

















</TEXT>
</DOC>
