<DOC>
<DOCNO> 48264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sontur19.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş IMF heyetinin ziyaretinden umutlu... 
</HEADLINE>
<TEXT>

     Devlet Bakanı Kemal Derviş, bugün NTV'de canlı yayına katılarak IMF heyeti ile ilgili umut verdi. 
     Kemal Derviş, "IMF heyeti gelmiş olsaydı şu anda sevindirici açıklamalar yapıyor olabilirdim" dedi. 
     Derviş, "krizin yükü ilk aşamada finans sektörünün üzerine düştü. Ardından reel sektör zor duruma girdi. Kriz için bir tarihte bitecek demek zor. Ancak kamu bankalarında düzelme var. Çok büyük zararlar birikmişti. Herkesin müdahale ettiği, sınırsız harcamaların yapıldığı ortamda çalışıyordu" dedi. 
     Bankaların reel sektöre yeniden destek verme aşamasına geldiğini belirterek, "Reel sektör ve KOBİ'ler önümüzdeki hafta içinde bunun etkilerini görecekler" diye konuştu. 
     Bankaların bir takım olarak çalışıp hayatta kalabilecek şirketlere ortak bir girişimde bulunarak finans vermesinin planlandığını anlatan Derviş, "Burada BDDK ve kamunun birlikte bunu yapabilmeleri için bazı kredi imkanlarının tanınması gerekiyor. 
     Mucize beklememek lazım bütçe açısından zor durumdayız. Büyük kaynaklar aktarmayacağız. Ancak reel sektörün yeniden canlanmasına dönük bazı tedbirler alınması mümkün" dedi. 
     "Bu hafta önemli bir hafta olacak" diyen Derviş, "Hem IMF hem de G7'ler, 11 Eylül şokunu dünya ekonomileri nasıl karşılayacak tartışıyorlar. Bu hafta sonuca doğru gidiyoruz. Sanıyorum bu hafta içinde olumlu bir gidişin sonuçlarını alıyoruz. Bu hafta üst düzey bir IMF heyeti Türkiye'ye gelecek. Onlar gelmiş olsaydı şu anda sevindirci açıklamalar yapıyor olabilirdim" dedi. 
     






</TEXT>
</DOC>
