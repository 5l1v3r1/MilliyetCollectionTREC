<DOC>
<DOCNO> 6195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/magazin/amag.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beni odaya kilitledi’ 
</HEADLINE>
<TEXT>
Tatlıses’e kapatma soruşturması 
İbrahim Tatlıses, oyuncu Ayşegül Yıldız’ı zorla villasında tuttuğu iddiasıyla adliyeye çağırıldı 
     CENNET NAR İstanbul 

     Televizyon dizilerinde de rol alan Ayşegül Yıldız’ın, İbrahim Tatlıses’in villasında zorla tutulduğu iddiasıyla polise yaptığı ihbar üzerine, savcılık, sanatçı hakkında soruşturma başlattı. 
     4 Şubat’ta Etiler Karakolu’nu arayan Yıldız, villadan ayrılmasına izin verilmediği ihbarında bulundu. Olay yerine gelen polislerin ısrarı üzerine kapıyı açan bekçi Ramazan, Aziz ve Mehmet Emin Adak ile Yıldız karakola götürüldü. Eniştesini görmek için gittiği Bodrum’da, film çeviren Tatlıses’le tanıştığını anlatan Yıldız şunları söyledi "Aynı gün asistanını yanıma göndererek beni beğendiğini ve film çevirmek istediğini iletti. Beş günlük bir dizi çekimi için ailemden izin aldım. Ertesi yıl İstanbul’a gelip onun stüdyo olarak kullandığı villasına yerleştim." 
     
     Bağırdı, çağırdı’ 
     Olaydan bir gece önce Mahsun Kırmızıgül’ün adamlarıyla iş görüşmesinde bulunmak için dışarı çıktığını belirten Yıldız şöyle konuştu "Döndükten sonra Tatlıses beni arayarak, bağırıp çağırdı. Niye geç kaldığımı sordu. Ramazan Adak, Tatlıses’in talimatıyla beni odaya kilitledi." 
     Bu sırada ablasıyla telefonla görüştüğünü söyleyen Yıldız, "Ramazan Adak, bana konuşma, şerefsizlik yapma, ağzını burnunu dağıtırım’ diye bağırdı. Tatlıses de beni arayarak, Polisi ararsan şerefsizsin. Sen hırsızsın, İbo Show’un eşyalarını çaldın’ diyerek telefonu kapattı. Ben de polise zorlu tutulduğumu ihbar ettim." 
     
     İbo, polisi aradı 
     Tatlıses’in polise, "Ayşegül’ü serbest bırakmayın. Onun hırsızlık yaptığından şüpheleniyorum" dediği de, tutanaklara geçti. İstanbul C. Savcısı Osman Uludüz, Ramazan Adak’ın ifadesini alırken, Tatlıses de ifade için adliyeye çağrıldı. 
     


 MAGAZİN 













</TEXT>
</DOC>
