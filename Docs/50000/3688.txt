<DOC>
<DOCNO> 3688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/pulur.html </URL>
<DATE> 2001/01/24/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Anayasa Mahkemesi, kelepçe ve AA 
</HEADLINE>
<TEXT>

     ALLAH Allah ne oldu böyle 
     Anayasa Mahkemesi'ni dikta heveslileri mi bastı, jakobenler mi bastı, demokrasiyi ve Avrupa'yı içine sindiremeyen "barbarlar" mı bastı, "Üçüncü Dünya özlemcisi" Kemalistler mi bastı 
     Ne oldu böyle 
     Arabanın tekerine, böyle çomak sokmak olur mu 
     
     PARTİLİLER ne suçu işlerlerse işlesinler, Cumhuriyet'in temel niteliklerini hiç umursamasınlar, Anayasa Mahkemesi onları kapatmasın diye ne planlar kurulmuştu ne planlar... 
     Anayasa Mahkemesi planı bir çırpıda bozuverdi, kestirip attı, elbette "Partiler faaliyetlerini serbestçe sürdürmelidirler " dedi ve "ama" diye ekledi 
     "Ancak bu durum siyasi partilere devletin ülkesi ve milletiyle bölünmez bütünlüğüne ve demokratik temel düzenin ortadan kaldırılmasına veya önemli ölçüde tehlikeye düşürülmesine yönelik faaliyetlerde bulunma özgürlüğü vermez." 
     Haydi bakalım, şimdi ne diyeceksiniz, Anayasa Mahkemesi de demokrasi ve Avrupa düşmanı mı 
     Kararı duyan bir politikacı, bu Anayasa değişikliği için "Pişmiş tavuğun başına gelmedi " diyordu... 
     Sizin kafanız böyle olunca pişmiş tavuktan da beter olursunuz 
     Genelkurmay, herhangi bir konuda, ülke sorunlarıyla ilgili bir görüş açıklasa "Asker siyasete karışmamalı " diyenler, şimdi bakalım Anayasa Mahkemesi için hangi fetvayı verecekler 
     Sırtlarında yumurta küfesi yok ya, nabza göre verecek bir şerbet nasıl olsa bulurlar... 
     Temel ilke, çifte standart oldukça... 
     
     İŞTE size kelepçe sorunu... 
     Sanki, Türkiye Cumhuriyeti kurulduğundan beri, kelepçe ilk defa görülüyor ve insanların bileklerine ilk defa takılıyor... 
     Ama şimdi yolsuzluk soruşturması sırasında bazı işadamlarına, yüksek memurlara takılınca, sorun oluyor, muhteremler sanki kelepçeyle ilk defa karşılaşıyorlar. 
     Elbette ileride belki de beraat edecek olan insanlara kelepçe takıp, itip kakmak hoş bir şey değil 
     Lakin yıllar yılı, gazetecilere, yazarlara, düşüncelerini söyleyenlere kelepçe takılırken nerelerdeydiniz 
     Şimdi mi kelepçenin sızısını, vicdanlarınızda duymaya başladınız 
     
     YA Anadolu Ajansı'nın başına gelenler 
     Ne yapmış Anadolu Ajansı 
     "Beyaz Enerji" soruşturmasında "rüşvet itirafları"nı yayımlamak suç mu 
     Sevsinler, sanki bundan önce hiç yapılmamış, yapıldıysa niye soruşturma açılmamış, şimdi ise AA'nın haberini yayımlayan gazetelere, televizyonlara "Niye yayımladınız " diye soran savcı var mı 
     Yok 
     Ama işin ucu "kifayetsiz muktedir"in partisine dayanınca kıyameti koparıyorlar. 
     Bunlar mı demokrat 
     Bunlar mı özgür basından yana 
     Bunların gönlünde yatan Sovyetler'in TASS ajansıdır, Anadolu Ajansı'na bile tahammül edemiyorlar. 
     Gazeteciler hem Anadolu Ajansı'na, hem de bu haberi "atlatan" muhabir Coşkun Ergül'e sahip çıkmalıdırlar. 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
