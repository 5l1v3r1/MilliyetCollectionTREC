<DOC>
<DOCNO> 6539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/spor/yaks.html </URL>
<DATE> 2001/02/11/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Büyüklük 
</HEADLINE>
<TEXT>

     FEVZİ AKSOY 

     Dilimizde, "kendine güvenme padişahım, senden büyük Allah var" veya "kabaramazsın kel fatma" diye kızdırdığımız tavus kuşlarına ait sözcükler vardır. Bunlar manasız gururun, anlamsız kendini beğenmenin ve olduğundan fazla görünmek istemenin yanlış olacağını gösteren psikolojik tanımlamalardır. 
     Bir takımımız vardı. Benden büyük yok diyerek sahaya çıktı. Kendine o kadar güveniyor ve rakibini o kadar küçümsüyordu ki, ayağına gelen her topu kaçırıyor ve eziyordu. Ta ki, aklı başına gelene kadar... Ama atı alan Üsküdar’ı geçmişti. Cam çerçeve kırmak, başı duvarlara vurmak anlamsızdı. Büyüklük hikayeleri artık gelecek maçlara kaldı. İnşallah bu ders gelecekteki önemli maçlar için uyarı olur da bizi bir daha üzmezler. Tevazunun, büyüklük olduğunu da öğrenirler. 
     


 SPOR 





























</TEXT>
</DOC>
