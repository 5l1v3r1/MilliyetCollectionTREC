<DOC>
<DOCNO> 44755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/dunya/adun.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair Artık dönüş yok 
</HEADLINE>
<TEXT>

Harek t için geri sayım sürerken, İngiltere Başbakanı Taliban’a seslendi Ya teröristleri verirsiniz, ya iktidarı. Başka seçenek yok 
     DIŞ HABERLER SERVİSİ 

     New York ve Washington saldırılarından sonra Afganistan'a karşı bir harek t için geri sayım hızlanırken, ABD Başkanı George W. Bush ve İngiltere Başbakanı Tony Blair, dün artık geri dönülmez bir yola girdiklerinin işaretini verdi. 
     Bush, Taliban'a seslenerek "Ya Usame bin Ladin'le El Kaide Örgütü'nü verirsiniz, ya da sonuçlarına katlanırsınız" sözleriyle son ültimatomu verirken Blair de, terörist saldırılardan sonraki en sert açıklamasını yaparak, şunları söyledi "Ya teröristleri vereceksiniz, ya da iktidarı " 
     
El Kaide’yi teslim etsinler’      Beyaz Saray'da dün bir grup gazeteciyi kabul eden Bush, "Taliban, El Kaide'yi teslim etmelidir. Terörist kamplarını yok etmelidir. Böyle yapmak zorundadır, yoksa bunun bir sonucu olacak" dedi. 
     İngiltere Başbakanı Blair ise, Bush'tan da ileri giderek, "Taliban ya terör zanlısı Usame bin Ladin'i verir, ya da askeri saldırının hedefi olacak. Ya teröristleri verirsiniz, ya da iktidarı. Başka seçenek yok" diye konuştu. 
     Blair, Taliban'ın bu ültimatoma yanıt vermemesi halinde verilecek karşılığın "orantılı" ve "belirli bir hedefe", yani Taliban'ı yıkmaya yönelik olacağını vurguladı. 
     Brighton'da yapılan İşçi Partisi Kongresi'nde konuşan Blair, "Hedef, Taliban'ın mali kaynaklarını kesmek, sivilleri değil, askeri birliklerini vurmaktır. Bu rejimi her yandan kuşatacağız" şeklinde konuştu. 
     
Mesud’un ölümü      Blair, Afganistan'daki Kuzey İttifakı liderlerinden Ahmed Şah Mesud'un ölümünden de ilk kez Bin Ladin'i sorumlu tuttu. Tony Blair, Mesud ölümünün Dünya Ticaret Merkezi saldırısından iki gün öncesine denk gelmesine bazılarının "tesadüf" diyebileceğini hatırlatarak, "Ben buna ödeme’ diyorum. Bu insanlar arasında geçerli olan şeyle, yani kanla" diye konuştu. 
     Taliban'ın baskı ve acımasızlıklarını anlatan Blair, İngiltere'de satılan eroinin yüzde 90'ının Taliban yönetimi tarafından satıldığını belirtti. 
     Bu arada Pakistan kaynakları Blair'in 5 Ekim Cuma günü Pakistan'ı ziyaret edeceğini bildirdi. Blair'in sözcüsü ise hiçbir konu hakkında açıklama yapmayacaklarını söyledi 
     
Rumsfeld bölgeye gidiyor      ABD Savunma Bakanı Donald Rumsfeld’in, Suudi Arabistan, Umman, Mısır ve Özbekistan'ı ziyaret edeceği açıklandı. Savunma Bakanlığı Sözcüsü Victoria Clarke yaptığı açıklamada, Rumsfeld'in geziyi Başkan Bush'un talebi üzerine yaptığını bildirdi. 
     
TALİBAN Savaşmayalım görüşelim      Taliban yönetimi, dün Washington'a "20 yıldır savaş içindeyiz, acil yardıma ihtiyacımız var. Usame bin Ladin'le ilgili bir kanıt göstermeden savaş’ diyorsunuz, gelin önce görüşelim" çağrısında bulundu. 
     Kueta kentinde dün düzenlediği basın toplantısında "Görüşmelere hazırız, savaşa girmektense görüşmelere başlamayı tercih ederiz" diyen Taliban'ın Pakistan Büyükelçisi Abdüsselam Zaif, ABD'nin Ladin'in teslim edilmesi talebiyle ortaya çıkan krizi çözmesinin tek yolunun müzakereye girmek olduğunu kaydetti. Büyükelçi, ülkesine yardım yapılmasını da isteyerek, "Biz ve tüm Afgan halkının yardıma ihtiyacı var, savaşa değil" dedi. Zaif, delil olmaksızın Ladin'i teslim edemeyeceklerini de tekrarladı. 
     



 DÜNYA 

















</TEXT>
</DOC>
