<DOC>
<DOCNO> 18163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yazar/theper.html </URL>
<DATE> 2001/04/26/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Hangi eğitim 
</HEADLINE>
<TEXT>

Gazete haberleri beni korkutuyor, görüyorum ki her gün suç işleyen bir yığın insan çoğu küçük yaşta. Bu insanların cezadan çok eğitime ihtiyacı var ama bakıyorum olmuyor acaba neyimiz eksik 
H. M. - İstanbul 

     Okuyucuma yanıtım aslında çok kısa, neyimiz eksik değil ki Tamam olan bir yanımızı söyleyebilir misiniz 
     Okuyucum sorusunda bu insanların eğitime ihtiyacı olduğunu söylüyor, hangi yaşta ve hangi seviyede eğitim Bir kere eğitim daha doğumdan itibaren aileden başlar. Çocuğuna kapkaççılığı öğreten, yankesici yetiştiren aileler, bölünmüş aileler, çocuklarını tinercilerin arasına atanlar, alkolik ana babalar, nasıl bir eğitim verecek Geliyorum öğretime. Okullarımızın durumu meydanda eğitim kurumlarında artık gün geçmiyor ki suç işlenmesin. Ya okul içinde cinayet işleniyor, ya öğretmen öğrencisini hastanelik edene kadar dövüyor veya okul kapılarında uyuşturucu satılıyor. 
     Gelelim daha sonrasına. Devlet küçük yaşta suç işleyenlere ne yapıyor Bunlar için bir tek eğitim kurumumuz var mı Biz bir tek öğrenmişiz "affedelim" demeyi. Bizim ceza sistemimizde on bir yaşına kadar ceza verilmez. Öyleyse sal 11 yaşından küçükleri sokağa dilediklerini yapsınlar. Neden hırsızların, kapkaççıların, yankesicilerin çoğu küçük çocuk, işte bunun için. 11 ile 15 yaş arasındakilere ise verilecek ceza yarıya indirilir. Neden cinayete kadar varan önemli suçların bu yaşlardaki çocuklara işletildiğini anlıyor musunuz Bir tarafta yarıya indirilen ceza, öteki yanda yarıya indirilen cezanın üçte ikisini anında indiren sistem, bir de arkadan gelen Rahşan Hanım’ın affı, alın size adalet. 
     Dünyanın hiçbir yerinde ceza vermekten bu kadar korkan başka bir devlet yoktur. Bizde bütün kabahat mağdurdadır, suçlu her zaman haklıdır. Böyle şey olmaz. 
     
     







Hukuk ve siyaset 


Moda'ya davet 


Yılmaz’ı bekliyoruz’ 


Ya Sevr, ya terk et 


Ersümer'in istifası ve hükümette revizyon... 


Krizde keriz olmamak için .. 


Ersümer düğümü 


Transparan binadan... 


Seneye de sinir olmamak için... 


Mali piyasalarda ufuk... 


Kavga dediğin hukuksuz olmaz 


Bir zamanlar onlar da bakandı... 


Ersümer'e Yüce Divan 


Kamuda tasarruf derken yeni lojman 


Hangi eğitim 


IMF kongre’yi bekliyor 


</TEXT>
</DOC>
