<DOC>
<DOCNO> 4609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yasam/yas03.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bul su katil otobüsü 
</HEADLINE>
<TEXT>

İzmir’de tam 47 gün önce üniversiteli gence çarparak ölümüne neden olan belediye otobüsü hala bulunamadı 
     SONER KILINÇ 

     ÜNİVERSİTE son sınıf öğrencisi Sevinç Bağır 21 , 14 Aralık 2000’de Alsancak’ta bir belediye otobüsün altında kalarak öldü. Kazadan sonra polis ve belediye yetkililerin çabası, katil otobüsün bulunmasına yetmedi. Olay günü görevli 12 şoförün ifadesine başvuruldu, güzergahtan geçen tüm otobüsler incelendi, sonuç alınamadı. Kazayı gören tek tanık bile ortaya çıkmadı. 
     
     Burası Türkiye’ diye unutalım mı 
     YEĞENİNİ gözünün önünde kaybeden Neşe Akgün, "Bunca zaman geçti, hala iz yok. Bunu anlayamıyoruz. Sevinç kim vurduya gitti. Sevinç’in katili, bilerek ya da bilmeyerek aramızda dolaşmayı sürdürüyor" dedi. Neşe Hanım, sözlerini şöyle noktaladı "Artık umutlarımızda zayıfladı. Fakat elden bir şey gelmiyor. Burası Türkiye demekten başka çare yok." 
     
     Piriştina Gören yok ki 
     İzmir Büyükşehir Belediye Başkanı Ahmet Piriştina, kazayı belediye otobüsünün yaptığını gören olmadığını savunarak, "Olayın hemen akabinde sözkonusu hattaki belediye otobüsleri polisle birlikte durduruldu. Tek tek incelendi, kazaya ilişkin bir bulgu elde edilemedi" dedi. Piriştina, ESHOT’un bugüne kadar yaptığı titiz araştırmadan da sonuç alınamadığını belirterek, "Zaten belediye otobüsünün çarptığını gören de yok. Olaya üzüldük ama yapacak bir şey yok" diye konuştu. 
     


 YAŞAM 

























</TEXT>
</DOC>
