<DOC>
<DOCNO> 8761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sontur09.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler zirvesi başladı 
</HEADLINE>
<TEXT>

     Başbakan Bülent Ecevit'in başkanlığında koalisyonu oluşturan partilerin genel başkanları biraraya geldiler. 
     Başbakanlık Merkez Binası'nda saat 15.10'da başlayan toplantıya, Devlet Bakanı ve Başbakan Yardımcısı, MHP Genel Başkanı Devlet Bahçeli, Devlet Bakanı ve Başbakan Yardımcısı, ANAP Genel Başkanı Mesut Yılmaz ile Devlet Bakanı ve Başbakan Yardımcısı Hüsamettin Özkan katılıyor. 
     Ekonomi yönetimi ve yeni politikaların ayrıntılarının değerlendirileceği öğrenilen toplantı için Başbakan Yardımcısı Yılmaz, Yalova ve İstanbul programını yarım keserek Ankara'ya dönmüş, Başbakan Yardımcısı Bahçeli de İstanbul'a gidişini iptal etmişti. 
     Başbakan Ecevit, toplantı öncesinde Başbakanlık Merkez Binasına gelirken gazetecilerin Başbakanlık'ta Devlet Bakanı Recep Önal'ın başkanlığında devam eden bankacılarla yaptığı toplantıya da katılmayan Merkez Bankası Başkanı Gazi Erçel'in istifa ettiği iddialarına ilişkin soruları yanıtsız bıraktı. 




</TEXT>
</DOC>
