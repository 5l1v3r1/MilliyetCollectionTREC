<DOC>
<DOCNO> 42194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sontur07.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ICQ'da terör kurbanlarına bir mum... 
</HEADLINE>
<TEXT>

     ABD'deki terör kurbanlarının anısına dünyanın en yaygın internet mesaj ve chat servisi ICQ tarafından açılan "Bir Mum da Siz Yakın" adlı bölüme tüm ülkelerden binlerce mesaj yağıyor. 
     ICQ tarafından 11 Eylül akşamı açılan köşeye, başsağlığı dileklerinin yanında, tüm dünyada barış, sevgi ve dostluk dileğinde bulunan Yemen'den Bulgaristan'a, Hong Kong'dan Türkiye'ye kadar birçok ülkeden sayısız mesaj geldi. İşte, bu mesajlardan bazıları 
     Barış Aşığı Yemen Başkan Bush başınız sağolsun. Kurbanların aileleri acınızı paylaşıyorum. 
     Dana Bulgaristan Kalbim, kurbanlarla ve aileleriyle birlikte. Biz de sizinle ağlıyoruz. 
     Sabrina Meksika Bunun olduğuna inanamıyorum. Barış istiyoruz. 
     Erin Kanada Bu insanların böyle öldüğünü televizyon ekranlarından gördüğümde inanamadım. 
     Julia Fahrer Almanya Bunun için Almanca'da doğru sözcükleri bulmak çok güç. Hele İngilizce'de hiç bulamadım. 
     Green İtalya Niçin bu kadar masum insan böyle öldü 
     Beulah Waltemate ABD Tanrı yakınlarını kaybedenlerin yakınlarının acılarını azaltıp, hayatta kalanları çabucak iyileştirsin 
     Judge ABD Hayatınızı böyle kaybettiğiniz için çok üzgünüz. Her zaman Amerika'nın kalbinde yaşayacaksınız. 
     Arzu Türkiye Rahat uyuyun. 
     
     "Farklı ülkelerde olabiliriz ama..." 
     Tay Meiqin Singapore Farklı ülkelerden olabiliriz ama, benim yüreğim de en az sizinki kadar acıdı. 
     Marinella İtalya Bu mumlar barış için sonsuza dek yansın 
     Lucycat Avusturya Bazen sessizlik sözlerden daha fazla şey söyler. Tüm dünya için barış. 
     Marc Reineke Almanya Hala enkazın altında sağ olanlar varsa, size şans diliyorum. 
     Kohashi Kazuha Japonya Bu olay bizi daha güçlü kılsın. Lütfen aynı mavi gökyüzü altında yaşadığımızı unutmayın. 
     Jennifer Thibedeau ABD Bu Salı, dünya yüzündeki en trajik gündü. 
     Mr Dead Pakistan Bu olanlar için çok üzgünüz. Hepinizin başı sağolsun. 
     Coquihalla Kanada Tüm dünyanın barışsever ülkeleri, lütfen barış için birleşin ve güçlü olun. 
     Hung Millie Hong Kong Gözyaşlarınızı silin, el ele tutuşalım ve terörizme karşı savaşalım. 
     Muhammed Mısır Masum insanlar böyle bir ölümü hak etmemişti. Allah bunu yapan teröristleri cezalandıracak. 
     Kevin İsveç İsveç de Amerika ile birlikte ağlıyor. 
     Daio Avusturya ABD'deki tüm insanlar için bu mumu yakıyorum. 
     Alpacino Türkiye Bunu yapanların hepsine lanet olsun. 
     Radko Kanada Kainat için ne trajik bir gün. 
     Tanya Kanada Herkes barış isterken niye dünyayı savaşa sokmak istiyorlar 
     Jaden Trey Kanada Ben, 20 aylık bir bebeğim. Bu mumu faciada hayatını kaybeden tüm çocuklar için yakıyorum. 







</TEXT>
</DOC>
