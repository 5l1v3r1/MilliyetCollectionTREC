<DOC>
<DOCNO> 17646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/sondun15.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Endeavour ile Uzay İstasyonu'nun mürettebatı biraraya geldi 
</HEADLINE>
<TEXT>

     Dünya yörüngesinde yaklaşık 380 km yükseltide inşaatı süren Uluslararası Uzay İstasyonu'daki UUİ mürettebat ile Endeavour'un 4 Amerikalı, 1 Rus, 1 İtalyan ve 1 Kanadalı'dan oluşan 7 kişilik mürettabatının ilk kez buluştuğu bildirildi. 
     ABD'nin Texas eyaletindeki Houston'da bulunan NASA merkezi tarafından yapılan açıklamada, dün gece Endeavur ve UUİ mürettebatlarının ilk kez biraraya geldikleri belirtildi. Açıklamada, Amerikalı astronot Kent Rominger ile UUİ'deki Rus kozmonot Yuri Ussatçev'in el sıkışmasından sonra, diğerlerinin kucaklaştıkları ve bu coşkulu buluşmadan sonra hızla çalışmaya koyuldukları belirtildi. 
     Kanadalı astronot Chris Hadfield ile Amerikalı astronot Scott Parazynski'nin dünkü uzay yürüyüşünde, UUİ'nin en önemli iş makinalarından biri olan 900 milyon dolarlık büyük robot kol, ''ölü örümcek'' gibi durduğu uzay mekiği Endeavour'un kargo bölümünden alınarak başarıyla uzayda açılmıştı. İki astronot yaptıkları uzay yürüyüşünde, kolun serbest kalması için 1 metre büyüklüğündeki kilit dillerini serbest bırakmışlar, Büyük Kol'un elektrik, video ve bilgisayar bağlantılarını yapmışlardı. ABD yapımı 1.4 milyar dolar değerindeki UUİ'ye bağlı Destiny Kısmet Laboratuvarı'nın anteni de dün takılmıştı. 




</TEXT>
</DOC>
