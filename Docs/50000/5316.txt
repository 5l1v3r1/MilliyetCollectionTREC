<DOC>
<DOCNO> 5316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/devrim.html </URL>
<DATE> 2001/02/03/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Kadınların beş ahret sorusu 
</HEADLINE>
<TEXT>

     Www.inutile.com diye bir mizah sitesi var. Aslında hiç de inutile lüzumsuz değil, aksine. Bu sitede "Kadınların en zor beş sorusu" diye bir dosya var. Kadınların erkekleri deli eden beş klasik sorusu varmış. ...mış dememde fayda var. 
     1. Ne düşünüyorsun 
     2. Beni seviyor musun 
     3. Çok mu kilo aldım 
     4. O benden daha mı güzel 
     5. Ben ölsem, ne yapardın 
     Bunlar tehlikeli sorular. Erkeğin doğru cevabı bulamaması halinde, iş boşanmaya kadar gidebilir, en iyimser şartlarda hır çıkar. 
     
1. NE DÜŞÜNÜYORSUN      Doğru cevap 
     "Ne düşünebilirim sevgilim Senin gibi sıcak, mükemmel, akıllı, şefkatli ve güzel bir karım olduğu için ne kadar şanslı olduğumu..." 
     Bu tabii, erkeğin ağzından çıkan sözler. Peki, aynı anda ne düşünüyormuş beyimiz İşte "yüksek sesle söylenmemesi gereken" düşünceler 
     1. Maç bitti mi acaba 
     2. Annem evlenme dediydi ama... 
     3. Hem yiyip hem de nasıl konuşuyorsun 
     4. Garson kız da taş gibi yahu. 
     5. Sana bir hayat sigortası yaptırıp... 
     Diğer sorulara da bir göz atalım 
     
2. BENİ SEVİYOR MUSUN      Doğru cevap 
     "Tabii seviyorum " Sevgilim, diye de ekleyebilirsiniz. 
     Yanlış cevaplar 
     1. Herhalde... 
     2. Evet desem hoşuna gider, değil mi 
     3. Sevmek ne demek, önce onu söyle. 
     4. Ne önemi var 
     5. Sigortadan alacağım parayla... 
     
3.ÇOK MU ŞİŞMANLADIM      Doğru cevap 
     Hiç tereddütsüz "Yoook canııım." 
     Yanlış cevaplar 
     1. Şişman değilsin ama zayıf da değilsin... 
     2. Eskiden zayıf mıydın ki 
     3. Biraz kilo yakışıyor sana. 
     4. Daha beterini de gördük. 
     5. Pardon ne dediğini duymadım, hayat sigortasını düşünüyordum da. 
     
4. O BENDEN DAHA MI GÜZEL      Bu "o" eski bir kız arkadaşınız, garson kız veya yoldan geçen bir kadın olabilir. Tek ve spontane cevap "Hayır, sen daha güzelsin." 
     Yanlış cevaplar 
     1. Onun güzelliği farklı. 
     2. Nasıl mukayese edeyim ben şimdi 
     3. Senin huyun güzel, karıcığım. 
     4. Yok, ama o daha genç ve daha zayıf. 
     5. Hangi kadın, ben sigortayı düşünüyordum. 
     
5. ÖLSEM NE YAPARDIN      Doğru cevap 
     "Sevgilim, sensiz bir hayatı düşünemiyorum. Herhalde kendimi köprüden atardım..." 
     Yanlış cevap 
     Bir fıkrayla anlatalım... 
     Kadın patadanak sormuş 
     - Sevgilim, ben ölsem ne yapardın 
     - Düşünmek bile istemiyorum. Bu soru nereden çıktı şimdi 
     - Yeniden evlenir miydin 
     - Yoo, asla... 
     - Niye, evli olmaktan memnun değil misin 
     - Memnunum... 
     - Ee, o zaman niye tekrar evlenmem diyorsun 
     - Peki, tamam evlenirim. 
     - Yani bizim yatağımızda yeni karınla yatarsın... 
     - Canım, ne önemi var 
     - Yaa Peki benim elbiselerimi giymesine de evet der miydin 
     - İsterse giysin... 
     - Öyle miiiii Duvardan bizim evlilik fotoğraflarını da indirirsin, Allah bilir 
     - Doğrusu da o değil mi 
     - Bak sen. Bari benim arabamı da kullansın... 
     - Yoo kullanamaz, onun ehliyeti yok 
     
Van’dan imzasız mektup      Van’dan postaya atılmış imzasız bir mektup. "Tüm kadınlar adına" yazan bir okur, "Bir de erkekleri düşünün" başlıklı yazım hakkında "Bütün kadınların bu şekilde olduğunu sanmıyorum. Bir genelleme yapmanız beni çok üzdü" diyor. Ama bu rakamları ben uydurmadım. Benim genellemem değil, kadınların verdiği cevaplara dayanan bir araştırma. Maalesef Ayrıca, yazıdaki şaka unsurunu da dikkate almanızı rica ederim. Mesela bugünkü yazıda, takıldığım kadınlar mı, yoksa "içi dışı bir olmayan" erkekler mi sizce 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
