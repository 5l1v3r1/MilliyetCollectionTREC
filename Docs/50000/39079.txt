<DOC>
<DOCNO> 39079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sondun09.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Her 10 İspanyol kadından 7'si futboldan nefret ediyor 
</HEADLINE>
<TEXT>

     İspanya'da yapılan bir kamuoyu araştırmasına göre, 10 İspanyol kadından 7'si futboldan nefret ediyor. 
     El Mundo gazetesinin İspanya'da bu hafta başlayacak ligin arifesinde yaptırdığı araştırma sonuçları, İspanyol erkeklerinin ''ulusal tutkusu'' olan futbolun, kadınlar tarafından sevilmediğini ortaya koydu. 
     Araştırmaya katılan 400 kadının yüzde 70.6'sı futboldan nefret ettiklerini açıklarken, sadece yüzde 26.9'u bu spordan hoşlandığını söyledi. 
     Kadınların yüzde 10'u, futbol nefretlerini, ''futbolun erkek sporu olduğu'' şeklinde açıklarken, yüzde 11.4'ü ''futbolun az duyarlı ve az akıllı insanlara hitap eden bir spor olduğunu'' söyledi. Kadınların yüzde 88.5'i yani büyük bir çoğunluğu ise daha basit bir açıklamayla ''futbolun ilgi alanlarına girmediğini'' belirtti. 
     







</TEXT>
</DOC>
