<DOC>
<DOCNO> 42263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/spor/spo03.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Ümit’ BERKANT 
</HEADLINE>
<TEXT>

Galatasaray’ın hocası Lucescu, Milan’a transfer olan Ümit’in boşluğunu sağ kanatta gurbetçi yıldızla doldurmayı düşünüyor 
     ERHAN TELLİ 

     Göreve hazır 
     SARI - Kırmızılı ekibin teknik patronu Lucescu, Malatyaspor maçında sağ kanatta Milan’a satılan Ümit Davala’nın yerine Berkant’a görev vermek istiyor. Rumen çalıştırıcı, dün gurbetçi futbolcu ile özel olarak görüşüp, bu bölgede kendisini oynatmak istediğini söyledi. Berkant da hazır olduğunu ifade ederek, kendisine şans verilmesi halinde bunu en iyi şekilde değerlendireceği sözünü verdi. 
     
     Alternatif Perez 
     LUCESCU’nun, sakatlığı geçen ve form tutmaya başlayan Perez’i de sağ kanada alternatif olarak hazırladığı bildirildi. Öte yandan Malatya maçının kadrosuna Uruguaylı Fleurquin, Çek oyuncu Horvarth ve Hırvat Sphear’ı da dahil eden tecrübeli teknik adam, hazır bulmadığı siyahi oyuncuyu Mpenza’yı yine 18 kişilik listeye almadı. Ayrıca sakatlıkları süren Serkan ve Ayhan Malatya’ya götürülmedi. 
     
500 bin dolar dağıtıldı      GALATASARAY’da Malatyaspor maçı öncesi futbolculara alacaklarına karşılık 500 bin dolar dağıtılması yüzleri güldürdü. Futbol şube sorumlularından Abdürrahim Albayrak, dün Florya’ya gelerek, Sarı - Kırmızılı oyunculara alacaklarının bir bölümünü daha ödedi. Ümit Davala’nın Milan’a transferinden gelecek parayla yeni bir ödeme daha yapılacağı öğrenildi. 
     



 SPOR 

























</TEXT>
</DOC>
