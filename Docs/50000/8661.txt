<DOC>
<DOCNO> 8661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/spor/spo01.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Nouma’yı harcatmam’ 
</HEADLINE>
<TEXT>

Beşiktaş Başkanı Serdar Bilgili, Fransız futbolcuya destek verdi, "Onu hiç bir yere bırakmam. Özel hayatına girip, çamur atmaya kimsenin hakkı yok" dedi 
     BİLAL MEŞE 

     Savunacağım’ 
     BEŞİKTAŞ Kulübü Başkanı Serdar Bilgili, kavgalarıyla ve kırmızı kartlarıyla sık sık gündeme gelen Pascal Nouma’yı kimseye harcatmayacağını söyledi. Fransız futbolcuyu sonuna kadar savunacağını belirten Bilgili, "Gönderilmesini bile isteyenler var. Bu asla söz konusu olamaz. Onu hiç bir yere bırakmam. Futbolunu bırakmışlar, özel hayatını konuşuyorlar. Çamur atmaya kimsenin hakkı yok" ifadelerini kullandı. 
     
     Tahrik edildi’ 
     NOUMA’nın futbolunun eleştirilebileceğini vurgulayan Bilgili, "Ancak diğer yapılanları etik açıdan doğru bulmuyorum. Özeli sorgulanamaz. Avrupa’da olsa bu durumda yüklü tazminat davaları açılırdı" diye konuştu. Siyah - Beyazlı kulübün başkanı, "Havaalanındaki tartışmada Nouma’yı medya mensupları tahrik etti. Kasetler izlenirse bu görülür. Böyle bir adamı göndermek kolay. Önemli olan burada tutmak" dedi. 
     
     En iyi yabancı’ 
     SERDAR Bilgili, Nouma için "Son yıllarda Beşiktaş’a ve hatta Türkiye’ye gelmiş en iyi yabancı futbolculardan biri" iddiasında bulundu ve "Elbette ki yanlışları da oluyor. Bunu kabul ediyoruz ve göz ardı etmiyoruz. Gereken yapılıyor, cezası veriliyor" ifadelerini kullandı. Bilgili, cezaları kamuoyuna açıklamamalarıyla ilgili olarak da, "Böyle bir şey onur kırıcı davranış olur" yorumunu yaptı. 
     
Bütçeye yeni çehre      BEŞİKTAŞ Başkanı Serdar Bilgili ile Genel Sekreter Hüsnü Güreli, ekonomik kriz nedeniyle dün bir toplantı yaptılar. Güreli, toplantıdan sonra yaptığı açıklamada doların artması nedeniyle bütçede değişiklikler yapacaklarını söyledi. Güreli, yarın yapılacak mali kongreye bütçe kitapçığını teknik bir aksaklık nedeniyle yetiştiremediklerini söyledi. 
     DÜRÜST ve iyi niyetli olduklarını belirten Güreli, "Dürüstlüğümüze laf eden olursa kravatımızı çıkarırız" dedi. Bu arada 1903 Karakartallar Oluşumu da kongre öncesi yazılı bir açıklama yaptı. Açıklamada, "Yönetim basınla ve skandallarla uğraşmaktan önlerini göremez hale gelmiş, son olarak da hain arayışıyla gündeme yerleşmiştir" denildi. 
     


 SPOR 





























</TEXT>
</DOC>
