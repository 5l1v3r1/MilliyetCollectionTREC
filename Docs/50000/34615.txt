<DOC>
<DOCNO> 34615 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/dunya/adun.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Azerbaycan devrimi 
</HEADLINE>
<TEXT>

Yarından itibaren Latin alfabesine kesin geçiş yapan Azerbaycan’da Rusların Kiril alfabesini kullanmak yasaklanıyor. Aliyev’in öncülüğünde atılan adım, Azerilerin Rus kültürüyle olan en önemli bağını kopartacak 
     CENK BAŞLAMIŞ Moskova 

     Azerbaycan, Rus kültürüyle bağlarını belki de sonsuza kadar koparacak tarihi bir kararla yarından itibaren ülkede Kiril harflerinin kullanılmasını yasaklıyor. 
     Moskova’dan siyasi bağımsızlığını 1991 yılında elde eden, bir kaç yıl sonra Latin harflerine geçiş dönemi başlatan Azerbaycan’da son günlerde büyük bir hareketlilik yaşanıyor. 
     Reklam panolarında yer alan Rusça afişler teker teker yırtılırken, görevliler dükkan isimlerinin Latin harfleriyle değiştirilip değiştirilmediğini kontrol ediyor. Devlet Başkanı Haydar Aliyev’in haziran ayında yayınladığı kararname uyarınca yarından itibaren resmi yazışmalarda, gazete, dergi ve kitaplarda Rus harfleri kullanılamayacak. Ancak, yasağı çiğneyenlere nasıl ceza uygulanacağı henüz bilinmiyor. 
     
     Bir yüzyılda 4 kez 
     1928’e kadar Arap harfleri kullanan Azerbaycan, 1929 - 1939 arası Latin harflerine geçmiş, 1991 yılına kadarsa resmi yazı dili olarak Rusça’yı seçmişti. Moskova, hem Azerbaycan gibi Türk asıllı cumhuriyetlerde bağımsızlık fikrini yok etmek, hem de bu halkların kendi aralarında daha kolay iletişim kurmasını engellemek amacıyla Rus alfabesinin kullanımını zorunlu tutmuştu. 
     Tümüyle Latin alfabesine geçilmesinden sonra ülkedeki Rus etkisinin azalacağına kesin gözüyle bakılıyor, ancak yeni dönemde bir karmaşa yaşanacağı da düşünülüyor. 
     
     Rusça engeli 
     Rus kültürü uzun süredir Azerbaycan’da kök saldığı ve Azeri dili gelişmediği için halk Rusça’yı kullanmadan kendini ifade etmekte zorluk çekiyor. Uzun süredir Azerbaycan’da yaşayan, ancak Azeri Türkçesi öğrenmeyen Ruslar, işsiz kalmaktan korkuyor. 
     Latin harflerine geçişin orta ve uzun dönemde Azerbaycan’ı Türkiye’ye, dolayısıyla Batı’ya yakınlaştıracağı düşünülüyor. Türk kanallarının uzun süredir Azerbaycan’da izlenebilmesi nedeniyle Azeri Türkçesi Türkiye Türkçesi’ne yakınlaşmış durumda. 
     
Artık biz de okuyabileceğiz      Azeriler Latin harfleriyle atasözlerini aşağıdaki gibi yazacaklar 
     Beş qepik verdim danıştırdım, on beş qepik verirem susdura bilmirem Beş para ver konuşur, 10 para ver susturamazsın 
     Yerin de qulağı var Yerin kulağı var 
     El eli yuyar, el de yüzü El eli yıkar, el yüzü 
     Fikrin harada idi, cennetde kaval çalardı Aklın nerdeydi 
     Az ye, nökar tut Az ye uşak tut 
     Bala baldan tatlıdır Bebek - çocuk baldan tatlıdır 
     Gözellik ondur, doqquzu dondur İyi giyinmesini bilen güzeldir 
     İt ürer, karvan kaçar İt ürür kervan yürür 
     İğidlik ondur, doqquzu qaçıp qurtarmagdır Erkekliğin onda dokuzu kaçmaktır 
     Bir elde iki qarpuz tutmaq olmaz Bir koltukta iki karpuz taşınmaz 
     Yaxşi at özüne qamçı vurdurmaz İyi at kendini kamçılatmaz 
     Qızım sene deyirem gelinim sen eşit Kızım sana söylüyorum gelinim sen anla 
     
     Yeni Musavat’tan bir haber 
Siqaret pulu      Dünen dün Tovuz rayonunda semtinde seyyar qezet gazete satışı ile meşgul olan bir nefer kişi redaksiyamıza gazetemize gelerek, Tovuzda polislerin seyyar qezet satmaga imkan vermediklerini bildirdi. 
     Çöreyi ekmeği kesilmiş qezetçi gazete satıcısı daha sonra bildirdi ki, köşklerde bayiilerde qezet satanlar polise şikayet edibler ki, seyyar satışa imkan vermesinler Post - patrul hidmetinin emektaşları polis devriyesinin görevlileri deyirler ki, qezetlerinizi yıgışdırın toplayın gidin. Eks teqdirde aksi takdirde satıcıları polis idaresine aparmaqla götürmekle hedeleyipler tehdit ediyorlar . 
     Satıcı başına gelenleri bele böyle neql nakl etdi Biz onlara bildirende ki, bizim senedimiz iznimiz var. Cavap cevap verirler ki, biz senede baxmiriq bakmıyoruz . Bizden 1 - 2 dene tane pulsuz parasız qezet alırlar, onda heç hiç ne demirler. 
     Bir de serjantlar çavuşlar 1 - 2 min bin siqaret sigara pulu parası isteyirler. Pulu verende qezet satmaga icaze verirler, vermeyende yox yok . 
     



 DÜNYA 












</TEXT>
</DOC>
