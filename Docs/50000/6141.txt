<DOC>
<DOCNO> 6141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/son/sontur09.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP’li Budak Coşan kararnamesine tepki gösterdi 
</HEADLINE>
<TEXT>

     DSP İstanbul Milletvekili Rıdvan Budak, Esat Coşan’ın Süleymaniye Camii bahçesine gömülmesi için Bakanlar Kurulu’nun kararname çıkartmasına tepki göstererek, "Kendisini insanüstü gösteren kişiler için alınan bu kararlar, Cumhuriyetimizin ve çağdaş yaşamımızın değerleriyle bağdaşmamaktadır" dedi. 
     Budak, bugün Parlamento’da düzenlediği basın toplantısında, Esat Çoşan ve damadının cenazelerinin Süleymaniye Camii bahçesine gömülmesi için hazırlanan kararnamenin Bakanlar Kurulu’nca onaylandığını belirterek, daha önce aynı yere Muhammed Zahir Kotku, Yusuf Özal ve annesinin buraya gömüldüğünü anımsattı. 
     Rıdvan Budak, Atatürk’ün, modern Türkiye Cumhuriyeti’nin temellerinin atıldığı dönemde, 1 Aralık 1924’te TBMM’de yaptığı, "Efendiler ve ey millet, iyi biliniz ki, Türkiye Cumhuriyeti, şeyhler, dervişler, müritler, meczuplar memleketi olamaz En doğru, en hakiki tarikat medeniyettir. Medeniyetin emir ve talep ettiğini yapmak insan olmak için kafidir" şeklindeki konuşmasını hatırlattı. 
     Atatürk ve arkadaşlarının Anadolu halkının inançlarına son derece saygılı olduğunu da belirten Budak, ancak hilafet özlemcilerinin yıllarca cumhuriyetin temel değerlerine saldırılarını sürdürdüklerini kaydetti. 
     Milletvekillerinin demokratik ve laik cumhuriyete ve Atatürk ilke ve inkılaplarına sadakatle bağlı kalmak için yemin ettiğini de belirten Budak, "Anayasamızın 81. madde’sinde yer alan ve her milletvekilinin ettiği bu yemine rağmen, çeşitli hükümetler döneminde kendisini insanüstü gösteren kişileri için alınan bu kararlar, cumhuriyetimizin ve çağdaş yaşamamızın değerleriyle bağdaşmamaktadır" dedi. Budak, şöyle konuştu 
     "Hükümetlerin bu konuda çıkarmış olduğu kararnameler, laik cumhuriyetin temel ilkelerine ters düşmektedir. Sormak istiyorum Süleymaniye Camii bir tarikat mezarlığı mıdır Yarın-öbür gün bu tarikatın diğer mensupları da istediklerinde buraya mı defnedilecektir Bu ayrıcalık nedendir Bu işlemin 54. Hükümet’in başbakanının çağdışı kıyafetli birtakım adamları başbakanlık kunutuna çağırmasından ne farkı vardır 
     28 Şubat döneminin ülkemizde yarattığı gerginlik ne çabuk unutulmuştur Hükümetlerin altına imza attıkları bu tür defin kararlarını protesto ediyor ve buradan sayın Cumhurbaşkanı’na sesleniyorum Laik Cumhuriyete, Atatürk ilke ve devrimlerine ters düşen, yurttaşlar arasında hukuk nezdinde ayrımcılığa yol açan bu tür kararnameleri imzalamayınız, geri çeviriniz." 
     DSP’li Budak, bir gazetecinin, "bakanlara da bir çağrınız var mı Onları imzalarını çekmeye çağırıyor musunuz " sorusunu, "Atatürkçü geçinen sayın bakan arkadaşlarımın, cumhuriyetin değerlerini, Atatürkçülüğü bu kadar ucuz feda etmemelerini istiyorum" diye cevaplandırdı. 
     Budak, İş Güvenliği Yasa Tasarısı ile memura ek zam kararnamesi uzun zamandan buyana Bakanlar Kurulu’nun imzasını beklerken, Çoşan’ın cenazesiyle ilgili kararnamenin süratle çıkartılmasına dikkati çekti. Budak, bazı milletvekilleriyle birlikte, bu tür definlerin yapılamaması için bir yasa önerisi hazırladıklarını da bildirdi. 
     




</TEXT>
</DOC>
