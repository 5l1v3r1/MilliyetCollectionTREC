<DOC>
<DOCNO> 45702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/yazar/temelkuran.html </URL>
<DATE> 2001/10/08/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Anne, biz Ecevit’i neden seviyoruz 
</HEADLINE>
<TEXT>

İyi bir adama benziyordu doğrusu. Bir kere bıyıkları babamızınki gibi kalındı ve bunun "iyi" insanların yüzlerine koydukları bir işaretti biliyorduk... 
     İyi insanlar solcu olur Biz böyle öğrendik. Üstelik annemizle babamız öyle olduğu için herkesi de solcu sanırdık. Sağcılar herhalde kötü adamlardı, çünkü gazetelerde iyi kalpli vesikalıkları yayınlanan, siyah beyaz ağabeyleri öldürenler onlardı Sabahları annemiz bu yüzden üzülür, babamız bu yüzden kahvaltıdan önce sigara yakardı. Bu yüzden sağcılara hiç ısınamadık. 
     Boyumuzdan büyük şiirler ezberleyip, üç - beş yaşlarında kucaklarda yürüyüşlere katıldık. Bir çoğumuz "Daha dün annemizin..." şarkısından önce "Karlı Kayın Ormanında" türküsünü öğrenir ve okulda "o şarkıları" söylemememiz için iyice tembihlenirdik. 
     Okumayı anti-kahraman Cin Ali serüvenleriyle söker sökmez, Cumhuriyet'in başlıklarını hecelemiştik 
     "U-mu-du-muz Ka-ra-oğ-lan " 
     
Hayırlı kavruk evlat      İyi bir adama benziyordu doğrusu. Bir kere bıyıkları babamızınki gibi kalındı ve bunun "iyi" insanların yüzlerine koydukları bir işaretti biliyorduk. Etrafını saran insanlar da gazetelerde vesikalıkları çıkan siyah-beyaz ağabeyler gibi olduğuna göre biz onun tarafını tutmalıydık. Çünkü o ağabeyler annemizin arkadaşı çıkardı, üzülürdük. Bu yüzden mahallede, oyun arasında kurduğumuz "İleri Çocuklar Örgütü" İÇÖ olarak Ecevit’e tam destek verecektik. Margarin kokan evlerinden mahzun çıkan kapıcı çocuklarını daha çok sevip mahalle aralarında "Ecevit Ecevit " diye bağıracaktık. Sonra akşam eve gidince annemize sorardık 
     "Anne, biz Ecevit'i neden seviyoruz " 
     
Eski sevgi, yeni merhamet      Önceki gün "TIR yazarı" kimliğimizle "devlet adamı Ecevit"in yanında, Başbakanlık’taydık. içimizde bir şey onu dürtmek istiyordu sanki 
     "Hadi Hadi Eskisi gibi olsana Yine öyle konuşsana Gözlerini yine öyle sert sert yapsana " 
     "TIR yazarı" kimliğimiz el vermediğinden, içimizde "Böyle mi olacaktı " dizisinin berbat müziği yankılanarak oturup durduk. Çok "olgunlaşmıştı", oysa biz muhalifliğin muhafazak rlığın yanında hep "toy" duran halini severdik. 
     
Hayat, düzeltir’      Sadece ihtiyarlamak mıdır bu Kendimize hep bunu sorduk. "Hayal kırıklığı" yaşamadık, çünkü hayal kurmamıştık. Ama hayat insanları bu kadar "düz-eltir" mi, ona şaştık, ona baktık. Eskidenki siyah-beyaz görüntüleri patır patır döküldü aklımızdan Başbakanlık’taki lekesiz, ağır ve koyu renkli masaya. Gümüş kül tablaları, altın renginde abajurlar, önünde teknolojik mikrofonlar ve Ecevit’ten takatsiz, fısıltı halinde konuşmalar... 
     "Hadi Eskisi gibi olsana Bağırsana Dışarı çıkalım hadi Şimdi muhalefet vakti Ah Şimdi eskisi gibi olsan, meydanlarda bir nutkun ne güzel giderdi " 
     Eskisi gibi de konuşmuyor ya şimdi, o yüzden sevgi değil bizimkisi. Acıklı, çok acıklı ama, galiba bunun adı merhametti İÇÖ üyelerinin "Anne biz Ecevit’i neden seviyoruz " sorusu çok eskidendi. O gün sevginin yerine merhamet kondu... 
     
     







Ankara'nın merakı NATO 


Zor pazartesi 


Savaş günlerinde ekonomi 


Dövizdeki yanlış strateji 


Yeni bir dünya kurulurken Türkiye nerede 


Ecevit nasıl 


Ecevit'in gazeteci kimliği 


Anne, biz Ecevit’i neden seviyoruz 


Halk tayin etmeli 


Küreselleşmeye 11 Eylül darbesi 


IMF’ye göre sorun güven bunalımı’ 


</TEXT>
</DOC>
