<DOC>
<DOCNO> 29627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yasam/yas06a.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlığı yengeç kurtaracak 
</HEADLINE>
<TEXT>

Soyu tükenmekte olan nal yengeci’nin kanından elde edilen protein vücuttaki zararlı bakterileri 15 dakikada yok ediyor... 
     DIŞ HABERLER SERVİSİ 

     Bilim adamları, nal yengeçleri’nde bulunan ve bakterileri garantili şekilde’ öldüren proteini laboratuvar ortamında kopyalamayı başardı. Bu proteinle yapılan antibiyotiklerin mevcut antibiyotiklerden çok daha güçlü olacağı ve 100 milyar bakteriyi 15 dakikada öldürebileceği açıklandı. 
     Proteinin, ikinci derece yanıklar ve peptik ülserde üreyen bakteriler üzerinde denendiği ve bunları başarıyla öldürdüğü açıklandı. 100 bin ile 1 milyon arasındaki bakteriyle mücadele ancak iki haftalık bir antibiyotik tedavisiyle mümkün olabiliyor. 
     Nal yengeçlerinin kanlarından elde edilen bu protein, 25 yıldan bu yana tıbbi malzemeler ve ilaçlarda bakteri olup olmadığını test etmek amacıyla kullanılıyordu. Ancak proteinin bakterileri öldürücü gücü yeni keşfedildi. 
     Buluşa imza atan Singapur Ulusal Üniversitesi profesörlerinden Ho Bow, nal yengeçlerinin mavi kanlarının ürettiği bu proteinin, bakteriyle karşılaştığı anda dış zarına yapışarak açtığı delikten içeri girdiğini ve ardından bakterinin öldüğünü söyledi. 
     



 YAŞAM 





















</TEXT>
</DOC>
