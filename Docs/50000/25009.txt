<DOC>
<DOCNO> 25009 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sontur07.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Böyle giderse ekonomiyi Sonbaharda yeni bir kriz bekliyor" 
</HEADLINE>
<TEXT>

     FP Genel Başkanı Recai Kutan, Mayıs ayı enflasyon rakamlarını değerlendirirken, ''Enflasyon oranları böyle giderse bu sonbaharda ekonomiyi yeni bir kriz bekliyor'' dedi. 
     Kutan, partisinin Başkanlık Divanı toplantısı öncesinde parti genel merkezine gelişinde gazetecilerin sorularını yanıtladı. Recai Kutan, dün açıklanan Mayıs ayı enflasyon rakamlarına ilişkindeğerlendirmesinin sorulması üzerine, gelişmiş Batı ülkelerinde aylık değil, yıllık 5-6 oranında enflasyon olması halinde ''alarm zillerinin'' çaldığını söyledi. 
     Yüzde 5-6 enflasyon oranını başarı olarak kabul etmenin mümkün olmadığını ifade eden FP Lideri Kutan, rakamların böyle gitmesi halinde bu sonbaharda ekonomiyi yeni bir krizin beklediğini ve bu rakamların yeni bir krizin habercisi olduğunu savundu. 
     ''FP'li yenilikçi milletvekilleri'' ile eski İstanbul Büyükşehir Belediye Başkanı Recep Tayyip Erdoğan'ın dün Gebze'de biraraya geldiğinin hatırlatılması üzerine de Kutan, bu tip meselelere girmek istemediğini belirtti. 
     
     
     
     







</TEXT>
</DOC>
