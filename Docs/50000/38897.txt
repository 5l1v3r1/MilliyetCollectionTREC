<DOC>
<DOCNO> 38897 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/spor/ygokberk.html </URL>
<DATE> 2001/08/25/ </DATE>
<TIME>  </TIME>
<AUTHOR> BİLGİN GÖKBERK  </AUTHOR>
<HEADLINE>
Son altı gün 
</HEADLINE>
<TEXT>

     Tavlada pulları toplarken boş yere bir pul sallarsınız. Üstelik hiç gerek yokken. Sonra aynı tek pulla oyunu kaybedersiniz ve ağlarsınız. Ne şans be dersiniz. Hiç aklınıza rakibin attığı düşeşten değil de o yanlış sallanan tek puldan oyunu kaybettiğiniz gelmez. Avrupa Şampiyonası boyunca tek pulla çok maçlar gidip gelecek. 
     İşte Slovenya hazırlık maçı. Kerem son saniyelerde topu kaybediyor, mağlup oluyoruz. Aynı Kerem, çok iyi oynadığı Fransa’daki şampiyonada da ve yine çok iyi oynadığı Fransa ve İtalya maçlarında da aynı hataları yapmadı mı Hatta Yalçın Granit, o dakikalarda Orhun olsaydı topu eli sıcak olana verir, biz de final oynardık demedi mi 
     Milli Takım’daki bir numara sorunu h l devam ediyor. Aydın Örs maç sonrası küçük hatalardan kaybettik diyor. Küçük hata maç kaybettiriyorsa büyük hata, hatta kocaman hata olmuyor mu 
     İbo - Hidayet arasındaki gizli çekişme Siyah - Beyaz televizyonlardan bile gözüküyor. 
     Mirsad - Mehmet Okur fay hattı Efes’te kötü geçen sezonun Maccabili Hüseyin üzerindeki psikolojik etkisi, Sergen-Ayhan geyiğini aratan Harun-İbo’nun yan yana oynatılıp, oynatılmaması, belki üst üste veya alt alta oynatılmaya çalışılması, saha içinde coach gibi oyuncu Haluk’un hiç kullanılmaması, kimsenin girmek istemediği konular. Herkes kolaya kaçıyor. 
     Gelmiş geçmiş en iyi kadro bu kadro. Head coach Koraç Kupalı. Üç asistan süper. Doğan Hakyemez menajer deyince ilk akla gelen isim. 
     Zaten evimizdeyiz, seyirci arkamızda. Hatta belki FIBA yanımızda. Yugoslavya, İtalya, Litvanya ile bu turnuvanın dördüncü favorisiyiz. Bunların hepsinde de hemfikiriz. 
     Mustafa Denizli’nin kulakları çınlasın. İçimizdeki Yugoslav, İtalyan, Litvanyalı değiliz. Turnuva öncesi kötü adam olmaya razıyım. Yeter ki şampiyona bizim için iyi bitsin. 
     
Karar sizlerin      Onlar Fenerli İbo, Efesli Hüseyin, Hidayet, Mirsad’dı. Bir de Tofaşlı Mehmet’ti. 
     Şimdi Panathinaikoslu İbo, Maccabili Hüso, CSKAlı Mirsad ve hatta bir ufak Detroitli Mehmet oldular. Ama 31 Ağustos - 10 Eylül arasında Türk Milli Takımı’nın 12 oyuncusundan herhangi biriler. O kadar. Oynadıkları takımları unutsunlar. Kendileri kadar oynasınlar, yeter. 
     Bizim Hüso, Maccabili Hüseyin gibi smaç yapmak isterken, Efesli Hüseyin’in atabileceği sayıyı kaçırdı. Keza bir örnek daha. Bizim Hido, Sacramentolu Hidayet gibi atmak isterken Efesli Hidayet’in atabileceği basit turnikeyi atamadı. 
     Bizim de aklımıza yukarıdakiler geldi. Bazen fazlasını yapmak için çabalarken, yapabileceklerini de başaramıyorlar. Milli Takım teknik kadrosunu turnuva süresince uğraştıracak en büyük ve tek sorun da bu zaten. Eğer Türk Milli Takımı’nın yıldız oyuncuları kendileri için değil, Milli Takım için oynarlarsa ve egolarını törpülerlerse turnuvanın sonunda gülen biz oluruz. 
     Şimdi bu yazıların zamanı mı diyebilirsiniz. Ne gerek vardı, aklınıza bunları sokmaya diye de sinirlenebilirsiniz. Cuma günü Letonya ile oynuyoruz. Zamanı mı, değil mi karar sizlerin. 
     
Galatasaray yönetimine      Basın sözcünüz Saint Üstel’in, Popescu’nun ardından "Gitmesine üzülmedim. Yeri dolar" demesini nasıl karşılıyorsunuz Popescu’nun gidişi defans ve takım için sadece bir kayıp. Ama sabık talk showcu basın sözcünüzün yaptığı bütün Galatasaray camiası için koca bir ayıp. Lütfen Saint Üstel’i ya susturun, ya da değiştirin. Popescu’nun yeri dolar diyen sözcü kendi yerinin daha çabuk dolduğunu görmeli. 
     
Unforgettables      Antrenör Fatih Terim. Taffarel -Fatih, Popescu, Filipescu-Okan, Tugay, Emre, Hagi, Ilie-Jardel, Hakan Şükür. Yedekler pek yakında vizyona girecekler. Ümit Davala, Hakan Ünsal, Hasan Şaş. 
     
Haftanın sözü      "Arkadaşım Pepeskü" Abdürrahim Albayrak Arkadaşının ismini söyleyemeyen arkadaş. 
     
Duyuru      Ucuzluk bitti. Likidasyon stokları elden çıkarıp likit akışı sağlamak başladı. Son gün 31 Mayıs 2002. İmza Galatasaray Kulübü 
     
Beşiktaşlılar’a      "Kader işte. Aynı sene doğmuşlar. Biri Başkan, diğeri kaleci olmuş" deyip takılmıştık Beşiktaş’ın yeni kalecisine ve Serdar Bilgili’ye. Hoşgörülerine sığınarak. "Genç ve tecrübesiz yönetim kurulu, aralarına olgun, tecrübeli, bilge birini aldılar. Üstelik adam çok yemiş, az kurtarmış, az milli, yani zinde, diri kalmış. Yorulmamış. Ve Danimarkalı. Kanı soğuk akanlardan" demiştik. "Beşiktaşlılar’la alay ediyorsun" diye onlarca öfkeli, sinirli mail aldım. Etkilendim. Yüz yıllık Beşiktaş’la alay etmek ne niyetim, ne de haddim. Ama alay edenler var tabii. Ve onlar Beşiktaş’ın başkanı, yönetimi ve antrenörü. Keşke bana gösterilen tepkinin onda birini onlara gösterseydiniz. 
     
Tertip      Serdar Bilgili’ye kızmayın. 
     Onursal Başkan Süleyman Seba’yı örnek alıyor. İngiliz Walsh Seba’nın asker arkadaşıydı. 
     Bilgili’ninki de Peter Kjaer. 
     
Tanıştık      Bir mail aldım. Kızgın bir Beşiktaşlı’dan. "Seni hiç tanımıyorum. İlk defa okuyorum" diyordu. Cevap verdim. "Farketmez, ben de seni hiç tanımıyorum ve ilk defa okuyorum." 
     



 SPOR 























</TEXT>
</DOC>
