<DOC>
<DOCNO> 41500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/siyaset/siy01.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Meral Akşener’e telekulak haczi 
</HEADLINE>
<TEXT>

     HAKAN ŞANLITÜRK ANKARA 

     İçişleri eski Bakanı ve Kocaeli Bağımsız Milletvekili Meral Akşener, haciz kıskacında. Hürriyet Genel Yayın Yönetmeni Ertuğrul Özkök, Ankara Temsilcisi Sedat Ergin, ANAP milletvekilleri Güneş Taner ve Birkan Erdal’ın telefon görüşmelerini deşifre ettiği için hakkında çok sayıda dava açılan Akşener, Erdal’a 29 milyar lira cezayı ödeyemeyince, İstanbul’daki dairesine haciz konuldu. Özkök ve Ergin’e faiziyle birlikte 35 milyar lira tazminat ödemeye mahk m olan Akşener, haciz kararları karşısında otomobilini sattı. Akşener’in maaşına da haciz kondu. Kaset çözümlerini açıklaması için talimat veren DYP lideri Çiller’in tazminatların 14 milyar lirasını ödediğini belirten Akşener, "Babadan kalan 1.5 dönüm tarlayla Acıbadem’de dairem var. Bilirkişi değer biçecek. Ona göre işlem yapılacak" dedi. 
     



 SİYASET 








</TEXT>
</DOC>
