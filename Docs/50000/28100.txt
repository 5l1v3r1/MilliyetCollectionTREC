<DOC>
<DOCNO> 28100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur02.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer kimi uyardı "Kimse yargıyı etkilemesin" 
</HEADLINE>
<TEXT>

     Cumhurbaşkanı Ahmet Necdet Sezer, eşi Semra Sezer ile birlikte, Romanya Cumhurbaşkanı İon İliescu'nun resmi davetlisi olarak özel uçak ''GAP'' ile saat 08.55'te bu ülkeye gitti. 
     Cumhurbaşkanı Ahmet Necdet Sezer, ''Yargılama süreci içerisinde yargıyı etkileyecek hiç bir beyanda kimsenin bulunmasını doğru bulmuyorum. Yargı kararları ne yönde olursa olsun herkesi bağlayıcı kararlardır'' dedi. 
     Sezer, daha sonra RP'nin kapatılma davasının yaşandığı bir ortamda yurtdışına çıkmasında endişe edip etmediğini soran bir gazeteciye şu karşılığı verdi 
     ''Hayır değilim. O konuda hiç bir endişem yok. Yargılama süreci içerisinde yargıyı etkileyecek hiç bir beyanda kimsenin bulunmasını doğru bulmuyorum. Yargı kararları ne yönde olursa olsun herkesi bağlayıcı kararlardır.'' 
     Fazilet Partisi'nin dün sabah Anayasa Mahkemesi'ne yaptığı erteleme başvurusuna Başbakan Bülent Ecevit'ten destek gelmişti. Ecevit ertelemenin doğru olacağını söylemişti. Ankara kulislerinde, Cumhurbaşkanı Sezer'in bu sabah yaptığı uyarının hedefinin Başbakan Bülent Ecevit olduğu söyleniyor. 
     
     






</TEXT>
</DOC>
