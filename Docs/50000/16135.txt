<DOC>
<DOCNO> 16135 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur18.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Üniversitesi'nde öğrenciler IMF'yi protesto etti 
</HEADLINE>
<TEXT>

     İstanbul Üniversitesi İÜ öğrencileri, Uluslararası Para Fonu IMF ve hükümetin ekonomik uygulamalarını protesto ederek, IMF'ye mektup gönderdiler. 
     Laleli'deki Fen-Edebiyat Fakültesi'nde toplanan yaklaşık 100 kişilik öğrenci grubu, IMF ve YÖk aleyhinde pankartlar taşıdılar, sloganlar attılar. Öğrenciler adına yapılan açıklamada, krizden kurtulabilmek için beklenen programının ulusal olmadığı, halkın huzuru için düzenlenmediği ve bu programı IMF'nin dayattığı savunuldu. 
     Öğrenci grubu, açıklamanın ardından fakülteye girerek dağıldı. Bu arada, öğle saatlerinde Sirkeci'deki Büyük Postane'ye gelen 25 kişilik öğrenci grubu da, IMF'e iletilmek üzere Dışişleri Bakanlığı'na mektup gönderdi. 
     ''Niyetini bozmuş bir genç'' imzalı mektupta, IMF ve hükümetin ekonomik uygulamalarının başarısızlığı ileri sürülerek, ''IMF hayatımdan çık ve tüm diğer hayatlardan. Sana, seni bana musallat edenlere, senin bana musallat ettiklerine karşı artık iyi niyetli değilim'' denildi. 
     
     
     




</TEXT>
</DOC>
