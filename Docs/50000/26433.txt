<DOC>
<DOCNO> 26433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sondun19.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencileri fizik sorularını zor bulunca gösteri yaptılar 
</HEADLINE>
<TEXT>

     İran'da lise son sınıf öğrencileri dün yapılan dönem bitirme sınavında fizik sorularının zor olmasına kızarak gösteri yaptı. 
     Gazetelerde yer alan haberlere göre, dün yapılan sınavdaki bazı sorularla ilgili konuların ders kitaplarında olmadığını belirten öğrenciler, Tahran Eğitim Müdürlüğü önünde düzenledikleri gösteride, ''reform'' talebiyle slogan attılar. 
     Gösteri sırasında bazı binaların camları kırılırken, polisin bazı öğrencileri gözaltına aldığı bildirildi. Daha sonra açıklama yapan Eğitim Bakanlığı yetkilileri, ders kitabı ve konu dışı soruların sınav değerlendirilmesinden çıkarılacağını, öğrencilerin haklarının korunacağını belirttiler. İntihab gazetesi, gösteri sırasında Eğitim Müdürlüğü yetkililerinin bazı gazeteci ve fotoğrafçıları hırpaladıklarını belirtti. 







</TEXT>
</DOC>
