<DOC>
<DOCNO> 13404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/spor/spo15.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Pes doğrusu      DİYARBAKIR - Kombassan maçının orta hakemi Mutlu Çelik olaylara rağmen, gözlemci Cengizhan Bilgi’den 10 üzerinden 9 puan aldı. Kırmızı kartları, saha içi ve dışı olaylarıyla tartışma yaratan müsabakanın hakemine, yönetimi, kararları ve tutumu nedeniyle en yüksek not olan 10 puanın bir altını veren Bilgi, federasyona gönderdiği raporunda Mutlu Çelik’in otoriter tutumundan da söz etti. 
     
Konya öfkeli      KOMBASSAN Başkanı Ahmet Şan ile birlikte dün Ankara’daki basın toplantısına katılan Konyalı milletvekilleri MHP’li Hasan Kaya, Ali Gebeş, M.Sait Gönen ile RP’li Hüseyin Arı, Özkan Öksüz ve Lütfü Yalman, hakem Mutlu Çelik’i taraflı yönetimi nedeniyle eleştirdiler. Diyarbakır ve Göztepe’nin lige çıkması için özel çaba harcandığına dikkat çekilirken, "Bu emek hırsızının cezası en kısa sürede verilmelidir" görüşü dile getirildi. 
     
Bakan da kızdı      SPORDAN Sorumlu Devlet Bakanı Fikret Ünlü, Diyarbakır - Kombasan maçında çıkan olaylarla ilgili olarak "Böyle spor müsabakası olmaz" dedi. Ünlü, "Rahatsız edici bir gelişme. Herkes tarafsız olmalı. Ettiği yemine bağlı kalmalı. Hakem yanlı davrandı diyemem. Gözlemci raporlarına bakmak lazım" diye konuştu. 
     
Aybaba’ya ödül      NECMİ KEPÇETUTAN 

     FUTBOL Federasyonu, Gençlerbirliği’nde görev yaptığı süre içinde genç futbolculara verdiği önem nedeniyle Samet Aybaba’ya şilt verdi. Ankara’daki törende Aybaba’nın ödülünü sunan Genç Milli Takımlar Teknik Sorumlusu Gündüz Tekin Onay, "Aybaba genç oyunculara şans tanıyan, onlara güvenen ve formayı teslim eden bir teknik adam" dedi. 
     
Yine Thorpe yine rekor      AVUSTRALYALI yüzücü Ian Thorpe, bir günde ikinci Dünya rekoruna imzasını attı. Önceki gün 800 serbestte Dünya rekoru kıran Thorpe, Avustralya Şampiyonası’nda dün de 200 metre serbestte 1.44.69 ile Dünya rekorunu yeniledi. Bu dalda eski rekor 1.45.35 ile Hollandalı Pieter Van de Hoogenband’a aitti. 
     
Dünya Kupası Elemeleri      1. Grup İsviçre - Lüksemburg, Slovenya - Yugoslavya, Rusya - Faroe Adl. 
     2. Grup Andorra - S.İrlanda, Portekiz - Hollanda, K.Rum Kesimi - Estonya 
     3. Grup Bulgaristan - K.İrlanda, 
     Çek Cum. - Danimarka 
     5. Grup Belarus - Norveç, Polonya - Ermenistan, Galler - Ukrayna 
     6. Grup İskoçya - San Marino 
     7. Grup Avusturya - İsrail, 
     Liechtenstein - Bosna Hersek 
     8. Grup Gürcistan - Romanya, İtalya - Litvanya 
     9. Grup Arnavutluk - İngiltere, 
     Yunanistan - Almanya. 
     


 SPOR 























</TEXT>
</DOC>
