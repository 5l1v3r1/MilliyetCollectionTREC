<DOC>
<DOCNO> 48341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/yasam/yas11.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kraker kavgası ölüm getirdi 
</HEADLINE>
<TEXT>

Teneffüste kendisinden kraker isteyen arkadaşına yumruk atan liseli, yere düşerek hayatını kaybetti 
     TUNA ÇAM Bursa DHA 

     Bursa’da Atatürk Lisesi 9 - L sınıfında okuyan Samet Akyıldız, teneffüste kraker yerken arkadaşı B.Ö. de kendisinden kraker istedi. Şakayla başlayan tartışma büyüyerek kavgaya dönüştü ve Akyıldız B.Ö’ye iki yumruk attı. Bu sırada araya giren öğrenci arkadaşları kavgayı ayırmak isterken Akyıldız dengesini kaybedip yere düştü. Akyıldız olay yerinde öldü. Korkunç olay öğrencileri şoke ederken, koridorda arkadaşlarının cesedini gören öğrenciler uzun süre gözyaşlarını tutamadı. Okula gelen Cumhuriyet Savcısı otopsi için cesedi Adli Tıp Kurumu morguna kaldırırken, Çarşı Karakolu’na götürülen B.Ö’nün de ifadesi alındı. 
     



 YAŞAM 




















</TEXT>
</DOC>
