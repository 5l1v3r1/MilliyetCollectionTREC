<DOC>
<DOCNO> 1527 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/soneko06.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş Alfa Romeo'nun distribütörlüğüne talip 
</HEADLINE>
<TEXT>

     Tofaş Oto Ticaret'in Alfa Romeo'nun distribütörlüğünü almak için Fiat Auto ile görüşmeleri sürdürdüğü, ancak henüz hiçbir karara varılmadığı bildirildi. 
     Tofaş Oto Ticaret Murahhas Azası Ferruccio Raspino, Alfa Romeo'nun satış, dağıtım ve pazarlamasının Tofaş'a geçtiği yolundaki haberler üzerine yaptığı açıklamada, bu marka konusunda Zeytinoğlu Grubu'nun distribütörlük anlaşmasının halen devam ettiğini kaydetti. Fiat Auto ile Tofaş'ın Alfa Romeo Türkiye distribütörlüğü için görüşmelerinin uzun zamandan bu yana sürdüğünü dile getiren Raspino, ''Ancak henüz hiçbir karara varılmamış olduğundan böyle bir haberi teyid etmek mümkün değildir. Bu yönde bir karar alındığı takdirde, hem basına, hem kamuoyuna Zeytinoğlu Grubu ile birlikte açıklanacaktır'' dedi. 




</TEXT>
</DOC>
