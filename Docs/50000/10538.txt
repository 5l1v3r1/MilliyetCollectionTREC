<DOC>
<DOCNO> 10538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/ekonomi/eko02.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Akıllı Arçelik’ler Almanya’da görücüye çıktı 
</HEADLINE>
<TEXT>

     Almanya’nın Köln kentinde açılan Domotechnika beyaz eşya fuarında Arçelik’in yeni geliştirdiği "akıllı ürünler" tanıtıldı. 
     Köln’deki fuar merkezinde bugün bir Yuvarlak Masa toplantısına katılan Arçelik Genel Müdürü Nedim Esgin, Arçelik AŞ’nin geliştirdiği ve Beko markasıyla sergilenen "akıllı ürünler" hakkında bilgi verdi. "Akıllı ürünlerin" 2003 yılından itibaren tüketicilerin kullanımına sunulacağını belirten Esgin, "Dijital yaşam projesi çerçevesinde buzdolabınızdan sevdiklerinize fotoğraf gönderebileceksiniz. Çamaşır makinenizde bir sorun olduğunda kendiliğinden servisi uyaracak. Hatta işyerinizdeki bilgisayarınızdan evdeki cihazlarınızı yönlendirebileceksiniz" dedi. Arçelik’in oluşturduğu teknolojik altyapı sayesinde buzdolabı, fırın, televizyon, çamaşır ve bulaşık makineleri birbirleri ile entegre olarak çalışabiliyor. 
     Yeni teknolojilere uyum sağlayabilen "akıllı ürünlere", yeni geliştirilen bir program yüklenebiliyor, ayrıca ürünlerin üzerindeki ekranlar sayesinde şahıslara görüntülü, sesli ya da yazılı mesaj bırakılabiliyor. 
     


 EKONOMİ 














</TEXT>
</DOC>
