<DOC>
<DOCNO> 3491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yasam/yas01.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle olur’muş’ sanatçının partisi 
</HEADLINE>
<TEXT>

Sınırlı sayıda insanın katılabildiği alternatif parti’, plastik sanatçıların büyülü eli’ değince derin bir kültürel etkinliğe’ dönüştü... 
     AYŞEGÜL SÖNMEZ 

     Yer İstanbul Maslak Sanayi Sitesi Film Stüdyoları Sokağı’nda kapalı bir mekan. İçerde geleneksel’ bir partinin beşincisi yapılıyor. Ama bu partinin bir teması var "mış gibi..." Partiye katılanlar birisiymiş, bir yerdeymiş, bir şeymiş gibi’ eğleniyorlar... 
     Geleneksel partiye bu yıl plastik sanatçılar el atınca, parti de ister istemez kavramsal bir partiye’ dönüşmüş. Malum, bol bol enerji içeceği ve bira tüketiliyor... Mekanda herkese uygun müzik var, isteyene tekno isteyene house tekno... İçeri kabul edilmeyi başaranlar, VIP salonunda dans ediyor... 
     VIP salonu deyip geçmeyin, burada dans etmek derin bir toplumsal eleştiri’ işi... 
     
     İktidar kapıdan geçer 
     Fikrin fikir babaları’, Halil Altındere, Hüseyin Alptekin, Vahit Tuna ve Ali Tunç Çam... Amaçları, VIP salonu kavramını ters yüz etmek... Bu VIP salonunda diğerlerinin aksine kimseye rahat huzur yok... 
     Hipi kılıklı barmenden içki istiyorsunuz, sizi azarlıyor. Kapıdaki bodyguard içeri almamak için elinden geleni yapıyor. O bodyguard, plastik sanatlar sanatçısı’ Tunç Ali Çam’dan başkası değil. Kapıda iktidarı’ çözümlüyor ve diyor ki "Bütün gece bana içeri girmek için yalvardılar. Burası iktidarın ta kendisi..." 
     
     Mesajsız sanat olmaz 
     Sadece dans ve müzik yok bu partide... Plastik sanatçıların duvarlardaki monitörlere yansıtılan video işleri’ ile kültürel bir etkinliğe katılınıyor aynı zamanda. 
     Sergiye katılan sanatçıların bir de mesajları var "Plastik sanatlar, elitist olan bir şeydir. Ama kitlelerden uzak tutuldu. Şimdi belki de bu partiyle ilk defa yığınlarla, dans eden yığınlarla ilişkiye girecek. Böylelikle yayılacak, kitleselleşecek." 
     


 YAŞAM 
























</TEXT>
</DOC>
