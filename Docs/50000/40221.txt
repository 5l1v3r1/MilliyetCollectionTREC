<DOC>
<DOCNO> 40221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/spor/spo03.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
"Nazara geldim" 
</HEADLINE>
<TEXT>

Galatasaray’ın golcü futbolcusu Ümit Karan, en formda olduğu bir zamanda sakatlandığını söyledi, "Ama kimse merak etmesin, bomba gibi dönüyorum" dedi 
     ERHAN TELLİ 

     SARI - Kırmızılı takıma gelir gelmez golleri sıraladı, sezona fırtına gibi başladı... Levski Sofya maçında geçirdiği sakatlıkla adeta yıkıldı Ümit Karan. Futbola susayan, formasını tekrar giymeye hazırlanan golcü futbolcu, "Sanırım nazara geldim. Ama iyileştim ve bomba gibi geri dönüyorum" diye konuştu. 
     LAZİO maçında mutlaka oynamak istediğini söyleyen Ümit Karan, "Bana eski Ümit olmam için biraz zaman versinler. Tribünleri yine ayağa kaldıracağım. Takımda müthiş bir arkadaşlık var. Galatasaray’ın başarısı da bundan kaynaklanıyor. Kimse meraklanmasın, iyi yoldayız. Sadece biraz sabır istiyoruz" dedi. 
     TEKNİK Direktör Lucescu’ya da destek veren golcü oyuncu, sözlerini şöyle tamamladı "Bana göre oldukça başarılı bir teknik adam. Belki biraz yapısı farklı o kadar. Onun da çok üstüne gidiyorlar. Geldiği günden beri eleştiriliyor. Eleştiriyi fazla abarttılar. Ona güvenmek lazım." 
     
Para müjdesi      GALATASARAY yönetimi futbolcuların isyan restini gördü ve birikmiş alacakları ödemek için hemen harekete geçti. Jardel’in transferinden gelecek paranın 2 milyon 600 bin doları bu hafta içinde oyunculara dağıtılacak. Yönetici Abdürrahim Albayrak, genç yıldız Emrah’ı satmayı düşünmediklerini, ancak 200 bin dolara kiralayabileceklerini açıkladı. 
     



 SPOR 
























</TEXT>
</DOC>
