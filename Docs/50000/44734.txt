<DOC>
<DOCNO> 44734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo15.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya-İsrail maçına terör engeli... 
</HEADLINE>
<TEXT>

     Avusturya Milli takımının Dünya Kupası grup elemeleri için 7 Ekim günü İsrail ile oynayacağı maç bölgedeki terör eylemleri yüzünden tehlikeye girdi. 
     Teknik direktör Otto Bariç'in İsrail maçı için kampa çağırdığı 23 futbolcudan 9'u, ''yaşam tehlikesi'' gerekçesiyle İsrail'e gitmek istemediklerini açıkladı. 
     Futbolcuların bölgedeki terör eylemlerini ve çatışmaları gerekçe göstererek maçın tarafsız bir sahaya alınmasını istemeleri üzerine futbol federasyonunun yaptığı başvuruyu reddeden Uluslararası Futbol Federasyonları Birliği FİFA , maçın iptal edilemiyeceğini ve tarafsız bir sahaya alınmasını gerektirecek bir neden bulunmadığını belirtti. 
     FİFA, Avusturya milli takımının, sahaya çıkmaması halinde 2006 yılına kadar uluslararası müsabakalara katılmama cezasıyla cezalandırılacağını bildirdi. 
     İsrail kadrosunun açıklanmasından sonra bir açıklama yapan Futbol Federasyonu Başkanı Beppo Mauhart ile Teknik Direktör Otto Bariç, ''futbolcuların İsrail'e gidip gitmemelerine kendilerinin karar vereceğini, kimsenin gitmek için zorlanmayacağını'' belirttiler. 23 kişilik kadroda 9 futbolcunun kampa gelmemeleri üzerine Teknik Direktör Otto Bariç, yeni oyuncu aramaya başladı. 
     İsrail-Avusturya maçı, Türkiye için de önemli bir karşılaşma olacak. Türkiye, bu maçın galibi ile daha sonra dünya kupasına katılabilmek için karşılaşacak. 
     






</TEXT>
</DOC>
