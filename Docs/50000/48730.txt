<DOC>
<DOCNO> 48730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/okur.html </URL>
<DATE> 2001/10/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İz peşinde 
</HEADLINE>
<TEXT>

     Sherlock Holmes’u bilmeyen var mı O, aslında bir kitap kahramanı Elinde büyüteci, kolunda şemsiyesi, sırtında trençkotu... Ha babam takipte, iz peşinde İnanın biz de iz peşindeyiz. 
     Derdimizi biliyorsunuz, işlem sıraları kapanan 30’un üzerindeki şirket ve sayısı 400 bine yaklaşan yatırımcı için takipteyiz. Durmadan çabalıyoruz, yorulduk ama bıkmadık. Biliyoruz ki yatırımcı, sermaye piyasasının can suyu, biz de gerekeni yapacağız. 
     Aylardır gelişmeleri aktarıyoruz. Hala ses seda yok. Ama bu kez size biraz müjdeli, en azından bilgi içeren bir haber vereceğiz. 
     SPK ve İMKB uzun süredir bu sorunla ilgili olarak çalışma yapıyordu. Sanıyoruz, önümüzdeki hafta içinde bu çalışma tamamlanacak ve yatırımcıya en azından bilgi verilecek. 
     Nihayet somut bir adım atılmış olacak... 
     
Şirketler incelemede...      Peki, bugüne kadar ne yapıldı SPK, konuyla özel olarak ilgilendi. İMKB, sorunun önemli olduğunu bilmesine rağmen bazı bilgilere ulaşılması zorluğu nedeniyle çekimser davranıyordu. 
     Sonunda SPK ile İMKB arasında yapılan görüşmeler sonucu, işlem sıraları kapanan şirketlerle ilgili olarak özel bir çalışma başlatıldı. Şirketlerin bilançoları tek tek bağımsız bir denetim şirketine denetlettirildi. Ve bu şirketlerde ortak ya da yönetici olarak görünen her bir kişinin durumu da tek tek incelendi. İşte bu inceleme çalışmaları bittikten sonra şirketlerle ilgili kamuoyuna bilgi verilecek ve ona göre şirketlerin işlem sıraları açılacak. Küçük bir ayrıntı ama ya şirketin konumu yargı aşamasındaysa ne olacak Onu da SPK açıklayacak. 
     
SPK hızlı, Maliye sessiz...      İşlem sırası kapanan şirketlerin durumu önemli ama şirketlerin bilançoları önemsiz mi Hiç değil hiç... Doğruyu yanlışı görmenin tek kaynağı burası. 
     Çalışma enflasyon muhasebesine geçiş... Konu ilk kez 1999 yılında SPK’nın gündemine girmişti. O günün başkanı Muhsin Mengitürk ve Sermaye Piyasası Kurulu, uluslararası muhasebe standartlarına sahip "Konsolide Mali Tablolar" tebliğ çalışmasını tamamlamış ve SPK’nın bağlı olduğu Devlet Bakanı Recep Önal’a göndermişti. 
     SPK ile ilgili bakanlık arasında "buz" gibi bir hava esmiş, ilişkiler bir türlü yoluna girememişti. Enflasyon muhasebesi konusu kurum kavgalarının kurbanı olmuştu. Şimdi SPK bu çalışmayı aldı, yeniden gözden geçirdi ve bu tebliğ bir hafta içinde Devlet Bakanı Kemal Derviş’e gönderiliyor. Sonra da tebliğ Bakanlar Kurulu’nun gündemine girecek. Kısacası, kariyerini Maliye’de yapmış SPK Başkanı olan Doğan Cansızlar, bu kez Maliye Bakanlığı’ndan daha hızlı davrandı. 
     Bakalım, Maliye Bakanlığı bu işe ne diyecek Bu tebliğ yürürlüğe girdiğinde borsada işlem gören 310 şirketle ilgili daha sağlıklı bilgi alacağımız kesin. Çünkü bu şirketlerin bağlı oldukları gruba bağlı diğer şirketlerle ilişkilerini de hep beraber görme şansına sahip olacağız. Hatırlatmaya gerek var mı Fon’a devredilen bankaların iştirakleri, halka açık şirketlerin durumu ortada. 
     Bu işin bir de görünmeyen ama tartışma yaratacak ayağı "kurul" özellikleri. 
     
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
