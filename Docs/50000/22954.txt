<DOC>
<DOCNO> 22954 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sondun15.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de koalisyon dağıldı 
</HEADLINE>
<TEXT>

     KKTC'de koalisyon hükümetinin büyük ortağı Ulusal Birlik Partisi'nin UBP Parti Meclisi, Toplumcu Kurtuluş Partisi TKP ile koalisyon hükümetinin ''bu şekilde devam edemeyeceğine'' karar verdi. 
     UBP Genel Başkanı ve Başbakan Derviş Eroğlu, UBP Parti Meclisi toplantısından sonra yaptığı açıklamada, toplantıda koalisyon hükümetinin geleceğini tartıştıklarını belirterek, Parti Meclisi'nin yeni bir hükümet kurulması yönünde kendisine tam yetki verdiğini söyledi. Eroğlu, Parti Meclisi'nin kararını TKP Genel Başkanı ve Devlet Bakanı Başbakan Yardımcısı Mustafa Akıncı'ya telefonla ilettiğini belirtti. UBP'nin, Demokrat Parti ile koalisyon hükümeti kurması bekleniyor. 







</TEXT>
</DOC>
