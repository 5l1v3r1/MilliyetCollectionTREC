<DOC>
<DOCNO> 1796 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/siyaset/siy09.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den Türkiye'ye davet yok 
</HEADLINE>
<TEXT>

Aday ülkeleri İsveç'e davet eden Avrupa Birliği, Ankara'yı listeye almadı. Cem, rahatsızlığımızı iletti 
     BARÇIN YİNANÇ Ankara 

     Avrupa Birliği AB , Türkiye'ye diğer adaylarla eşit davranacağı sözünü vermesine karşın, Ankara'ya yönelik ayrımcı politikasını sürdürüyor. AB Dönem Başkanlığı'nı yürüten İsveç'te ay sonunda üye ülkeler ile aday ülke parlamentolarının dışişleri komisyonu başkanlarının yapacağı toplantıya Türkiye'nin davet edilmediği ortaya çıktı. 
     Kaynaklar, gerekçenin Türkiye'nin müzakerelere başlamayan tek aday ülke olmasından kaynaklandığını belirtirken Dışişleri Bakanı İsmail Cem, dün bir araya geldiği AB ülkelerinin Ankara büyükelçilerine, Türkiye'nin konuyla ilgili rahatsızlığını iletti. AB içinde Ankara'nın adaylığına ilişkin olarak yapılan sorgulamaların Türkiye'nin Avrupa'ya yönelimini olumsuz etkilediğine dikkat çeken Cem, uygulamanın bu açıdan da önem taşıdığını vurguladı. 
     
Cem Nice'de yanlış sinyal verildi      Dışişleri Bakanı, geçen ayki Nice zirvesinde AB'nin geleceğine yönelik yapılan projeksiyonlarda Türkiye'ye yer verilmediğini de hatırlatarak, "Nice'de yanlış sinyal verildi" dedi. 
     Cem'in eleştirileri üzerine Stocholm'deki toplantıyla ilgili araştırma yapacağını belirten AB Dönem Başkanı İsveç'in Ankara Büyükelçisi Henrik Liljegren, Nice zirvesiyle ilgili olarak ise şu yorumda bulundu 
     "Nice'i unutun. Nice zirvesinin Türkiye'ye hiçbir etkisi yoktur. Yapılan sadece teorik bir çalışmadır. İsveç dönem başkanlığı olarak biz Türkiye'nin, Kopenhag siyasi kriterlerine yerine getirdiği andan itibaren müzakerelere başlama hakkına sahip olduğunu düşünüyoruz. 10 yıl gibi, suni tarihler üzerinde durmayın. Asıl takvim Türkiye'nin elinde." 
     


 SİYASET 
















</TEXT>
</DOC>
