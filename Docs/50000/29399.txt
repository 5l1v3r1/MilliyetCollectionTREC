<DOC>
<DOCNO> 29399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/magazin/amag.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşi Güzel’ çok yakında geliyor 
</HEADLINE>
<TEXT>

Sefaletten dünya yıldızlığına tırmanan Vahşi Güzel’ Natalia Oreiro, ilk kez Milliyet’e konuştu Ağustos ayında ülkenize gelmek için sabırsızlıktan ölüyorum .. 
     NURDAN AKINER 

     Kanal D’de ekrana gelen Vahşi Güzel’ isimli pembe dizinin yıldızı Natalia Oreiro, ilk kez Milliyet’e konuştu. Masumiyeti ve erotizmi aynı potada eriten güzelliğiyle dünya çapında milyonlarca hayranı olan Oreiro, ağustosta Türkiye’ye gelmek istiyor. Hem de o kadar istiyor ki, kendi adını taşıyan ilk ve Tu Veneno"’adlı ikinci albümüyle şarkıcılıkta da kariyer yapan seksi yıldız, Ülkenize gelmek için ölüyorum’ demekten kaçınmıyor. İşte Oreiro’nun Milliyet okurları için söyledikleri 
     
     Hem oyuncu hem şarkıcı 
     Tu Veneno’ albümünün piyasaya çıkışı, Vahşi Güzel’in yayınlanmaya başladığı günlerle eş zamanlıydı. Amaç albümün satışını arttırmak mıydı 
     - Albüm ve dizinin Türkiye’de aynı zamanda yayınlanması benim kararım değil. Hayatım dans etmekten ve şarkı söylemekten ibaret. Kimi ülkelerde insanlar beni pembe dizilerden kimi insanlar da albümlerimden tanıyorlar. Her ikisinde de başarılıyım. İnsanların her iki yönümü de bilmeleri muhteşem birşey 
     
     Yollara 17 yaşında düştüm’ 
     Sefaletten zirveye uzanan bir yaşam öykünüz var. Buenos Aires’te beş parasız dolaşırken, rüyanıza ulaşacak mücadeleden vazgeçmeyi düşündünüz mü 
     - Asla Uruguay’da dünyaya gelmiş orta sınıf bir işçi ailesinin kızıyım. Oyuncu ve şarkıcı olmaya 6 yaşımda karar verdim. 12 yaşıma geldiğimde 40 televizyon reklamında rol almıştım. Bir süre sonra da Brezilyalı star Xuxa’nın Paquita’sı seçildim ve onunla Latin Amerika’yı dolaştım. Bugün bulunduğum nokta rüyamdı. Tanrı’ya şükür beni destekleyen bir ailem var. Çünkü, star olma uğruna ailemi terkedip Brezilya yollarına düştüğümde 17 yaşımdaydım. 
     
     Seksi mini eteklerden bıktım’ 
     Türk televizyon izleyicilerinin akıllarında vahşi cazibeye sahip bir kadın imajı bıraktınız. Gerçek yaşamınızda Yok edici’ dişi misiniz 
     - Dürüst olmak gerekirse çok utangaç bir kadınım. Bütün gün yüksek topuklu ayakkabılardan ve içimi gösteren şeffaf mini eteklerden kurtulmak için fırsat kolluyorum. Normal ve gündelik hayatımda asıl tercihim birkaç beden büyük pantolonlar ve uzun etekler. 
     
     Hiç aldatılmadım’ 
     Rol aldığınız dizilerde genellikle aldatılmış masum kız tipindesiniz. Kadınlara kötü örnek olduğunuzu düşünüyor musunuz 
     - Hayır. Bu altı üstü bir pembe dizi. İzleyenlerin de bunun farkında olması gerekir. Hem farklı karakterlerle de kamera karşısına geçiyorum. 
     Hiç aldatıldınız mı 
     - Aman Tanrım asla 
     
     Diyetten nefret ederim’ 
     Türkiye’yi tanıyor musunuz 
     - Vahşi Güzel’ Türkiye’de yayınlanmaya başladığında ansiklopedileri karıştırdım. Karşılaştığım manzara baştan çıkarıcı bir tarih ve kültürel hazineydi. Türkiye’ye gelmek için sabırsızlıktan ölüyorum. İlk konuştuğum Türk sizsiniz. Türkiye’ye geldiğimde ülkenize ait ne varsa öğrenmek, gezmek, konserler vermek ve Türk sanatçıların konserlerine katılmak istiyorum. 
     Kendinizi çekici ve zeki buluyor musunuz 
     - Öğrenmem gereken çok şey var, bu açıdan yolun başındayım ama vücudum konusunda mütevazı olamam Vücudumdan şikayetçi değilim ve dünyadaki tüm diyet sistemlerine karşıyım. Diyet yapmaktan nefret ediyorum. 
     



 MAGAZİN 














</TEXT>
</DOC>
