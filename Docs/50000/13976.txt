<DOC>
<DOCNO> 13976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sontur08.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da İETT otobüs, tünel ve tramvay biletlerine zam 
</HEADLINE>
<TEXT>

     İETT otobüs, tünel ve tramvay yolcu taşıma ücretlerine ortalama yüzde 38 oranında zam yapıldı. 
     İETT'den yapılan yazılı açıklamada, İstanbul Büyükşehir Belediye Başkanlığı Ulaşım Koordinasyon Merkezi UKOME kararı gereği, arttırılan yolcu taşıma ücretlerinin 1 Nisan'dan yarın itibaren yürürlüğe gireceği bildirildi. 
     Açıklamada, yapılan ayarlamanın Türkiye'de yaşanan ekonomik krize bağlı olarak maliyetlerde meydana gelen artışlardan kaynaklandığı belirtildi. 
     Yeni tarifeye göre İETT otobüslerinde tam bilet 400 binden 550 bine, öğrenci bileti ise 250 binden 350 bin liraya yükseldi. 
     
ABONMAN BİLETİ YENİ 000 ESKİ 000 ZAM ORANI Sivil yolcu taşıma ücreti 550 400 37.5 İndirimli yolcu taşıma ücreti 350 250 40      
     
AKBİL YENİ 000 ESKİ 000 ZAM ORANI Sivil yolcu taşıma ücreti 475 350 35.7 İndirimli yolcu taşıma ücreti 275 200 37.5      
     
MAVİ AKBİL Aylık YENİ 000 ESKİ 000 ZAM ORANI Sivil Mavi Akbil 28 20 40 İndirimli Mavi Akbil 14 10 40      
     
TÜNEL VE TRAMVAY YENİ 000 ESKİ 000 ZAM ORANI  350 250 40      
     
     Cezalar da zamlandı 
     Bu arada, usulsüz abonman bileti ve akbil kullananlara uygulanan 10 milyon liralık cezanın 14, usulsüz mavi akbil kullananlara da 20 milyon lira olan cezanın 28 milyon liraya çıkarıldığı bildirildi. 
     Özel halk otobüslerinde de aynı tarife yarından itibaren geçerli olacak. 
     Öte yandan, Nisan ayı Mavi Akbiller yeni tarife üzerinden yarın satışa sunulurken, yolcuların ellerinde bulunan eski biletler 15 Nisan 2001 tarihine kadar geçerli olacak. Bu tarihe kadar kullanılmayan biletler ise, 15 Mayıs 2001 tarihine kadar farkı ödenerek yeni biletlerle değiştirilebilecek. 




</TEXT>
</DOC>
