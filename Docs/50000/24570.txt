<DOC>
<DOCNO> 24570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/eko08.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
EGS, marketçilikten çekilme kararı aldı 
</HEADLINE>
<TEXT>

Perakendecilikten tamamen çekilme kararı alan EGS, altı marketinden birini devretti. İkisinin devri için KİPA’yla ön sözleşme imzaladı 
     EYLEM TÜRK 

     EGS Grubu marketlerini satarak perakendecilikten tamamen çekilmeye karar verdi. Kuruluşundan sonra hızla büyüyerek, tekstil ve hazır giyimden finansa, turizmden perakendeciliğe birçok sektörde 20’ye yakın şirketle dev bir holding haline gelen EGS Grubu, 1996 kurduğu EGS Perdama ile de prakendecilik sektörüne girmişti. 
     
Rekabet zorlaştı’      EGS Perdama çatısı altında, Nokta ismiyle ilk marketini 1998’de Kratal’da açan şirket, sonradan market sayısını altıya çıkardı. Ancak, marketlerin beklenen ölçüde iş yapmaması üzerine bazı değişikliklere gitti ve zincirin adını EGS Market olarak değiştirdi. Geçen yıl ise sektörden tamemen çekilme kararı alan EGS’nin toplam altı marketi var. EGS Perdama Genel Müdürü Fatih Cenikli, EGS’nin bundan sonra market yatırımı yapmayacağını belirterek, sektörden "piyasadaki ağır rekabet şartları nedeniyle çekildikleri" belirtti. 
     
Perdama’ya tasfiye      İzmir ve Denizli’deki marketlerini yine İzmirli işadamlarının kurduğu KİPA’ya kiralamak için ön sözleşme imzalandı. 
     İstanbul Profilo’daki marketini de Doğuş Grubu’na ait Macromarket’e devretti. Grubun Denizli ve İzmir’deki marketlerinin KİPA’ya devri gerçekleşirse, elinde sadece Kartal, Beylikdüzü ve Bodrum EGS Market kalacak. 
     Kalan üç marketin de kiralanması veya satışı gerçekleştiğinde, EGS Perdama’nın şirket olarak da tasfiyesi gündeme gelebilecek. 
     



 EKONOMİ 


























</TEXT>
</DOC>
