<DOC>
<DOCNO> 33317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yazar/pulur.html </URL>
<DATE> 2001/07/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fransız diplomat haklı çıktı 
</HEADLINE>
<TEXT>

     İKİ tarih... 
     20 temmuz 1974 20 Temmuz 2001... 
     Birincisinde, Türkiye, Cumhuriyet tarihinin, en büyük ve önemli askeri harekatını başarmış, Kıbrıs'a çıkarma yapmış... 
     İkincisinde, Türkiye, bunu adeta unutmuş, ya da koşullar unutturmuş. 
     Cuma günkü gazetelerde bir - iki kıytırık haber dışında, doğru dürüst bir haber bile yoktu. 
     Zaman ne kadar insafsız, koşullar ne kadar acımasız. 
     "20 Temmuz 1974 heyecanı"nı yaşayanların, bu sitemlerini, sanırız, siz de hoş karşılarsınız. 
     İnsanlar "dün"le yaşamıyor ama, "bugün"de, "dün"ün hiç mi hiç anısı yok 
     
     ACABA 20 Temmuz 1974'te, Fransa'nın Sofya büyükelçiliği müsteşarı olan Henri Crepin - Leblond, bugünlerde, ya da daha önce, Türk meslektaşı Yıldırım Keskin'i aradı mı, "Ben sana dememiş miydim " diye sordu mu 
     Niçin arayacak, niçin soracak 
     
     BÜYÜKELÇİ Yıldırım Keskin'in "Edebiyatla Karışık Diplomasi Anıları"nda bu sorunun cevabı vardır... x 
     Yıldırım Keskin 1974 Temmuz'unda Sofya elçiliği müsteşarıdır. Sofya'daki diplomatlar arasında en çok Yugoslav Trayko Traykovsky ve Fransız Henri Crepin - Leblond yakın dostlarıdır. 
     Yıldırım Keskin, Kıbrıs'a çıkarma haberini sabahın altısında Burgaz Başkonsolosu Cihat Alpan'dan alır. 
     Bir an düşünür, Sofya sokakları daha uyanmamıştır ama, Kıbrıs'ta kıyamet kopmaktadır, savaş bu, bundan sonra neler olacağını düşünmek bile mümkün değildir... Birileriyle konuşmak ihtiyacı duyar önce Yugoslav dostunu uyandırır 
     "Trayko, bizimkiler, Kıbrıs'a çıkmış " 
     Uykulu bir ses 
     "Bu iş, adanın bölünmesine gider " 
     
     SONRA Fransızı arar müjdeyi verir, oysa aldığı karşılık Yıldırım Keskin'i kızdırır Henri şöyle demektedir 
     "Aldınız başınıza belayı Yirmi yıl sonra da bu konuyu seninle görüşür olacağız." 
     
     ÇIKARMA tamamlanmış, Cenevre görüşmeleri başlamıştır. 13 Ağustos sabahı, bu defa Henri, Yıldırım Keskin'i telefonla arar, görüşmelerin tıkandığını, buna, Türkiye'nin katı tutumunun neden olduğunu söyler. 
     Yıldırım Keskin, o tarihte hepimize hakim olan duyguya sahiptir 
     "Müzakerelerde güçlü durumda olan biziz... Herkes yerini bilmeli." 
     "Sonra çok canınız yanar " 
     "Hiçbir şey olmaz " 
     Fransız diplomat duygularıyla değil, gerçek değerlendirmeyle karşılık verir 
     "Ermeni sorunu çıkar, Kürt sorunu çıkar, Avrupa başınıza bela olur." 
     Yıldırım Keskin, Nisan 2001'de yayımlanan anılarında, bu olayı anlatırken "Meğer ne denli doğru söylüyormuş Henri" der ve ekler 
     "Ama o sabah Henri'ye çok kızmıştım. Kan tepeme çıkmıştı. Doğru söylediğini bildiğim için kızıyordum. Avrupa, Fransa, İngiltere, Yunanistan aleyhine, dilimin ucuna ne geldiyse söyledim." 
     
     ŞİMDİ de aynı şeyi yapmıyor muyuz 
     Keşke, Fransız diplomat Henri kadar gerçekçi, uzak görüşlü olabilseydik. 
     
     ------------- 
     x Avrupa Yollarında Türkiye Bilgi Yayınevi 
     
     







Sultan Bahşiş 


Ponzi tipi kısır döngü 


Tayyip'le ilgili soru işaretleri 


Aslan Başkan 


İngilizlerin Monika'sı 


Tercih sıralaması yaparken 


Fransız diplomat haklı çıktı 


Küresel ütopyanın sonu mu 


Zamanı yönetmede taş mı önemli, mıcır ve kum mu 


Süre iki yıldır 


Beklenen ne 


Küreselleşme tuhaf bir dünya yaratıyor 


Turizmin kaymağını yabancılar yiyor 


Jet - Pa milletvekili yenilikçi olursa... 


</TEXT>
</DOC>
