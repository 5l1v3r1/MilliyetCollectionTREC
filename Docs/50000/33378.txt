<DOC>
<DOCNO> 33378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/eko02.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Türklerin sekiz bin yabancı ortağı var 
</HEADLINE>
<TEXT>

Türkiye’deki 5 bin 470 yabancı firmaya, Uluslararası Finans Kurumu, İslami Kalkınma Bankası ile 111 ülkeden 8 bin 11 firma veya kişi ortak bulunuyor 
     Hazine Müsteşarlığı’nın Mart 2001 tarihli yabancı sermayeli firmalar listesine göre, Türkiye’deki 5 bin 470 yabancı sermayeli şirkete 111 ülkeden yarı bağımsız bölge ve özerk bölgeler dahil , 7 bin 988 firma veya ortak kişi sermayedar olarak katıldı. 
     Bunların dışında Dünya Bankası’nın yan kuruluşu Uluslararası Finans Kurumu’nun IFC 10, İslam Kalkınma Bankası’nın İKB ise 13 firmada ortaklığı bulunuyor. 
     
     5.8 katrilyonluk sermaye 
     Böylece Türkiye’deki firmalarda toplam yabancı ortak sayısı 8 bin 11’e ulaşıyor. Ayrıca, yabancı firmaların Türkiye’de bine yakın irtibat bürosu bulunuyor bunlar yabancı sermayeli firmalar listesine dahil edilmiyor . 
     Yabancı sermayeli şirketlerin toplam sermaye tutarı 5 katrilyon 897 trilyon 868 milyar 826 milyon liraya, bu şirketlerdeki yabancı sermaye miktarı ise 3 katrilyon 284 trilyon 651 milyar 765 milyon liraya ulaşıyor. 
     Sermaye açısından ilk sırayı 355 trilyon lirayla İş - TİM alırken, bu firmayı 240 trilyon lirayla Turkcell, 77,6 trilyon lirayla Mais Motorlu Araçlar, 75 trilyon lirayla EGS Holding, 68,2 trilyon lirayla Tofaş izliyor. 
     En fazla yabancı ortak bin 452 ortakla Almanya kökenli iken, bu ülkeyi 610’la Hollanda, 597 ile ABD, 564 ile İngiltere izliyor. İran, 507 ortakla Fransa, İtalya ve İsviçre’nin önünde yer alırken, bu ülkelerin ardından Irak, Rusya, Suriye, Avusturya, Çin ve Suudi Arabistan geliyor. 
     
     1.5 milyar dolarlık k r transferi 
     Türkiye’de 1954 yılından bu yana transfer edilen toplam yabancı yatırım k rı 1.5 milyar dolar dolayında bulunuyor. 
     K rlar genelde yeniden yatırılıyor. 2001 yılı mart ayı sonu itibariyle Türkiye’ye giriş izni verilen yabancı sermaye tutarı 29 milyar 223 milyon dolara, fili giriş 14 milyar 207 milyon dolara yükseldi. 
     Buna karşın Türkiye’nin de içinde bulunduğu gelişmekte olan 10 pazar ülkesi içinde sadece 1999 yılında Çin 63.5 milyar, Brezilya 31.4 milyar, Arjantin 23.5 milyar dolar yabancı yatırım çekti. 
     
Krizde ortak arayışı arttı      Ekonomik krizle birlikte şirketlerin yabancı ortak arayışlarının arttığı görülüyor. En son Finansbank, Fransız BNP Paribas’la, Garanti Bankası ise İtalyan Intesa Grubu ile ortaklık görüşmeleri yapıyor. Uzlaşmayla sonuçlanırsa Finansbank’ın yüzde 51’i BNP Paribas’a, Garanti Bankası’nın ise yüzde 35’i Intesa Grubu’na geçecek. Tasarruf Mevduatı Sigorta Fonu TMSF bünyesinde yer alan Demirbank’ın Londra merkezli dünyanın en büyük bankalarından HSBC’ye satışı konusu da son aşamaya geldi. Dardanel Grubu da ABD sermayeli bir finans şirketi ile ortaklık kurduğunu, Japon sermayeli bir firmayla da ortaklık yapacağını açıklamıştı. Yabancı Sermaye Derneği YASED Genel Sekreteri Abdurrahman Arıman da haziran ayında yaptığı açıklamada, uluslararası finans şirketlerinin son dönemde Türkiye’de Türk Tuborg, Dardanel, Çimentaş, Ege Profil şirketlerinin hisselerini aldığını bildirmiş ve Türk işadamlarının da Romanya, Bulgaristan’a yatırımlarının yoğunlaştığını belirtmişti. Türk Tuborg’un yüzde 50,01’i ünlü bira firması Carlsberg Breweries’e geçmiş durumda. 
     
Almanya ilk sırada Ülke Ortak şirket sayısı Almanya 1.452 Hollanda 610 ABD 597 İngiltere 564 İran 507 Fransa 393 İtalya 327 İsviçre 318 Irak 294 Rusya 278 Suriye 227 Avusturya 138 Çin 130 S. Arabistan 130 Belçika 129 Azerbaycan 122 Japonya 104 Yunanistan 88 Lübnan 85 KKTC 83 Lüksemburg 78 İsrail 76 İsveç 76 Ürdün 72 İspanya 70 Danimarka 62 Güney Kore 55 Kanada 43 Ukrayna 36 Mısır 30      
     



 EKONOMİ 





















</TEXT>
</DOC>
