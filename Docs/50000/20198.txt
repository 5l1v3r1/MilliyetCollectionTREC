<DOC>
<DOCNO> 20198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sonspo15.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelonalı Frank De Boer'un doping testi de pozitif çıktı 
</HEADLINE>
<TEXT>

     Barcelona'nın Hollandalı futbolcusu Frank De Boer, 15 Mart'ta Celta Vigo ile yapılan UEFA Kupası maçından sonra kendisine uygulanan doping testinin pozitif çıktığını açıkladı. 
     De Boer, konuyla ilgili yaptığı açıklamada, 15 Mart'taki Celta Vigo maçından sonra doping testine tabi tutulduğunu, daha sonra testin pozitif çıktığının kendisine bildirildiğini belirtti. Ortasaha oyuncusu, basında yasak olan ''nandrolone'' maddesi aldığı yolundaki haberlerle ilgili olarak, ''Vicdanım rahat. Hayatım boyunca hiç yasak madde kullanmadım. Sonuç benim için büyük sürprizdi, çünkü tamamen suçsuz olduğumu biliyorum'' dedi. 
     2 hafta önce de Hollanda Milli Takımı'nın ortasahasında görev yapan Edgar Davids, doping testinde ''nandrolone'' maddesi çıkması üzerine, yasak olan bir madde kullanmadığını açıklamıştı. 






</TEXT>
</DOC>
