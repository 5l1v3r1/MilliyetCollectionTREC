<DOC>
<DOCNO> 13158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sonspo04.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İnter "Galatasaray'la iyi ilişkiler istiyoruz" 
</HEADLINE>
<TEXT>

     İnter Kulübü Genel Menajeri Gabriele Oriali, İnter'in internetteki resmi sitesindeki yazısında, ''Emre ve Okan Galatasaray'ın 2 oyuncusu. Biz kurallara uygun hareket ediyoruz, çünkü Türk kulübü ile iyi ilişkilere sahip olmak istiyoruz'' dedi. 
     Geçen hafta Galatasaraylı yöneticilerle görüştüklerini belirten Orilai, ileriki haftalarda tekrar görüşeceklerini kaydetti. 
     ''Galatasaray ile sadece Emre ve Okan değil farklı konulardan da konuşuyoruz'' diyen Oriali, Avrupa'daki birçok takımın bu iki futbolcunun peşinde olduğunu belirtti. 
     İnter takımının transferlerden sorumlu yöneticisi, bu hafta içinde Başkan Massimo Moratti ve teknik direktör Marco Tardelli ile 3'lü bir toplantı yaparak, gelecek sezona ilişkin karar alacaklarını da bildirdi. Oriali ayrıca, Brescia'ya kiralık olarak verilen Pirlo ve Roma'dan Cristiano Zanetti'yi istediklerini dile getirdi. 




</TEXT>
</DOC>
