<DOC>
<DOCNO> 2220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/guncel/agun.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
FIRTINA UYARISI 
</HEADLINE>
<TEXT>

Sert bir rüzgar esti ve güzel günler’ geride kaldı. Uzmanlar uyarıyor Fırtına geçene kadar sobanızı söndürmeden sakın uykuya dalmayın 
     İSTANBUL Milliyet 

     Havalar hafta içi iyi gitti ama, artık soğuk ve yağışlı günler bizleri bekliyor. Meteoroloji uzmanları, özellikle yurdun batı kesimini etkileyecek fırtına nedeniyle kamu kuruluşları ve vatandaşları, dikkatli olmaları yönünde uyardı. 
     Fırtınanın poyrazdan beklendiğini belirten Hava Tahminleri Daire Başkanı Seyfullah Çelik, uyarılarda bulunurken şunları söyledi 
     "100 kilometre hızla esen rüzgar, fırtına anlamına geliyor. Bu yüzden ihbar etmek durumundaydık. Fırtına en fazla pazar günü dün etkili olacak. Pazartesi bugün günü de devam edecek. Saatteki hızı 60 kilometreden fazla olacak. Uçaklar 100 kilometrelik bir hızda zarar görebilir, kayabilir. Bu yüzden hangara çekilmeleri gerekiyor. Ayrıca gemilerin bağlanması lazım." 
     
Çatılar uçabilir      Fırtınanın meteorolojik afet sayıldığını vurgulayan Çelik sözlerini şöyle sürdürdü "Türkiye’de rüzgar dikkate alınmadığı için binaya bağlantısı zayıf olan çatılar uçabilir. Poyrazdan esen fırtına, Karadeniz suyunu kabartır ve deniz dereye basar. Bu nedenle Riva deresi tuzlanıp kabarır ve tarım alanları zarar görebilir. Özellikle sobayla ısınan vatandaşlarımız dikkatli olmalı, deprem bölgesinde sağlam olmayan çadırlar kuvvetlendirilmeli" diye konuştu. 
     
Önce Çanakkale’yi vurdu      Çanakkale’de dün hızı saatte 70 kilometreye ulaşan Poyraz fırtınası’ deniz ulaşımını engelledi. Şehir Hatları işletmesine bağlı araba vapurlarının Çanakkale - Eceabat ve Çanakkale - Kilitbahir dışındaki tüm seferleri durduruldu. Gökçeada ve Bozcaada’ya da ulaşım yapılamadı. 
     
Karakış dondurdu      Balkanlar’dan gelen soğuk ve yağışlı hava Trakya’ya kar getirdi. Trakya’da önceki akşam başlayan kar yağışının bugün de devam etmesi bekleniyor. Bir süredir mevsim normalleri üzerinde seyreden sıcaklık, Edirne’de önceki gece eksi 3, gündüz ise 2 derece olarak ölçüldü. Edirne’de kar kalınlığı 15 santimetreyi bulurken yetkililer şehir içi yollardaki buzlanmaya karşı önlem alıyor. Kırklareli’nde ise kar kalınlığı 10 santimetreyi bulurken Meteoroloji Müdürlüğü yetkilileri gece en düşük sıcaklığın eksi 1, gündüz ise 2 derece olarak açıkladı. Tekirdağ’da da metrekareye son 24 saat içinde 3 kilogram yağış düştü. Doğu Anadolu Bölgesi de dünden itibaren yeni bir yağışlı havanın etkisi altına girdi. Ağrı, Muş, Kars, Ardahan, Erzurum’da kar kalınlığı yer yer 75 santimetreye kadar yükseldi. Bölgede soğuk hava etkisini sürdürürken 100 köy yolunun merkezlerle bağlantısı kesik durumda. 
     


 GÜNCEL 















</TEXT>
</DOC>
