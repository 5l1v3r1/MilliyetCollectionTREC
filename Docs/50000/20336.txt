<DOC>
<DOCNO> 20336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sondun12.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlusconi'den İtalyanlara 'seçim vaadi sözleşmesi'... 
</HEADLINE>
<TEXT>

     İtalya'da yapılacak genel seçimler öncesinde, merkez sağın lideri Silvio Berlusconi, vaatlerini yerine getirmediği takdirde politikayı bırakacağına ilişkin olarak vatandaşlarla sembolik bir sözleşme imzaladı. 
     Seçim konuşmalarında, hükümeti kurmalarından itibaren 5 yıl içinde vaatlerini yerine getirmedikleri takdirde siyasetten çekileceğini söyleyen Berlusconi, bu kez bunu yazıya döktü. 
     Rai1 televizyonunda dün gece yayımlanan bir programa katılan Berlusconi, ''İtalyanlarla Sözleşme'' başlıklı bir belgeye imza attı. Belgede, ''Başbakanlık koltuğuna oturduğun andan itibaren 5 yıl içinde, bu zamana kadar verdiğim 5 önemli vaatten en az 4'ünü yerine getirmediğim taktirde siyasetten uzaklaşacağım'' ifadesi bulunuyor. 
     Kuzey Birliği ile ''Özgürlüklerin Evi'' adıyla ittifak yapan merkez sağın lideri, yeniden yapılanma yoluyla devletin küçültülerek bölgelere daha fazla hakların verilmesini, başta seçim sisteminde değişiklik olmak üzere anayasal reformlar, yasal karışıklıkların ortadan kaldırılması, altyapının 10 yıl içinde modernleştirilmesi ve güneyin kalkındırılması vaatlerinde bulundu. 
     







</TEXT>
</DOC>
