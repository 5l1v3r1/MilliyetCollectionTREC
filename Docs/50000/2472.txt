<DOC>
<DOCNO> 2472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/son/sontur06.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Asya gazetesi shibi Kutlular'ın cezası onandı 
</HEADLINE>
<TEXT>

     Yargıtay 8. Ceza Dairesi, Yeni Asya Gazetesi'nin sahibi Mehmet Kutlular'ın, Saidi Nursi'nin ölümünün 39. yıldönümü nedeniyle Kocatepe Camii'nde düzenlenen mevlidin ardından yaptığı açıklamada, ''Halkı, sınıf, ırk, din, mezhep veya bölge farklılığı gözeterek kin ve düşmanlığa açıkça tahrik ettiği'' gerekçesiyle, 2 yıl 1 gün hapis cezasına mahkum edilmesine ilişkin hükmü onadı. 
     Ankara 1 No'lu DGM'nin Kutlular hakkında verdiği mahkumiyet kararının temyiz incelemesi sonuçlandı. Yargıtay 8. Ceza Dairesi, Ankara 1 No'lu DGM'nin kararını usul ve yasaya uygun bularak onadı. Yargıtay'ın bu kararından sonra Kutlular'ın olağanüstü kanun yolu olarak bilinen ''karar düzeltme'' isteminde bulunma hakkı var. Kutlular bu istemde bulunursa öncelikle cezanın onanması yönünde görüş bildiren Yargıtay Cumhuriyet Başsavcılığı'nca kabul edilmesi gerekiyor. Bu istem reddedilirse Kutlular, cezaevine girecek ve İnfaz Yasası'na göre 9 ay 23 gün yatacak. 
     Kutlular, suçu 23 Nisan 1999'dan sonra işlendiği için 4616 sayılı Şartla Salıverme ve Cezaların Ertelenmesine İlişkin Yasa'dan yararlanamadı. 
     
     



</TEXT>
</DOC>
