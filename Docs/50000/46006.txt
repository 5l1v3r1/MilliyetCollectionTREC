<DOC>
<DOCNO> 46006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sontur14.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Tarkan izdihamı... Biletler tükendi, salonlara sığmadı... 
</HEADLINE>
<TEXT>

     Pop müziğin ünlü ismi Tarkan, 13 Ekim'de çıkacağı konsere başkent izleyicisinin yoğun ilgisi nedeniyle Ankara'da, 14 Ekim'de ikinci bir konser daha verecek. 
     Sanatçının daha önce Yükseliş Koleji Spor Salonu olarak belirlenen konser mekanı da gelen büyük talep üzerine koltuk kapasitesini artırmak amacıyla ASKİ Spor Salonu'na taşındı. 
     Mydonose Productions tarafından düzenlenen ve Tarkan'ı daha önce büyük bölümü tatil beldeleri olmak üzere çeşitli illerde seyirciyle buluşturan ''Karma Tur'', başkent konserleriyle sürecek. 
     Tarkan, 13 Ekim Cumartesi günü saat 21.00'de ve 14 Ekim Pazar günü saat 19.30'da Ankaralı hayranlarını selamlayacak. Konser biletleri, Radyo Mydonose, Real Süpermarketler Zinciri, Migros Alışveriş Merkezi Foodcourt , Karum Alışveriş Merkezi, Dost Kitabevi, Kolon Tur, Galleria ve Hiltonsa'da yer alan satış noktalarından veya 0 212 335 93 35 numaralı ''Mydonose Call Center''dan temin edilebilecek. 
     Farklı tasarım ve ışık oyunlarıyla zenginleştirilen konserin bilet fiyatları, ayakta izleyecekler için 25 milyon lira, koltuk ücreti ise 35 milyon lira olarak belirlendi. 
     






</TEXT>
</DOC>
