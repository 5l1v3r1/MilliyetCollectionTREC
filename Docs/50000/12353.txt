<DOC>
<DOCNO> 12353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/yazar/mujde.html </URL>
<DATE> 2001/03/21/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Uuuuuuulusal program açıklandı 
</HEADLINE>
<TEXT>

     Avrupa Birliği için gerekli adımları atmak üzere toplanan hükümetimiz uzun tartışmalardan sonra ulusal programını ortaya saçtı. 
     Demokratik ve ekonomik reformları içermesi beklenen program MHP’nin istediği gibi çıkınca Avrupa hedefimiz gene UEFA kupası şampiyonluğundan öte gidemedi. 
     İşte "yüzakımız, gelişmişlik abidemiz" ulusal program... 
     
     MADDE 1 - Avrupa hedefi Türkiye’nin vazgeçemeyeceği bir hedeftir. Eğer AB’ye alınmazsak ulus olarak ya Orta Asya’ya geri döneriz ya da kendimizi köprüden atarız ona göre... 
     MADDE 2 - İdam cezasını elbet kaldırmayı düşünüyoruz. İdam cezası orta vadade ele alınacaktır. Bunun için öncelikle Apo’nun eceliyle ölmesi beklenmelidir. "Yargısız infaz", "tosunlar bunu yapmaz" ve "Türk güvenlik güçlerini töhmet altına sokmaya kimsenin hakkı yoktur" cezaları ise bir süre daha sürdürülecektir. 
     MADDE 3 - İbibikler öter ötmez özelleştirme çalışmalarına başlanacaktır. 
     Partilileri işe yerleştirdiğimiz "Milli çakmaklara gaz doldurma sanayii" ve "milli tavuk gıdıklatma enstitüsü" dışında kalan kurumlar hızla özelleştirilecektir. 
     Üçe beşe bakılmayacaktır. Yetişen alacaktır. 
     THY özelleştirilirken işten atılan pilotların uçuş sırasında uçaktan atılmamalarına özen gösterilecektir. 
     MADDE 4 - DGM’leri kaldırmanın yolu bulunacaktır. 
     Devletin DGM’ler olmadan da kendini savunabilmesi için devlete karate ve tekvando öğretilecektir. 
     MADDE 5 - Türkiye’nin resmi dili Türkçe’dir. Ama madem çok ısrar ettiler bazı dillerin serbestçe konuşulması sağlanacaktır. 
     Serbestçe konuşulabilecek diğer diller şunlardır 
     Kuş dili, beden dili, eşek dili Büyü yapmaya da yarar ve dil burnu... 
     Bu dillerde radyo yayını yapmak, bu radyolarda sürekli olarak saati söyleyen DJ’ler çalıştırmak, gazete çıkarmak, tencere ve tava dağıtmak serbesttir. 
     Bunun dışında gazete basanın ümüğüne basılacaktır. 
     MADDE 6 - Türkiye gümrük duvarlarını iyice kaldıracaktır. 
     Gümrük duvarı yerine mayın tarlaları daha etkili olacaktır inancındayız. 
     MADDE 7 - Kıbrıs konusunda yeni görüşlere açığız. Kıbrıs Türktür Türk kalacaktır tezine sıcak bakan her Avrupalı’nın görüşlerine saygı duyarız. 
     Bunun dışında Kıbrıs’ta verilecek bir karış saksı toprağımız bile yoktur. Buna rumların ihtiyacı da yoktur. Hepimiz biliriz ki pamuğun altında da fasulye yetiştirmek mümkündür. 
     MADDE 8 - Fikir suçlarına verilen cezalar hafifletilecektir. Kürek mahkumu olarak çalışan yazarlar ve romancılar yelkenli gemilere alınacak. 
     MADDE 9 - İşkence kademeli olarak azaltılacak. Önce 110 volt, sonra regülatör, sonra 12 volt akü, en sonunda 1,5 voltluk kalem pil Oral yoldan verilecek. 
     MADDE 10 - MGK bir danışma organıdır. MGK’daki asker sayısı zaten azdır. Avrupalılar sünnet çocuklarındanh habersiz olduğu için MGK’yı görmeye gelen ziyaretçilerden paşa elbisesi giydirilmiş sünnet çocuklarını asker sanmaktadırlar. 
     Ayrıca MGK da asker sayısı azaltılacağına çocuk sayısı azaltılsa daha iyi olur. 
     İki çocuğun kavgası ile geldiğimiz nokta ortadadır. 
     
Web-Cam      Benzine bir zam daha... 
     Artık amcam naapıcağını şaşırdı. 
     Son benzin zammından sonra arabayı kullanamaz hale gelmişti zaten. 
     Arabasını saksı olarak kullanmakta hiçbir sakınca görmüyor bu aralar 
     
     Jardel’in tostiti 

</TEXT>
</DOC>
