<DOC>
<DOCNO> 4166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/siyaset/siy02.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper müfettiş Köşk’te 
</HEADLINE>
<TEXT>

Cumhurbaşkanı Sezer, DDK boş üyeliklerine ikisi Maliye’den, biri Bayındırlık’tan, biri de Sayıştay’dan dört uzman getirdi 
     ANKARA Milliyet 

     Geçtiğimiz günlerde yaptığı operasyonla 9. Cumhurbaşkanı Süleyman Demirel’in denetim ekibini tasfiye eden Cumhurbaşkanı Ahmet Necdet Sezer, Devlet Denetleme Kurulu DDK boş üyeliklerine alanlarında uzman dört ismi getirdi. 
     DDK Başkanlığı’na Yargıtay 18. Hukuk Dairesi Başkanı Alpaslan Nazlıoğlu’nu getiren Sezer, boş bulunan dört üyelik için de dün atama yaptı. 
     Sezer, Maliye Bakanlığı Başmüfettişi Süreyya Turgut, Maliye Bakanlığı Beşhesap Uzmanı Galip Çelik, Bayındırlık ve İskan Bakanlığı Başmüfettişi Hıfzı Deveci ve Sayıştay Uzman Denetçisi Abdülkadir Sev’i DDK üyeliklerine atadı. 
     
Rekor vergi toplattı      Sezer’in DDK üyeliklerinden birine kamuoyunda "süper müfettiş" olarak tanınan Maliye Bakanlığı Başmüfettişi Süreyya Turgut’u ataması dikkat çekti. Turgut, Türkiye genelinde benzin istasyonlarında yaptırdığı incelemede rekor miktarda vergi kaçağı saptayarak gündeme gelmiş ve "süper müfettiş" olarak anılmaya başlanmıştı. 
     


 SİYASET 














</TEXT>
</DOC>
