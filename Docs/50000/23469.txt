<DOC>
<DOCNO> 23469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/magazin/yazdud.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Anadolu'ya yıldız yağacak 
</HEADLINE>
<TEXT>

Paper Moon, Joy yaza hazır, Conrad krize uydu, Cunta Adası'nda Scala Hotel, L'appart yeni yerinde, İlker Güneş, Viktor Levi dikkat 
     Efendim, silah ruhsatımı uzatmam için gereken bazı evrakları çıkartmak üzere gazetenin yakınında bulunan Bakırköy 25. Noter'e gittim. Günay Yazgıç okuyucummuş, hayli beyefendi insan. Ekip de öyle. Bundan böyle noterlik işlerimi hep burada yapmaya karar verdim. Yalnız bana değil, gelen tüm insanlara aynı saygıyı ve ilgiyi gösteriyorlar. Sohbet sırasında biraz kafamı dinlemeye ihtiyacım olduğunu söyleyince, Günay Bey, Ayvalık Cunda Adası'nda Scala Hotel'i önerdi. Broşürlerini verdi. Rüya gibi bir yer. Denize sıfır. Ayvalık'a 2, Sarmısaklı'ya 7 kilometre uzaklıktaymış. Buranın methini Derya -Zafer Babacan çiftinden de duymuştum. Artık fazla eğlenceli, patırtılı, gürültülü yerleri pek sevmiyorum. Yaşlılık mı ne .. Alpler'den sonra dünyanın en yüksek oranda oksijene sahip yöresiymiş. Otel içinde her türlü konfor mevcut. İlgilenenler için telefon numarası 0216 469 04 73. Conrad ihtişamlı bir otel, ama bakıyorum da her konuda ekenomik krize ayak uyduruyorlar. Şimdi de hesaplı düğün paketi sunuyorlar. Her zevke hitap eden mönüler, kişi başı 20 dolardan başlıyor. Düğün paketlerinde limitsiz yerli, yabancı içki ve pasta var. Ayrıca yeni evli çiftlere geç çıkış garantili, Boğaz manzaralı suitte konaklama olanağı da veriyorlar. Salı, perşembe geceleri de otel bünyesindeki Monet ve Ristorante Monteverdi'de, içecek hariç, toplam hesabınızın sadece yüzde 50'sini ödeyeceksiniz. Yani yiyeceğiniz yemeğe göre 5 milyona da çıkabileceksiniz, 30 milyona da. Rezervasyon için telefon numarası 0212 227 30 00. 
     
L'appart, Cilveli'de İlker Güneş'den alaturka      Nişantaşı'ndaki L'appart'a sık giderdim. Paris'dekinden pek farkı yoktu servis ve kalite olarak. Teşvikiye'de otururken benim için hoş bir mekandı. Daha sonra kapandı, çok üzüldüm. Şimdi yine eski sahipleri, iki güzel insan, Turgay Kıran -Deniz Anapa tarafından Valikonağı Caddesi No 8'de yeniden hizmete girdi. Güney Fransa mutfağı sunan mekan, bol salata, soğuk et tabağı, özel sandöviçler, krep ve omletlerden oluşan nefis mönüsü, iki kattan oluşan yeni konseptiyle bence uğramaya değer. Üst katında yer alan cafesinde de tipik Fransız çizgileri var. Tonet koltuklar, antik yer döşemesi, özel aksesuarlar, tavandan sarkan pervanelerle, spor ama şık bir mekanda yemek yemenin zevkini yaşayabilirsiniz. Yemyeşil ağaçların sarmaladığı, park manzaralı bu yerde kendinizi doğanın ortasında hissedeceksiniz. Rezervasyon için telefon numarası 0212 224 97 24. Daha önce köşemde yazmıştım Cihan Doğan'ı özlediğimi. Sonunda kızkardeşim Nuray, Tülay ve yeğenim Evren ile Cilveli'ye gittik. Çok hoş bir geceydi. Yan masamızda sevgili Nazan Şoray, İzmir'den İstanbul'a yerleşen 'Mariage Moda'nın sahibi Melih Gülay ve arkadaşlarıyla oturuyordu. Albüm hazırlıklarında olan Nazo ile biraz kaynattık. Nazo'ya, MGD'nin Magazin Gazeteciler Derneği gecesinde Hülya Avşar'a yaptığı hareketin hiç hoş olmadığını söyledim, kasıtlı olmadığını iddia etti. Neyse, geçmiş zaman. Cilveli'de Cihan'dan önce çıkan İlker Güneş çok başarılı bir çocuk. Daha önce Ebru Gündeş'in vokalistiydi. Bir kaset yapmış, krize denk gelmiş. Valla sahnelerde pek çok isimden daha iyi alaturka okuyor. Sanırım en büyük şanssızlığı gay olmaması. Üsküdar Musiki ve Müjdat Gezen Sanat Merkezi mezunu olan İlker'in sahnesi de hoş. Öyle güzel eserler okuyor ki 'Sen hep beni mazideki halimle tanırsın', 'Nasıl geçti habersiz', 'Söyleyemem derdimi', 'Sazlar çalınır' gibi... Hoşumuza gitti. Ama Cihan Doğan her zaman farklı tabii. Cilveli personeli, başta müdürleri İsmet, patron Nida Büyükbayraktar olmak üzere sağolsun, gereken ilgiyi gösterdi. Bu arada, son günlerde Keops, Cilveli'nin de içinde yer aldığı eğlence kompleksinde Element acaip trend oldu. Malumunuz buranın işletmecisini Bilge, Tarkan'ın sevgilisi de. 
     
Paper Moon ve Joy yaza hazır      Bir akşam sırdaşım İsmail Akkaya ve sevgili Celal Çapa ile İstanbul eğlence yaşamında turladık. Paper Moon'daki güvenlik görevlileri Süleyman Çalık ve Nuri Turan yıllardır hep aynı. Bence Paper Moon'un başarısında Fahrettin Türkmenoğlu, Doğan Yaman, Melisa ve Erol'un büyük payı var. Müşteri psikolojisinden çok iyi anlıyorlar. Bahçeyi de açmışlar. O gece Kaya Çilingiroğlu, Ali ve Raif Dinçkök, Burak Kalkavan, İlgi Gövsa, Metin Aşık, Kadir İnanır, Doğan Kalkavan, Selim Kosif, sevgili Gülümsün Özkök Saatçi Ercan Almanya'daymış o haftasonu , Nuri Yönver, Şeref Has, Adnan Sezgin, Levent, Ömer Kızıl ve eşleri, Serdar Bilgili'yi gördüm. Mekan, hafta arası futbolcu kampı gibi. Üç büyük takımın tüm ünlü isimleri Paper Moon'dalar. Daha sonra Joy'a geçtik. Burası da iyiydi. Sahipleri sevgili Arzu ve Hakan Dalokay ile sohbet ettik. Bir hafta içinde terasa çıkıyorlar. Dalokay çifti bu yıl ağırlığı bara verecek. Arzu bir haftalığına Miami'ye dinlenmeye gidiyor. Malum, Çeşme'de de Fly -Inn var. Arzu Dürüst, Zafer Mutlu, Esra Tokar, Jeri - Monik Benardete, Recep Yazıcı o kalabalıkta gördüklerim oldu. 
     
Bir fidan sizden, bir şarkı onlardan      Bizim grubun delikanlılarındandır Raşit Altun. En hasından Karadenizli. Beyoğlu'nu sever, gezdiği yerleri bana anlatır, ben de onun sayesinde değişik mekanlar öğrenirim. Mesela Cumhuriyet. Raşit, yakın arkadaşı Oğuz ile Viktor Levi Şarapevi'ne gitmiş. İki şişe şarap, dört bira içmişler. Galatasaray'da, İngiliz Konsolosluğu'nun karşısında olan bu yerde keyifle muhabbet etmişler ve hesabı istemişler. Toplam 22 milyon lira. Raşit ödemiş. Ama bakmış, 2 yerine 3 şişe şarap, 4 bira yerine de 5 bira yazılmış. Biraz tartışmışlar, sonunda da haklılıklarını kanıtlamışlar. Aslında hesap pusulasına bakmamış olsalar, tabir -i caiz ise kazığı yemiş olacaklardı. Aman dikkat beyler Efendim, 1996 yılında başlayan, 6 yıldır da başarıyla devam eden bir organizasyon 'Bir fidan sizden, bir şarkı bizden' kampanyası. Şan Ajans'ın genel koordinatörü Zekeriya Özkan bu başarıya imza atan bir isim. Geçmişte rahmetli Kerim Tekin, Rafet El Roman, Zerrin Özer, Mirkelam, Pınar Aylin gibi ünlüler hep bu kervanda yer aldılar. Bu yıl start, 16 Haziran'da Tekirdağ'da verilecek, ardından da Bursa -Orhaneli, Ünye, Adapazarı, Ege, Karadeniz, kısacası tüm Anadolu dört ay adım adım dolaşılacak. Konserler ücretsiz. Halkın morale ihtiyacı olduğu bu ekonomik krizde herhalde ilaç gibi gelecek. Üstelik kadro da hayli zengin Selami Şahin, Ebru Yaşar, Pınar Dilşeker, Hilal Özdemir, Yıldız Tilbe, Coşkun Sabah, Ece Erken, Gökhan Tepe, Esra Özmen, Tülin Şahin, Emre Altuğ ve bir kanun üstadı Halil Karaduman. Kısacası Anadolu'ya yıldız yağacak. Evet, bu cumartesi de bu kadar. Kalın sağlıcakla, en kötü gününüz benimkinden iyi olsun efendim. 
     
     



 MAGAZİN 












</TEXT>
</DOC>
