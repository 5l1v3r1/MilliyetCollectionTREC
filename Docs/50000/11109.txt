<DOC>
<DOCNO> 11109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/siyaset/siy07.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkan Mumcu Bakanlar Kuruluna sundu 
</HEADLINE>
<TEXT>
'Turizm Bakanlığı Genel Müdürlüğe dönüşsün’ 
     HAKAN ŞANLITÜRK Ankara 

     Turizm Bakanı Erkan Mumcu, bir süre önce gündeme getirdiği "Turizm Bakanlığı’nı lağvedelim" önerisinin ardından, bu adımını somutlaştıracak bir girişim başlattı. Mumcu, iki yasa tasarısı hazırlayarak kabinenin onayına sundu. Tasarılarla turizm yönetimi yerel hale gelecek. Ancak iki ay önce bakanlara sunulan tasarılardaki imzaların halen tamamlanmamış olması, Mumcu’nun dünkü Bakanlar Kurulu toplantısında konuyu yeniden gündeme taşımasına yol açtı. Turizm bürokrasisini özelleştirme amaçlı tasarıların bu yasama yılı içinde mutlaka çıkması gerektiğini belirten Mumcu, bakanlara, "İtirazınız varsa bildirin. Yoksa imzalayın" mesajı verdi. İmzalamayan bakanlar arasında Sadettin Tantan’da bulunuyor. 
     


 SİYASET 
















</TEXT>
</DOC>
