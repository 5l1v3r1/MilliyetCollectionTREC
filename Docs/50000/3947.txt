<DOC>
<DOCNO> 3947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/astro/index.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İletişimde zorlanacağız 
</HEADLINE>
<TEXT>

Yine pek rahat olmayan enerjiler altındayız. Dün de söz ettiğimiz gibi Mars -Uranüs arasındaki gerginlik daha çok güçleniyor. Bu açının huzursuz edici, güçlü enerji boşaltan ve patlayıcı özellikleri var. Başkaldırılar, çatışmalar ve içine kazaları alabilecek tehlikeler yaratabiliyor. Bugün Ay, Kova burcunda ama akşam saatlerinde 18.38 Balık burcuna geçmiş olacak. Kısaca Ay, sabah saatlerinden itibaren boşlukta kalacak. Bugün birçok konuda uyarılarımız olacak. Öncelikle boşlukta kalan Ay, varolan sorunlara rağmen kolay hareket edememeyi ve hızlı çözümler yaratamamayı gösteriyor. Ay boşluktayken yeni başlangıçlar gecikebilir ve birçok konuda kesin sonuca varmak zor olabilir. Bugün ayrıca Güneş’le Neptün’ün de yan yana geldiğini görüyoruz. Bu açı, başlı başına bir belirsizlik kaynağı. Otorite figürleri, yöneticiler ve politik şahsiyetler açısından çok daha fazla karmaşa getirebilir. Diğer zor görünümlerle birleştiğinde bu etkinin kötü organizasyon ve yönetim açısından gergin olabileceği söylenebilir. Güneş’in ülkemiz haritasındaki Güneş’e de kare açı yapması, Türkiye açısından hareketli bir güne işaret ediyor. Sabah saatlerinde Ay ve Merkür yan yana gelirken Satürn’le de kare açı yapmakta. Bu saatlerde gerçekçi olma ihtiyacı her zamankinden daha fazla gerekiyor. Bazı yanlış anlamaların ya da iletişim problemlerinin önüne geçmek için daha fazla çaba sarfetmemiz gerektiği vurgulanıyor. Akşam saatlerinde Ay’ın Balık burcuna geçmesi havayı bir miktar yumuşatıyor ama Mars - Uranüs etkisinin devam ettiğini söylemeliyiz. Balık burcuna geçen Ay, yine ülkemiz yönetimine ilişkin yeni gelişmelere işaret edebilir. Akşam saatlerinde ise meydana gelen Ay - Jüpiter gerginliği 21.02 heyecan, heves ve sınırlarımızı aşma isteği yaratmakta. Bu saatlerde detaylara dikkat etmeden hareket edebilir ve aşırı risk almaya çok daha fazla ilgi duyabiliriz. Belki biraz daha önlemci olmakta çok büyük fayda var. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
