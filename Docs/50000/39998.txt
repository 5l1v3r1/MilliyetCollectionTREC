<DOC>
<DOCNO> 39998 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/soneko07.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalarda geçen hafta..Dolar düştü, altın yükseldi 
</HEADLINE>
<TEXT>

     ABD Doları uluslararası borsalarda geçen hafta, Kanada Doları dışındaki para birimleri karşısında geriledi. Altın fiyatları ise yükseldi. 
     Londra borsasında geçen hafta başında 0.9045 dolardan işlem gören Euro, Cuma günkü kapanışta 0.9162 dolara yükseldi. Avrupa piyasasında ABD Doları'nın, bazı önemli para birimleri karşısında Pazartesi günü öğle saatleri ve Cuma günkü kapanış saatleri itibariyle belirlenen değerleri şöyle 
PARA BİRİMİ PAZARTESİ CUMA Japon Yeni 120.20 118.71 İsviçre Frangı 1.6681 1.6543 Kanada Doları 1.5402 1.5429 Alman Markı 2.1464 2.1338 Fransız Frangı 7.1988 7.1564 Hollanda Florini 2.4185 2.4042 İtalyan Lireti 2,124.97 2,112.45      
     Avrupa piyasasında Pazartesi günü öğle saatlerinde 1.4533 dolardan işlem gören sterlin Cuma günkü kapanışta 1.4587 dolara yükseldi. 
     Altının ons fiyatı bazı piyasalarda Pazartesi günü öğle ve Cuma günkü kapanış saatleri itibariyle şöyle 
BORSA PAZARTESİ CUMA Londra kapalı 275.35 Zürih 272.55 274.85 Hong Kong 273.05 274.45      
     Londra Borsası'nda Pazartesi günü öğleyin 4.20 dolardan işlem gören gümüşün ons fiyatı Cuma günkü kapanışta 4.18 dolara indi. 
     Avrupa Merkez Bankası ECB , uzun süreden bu yana beklenen faiz oranlarını düşürme operasyonunu hafta içinde gerçekleştirdi. ECB, ana faiz oranlarını 0.25 puan indirerek, yüzde 4.25'e çekti. En son Mayıs ayında, faiz oranlarını indiren ECB, ekonomistler ve siyasetçiler tarafından, faiz oranlarını indirmekte yavaş davranmakla eleştiriliyordu. ECB'nin faiz oranlarını indirmesinin, gelecek yılın başında tam olarak yürürlüğe girecek olan Euro'yu güçlendireceği belirtiliyor. Ekonomistler, faiz oranlarını düşürmekte çekingen davranan ECB'nin, ABD ekonomisine ilişkin olumsuz tahminler sonucunda karar vermekte hızlandığı kaydediliyor. 
     Bu arada piyasalar, ECB'nin faiz oranlarını indirme kararına temkinli tepki verdiler. New York Menkul Kıymetler Borsası'nda Dow Jones Endeksi, geçen hafta 503 puanlık ortalama değer kaybıyla 9,949.75 puandan kapandı. Böylelikle Wall Street, yıl başından bu yana yüzde 8 değer kaybetmiş oldu. 
     Japonya'da Tokyo Borsası bugün son 17 yılın en düşük düzeyine geriledi. Tokyo Borsası'nın düşüşünde, New York Borsası'nda teknoloji şirketlerininin hisse senetlerinde dün yaşanan gerileme ile ülkenin en büyük elektronik şirketi Hitachi'nin zararının 1 milyar dolara ulaşacağı gerkçesiyle geniş çaplı işten çıkarmalara gideceğini açıklaması etkili oldu. Tokyo menkul kıymetler borsasında Nikkei Endeksi geçen hafta 224.94 puan kaybederek, 10,540.05 puana indi. Londra menkul kıymetler borsasında FTSE-100 Endeksi geçen hafta 126.9 düşüşle, 5,345.0 puana geriledi. Paris CAC endeksi de, 227.22 puan azalarak 4,689.34 puana geriledi. 







</TEXT>
</DOC>
