<DOC>
<DOCNO> 42410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/spor/spo20.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Eğrisi, doğrusu 
</HEADLINE>
<TEXT>

     GÜRCAN BİLGİÇ 

     Fenerbahçe efsanesi tribünleri ile birlikte boşalıyor galiba. O stadı sarsan kalabalık rakibe sadece boş koltukları gösteriyor. Bir de bunun üstüne yeni tribün yapılıyor. Halkın takımı, eskiden zengin başkan arardı, şimdi zengin seyirci peşinde. Olanları dolduramazken, stadın büyütülmesi hangi akla sığar... Kriz döneminde, enayi aranıyor. Fenerbahçe’nin büyüklüğünün temeli dolmayacak tribünler uğruna şova mahkum ediliyor. 
     21. galibiyet maçına çıktı Fenerbahçe. 45 dakikada tehlike bile yaratamadı. Denizli, üç forvet lüksünden vazgeçmeden, sahte kabadayılıkla arkasındakilere güveniyor ama, tribünler de boş olunca efelik para etmiyor. 
     İlk yarı nasıl geçti derseniz "Rüştü’ye kurban olsunlar" deriz. İkinci yarıyı sorarsanız "Rüştü’yü omuzlarına alsınlar" cevabını veririz. Ne yazık ki, Rüştü’süz bir Fenerbahçe kritiği yapmak nasip olmayacak kimseye. Adamın sermayesi öyle güçlü ki, her maç batan takımını finanse edip k ra geçiriyor. 
     Johnson stoperler arasında. Orta saha Ogün - Yusuf’a emanet. Yozgatlılar, bu fırsatı hiç kaçırmadı. Ayağa pas yaptılar, topu oyaladılar, ikili mücadeleleri kazanıp maça ortak oldular. Rüştü olmasa şimdi efsane de rafa kalkacaktı. 21 maçlık bir seri sonunda tüm övgü kurguları kaleci üstüne yapılıyorsa Fenerbahçe Teknik Direktörü Nurettin Yıldız olmalıdır. 
     Geçen haftanın iki gollü kahramanı Mert Meriç kadroda bile yok. Gol atmanın cezasını çekiyor. Durum böyle olunca golcü forvetlere kim, niye kızsın Atacaklar da, kenarda mı oturacaklar 
     Fenerbahçe ikinci yarıya başlarken oyuncu yerine ruh değişikliği yaptı. 15 dakikada ağır bir baskı kurdu. Doldur - boşalt oyunda Andersson yoktu. Ceza alanına girmeden gol atıp, kontraya döndüler. Bu kez Oktay’ı aradık, fakat Andersson vardı. 
     Hep eğrisi, doğrusuna geliyor. Efsane, Kadıköy’de yürüyor. 
     



 SPOR 

























</TEXT>
</DOC>
