<DOC>
<DOCNO> 15659 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/spor/spo02.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
"Tarihe geç Rüştü" 
</HEADLINE>
<TEXT>

Fenerbahçe Başkanı Aziz Yıldırım, ünlü kaleciden oynamasını istedi, "Başarırsan camiamız senin fedakarlığını unutmayacak" diye konuştu 
     YUSUF KOBAL 

     Bu büyük fırsat’ 
     FENERBAHÇE’de sakatlığı süren Rüştü ile bir görüşme yapan Başkan Aziz Yıldırım, milli kaleciden bugünkü finalde mutlaka oynamasını istedi. Yıldırım, "Bu 18 yıl sonra gelen büyük bir fırsat. Fenerbahçe’nin önemli bir futbolcusu olarak bunu kaçırmaman lazım. Eğer oynarsan ve başarırsan camiamız senin fedakarlığını unutmayacak. Oyna ve tarihe geç Rüştü" dedi. 
     
     Kendini zorla’ 
     YILDIRIM, Rüştü’den kendisini sonuna kadar zorlamasını istedi ve "Şerefli ve onurlu bir olay bu. Ancak eğer oynayamazsan, veya çıkıp da başarısız olursan bile bunu da dert etmeyiz" ifadelerini kullandı. Rüştü ise, "Elbette ki böyle önemli bir günde takımda yer almak isterim. Maçtan önce de kendimi deneyeceğim ve elimden geleni yapacağım" ifadelerini kullandı. 
     
Saracoğlu’nda inceleme      UEFA Stat Komitesi, Türkiye’deki statlarda incelemelerine başladı. Komite, dün sabah Fenerbahçe Şükrü Saracoğlu Stadı’nda incelemelerde bulundu ve gelecek sezon için yapılması istenen değişiklikler bildirildi. Komite, bugün de Bursa Atatürk Stadı’nı gezecek. 
     
Kayseri’ye akın      FİNAL öncesi Kayseri’de bütün otellerin tamamen dolduğu belirtildi. Çevre illerden ve İstanbul’dan şehire akın edildiği, kapalı biletlerinin tamamının Fenerbahçeli taraftarlarca alındığı bildirildi. Bu arada Sarı - Lacivertli kulübün eski başkanları da Kayseri’ye geldi. 
     


 SPOR 

























</TEXT>
</DOC>
