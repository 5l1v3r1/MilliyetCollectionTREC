<DOC>
<DOCNO> 18685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sontur05.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
"Polisim" diyerek Kongre salonuna silahla girmeye çalıştı 
</HEADLINE>
<TEXT>

     DSP'nin 5. Olağan Büyük Kurultayı'nda genel başkanlığa aday olduğunu açıklayan Aydın Milletvekili Sema Pişkinsüt, salona girişinde güvenlik kuvvetleri tarafından üstünün aranmasına sert tepki gösterdi. 
     DSP'nin 5. Olağan Büyük Kongresi'nin yapılacağı ASKİ Spor Salonu'na delegelerin ve izleyicilerin girişi devam ediyor. Salona girişler sırasında, güvenlik kuvvetleri ile parti görevlilerinin gerçekleştirdiği denetimlerde, bakan, milletvekili ya da delege ayrımı yapılmıyor. Kurultaya gelen bazı bakanların yanı sıra Genel Başkanlığa aday olduğunu bildiren Aydın Milletvekili Sema Pişkinsüt de salona girerken güvenlik kuvvetleri tarafından üst aramasından geçirildi. Sema Pişkinsüt, bunun kendisine kasıtlı yapılan bir uygulama olduğunu savunarak, sert tepki gösterdi. Bunun üzerine emniyet yetkilileri, bakan ve milletvekillerinin üst arama işlemini durdurdu. 
     Öte yandan ''polisim'' diyerek belinde silahıyla salona girmeye çalışan bir kişinin yakalandığı bildirildi. Emniyet yetkilileri, ismini açıklamadıkları kişiyi hemen gözlem altına alarak soruşturmasına başladılar. 







</TEXT>
</DOC>
