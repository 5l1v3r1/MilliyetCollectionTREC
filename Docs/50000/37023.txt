<DOC>
<DOCNO> 37023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yasam/yas13.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bebeğini camdan attı 
</HEADLINE>
<TEXT>

     TAYLAN YILDIRIM İzmir DHA 

     İzmir'de Açık Öğretim Fakültesi İktisat Bölümü öğrencisi Şenay Şen 23 , kendisini terkeden sevgilisi yüzünden bunalıma girince bebeğini iki kez öldürmeye kalkıştı. Konak Doğum Hastanesi'nde bir erkek bebek dünyaya getiren Şen, herkesin uyuduğu sırada tuvalete giderek bebeğini suyla doldurduğu lavaboda boğmaya çalıştı. 
     
     Amacına ulaşamadı 
     Sesleri duyan hastane personelinin tuvalete gelmesi üzerine tuvalette düştüğünü söyleyen Şen bu girişiminde amacına ulaşamadı. Bebeğini öldürmeyi kafasına koyan genç kadın, kısa süre sonra hava almak üzere bebeğini kucağına alarak ikinci kattaki koridora çıktı. 
     Aniden kucağındaki bebeği pencereden boşluğa bırakan Şen, hastaneden kaçmaya çalışırken yakalandı. Şans eseri kurtulan bebeğin durumunun iyiye gittiği belirtildi. İfadesinde, "Bir yıl önce tanıştığım Zeki İşeli’ye hamile olduğumu anlatınca evleneceğimizi söyledi. Ancak beni terk edince bunalıma girdim" dedi. Şen, akli denge raporu alındıktan sonra adliyeye sevk edilecek. 
     



 YAŞAM 
























</TEXT>
</DOC>
