<DOC>
<DOCNO> 22756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/pulur.html </URL>
<DATE> 2001/05/23/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sessiz sedasız... 
</HEADLINE>
<TEXT>

     İSTANBUL sinemalarında bir film gösterildi sessiz sedasız 
     "Herkes Kendi Evinde". 
     Niçin sessiz sedasız 
     Yönetmen Semih Kaptanoğlu, filmin oyuncularını peşine takıp televizyon televizyon, gazete gazete, dergi dergi dolaştırmayı beceremedi de ondan... 
     
     TÜRK musikisinde onlarca güftesi bestelenmiş olan Cansın Erol için, Beyoğlu Belediyesi'nin düzenlediği gece, sessiz sedasız geçti, gitti. 
     Niçin, sessiz sedasız 
     Çünkü magazin basınının aradıklarından hiçbiri, ne Cansın Erol'da vardı, ne onun şarkılarını besteleyen Dr. Selahaddin İçli'de, ne bu şarkıları okuyan Ahmet Özhan'da, Nesrin Çetin Körükçü'de... 
     Kim "Hoşgeldin" şarkısını ya da "Sonbahar Vurgunu"nu dinlerdi ki "ortası kuyu kenardan gel"i dinlemek varken... 
     
     ZEKİ Alasya'nın yönetip oynadığı "Dedem, Gofret ve Ben" dizisi, sessiz sedasız, 37 gösterimi doldurdu, o da sessiz sedasız... 
     Niçin sessiz sedasız 
     Kan yok, silah yok, pespayelik yok, baldır yok, bacak yok, sevimli insan ilişkileri var. 
     
     ŞEVKET Uğurluer, 40 yıllık piyanist, 12 yıldır TRT'de yaptığı programın sayısı 400'e ulaştı, o da sessiz sedasız... 
     Niçin sessiz sedasız 
     Bin neden var ama, biri yeter Şevket Uğurluer, nota biliyor 
     
     SESSİZ sedasız kitaplar da var... 
     Gün Zileli'nin "Yarılma"sı, Oya Baydar'ın "Sıcak Külleri Kaldı"sı ve Sezai Sarıoğlu'nun "Nar Taneleri", onlar da sessiz sedasız kitaplar... 
     Niçin, sessiz sedasız 
     Çünkü, piyasaya çıkmadan satış rekorları kıran kitaplar değiller. 
     Neyse ki, bu yıl "Orhan Kemal Roman Ödülü" Oya Baydar'a verildi de sessizlik biraz bozuldu. 
     
     PEKİ, bu sessizlik, bu sedasızlık neden 
     Çünkü bu sıraladıklarımız ve daha niceleri "medyatik olmayı beceremeyenler"den... 
     Ya "medyatik" olacaksınız ya da sessiz sedasız çekip gideceksiniz. 
     İflas bayrağını çeken "yükselen değerler"in tezgahlayıp, yutturduğu bir oyundur, bu oyun... 
     
     BUNUN nasıl bir oyun olduğunu anlamak için de "Serkan Saymen'in "Amiral Battı" kitabını okumalısınız... 
     Hele Can Ataklı'nın bu kitaptaki ibret dolu tanıklığı 
     Eskilerin deyimiyle tam "ibret - bahş" cinsinden... 
     Yenişehirli Avni'nin dediği gibi 
     "Ahibba şive -i yağmada mebhut eyler adayı 
     Hüda göstermesin asar - ı izmihlal bir yerde" 
     Türkçesi 
     "Allah bir yerde çöküntünün alametlerini göstermesin. Dostların davranışı, düşmanları bile şaşırtır." 
     
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
