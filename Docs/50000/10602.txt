<DOC>
<DOCNO> 10602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yazar/yilmaz.html </URL>
<DATE> 2001/03/09/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Betil Ciddi olarak düşünürüm 
</HEADLINE>
<TEXT>

     Hükümet ortakları, ekonominin direksiyonuna geçen Kemal Derviş'in de katıldığı bir toplantıda, Bankacılık Denetleme ve Düzenleme Kurulu'ndan BDDK ayrılan Zekeriya Temizel'in yerine iki adayın adını getirdi. Birisi ANAP Lideri Mesut Yılmaz'ın aklındaki isim, BDDK Başkan Vekili Biltekin Özdemir, diğeri de Kemal Derviş'in adayı Türk Eğitim Gönüllüleri Vakfı TEGV Başkanı İbrahim Betil. Yılmaz'ın Özdemir, konusunda ısrarcı olmaması, Ankara'da ibrenin Betil yönünde olduğunun işaretini verdi. 
     Betil ile Derviş, Cem Boyner'in Başkanlığında kurulan Yeni Demokrasi Hareketi'nin YDH kurucuları arasındaydı. İkilinin dostlukları da o günlere denk düşüyor. 
     Derviş'in ABD'den gelir gelmez görüştüğü üç - beş kişiden birisi Betil. Betil, kendisine BDDK ile ilgili olarak resmi bir teklif gelmediğini söylüyor. BankExpres'i kurmadan önce Garanti ve , Pamukbank'ın genel müdürlüğünü de yapan ünlü bankacı Betil, Derviş ile aralarında geçen konuşmayı "Kendisine yeni görevinde başarılar diledim. Ülkenin içinde bulunduğu ekonomik sıkıntıları aşmak için vereceği mücadelede destek olmak zorunda olduğumuzu ve buna hazır olduğumuzu söyledim" diye anlatıyor. Muhtemelen Derviş de, "Destek vermeye hazırım" sözünden yola çıkarak, BDDK Başkanlığında adayını Betil olarak açıkladı. 
     Betil YDH'daki kimi çevrelerin aksine, böyle bir teklif gelirse "Ciddi olarak düşünürüm" diyor. BDDK Başkanlığı teklifini kabul etmeyeceği yönünde görüş belirtenler "Betil, mucize insanlara değil, sisteme inanır" yorumunu yapıyorlar. Bu görüşü kendisine yansıttığımda Betil, "Sayın Derviş'in siyasi bir görev ile geldiğini düşünmüyorum. Teknik bir çözüm arayışına gidilmiştir" yanıtını veriyor. 
     
Eğitim gönüllüsü      Türkiye Eğitim Gönüllüleri Vakfı TEGV Başkanlığı, İbrahim Betil’in yaşam biçimi. Suna Kıraç’ın da içinde olduğu TEGV, ilk eğitim parkını İçişleri Bakanı Sadettin Tantan’ın Fatih Belediye Başkanlığı döneminde, tahsis ettiği bir alanda kurdu. Burada başarılarını ortaya koyan vakıf, şu anda 20 tanesi Güneydoğu ve Doğu illerinde olmak üzere 62 noktada eğitim parkı, öğrenim birimi adı altında 75 bin ilköğretim çağındaki çocuğa okul zamanı dışında eğitim olanağı tanıyor. Bu birimlerde 2 bin gönüllü hizmet veriyor. İlk kez bir sivil toplum örgütü olarak bağımsız bir denetim kurumuna hesaplarını denetlendiren vakıf, Arthur Anderson’a denetlettiği 2000 yılı bütçesini de önümüzdeki günlerde kamuoyuna açıklayacak. Deprem döneminde 7 milyon dolar toplayan vakıf ayrıca bu bölgede altı tane "Hayat Mahallesi" kurdu. Deprem bölgesinin ilk kalıcı konutlarını da yapan vakıf, önümüzdeki beş yılda 1 milyon öğrenciye eğitim verecek hizmet birimlerinin sayısını, 150 noktaya çıkarmayı hedefliyor. Toplam 70 milyon dolara malolacak bu projeyi de yürüten Betil, "Eğitim, Türkiye’nin en önemli sorunu. O nedenle hiçbir zaman bir eğitim gönüllüsü olarak hizmet vermekten vazgeçmeyeceğim" diyor. 
     TEGV son olarak Tofaş ile öğrencilerine basketbol eğitimi de vermeye başlamıştı. 
     
'Vergi verenlere yük getirmedim'      Dönemin Başbakanı DYP Lideri Tansu Çiller'in iktidarındaki hükümetle, 1994 yılında girilen mali krizde Marmara, İmpeks Bank ve TYT Bank tasfiye olmuş, batık milyon dolarlar devlet hazinesinin sırtına yüklenmişti. Aynı günlerde bankacılık kesimi yoğun mevduat çıkışı ile sarsılıyordu. Bunlar içinde İbrahim Betil'in bankası BankExpres de bulunuyordu. İbrahim Betil o günleri şöyle anlatıyor 
     "Bankacılık tarihinde onurla ifade etmek istiyorum, devlete hiçbir yük getirmeden piyasa koşulları içinde, ortaklarımın özverisi ve desteğini alarak o kriz ortamında çözüm ürettik. Piyasa koşullarında fiyatın inip çıkmasına bakmadan, vergi verenlere yük olmamayı seçtik." 
     Betil, bankasını o günlerde Doğuş Grubu'na 20 milyon dolara devretmişti. Oysa krizden 5 ay önce BankExpres'e yabancı bir finans kuruluşunun biçtiği değer 125 milyon dolardı. Bankanın satışından yalnızca 48 saat sonra mevduata güvence geldi. Betil'e bu kritik zamanlamayla ilgili olarak, "Aklınıza, bankayı elinizden almak için beklemişler ve size bir oyun oynanmış sorusu gelmedi mi" sorusunu yönelttiğimde verdiği yanıt iyimserdi 
     "Günün koşullarını hatırlarsanız, kimse bilinçli davranmıyordu. Planlı bir hareket olarak düşünmek istemiyorum." 
     Betil bankanın satış aşamasına gelmesini ise, "1994 krizinde bankanın mali durumunda hiçbir sorun yoktu. Yoğun mevduat çekişleri nedeniyle likitide krizi yaşanıyordu" cümleleri ile ifade ediyor. 
     
     





Şehir ve din 


Ecevit - Derviş yakınlığı 


Kanun’u tartışan seçkin kadınlar 


Aslan Cimbom, iyi ki varsın 


"Niyet" taslağı hazır 


Sezer'in düşünceleri 


Yuh olsun... 


Vahşet Türkiye'de de vahşettir, İspanya'da da.. 


Zeytin dalı 


Kriz, tavukları bile yumurtlattı 


İşiniz çok zor 


İyimserlik gerçeği görmeye engel 


Betil Ciddi olarak düşünürüm 


</TEXT>
</DOC>
