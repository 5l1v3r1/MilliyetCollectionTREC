<DOC>
<DOCNO> 15911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/soneko08.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD YİK Başkanı Kayhan "Alternatifsiz bir hükümet yoktur" 
</HEADLINE>
<TEXT>

     TÜSİAD Yüksek İstişare Konseyi YİK Başkanı Muharrem Kayhan, ''Alternatifsiz bir hükümet yoktur'' dedi. 
     Kayhan, kimseyi de birtakım demokrasi dışı formüller için kendine yandaş aramaması için de uyardı. 
     TÜSİAD YİK, son ekonomik ve siyasi gelişmelere ilişkin görüş alışverişinde bulunmak üzere olağanüstü toplandı. Toplantının açılışında konuşan Kayhan, bugün ne hükümetin istifası ne de bir erken seçim için şartların uygun olmadığını düşündüklerini, toplumun sağduyulu, geniş bir kesiminin de kendileriyle aynı görüşü paylaştıklarını dile getirdi. 
     Kayhan, programın başarıya ulaşması halinde, hükümetin yoluna devam etmeyi, ya da bir erken seçimle güven tazeleyerek başlattığı reformları derinleştirmeyi seçebileceğini anlatarak, şöyle devam etti 
     ''Program başarısız olursa, bu hükümetin de başarısızlığı anlamına gelecektir. Ve evlerden ırak, bu program da başarısız olursa, bunun bedeli o kadar büyük olur ki, hükümet değiştirmenin, hatta seçim yapmanın getireceği ek yük bunun yanında ihmal edilebilir bir sıkıntı haline gelir.'' 
     'Alternatifsiz hükümet yoktur'' diyen Kayhan, demokrasinin esas olaak alternatifler rejimi olduğunu, ayrıca içinde bulunduğumuz ortamın demokrasi çerçevesinde yeni siyasi oluşumların kabuğunu kırmasına olanak sağlayacak bir ısı seviyesi yaratmış durumda olduğunu ifade etti. Kayhan, ''Siyaset arenasının sonsuza kadar bugünkü yapısında kalmayacağına yürekten inanıyoruz'' dedi. 
     Bütün bu faktörlerin hükümet için tek çıkar yolun, programın başarısı için var gücüyle çalışmak olduğunu gösterdiğini belirten Kayhan, şunları kaydetti 
     'Bu süreçde dikkat edilmesi gereken önemli bir husus daha var 
     Türkiye'nin AB'ye girmesine engel olmaya çalışanlar, Türkiye'nin çağdaşlaşmasını demokratikleşmesini kendi geleneksel iktidarlarına bir tehdit olarak görenler, ekonomik krizi bahene ederek, bizi siyasi açıdan çok geri noktalara taşıyacak formüller önermeye çoktan başladılar. 
     Bu kürsüden açıkca şunu ifade etmek istiyorum Kimse birtakım demokrasi dışı formüller için kendine yandaş aramasın. Türkiye bu acı tecrübeleri geçirdi. Bugün içinde bulunduğumuz durumda bu tür olumsuz tecrübelerin büyük payı olduğunu kim inkar edebilir Çekilen sıkıntı ne olursa olsun, Türk insanı artık, yaşadığımız krizin ve onu doğuran yönetim krizinin çözümünün demokrasi içinde bilinmesı gerektiğine inanıyor. Sokaktaki insan, adını böyle koymasa da siyasi ve idari reform istiyor. Kamuda makam enflasyonundan, siyasette yıllardır aynı çehrele mahkum olmaktan, sesini duyuramamaktan Ankara'da temsil edilmemekten yakınıyor. 
     Soruyoruz Türkiye'de siyasi istikrarı sağlayacak, daha adil ve daha etkin bir temsil sistemini getirecek yeni bir seçim kanunu önünde, parti içi demokrasiyi geliştirecek yeni bir siyasi partiler kanunu çıkarmanın önünde koltuk kaybetme endişesi dışında ne engel var Hükümette 10 bakan eksik olsa, işler bugünkünden daha mı kötü hale gelecek '' 
     Kayhan, ekonominin inip çıkan grafiklerine kilitlenip, bugünkü siyasetin kriz üreten yapısını görmemenin, toplumun tüm kesimlerinden yükselen değiştirme taleplerine kulak tıkamanın anlamsız bir ''tutuculuk'' olduğunu savundu. 
     Kayhan,şöyle devam etti 
     ''IMF'ye sunulacak niyet mektubunun bir versiyonunu toplumun önüne koymakla yetinmeyin. Türk toplumuna değişimle ilgili söyleyecekleriniz, niyet mektubuna yazacaklarınızdan daha önemlidir. Ekonomiye, siyasete, dış politikaya bir bütün olarak yaklaşan, sosyal ihtiyaçları dikkate alan kapsamlı bir reformlar paketini önümüzdeki günlerde Türk ve dünya kamuoyunun önüne koyun. Bu reformlar paketiyle,AB'ye tam üyelik sürecini birbirine entegre edin. 
     Kabinedene bir revizyon gerçekleştirerek, yönetime taze kan naklettiğinizi gösterin. Reformlara ilişkin tüm yasaları hızla parlamentodan geçirerek gerçek bir çoğunluk hükümeti olduğunuzu ve ülke menfaatleri dışında hiçbir kaygıyla hareket etmediğinizi tüm dünyaya ilan edin. İnsanlarda güven, umut, heyecan yaratın.'' 
     Ulusal Program'ın AB'ye sunulduğunu hatırlatan Kayhan, ''Elinizi vicdanınıza koyup söyleyin, hanginiz bundan dolayı en küçük bir heyecan duydunuz Bu konudan sorumlu sayın Başbakan Yardımcısı bile siyasi kriterler bizim kullandığımız bazı ifadeler, tam üyelik müzakerelerini başlatmak için yeterli değildir. Bu konuda daha ileri adımlar atmamız gerekir demektedir'' dedi. 




</TEXT>
</DOC>
