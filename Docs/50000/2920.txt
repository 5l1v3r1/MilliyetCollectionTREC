<DOC>
<DOCNO> 2920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yasam/ayas.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurogold kaleyi içerden fethedecek 
</HEADLINE>
<TEXT>
Truva atı’ taktiği 
Hopdediks ve arkadaşları sayesinde güvenli bir maden kurduklarını belirten Eurogold, köylülere iş teklif etti... 
     EMİNE GÖZEN İzmir 

     Siyanürle altın çıkarmak için kolları sıvayan Eurogold adlı şirket, yıllardır kendilerine karşı kıyasıya mücadele eden Hopdediks ve arkadaşlarına zeytin dalı uzattı. Eurogold yetkilileri, madende çalıştırılacak işçiler arasında önceliğin eylemci köylülere tanınacağını söyledi. 
     Eurogold yönetimi yıllardır kendileriyle mücadele eden Bergamalı köylülere ayrıca minettarlıklarını da dile getirdiler. İşte Yönetim Kurulu üyesi Orhan Güçkan’ın söyledikleri "Onlar sayesinde dünyanın en güvenilir altın madeni tesisini kurduk. Kendilerine olan borcumuzu da onları işe alarak ödeyeceğiz. Bu nedenle köylerde komiteler oluşturulacak." 
     
     Hedef 3 bin kişi 
     Köylülerin mücadelesinin kendilerini yol gösterdiğini ve aldıkları önlemlerle madenin çevre güvenliği açısından örnek olduğunu belirten Güçkan şunları söyledi "Tesisin açılması halinde, ihtiyaç duyulan 250 personel için Bergamalı köylülere çağrıda bulunacağız. Yöre insanlarıyla karşılıklı güven içinde, önceliğin onlarda olduğunu unutmayarak kalıcı bir maden amaçlıyoruz. Geçmiş yıllarda yanlış tanıtım politikalarından kaynaklanan dargınlıkları ortadan kaldırılacak." 
     Güçkan, proje çerçevesinde Zeus sunağının bulunduğu Bergama’da bir altın rafinerisi ile takı işleme atölyeleri de kurmayı hedeflediklerini söyledi. 5.4 milyon dolara mal olacak tesislerde yaklaşık 3 bin kişiye iş imkanı sağlanması amaçlanıyor. 
     
     İzin çıktı çıkacak 
     Eurogold firması, TÜBİTAK raporundan sonra işletme ruhsatı almak için 11 ayrı bakanlığa başvuruda bulundu. Başbakan Bülent Ecevit’in talimatıyla hazırlanan yeni bir tasarıda, yabancıların yatırımıyla ilgili başvurular 15 gün içinde sonuçlanmazsa, otomatikman izin verilmiş sayılıyor. Bu nedenle madenin önümüzdeki ay, işletmeye açılması bekleniyor. 
     
     Eller şalterde 
     Son derece güvenrli bir maden kurdukları için köylülere müteşşekkir olduklarını söyleyen Eurogold yöneticisi Orhan Güçkan, madenin açılması için şaltere basacağı günü iple çekiyor. 
     


 YAŞAM 





















</TEXT>
</DOC>
