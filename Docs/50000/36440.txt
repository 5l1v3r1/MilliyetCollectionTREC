<DOC>
<DOCNO> 36440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sontur08.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasaya borcu olan müteahite 13 kurşun... 
</HEADLINE>
<TEXT>

     Tekirdağ'ın Şarköy İlçesi'nde, piyasaya borçlu olduğu bildirilen müteahhit, işyerinde tabancayla vurularak öldürüldü. 
     Edinilen bilgiye göre, ilçenin tanınmış müteahhitlerinden Öner Cengiz 53 , Kızılcaterziköyü Nergis Sitesi'ndeki ofisinde çalışırken, kimliği henüz belirlenemeyen kişi veya kişilerce 13 el ateş edilerek vuruldu. Şarköy Devlet Hastanesi'ne götürülmek istenen Cengiz, yolda yaşamını kaybetti. 
     Hastanede yapılan otopside, vücudunun çeşitli yerlerinden 13 kurşun çıkarılan Cengiz'in cesedi, İstanbul Adli Tıp Kurumu'na sevk edildi. 
     Yakınları, Öner Cengiz'in son yıllarda işlerinin bozulduğunu ve piyasaya yüz milyarlarla ifade edilen borcunun olduğunu ve ödeyemediğini belirttiler. 
     Cengiz'i vuran kişi veya kişilerin yakalanmasına çalışıldığı bildirildi. 
     
     






</TEXT>
</DOC>
