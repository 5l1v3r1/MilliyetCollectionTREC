<DOC>
<DOCNO> 22614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/son/sonspo09.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Astan Villalı Alpay futbolu Göztepe'de bırakmayı düşlüyor... 
</HEADLINE>
<TEXT>

     Futbol hayatını İngiltere'nin Aston Villa takımında sürdüren Alpay Özalan, futbolu bu sezon Süper Lig'e yükselen İzmir ekibi Göztepe'de bırakmak istiyor. 
     Alpay, kendi internet sitesi olan ''www.alpayozalan.com''da yaptığı açıklamada, profesyonel futbolcuların para kazanmak için bu işi yapmalarına rağmen, içilerinde hep doğup büyüdükleri semtin takımında top koşturma özlemi duyduklarını ifade ederek, ''Benim de en büyük düşüm, futbolu doğup büyüdüğüm semtin takımı olan Göztepe'de bırakmak'' dedi. 
     Çocukluğunda mahalle aralarında plastik topla oynarken, Göztepe'de oynayan futbolcu ağabeyleri gibi olmayı düşlediğini kaydeden Alpay, ''Hep onlar gibi topa vurmayı dener, taklit ederdim. Tek hedefim vardı, o da Göz Göz'de oynamaktı. Televizyonda Göztepe'nin şampiyonluk kutlamalarını izlerken, aklıma o günler geldi ve hayallere daldım'' diye konuştu. 
     Alpay Özalan, bugüne kadar Göztepe'de futbol oynamanın kendisine kısmet olmadığını dile getirerek, sözlerini şöyle tamamladı 
     ''Türkiye'de en büyük takımlarında top koşturdum, şimdi de İngiltere'nin en köklü kulüplerinden Aston Villa'dayım. Futbolu bırakmayı karar verdiğim son yılda, eğer o zamanın yöneticileri de beni isterse, Göztepe'ye transfer olmak istiyorum. En azından bir yıl Göz Göz futbolcusu olmak beni çok mutlu edecektir.'' 






</TEXT>
</DOC>
