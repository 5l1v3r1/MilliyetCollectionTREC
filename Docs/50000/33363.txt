<DOC>
<DOCNO> 33363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sontur07.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Araziyi paylaşamadı...Babasını ve kızkardeşine kurşun yağdırdı 
</HEADLINE>
<TEXT>

     İzmir'in Torbalı İlçesi Özbey Köyü'nde, arazi anlaşmazlığı nedeniyle çıkan olayda, bir kişi, babası ve bir kızkardeşini av tüfeğiyle vurarak öldürdü, bir kızkardeşini de yaraladı. 
     Alınan bilgiye göre, aileye ait köydeki arazinin kendisine verilmesini isteyen Nurettin Çılgın 57 , babası Akif Çılgın 91 ile tartışmaya başladı. Tartışmanın büyümesi üzerine Nurettin Çılgın, evdeki av tüfeğini alarak ailesinin üzerine ateş açtı. 
     Olayda Akif Çılgın ile kızları Nazmiye Çılgın 42 ve Ganime Keter 45 ağır yaralanırken, anne Hasibe Çılgın 71 yara almadan kurtuldu. 
     Ağır yaralanan Akif ve Nazmiye Çılgın, kaldırıldıkları Torbalı Devlet Hastanesi'nde kurtarılamadı. 
     Diğer yaralı Ganime Keter ise kaldırıldığı İzmir Bozyaka SSK Hastanesi'nde tedavi altına alındı. 
     Olaydan sonra Nurettin Çılgın, suç aleti av tüfeğiyle Torbalı Jandarma Komutanlığı'na giderek teslim oldu. 






</TEXT>
</DOC>
