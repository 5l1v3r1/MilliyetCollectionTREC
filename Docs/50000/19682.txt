<DOC>
<DOCNO> 19682 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/bila.html </URL>
<DATE> 2001/05/05/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Derviş'i görebilsem sorun çözülecek newline ama... 
</HEADLINE>
<TEXT>

Türk Telekom'un çok hassas bir konu olduğunu vurgulayan Öksüz, Derviş'i suçlayarak "Bir kahvaltı yaptık sonra yüzünü görmedik. İşler tıkanıyor, farkında değil" diyor 
     Telekom'un özelleştirilmesi sürecinde Genelkurmay'ın ulusal güvenlik gerekçesiyle gündeme getirdiği talepler, Ulaştırma Bakanı Enis Öksüz tarafından da destekleniyor. 
     Öksüz, dün yaptığımız görüşmede, bu konudaki önerisini şöyle özetledi 
     
'ÇÖZÜM YOLU BULUNMALI'      "Telekom ulusal güvenlik açısından stratejik bir kurumdur. Bu nedenle Türk Silahlı Kuvvetleri'nin kaygılarını mutlaka giderecek bir çözüm bulmalıyız. Benim önerim ve dileğim, Türk Silahlı Kuvvetleri'nin tümüyle bağımsız, hiçbir kuruma ve tesise ihtiyaç duymadan işlerini yürütebileceği bir özel haberleşme ağına sahip olmasıdır. Bu kısmen de vardır. Ancak tümüyle bağımsız bir askeri haberleşme sistemi kuruluncaya kadar Telekom'un Altın Hisse yöntemiyle askerlerin kaygılarını giderecek biçimde özelleştirilmesi gerekir." 
     
'DERS ÇIKARIN'      Öksüz, bu önerisini ve dileğini dile getirirken, Atatürk'e de atıfta bulunarak, "Tarihten ders almalıyız" diyor ve şu değerlendirmeyi yapıyor 
     "Benim korkum, Telekom'u özelleştirelim derken, 1937'lerin Atatürk'ünü arar hale gelmeyelim. Biliyorsunuz, Büyük Atatürk, 1937 yılında bir yandan Hatay sorunuyla, bir yandan başlayacak olan İkinci Dünya Savaşı hazırlıklarıyla, bir yandan da hastalığıyla uğraşırken, yabancıların tekelindeki iletişimi yerli tekele dönüştürmeyi başarmıştır. Biz de ileriyi düşünerek, ülkemizin stratejik konumunu, dış sorunlarımızı düşünerek bu özelleştirmeyi yapmalıyız. Yoksa iş işten geçebilir. Acele özelleştirme yapalım derken özellikle ulusal güvenlik açısından ileride büyük sıkıntılara yol açmayalım." 
     
'BU İŞ FAKSLA OLMAZ'      Öksüz'ün bir de serzenişi var. 
     Ulaştırma Bakanı Öksüz, Devlet Bakanı Kemal Derviş'in Telekom çalışmaları konusunda Ulaştırma Bakanlığı'na gerekli ilgiyi göstermediğinden yakınıyor ve şöyle diyor 
     "Sayın Derviş'le bir kahvaltı yaptık, bir daha yüzünü görmedik. Bir araya gelmedik. Uzmanlarımız görüşsün diyor, gidiyor. Oysa Sayın Derviş'le detaylı bir görüşme yapmamız lazım. Uzmanları da sadece benim bakanlığıma faks çekip, şunu imzalayın, diyorlar. Tabii bilgi eksikleri olduğu için de, işler yürümüyor. Tıkanıyor. Sayın Derviş bunun farkında değil." 
     
DERVİŞ'İ BEKLİYOR      Öksüz, Telekom konusunda bugün - yarın çalışmaların tamamlanacağı düşüncesinde. Altın Hisse koşullarının da iyi düşünülüp hazırlanması gerektiğine dikkat çekiyor. Bu konuda askerlerin yeterli ve düzenli bir hazırlıkları bulunduğunu da vurguluyor. 
     Öksüz'ün beklediği Derviş'le oturup, Telekom işini artık sonuçlandırmak. 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
