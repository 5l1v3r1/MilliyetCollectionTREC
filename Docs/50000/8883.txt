<DOC>
<DOCNO> 8883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/son/sonspo07.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor İstanbulspor'a 2-1 yenildi 
</HEADLINE>
<TEXT>

     Birinci Futbol Ligi'nde Trabzonspor, sahasında İstanbulspor'a 2-1 yenilerek, ligde bu sezon, Hüseyin Avni Aker Stadı'nda ilk kez yenilgiyle tanıştı. 
     49. dakikada Yanchev'in ceza alanı içine derinleme pasında, Sergen'den önce savunma oyuncuları araya firerek tehlikeyi uzaklaştırdı. 
     52. dakikada Sergen'in pasında ceza alanı içinde topla buluşan Oktay'ın vuruşunda meşin yuvarlak Zdravkov'da kaldı. 
     53. dakikada Gökdeniz'in sağdan ortasında, Oktay'ın altı pas içinden kafa vuruşunda kaleci Zdravkov iki hamlede topu kontrol etmeyi başardı. 
     57. dakikada Abdulkadir'in soldan ortasında, ceza alanı içindeki Tamer'in kafa vuruşunda top, direğin üzerinden az farkla auta gitti. 
     60. dakikada gelişen İstanbulspor kontratağında, Emrah'ın soldan ortasında altı pas içersinde uygun durumda bekleyen Sertan dokunarak topu filelere gönderdi 2-0 
     61. dakikada Trabzonspor'da Sergen'in yerine Serafimovski oyuna girdi. 62. dakikada Aldulkadir'in soldan yaptığı ortada, Tamer altı pas içinden ayağıyla kötü bir vuruş yaparak topu üstten auta gönderdi. 
     64. dakikada İstanbulspor'da Mithat'ın yerine Gökhan, 66. dakikada da Trabzonspor'da Güngör'ün yerine Murat oyuna dahil oldular. 
     69. dakikada Murat'ın soldan ortasında topla buluşan Gökhan'ın şutunda meşin yuvarlak az farkla auta gitti. 79. dakikada İstanbulspor'da Sertan'ın yerine Alparslan , 83. dakikada Petkov'un yerine Buzhaj oyuna girdi. 
     86. dakikada hızlı gelişen İstanbulspor atağında Epureanu'nun ara pasında sağdan ceza alanına giren Buzhaj'ın sert şutunda kaleci Metin tehlikeyi uzaklaştırdı. 89. dakikada Zafer'in pasıyla ceza alanına giren Tamer, kaleci Zdravkov'u çalımlayarak sağ ayağıyla topu filelere buluşturdu 2-1 90. dakikada Saidou'nun kaleciyle karşı karşıya kaldığı pozisyondaki şutu az farkla auta gitti. Karşılaşma da 2-1 İstanbulspor'un üstünlüğüyle sona erdi. 




</TEXT>
</DOC>
