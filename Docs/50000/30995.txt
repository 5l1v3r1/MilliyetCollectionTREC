<DOC>
<DOCNO> 30995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yazar/yilmaz.html </URL>
<DATE> 2001/07/08/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Duayenden tekstile veto 
</HEADLINE>
<TEXT>

     Her sektörün veya kurumun bir duayeni oluyor. Türkiye İhracatçılar Meclisi’nin TİM olduğu gibi. TİM’in duayeni de Özcan Balkır. Adaylar, adayları destekleyenler ve Balkır ile seçimleri konuştum. Ortaya çıkan sonuç şu ki toplumda siyasi tavır değişiyor, kurumlar da buna ayak uyduracak. 
     
     Adaylar iddialı 
     18 Temmuz’da yapılacak kongrede, 6 yıllık TİM Başkanı Okan Oğuz’un karşısına, İstanbul Tekstil ve Hammaddeleri İhracatçıları Birliği Başkanı Oğuz Satıcı ve İstanbul Hububat ve Yağlı Tohumlar Birliği’nden Metin Altuğ aday olarak çıkacak. 
     İhracat cephesi seçim kulislerine boğulmuş durumda. Bir yanda Okan Oğuz’un "Henüz bitirmediğim önemli projeler var" gerekçesi ile yeniden adaylığı, diğer yandan Satıcı’nın "Tekstili 1.5 milyar dolar cirosu olan grup anlayabilir" iddiası ile sunduğu yeni pazarlar ufku, öte yandan da Altuğ’un "İhracat tekstil ile özdeşleşti, oysa ihracatta gerçek büyümeyi tekstil dışı alanlar sağlıyor" söylemi çarpışıyor. 
     
     Siyaset dışı 
     Eskilere gidiyorum. Henüz TİM oluşmamış, İhracatçılar Birliği Konseyi kuruluyor ve Başkanı da Tekağaç firmasının sahibi, 1952 İTÜ mezunu Özcan Balkır. Balkır, TİM kurulurken 2 yıllık başkanlığını noktalıyor, bayrağı Okan Oğuz’a teslim ediyor. Balkır, Oğuz’a ilk kez bu seçimlerde "Sen artık seçime girme, 6 birliğin bağlı olduğu grubumuz Metin Altuğ’u destekleme kararı aldı" dedi. 
     Bu TİM için yeni bir sayfa demek. İlk kez TİM seçimlerinde tekstil dışı bir sektör yarışa giriyor. 
     Çikotat firmasının sahibi Mehmet Altuğ’u yarışta öne çıkaran yanı ODTÜ mezunu ve yıllardır kendi sektörünü hem İSO’da, hem de birliklerde temsil etmiş olması. Ayrıca da üzerinde bir siyasi kimlik taşımaması. "Değişimi istiyorum. Çünkü canım yanıyor" diyor. Satıcı’nın adının MHP İl örgütünde Benden habersiz koymuşlar diyor yer alması, eşi Ala Satıcı’nın Meral Akşener’in İçişleri Bakanlığı döneminde danışmanlığını yürütmesi tartışılıyor. 
     
     Niye Ekinci 
     TİM’de asıl büyük tartışma TOBB - TİM Moskava Dış Ticaret Merkezi binası ve İstanbul’daki Dış Ticaret Kompleksi’nde yaşanıyor. Okan Oğuz’u eleştirenler yaklaşık 60 milyon dolara malolacak her iki inşaatın da Mesut Yılmaz’ın arkadaşı Yasin Ekinci’ye verilmesini anlamakta güçlük çekiyorlar. 
     Satıcı’nın vurguladığı önemli nokta, 2005 yılında kalkacak kotalardan sonra Türkiye’nin rekabet gücü... Aslında bu noktada Altuğ ile yolları kesişiyor. Çünkü her iki aday da yeni ürünler, yeni pazarlar ve demokratik yapılanmanın sözcülüğünü yapıyorlar. 
     Ne var ki duayenleri Balkır üzerine basa basa şu karşılaştırmayı yapıyor 
     "Tekstil sektörünün ihracatı yılda yüzde 2 oranında artarken, diğer sektörlerde artış oranı yüzde 19. TİM başkanı ihracatın yüzde 66’sını temsil eden grup içinden çıkmalı." 
     Umarım TİM seçimleri, TOBB gibi işdünyasının arka bahçesindeki dikenli bahçede geçmez... 
     
Ey Mısır Tanrısı geldiysen, haber ver      Uluslararası otel zinciri Magic Life Clup’ın ortaklarından Cem Kınay’ın, Nil’de hizmete soktukları Crown Princess teknesinde düzenlediği basın gezisinden turizme ilişkin görüşleri ve beklentileri aktarmıştım. 
     Belki bu pazar eşinizle - dostunuzla sohbetini yaparsınız diye, bu Mısır gezisinde üzerinde daha da yoğunlaştığım değişim’ kavramını, firavunlardan günümüze yolculuğa çıkarttım. 
     Gemimiz Luxor’dan çıkıp, Aswan’a inerken, insanlığın bilinmeyene karşı verdiği mücadelesini, bizlere miras kalan işaretlerle çözmeye çalıştık. 
     Dünyanın en büyük hidrolik santralinin kurulduğu Asswan Barajı, "Nil’de Ölüm" kitabının yazarı Agatha Christie Churcill, Carter gibi devlet adamlarının kaldığı Cataract Oteli, bizde Nail Çakırhan’ın aldığı "Ağa Han Mimarlık Ödülü" ile ünlü Ağa Han ve eşinin anıt mezarı benzeri yakın tarihin motiflerini bir kenara bırakırsak, Mısır 5000 yıl ötesinden bugünün gelişmiş dünyasına yüzünü pek çevirmiş sayılmaz. 
     Mısır tarihi kralların tanrılarına adanan yaşamlarını taşlara kazıttığı bir tür günce demeti. 
     Kız kardeşlerin eş, kayınvalidesini öldürenlerin kral, mumyaların yaşam olduğu bu çölde iktidarı yürütmenin başka yol var mıydı diye düşünüyor insan... 
     Rehberimiz Alo’ya Alaattin soruyoruz, "Krallar iktidara geldikleri gün mezarlarının inşaatına başlanıyor. Ölümden sonraki yaşamları için bu kadar emek veren krallar, kraliçeler nasıl yerlerde yaşıyorlardı " 
     Alo, "Kerpiç evlerde" diyor. 
     Halen Nil’in kenarına dizilen yeşilin ardında hayat yok. Çöller Amerika’da yemyeşil kentlere temel olurken, Mısır’da develere teslim olmuş. 
     Yüzlerce yıl "hayat anahtarı" gibi aynı motiflerin işlendiği kalıntıları gezerken, "değişimin" ne kadar zorlanan bir süreç olduğunu gözlemliyorsunuz. 
     Nil’de zengin turistleri taşıyan 250 geminin uğradığı liman yerleşimlerinde yaşayanlar nargilelerini fokurdatıp, ayaklarıyla oynamaya devam ediyorlar. 
     Ya bizim, bizim değişmeye niyetimiz var mı 
     Oturmuş, Mısır Tanrıları’ndan Amon’un ikramını bekler gibiyiz. 
     
     







Foto Forum 


Ecevit IMF desteği sürecek 


Duvara konuşan adam 


Türkiye, tuhaf bir çıkmaza girmiş durumda... 


Faize terapi 


Pembe geceler 2 


Ciddi bir ihmal 


Yaz tatili nasıl geçiyor 


"Ben Fransa’ya Hitler’le gittim" 


Bu da Kastelli'nin kıssadan hissesi... 


Kanlıca meydanına radar 


Danada kopacak kuyruk kalmadı 


IMF krizinde cehaletin bedeli sefalet 


Ecevit gene de...’ farklı 


Duayenden tekstile veto 


</TEXT>
</DOC>
