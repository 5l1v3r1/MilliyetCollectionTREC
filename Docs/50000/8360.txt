<DOC>
<DOCNO> 8360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sondun18.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümerbank eski Genel Müdürü Karahasanoğlu San Vittore cezaevinde 
</HEADLINE>
<TEXT>

     İtalya'nın Milano kentinde yakalanan Sümerbank eski Genel Müdürü Şükrü Karahasanoğlu'nun San Vittore cezaevinde bulunduğu bildirildi. 
     İtalyan polisi, İnterpol tarafından kırmızı bültenle aranan Karahasanoğlu'nun Salı günü Milano'da bulunduğu adrese düzenlenen baskın sonucu gözaltına alındığını ve ardından da tutuklanarak San Vittore cezaevine götürüldüğünü açıkladı. 
     Karahasanoğlu'nun ikamet adresiyle ilgili istihbaratın ise Ankara kaynaklı olduğu öne sürüldü. İstanbul Devlet Güvenlik Mahkemesi tarafından hakkında gıyabi tutuklama kararı bulunan ve İnterpol tarafından kırmızı bültenle aranan Karahasanoğlu'nun, Türkiye'ye iade edilmesi için adli ve idari işlemlerin başlatıldığı da bildirildi. 




</TEXT>
</DOC>
