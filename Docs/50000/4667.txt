<DOC>
<DOCNO> 4667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/son/sontur03.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac da imzaladı 
</HEADLINE>
<TEXT>

     Fransa Cumhurbaşkanı Jacques Chirac, Fransa Meclisi'nden geçen Ermeni soykırımı yasasını imzalayarak yürürlüğe soktu. 
     Fransa Meclisi tarafından hazırlanan ve "Fransa Ermeni soykırımını tanır" şeklindeki tek satırdan oluşan yasa, Cumhurbaşkanı Chiac'ın imzalaması ile Fransa yasal sisteminin parçası haline geldi. 
     Oysa Chirac'ın yasayı incelemek ve imzalamak için 15 gün süresi bulunuyordu ve bu sürenin dolmasına daha iki gün vardı. Bu arada Türkiye'den gelen heyetlerin konuyla ilgili temasları da sürüyordu. 
     Chirac bu görüşmelerin sonuçlanmasını beklemeden yasayı imzalayarak resmi gazetede yayınlanmasını sağladı. 
     Fransız siyaset uzmanları Fransız parlamenter sisteminde Cumhurbaşkanı'nın yetkilerinin fazla olmadığını ve bu nedenle Chirac'ın yasaya karşı bir tavır alamayacağını öne sürdüler. 




</TEXT>
</DOC>
