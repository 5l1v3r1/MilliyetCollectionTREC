<DOC>
<DOCNO> 40388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yasam/yas05.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Meryem Ana’ya camlı kamuflaj 
</HEADLINE>
<TEXT>

Kayseri'de cami haline getirilen eski bir kilisede bulunan tarihi freskler, arkası görünmeyen özel camla kapatıldı. Böylece hem tarih hem cemaat korundu ’ 
     Kayseri'nin Develi İlçesi'ndeki eski bir kilise olan Aşağı Everek Fatih Camii'nde restorasyonla başgösteren soruna 'ilginç' bir çözüm bulundu. 
     Develi'de 200 yüzyıl önce yaptırılan kilise, uzun yıllar kullanılmayınca harabeye döndü. Kilise binası cami olarak değerlendirilmek istenince, 1978'de, duvarlarındaki Meryem Ana ve diğer fresklerin üstü sıvayla kapatıldı ve cami olarak ibadete açıldı. 
     Aşağı Everek Fatih adı verilen cami, geçen sürede bakım isteyince, Vakıflar Bölge Müdürlüğü 1998'de 40 milyar lira ödenek çıkararak, camide onarım çalışması başlattı. Müteahhit firma yeniden sıva yapmak için mevcut sıvayı traşlayınca, cami mihrabının sol tarafında Meryem Ana ve bazı freskler ortaya çıktı. 
     
Maksat cemaat rahat etsin      Firma bu tarihi freskleri yeniden kapatacaktı ki, duyarlı bir vatandaşın uyarısı ile tarihi eserler, tekrar sıvaya bulanmaktan kurtuldu. 
     İnternet aracılığıyla Diyanet işleri Başkanlığı'na ulaşan bu kişinin uyarısı ile camide inceleme başlatıldı. Sonunda Kayseri Kültür ve Tabiat Varlıkları Koruma Kurulu, camideki fresklerin ön kısmının, iç yüzeyi göstermeyen özel camlarla kapatılmasına karar verdi. Bu kararla tarihi freskler, cemaatin ibadet sırasında rahatsızlık duymayacağı şekilde saklanarak 'korunmuş ' oldu. 
     



 YAŞAM 






















</TEXT>
</DOC>
