<DOC>
<DOCNO> 15363 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/yazar/pulur.html </URL>
<DATE> 2001/04/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Aslolan hayattır... 
</HEADLINE>
<TEXT>

     GEÇEN gün gazetede bir "Açık Mektup" vardı kelimeler, cümleler özenle seçilmişti "İnsan beyni var oldukça, çözüm vardır" deniliyordu 
     Birey ölümü seçebilir, ölümün insanca yaşamanın koşulu olarak görebilir, devlet ise asla 
     Çünkü devlet, bireyin yaşamının güvencesi olarak vardır." 
     "Açık Mektup" 160 günden beri cezaevlerinde açlık grevi yapan, ölüm orucu tutan yüzlerce insan için yazılmıştı, altında Ankara, İstanbul, İzmir baroları başkanlarının imzaları vardı. 
     Mektup şu cümleyle bitiyordu 
     "Kutsal olan devlet değil yaşamın ta kendisidir." 
     Yani aslolan hayattır. 
     
     MEKTUBU dikkatle okuduk, baro başkanları ne "F tipi cezaevleri kapatılsın" diyorlardı, ne de "Koğuş düzenine dönülsün" diyorlardı. 
     Oysa geçen aralık ayındaki o görüntülerin, unutulmaz operasyonların nedeni "F tipi" cezaevleri değil miydi 
     Bu uğurda 30'dan fazla insan ölmüş, sonunda direnenler "F tipi" cezaevlerine nakledilmişler, orada koğuş yerine, bir, iki kişilik yerlerde kalmaya başlamışlardı. 
     Kısacası, devletin dediği olmuştu. 
     
     BARO başkanları da, bu gerçeği kabul etmişlerdi ki, "Açık Mektup"ta "F tipi"nden hiç söz etmiyor "Terörle Mücadele Yasası"nın 16. maddesinin kaldırılmasını istiyorlardı. 
     
     NEYDİ bu 16. madde, niçin kaldırılması isteniyordu 
     Ankara Barosu Başkanı avukat Sadık Erdoğan'la konuştuk, anlattı 
     "16. madde terörden tutuklu ve mahkum olanların tek kişilik odalarda kalmalarını, orada tek başına yaşamalarını öngörüyor. Bizim istediğimiz bu maddenin değiştirilmesidir. Mahkum yine orada kalsın ama toplu görüş yapsın, toplu yemek yesin, spor yapsın, kitaplıkta oturup kitap okusun, çalışsın, sonra yerlerine dönsünler." 
     "Yani siz, F tipleri, kapatılsın, koğuş düzenine dönülsün, demiyorsunuz." 
     "Hayır, tutuklu ve hükümlülerin, gün boyunca tecride yol açmayacak biçimde, makul sayıda bir arada yaşamalarının sağlanmasını istiyoruz. Onların, hiçbir önkoşulla tretman'a, uyum'a, eğitim'e bağlanmaksızın, birlikte spor, kültür, rekreasyon faaliyetinde bulunmaları hak kabul edilmelidir, diyoruz." 
     Sayın Erdoğan bir de örnek verdi 
     "Bugün havalandırmaya çıkarılan bir mahkumun gökyüzünü görme hakkı bile yoktur. Ancak başını geriye atıp ya da sırtüstü yatarsa gökyüzünü görebilir." 
     
     160 günden beri, birkaç yüz insan, ölümün eşiğinde yaşasalar bile ileride hayati fonksiyonlarını yerine getiremeyecekler, sakat kalacaklar. 
     Baro başkanlarının, onları kurtarmak için, önerdikleri de bunlar. 
     Hükümet, bu önerileri kabul eder mi 
     Ya da içeridekiler bu önerilerle mutabık mıdırlar 
     
     





Tarih ve Modernleşme 


Esnafa müjdeli paket 


Bakan Bey, yap bir köfte-ekmek 


Washington'da krediyi tüketmek 


Arpalığa genel müdür tokadı 


Aslolan hayattır... 


Başka Türkiye mümkün 


"Sizi ben bile kurtaramam " 


Bu kriz 1994 krizinden çok farklı 


Ankara Mankara 


</TEXT>
</DOC>
