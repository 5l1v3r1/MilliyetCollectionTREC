<DOC>
<DOCNO> 33381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/eko05.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank adeta Türk lokumu gibi’ 
</HEADLINE>
<TEXT>

BBC, İngiliz HSBC tarafından satın alınan Demirbank için, altyapısı, şubeleri ve insan gücüyle adeta bir Türk lokumu’ ifadesini kullandı 
     EKONOMİ SERVİSİ 

     Demirbank’ın İngiliz finans devi HSBC’ye satışının yankıları sürüyor. Dün İngiliz haber ajansı BBC’de yayımlanan haber analizde, HSBC’nin Demirbank’la Türkiye ve Ortadoğu’daki varlığını kuvvetlendireceği belirtildi. 
     Haberde Demirbank’ın, Türk Hükümeti’nin IMF’ye verdiği söz doğrultusunda, yabancılara sattığı ilk banka olduğu belirtilerek "BBDK’nın geride satacağı ya da kapatacağı 17 bankası var" denildi. 
     Haberde, "HSBC’nin Türkiye’de aktifleri 2.35 milyar dolarlık bir banka kuracağını" yönündeki açıklamasına yer verildi. 
     Haberde ayrıca ülkenin dokuzuncu büyük bankası olan Demirbank’ın tam bir ekonomik kriz kurbanı olduğu belirtildi. 
     
     650 bin müşterisi var 
     Bankanın yaklaşık yarım asırlık bir geçmişi olan, 200 şubesi ve 650 bin müşteri potansiteli bulunan güçlü bir banka olduğundan bahsedilen haberde, "Demirbank, kusursuz işleyen teknolojik altyapısı, online bankacılık ve ATM ağı ile adeta bir Türk lokumu gibi" ifadesi kullanıldı. 
     Haberde, HSBC’nin Demirbank için kaç para ödediğinin açıklanmadığı belirtilerek Türk basının satışın 300 - 350 milyon dolar arasında olduğunu tahmin ettiği belirtildi. 
     



 EKONOMİ 





















</TEXT>
</DOC>
