<DOC>
<DOCNO> 27104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/astro/index.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Boynuzlu gezegen 
</HEADLINE>
<TEXT>

Sembolü Venüs’e benzeyen ama iki küçük çıkıntısı olan Merkür bugün etkisini çok daha fazla hissedilir kılabilir. Biliyorsunuz Merkür şu sıralarda İkizler burcunda geri hareket yapıyor ve 28’ine kadar da bu hareketini sürdürecek. Bugün ise Merkür’ün Güneş’le birleştiğini görüyoruz. Klasik astrolojide bir gezegenin Güneş’le birleşmesi çok rahat özellikler göstermez zira bu gezegenin Güneş’in gücü altında zarar görmesine neden olur. Eski astrologlar bu konumu "combust yanma" olarak nitelerler. Merkür’ün geri gittiği de hatırlanırsa gün içinde gezegenin anlattığı iletişim, hareket, ulaşım ve her türlü zihinsel konuda ilginçliklerle karşılaşabiliriz. Örneğin düşüncelerimizi yeteri kadar etkin, objektif biçimde aktarabiliyor muyuz Olayları doğru biçimde algılayabiliyor ya da onları çarpıtıyor muyuz Bu tür sorulara önem vermeli ve belki de yapacağımız anlaşmalarda ya da toplantılarda biraz daha uyanık olmaya çalışmalıyız. Kısaca iletişim açısından hareketli ama bir o kadar da engelleri aşmamız gereken bir gündeyiz. Bu boynuzlu gezegen Uranüs’le de rahat bir açı içinde olduğundan hızlı hareket, heyecan ve orijinal temalar, ilginçlikler de güne etki etmekte. Ay ise Koç burcunda çok rahat açılar yapmakta. Başka bir deyişle, yeni girişimler ve değişiklikler en azından hızlı bir başlangıç, hevesli bir tablo ortaya koymakta. Şansın bizden yana olduğunu görebiliriz. Özellikle akşam saatlerinde 18.24 Ay’ın Jüpiter, Güneş ve Merkür’le olan peş peşe rahat açıları güne hız, hareket, iyimserlik ve bir arada olmanın getirdiği heyecan ve coşkuyu göstermekte. Bu saatler bir tatil günü için heyecan, rahatlık ve olumlu duygular demek. Bu ilginç günü en verimli şekilde geçirmenizi diliyoruz. İyi hafta sonları. 

            Faks 287 74 37 
      








BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
