<DOC>
<DOCNO> 1731 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sontur16.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Yusuf Bozkurt Özal toprağa veriliyor 
</HEADLINE>
<TEXT>

     Tedavi gördüğü Başkent Hastanesi'nde önceki gün vefat eden eski Devlet Bakanı Yusuf Bozkurt Özal, toprağa veriliyor. 
     Özal için Hacıbayram Camii'nde tören düzenlendi. Törene, Yusuf Bozkurt Özal'ın eşi Naciye Özal, ağabeyi ve DP Genel Başkanı Korkut Özal, yeğeni ve Malatya bağımsız Milletvekili Ahmet Özal, eski bakanlardan Hüsnü Doğan'ın da aralarında bulunduğu diğer yakınları, FP Genel Başkanı Recai Kutan, Devlet Bakanı Mehmet Keçeciler, Maliye Bakanı Sümer Oral, Çalışma ve Sosyal Güvenlik Bakanı Yaşar Okuyan, Anayasa Mahkemesi Başkanvekili Haşim Kılıç, MHP Genel Başkan Yardımcısı Ercüment Konukman, Kapatılan RP'nin Genel Başkanı Necmettin Erbakan, Diyanet İşleri Başkanı Mehmet Nuri Yılmaz, Ankara Büyükşehir Belediye Başkanı Melih Gökçek, Hak-İş Genel Başkanı Salim Uslu, Ekrem Pakdemirli, Abdullah Gül ve Mehmet Ağar'ın da aralarında bulunduğu milletvekilleri, BBP Genel Başkanı Muhsin Yazıcıoğlu, çok sayıda eski milletvekili ve bürokrat ile vatandaşlar katıldı. 
     Cenaze törenine, ANAP Genel Başkanı, Devlet Bakanı ve Başbakan Yardımcısı Mesut Yılmaz, Dışişleri Bakanı İsmail Cem ve DYP Genel Başkanı Tansu Çiller'in de aralarında bulunduğu çok sayıda kişinin çelenk gönderdiği gözlendi. Tabutu Türk Bayrağı'na sarılan Özal'ın cenazesi, kılınan namazın ardından toprağa verilmek üzere karayoluyla İstanbul'a gönderildi. 




</TEXT>
</DOC>
