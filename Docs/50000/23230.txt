<DOC>
<DOCNO> 23230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sontur24.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Zekeriya Temizel, BDDK üyelerinin değiştirilmesine tepkili 
</HEADLINE>
<TEXT>

     Bankacılık Düzenleme ve Denetleme Kurulu BDDK eski Başkanı Zekeriya Temizel, BDDK'nın üyelerinin değiştirilmesini, Türkiye'deki bağımsız kurum geleneğine çok büyük bir darbe olarak değerlendirdiğini belirterek, ''Yapılan bu değişiklik bankacılığı düzenleyen temel yasanın ruhuna aykırı'' dedi. 
     Temizel, Tarabya Hakimevi'nde, Marmara Üniversitesi'nce düzenlenen hukuk seminerinin ardından gazetecilerin sorularını yanıtladı. Bir gazetecinin, ''BDDK'nın bütün üyeleri değiştirildi. Bunu nasıl değerlendiriyorusunuz '' şeklindeki sorusu üzerine Temizel, şunları söyledi 
     ''Türkiye'deki bağımsız kurum geleneğine çok büyük bir darbe olarakdeğerlendiriyorum. Yapılan bu değişiklik bankacılığı düzenleyen temel yasanın ruhuna aykırı. O yasa bankacılık sektörünün bağımsız kurum tarafından yönetileceğini öngörüyor. O kurumun bağımsızlığı da, üyelerinin belirli bir süre görevden alınmamaları koşuluna bağlıydı. Şimdi o ortadan kaldırılıyor. Bu gelişme kurumun bağımsızlığı açısından tehlikeli. Yürütme'nin yapması gerekenlerin Yasama'ya yaptırılması konusunda da sakıncalı görüyorum.'' 
     Temizel, ''Yeni düzenlemeyle Türkler banka sahibi olamayacak, yabancılar banka sahibi olacak değerlendirmeleri var. Bunu nasıl değerlendiriyorsunuz '' şeklindeki soru üzerine de, bunun doğru olmadığı söyledi. 
     Böyle bir ''diskriminasyon''un ayrım mümkün olmadığını ifade eden Temizel, bankacılık yapan insanın bir sermaye ortaya koyacağını ve o sermayeyi kurallar dahilinde yükselteceğini belirtti. 
     Temizel, bankaları kendi cepleri gibi gören insanların bu işi yapmasının mümkün olmadığını da vurgulayarak, ''BDDK daha önce aranan koşulları net olarak belirledi. Onların başında da mali güç geliyor. Mali gücü olan herkes diğer koşullarla birlikte banka sahibi olabilir'' diye konuştu. 
     ''Ekonomiden Sorumlu Devlet Bakanı Kemal Derviş'in, Anadolu turunun'' sorulması ise Temizel, ''Kendi takdiridir. Herhalde programını anlatıyor'' dedi. 
     Temizel, ''Görevden ayrıldığınız günden bu yana bankacılık sektöründe ne gibi gelişmeler var '' sorusu üzerine de, piyasanın, dalgalı kura geçtikten sonra bir risk baskısı altında olduğunu ve bu riski aşmaya çalıştığını söyledi. 
     Bankaların risk yönetim sistemlerini doğru olarak kurduğu sürece sektörün önünün açık olduğunu belirten Temizel, bankaların hem aktifleri, hem alanları, hem de uluslararası ilişkilerinin artacağını söyledi. 
     ''Emlak Bankası'' ile ilgili bir soru üzerine de Temizel, bu konuda bir değerlendirme yapamayacağını belirterek, bu tür olaylarda faturanın hep çalışanlara çıkartılıdığını savundu. 
     
     






</TEXT>
</DOC>
