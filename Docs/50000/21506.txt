<DOC>
<DOCNO> 21506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/yasam/yas02.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırık bir aşk hik yesi 
</HEADLINE>
<TEXT>

Side’ye tatile gelen Alman Nicole, futbolcu Yaşar’a bir bakışta aşık oldu. Onun için Türkiye'ye kaçtı ama yakalandı. Bakalım bu ilişki mutlu son’la noktalanacak mı .. 
     NEŞET KARADAĞ Adana DHA 

     Türkiye ve İngiltere gündemini günlerce meşgul eden Kahramanmaraşlı garson Musa ile İngiliz Sarah'ın Antalya'da başlayıp ayrılıkla son bulan hikayelerinin bir benzeri daha yaşandı aynı kentte. 
     16 yaşındaki Alman Nicole Schmidi, aşık olduğu Şırnaksporlu futbolcu Yaşar Teköz 22 için Almanya'dan Türkiye'ye kaçtı. 
     
     Bir görüşte aşk oldu 
     Şırnak 1. amatör küme takımlarından Şırnakspor, 18 Mart’ta Antalya Side’de kampa girdi. Bu sırada, kız arkadaşlarıyla Side’de tatil yapan Nicole Schmidi, otelde gördüğü Yaşar’a aşık oldu. Birbirlerinin dilini konuşamadıkları için bakışlarıyla anlaşan gençler, Nicole’ün kaldığı Hane Otel’de birlikte oldular. Kamp bitince Yaşar Şırnak’a, Nicole Almanya’ya döndü. 
     Ancak Nicole, o günleri unutamadı. Bir Türk arkadaşını yanına aldı ve Yaşar’ı arayarak, "Sana gelmek istiyorum" dedi. Yaşar'ın yanıtı "Yazın tatile gelirsen daha iyi olurödu. Ama Nicole Türkiye'ye gitmek için planlar yapmaya başlamıştı bile. 
     
     'Yaşar ben geldim' 
     Anne ve babasından izin alamayacığını bildiği için 18 yaşındaki arkadaşı Snezana Jovannoviç ile anlaştı. Ve arkadaşı Snezana’nın refakatiyle turist olarak Türkiye'ye geldi. Doğrusu, kaçtı. 
     İstanbul'a ayak basar basmaz Yaşar'ı arayarak Türkiye'de olduğunu bildirdi. Yaşar, Şırnak'ta yabancı bir kızla görünmek istemiyordu. Sevgilisine Batman'da buluşmayı önerdi. Öyle de yaptılar. Batman'da buluşup Adana'ya geçtiler. 
     
     Alman polisi yakalattı 
     Bu arada Almanya'da Nicole'ün ailesi, polise başvurmuştu bile. Ve polise, kızlarının Türkiye'deki sevgilisi Yaşar Teköz ile birlikte olabileceğini söylediler. 
     Alman polisi de İstanbul Emniyet Müdürlüğü aracılığı ile Adana Emniyet Müdürlüğü'nü arayıp Nicole ile arkadaşı Snezana'nın bulunup Alman Konsolosluğu'na teslim edilmesini istedi. Bunun üzerine ekipler, Yaşar Teköz'ün Fatih Mahallesi 74’üncü Sokak’taki evine giderek Nicole ile arkadaşını buldu. 
     
     Gelme dedim, dinlemedi...’ 
     Yaşar gözaltına alındı. Suçu, "18 yaşından küçük yabancı bir kıza tecavüz etmek ve alıkoymakötı. O, sevgilisi Nicole ve Snezana adliyeye götürüldüler. Ve Yaşar, tutuksuz yargılanmak üzere serbest bırakıldı. Bu aşk hikayesini bir de Yaşar'ın ağzından dinleyelim 
     "Tanıştığımızda Nicole bakireydi. Önce otelde sonra da Adana'daki evimde cinsel ilişkiye girdik. Almanya'ya dönünce Türkiye'ye gelmek istediğini söyledi. Gelme’ dedim ama beni dinlemedi." 
     Nicole de, Yaşar ile rızasıyla birlikte olduğunu tekrarladı ve "Almanya'ya dönmek istemiyorum. Yaşar ile evlenmek istiyorum" dedi. Ama yasalar bu aşka izin vermeyecek ve Nicole, Alman Konsolosluğu'na teslim edilip ülkesine geri gönderilecek. 
     
Onlar eremedi muradına      Kahramanmaraşlı Musa Kömeağaç da 1995’te, 15 yaşındaki İngiliz kızı Sarah Cook ile Alanya’da tanışıp aşk yaşamıştı. Musa, Sarah’nın ailesinin de izni ile 1996 yılında Kahramanmaraş’ta evlendi. Ancak düğün görüntülerinin İngiltere’deki televizyonlarda yayınlanması üzerine hakkında dava açıldı. 
     Musa bir süre cezaevinde yatarken, Sarah, Cook ailesi tarafından İngiltere’ye götürüldü ve adını Muhammet koyduğu oğlu dünyaya geldi. Musa, İngiltere vizesi alamadığı için Sarah ve oğlu ile bir daha bir araya gelemedi ve Kahramanmaraşlı bir kızla evlendi. 
     



 YAŞAM 
























</TEXT>
</DOC>
