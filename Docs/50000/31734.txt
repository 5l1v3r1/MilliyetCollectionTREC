<DOC>
<DOCNO> 31734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/sontur20.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Türkiye iç borcunu ödeyemez lafını işitmek istemiyorum" 
</HEADLINE>
<TEXT>

     Başbakan Bülent Ecevit, Cumhurbaşkanı Ahmet Necdet Sezer'e üç bakanın ekonomik durumla ilgili ayrıntılı bir brifing vereceğini söyleyen Ecevit, "Türkiye iç borcunu ödeyemez laflarını işitmek bile istemiyorum. Bu tür söylentilerin lafını bile etmemek gerekir. Türkiye zor bir dönemden geçiyor" dedi. 
     Ecevit, uzun yılların ekonomideki ve sosyal yaşamdaki tahribatından Türkiye'yi kurtarmak için hükümetin elinden geleni yaptığını belirterek, ''Hükümetin bu yoldaki çabalarını engellemeye kalkışanlar hükümetten önce ülkeye zarar vermekteler. Bütün engellemelere karşın hükümetimiz Türkiye'nin geleceğine güvenle bakmaktadır, halkımızın güvenini de hak etmektedir'' dedi. 
     Ecevit, Cumhurbaşkanı Ahmet Necdet Sezer ile yaptığı görüşmenin ardından Çankaya Köşkü çıkışında açıklamalarda bulundu. 
     Başbakan Ecevit, işbaşındaki koalisyon hükümetinin, benimsediği ekonomik program ile uluslararası alanda verdiği her sözü eksiksiz ve zamanında yerine getirmekte olduğunu ifade etti. 
     Ecevit, şunları kaydetti 
     ''Ona rağmen bazı iç ve dış çevreler son günlerde inatla ve ısrarla hükümete yönelik bir güven bunalımından söz etmekteler. Bu hükümet, kendi içinde bazen de açıkta her şeyi tartışıyor, ama sonunda mutlaka uzlaşıyor ve uyum içinde çalışıyor, devletimizin bütün borçlarını da zamanında ödüyor. Bu koşullar altında inatla ve ısrarla güven bunalımından söz edilmesi büyük haksızlıktır. Hükümetimiz ekonomik programı kararlılıkla desteklediğini her vesileyle vurgulamıştır ve vurgulamaya devam etmektedir. Desteğini yalnız sözüyle değil eylemiyle de kanıtlamaktadır. 
     Hükümete yönelik haksız iddialara son zamanlarda yalan yanlış haberler de ekleniyor. Bu yalanları yayanların amacı ortalığı bulandırmak ve bunalımdan çıkar sağlamaktır. Vatandaşlarımızın yalan haberlere ve aksi iddialara karşı duyarlı olmalarını diliyorum. 
     Hükümetimiz uzun yılların ekonomideki ve sosyal yaşamdaki tahribatından Türkiye'yi kurtarmak için elinden geleni yapıyor. Hükümetin bu yoldaki çabalarını engellemeye kalkışanlar, hükümetten önce ülkeye zarar vermekteler. Bütün engellemelere karşın hükümetimiz Türkiye'nin geleceğine güvenle bakmaktadır, halkımızın güvenini de hak etmektedir.'' 
     Konsolidasyon lafını işitmek istemiyorum 
     Başbakan Bülent Ecevit, konsolidasyon ya da moratoryum laflarını işitmek dahi istemediğini söyledi. 
     Ecevit, Cumhurbaşkanı Ahmet Necdet Sezer ile yaptığı haftalık olağan görüşmenin ardından, açıklamalarda bulunduktan sonra gazetecilerin sorularını yanıtladı. 
     Başbakan Ecevit'e yöneltilen sorular ve yanıtları şöyle 
     Soru Son günlerde MHP Genel Başkanı Devlet Bahçeli'nin, Devlet Bakanı Kemal Derviş'in görevden alınmasına karşılık Telekom yönetiminin DSP'ye verilmesi yönünde iddialar gündeme geldi. Böyle bir görüşme oldu mu, aranızda 
     Ecevit Böyle bir şey söz konusu değil. Her konu tartışılabilir, konuşulabilir. Sayın Kemal Derviş de görevinin başındadır, büyük gayretle çalışmaktadır. Herhangi bir değişikliği söz konusu değildir. 
     Soru Faizlerin düşürülmesi için hükümetin ortaya koyduğu veya uygulamaya koyacağı bir plan var mı 
     Ecevit Önümüzdeki günlerde o konuları tartışacağız tabii. Faizler sorunu, faizlerdeki yükseklik, yükseliş en ciddi sorunumuz haline geldi. Buna olabildiğince bir çözüm bulunabilmesi için Hazine'de ve diğer ilgili bakanlıklarda çalışmalar yapılıyor. 
     Soru Cumhurbaşkanı Sezer ile görüşmenizde Tütün Yasası'nı veto etmesi ve ekonomik konularla ilgili genel bir değerlendirmede bulundunuz mu 
     Ecevit Ekonomik konular üzerinde durduk. Çok verimli bir görüşmemiz oldu Sayın Cumhurbaşkanı ile. Ayrıca üç bakanımız da, kabul ederlerse, kendisini ziyaret edecekler ve ekonomik sorunlarımızla ilgili kendisine ayrıntılı bilgi sunacaklar. Zaten Sayın Cumhurbaşkanı da ekonomik gelişmeleri ayrıntılarıyla izliyor. 
     Soru Bu üç bakanın brife etmesiyle ilgili Cumhurbaşkanı'na bir öneride bulundunuz mu Yanıtı ne oldu 
     Ecevit Söyledim. O da uygun buldu. 
     Soru Cumhurbaşkanlığı'ndan birbiri ardına vetolar geldi. Bu brifinglerden sonra vetoların azalabileceğini veya ekonomiye dair daha iyi bilgi sahibi olabileceğine inanıyor musunuz 
     Ecevit Olumlu imzalar da geliyor. 
     Soru Son günlerde ''iç borç yükünü Türkiye kaldıramaz'', ''konsolidasyon ve moratoryum'' söylentileri var... 
     Ecevit Bunları işitmek dahi istemiyorum. Türk ulusu borcuna o kadar sadıktır ki, Osmanlı Devleti'nin borçlarını bile en fakr-u zaruret içinde bulunduğu dönemde de ödemiştir. Bu tür söylentilerin lafını bile etmemek gerekir. 
     Soru Birçok söylenti var. Bunun başında sizin sağlığınızla ilgili söylentiler geliyor. Piyasalarda hükümete karşı bir güvensizlik var... 
     Ecevit İşte ben de ondan şikayet ettim bugünkü konuşmamda. 
     Soru IMF'den gelecek kaynakla düzeleceğine inanıyor musunuz 
     Ecevit Düzelmesi için elimizden geleni yapacağız. Bunun için kendi kamuoyumuzun, medyanın uluorta söylentilere kapısını, kulağını, gözlerini kapatması gerekiyor. Türkiye, son derece de duyarlı bir dönemden geçiyor. Uzun yılların ekonomimizde ve sosyal yaşamda açtığı yaraları radikal çözümlerle çözmeye uğraşıyoruz. Böyle bir ortamda olur olmaz söylentilere kanmamanın, ortalığı bulandırmamanın büyük sorumluluğu olduğuna inanıyorum. 
     Soru Tütün Yasası için Meclis'i olağanüstü toplantıya ne zaman çağıracaksınız 
     Ecevit Benim tahminim Tütün Yasası'nı Meclis toplandıktan hemen sonra görüşeceğiz. 
     Soru Cumhurbaşkanı Sezer'i hangi üç bakan, hangi aralıklarla brife edecekler, bu konuda bir takvim var mı 
     Ecevit Zaten Sayın Cumhurbaşkanı gerek gördüğü zaman ilgili bakanları çağırıyor, onlardan bilgi alıyor. 
     Soru Tütün ve Şeker Yasası gibi yasalara kamuoyunun tepkisi var. Siz IMF'ye verilen sözler doğrultusunda bu yasaları çıkardığınızı söylediniz. Topluma rağmen, IMF istiyor diye bu yasaların çıkarılması Türkiye gerçekleriyle uyuşuyor mu 
     Ecevit Tütün konusunda, bir kere, Türkiye'de büyük ölçüde ürün fazlası var. Bu da Türk ekonomisine ağır yük oluyor. Fakat tütün ekiminden vazgeçecek köylüyü kesinlikle zor durumda bırakmayacağız, bu söz konusu değildir. Biz, alternatif ürünler üzerinde, ürün planlaması üzerinde çalışmalarımızı bu yaz yoğunlaştıracağız. Tütün ekimini karlı ve verimli bir şekilde yapamayacak durumda olan yurttaşlarımıza çok daha verimli ve karlı üretim olanakları sunacağız. Bunun çalışmalarını da bu yaz içinde sonuçlandırabileceğimize inanıyorum. 
     Soru Arjantin'de yaşanan krizin Türk ekonomisine etkileri konusunda neler söyleyebilirsiniz 
     Ecevit Ekonomistlerin öyle iddiaları var. Tabii, global süreçte bir ülkede çıkan sorun başka bazı ülkeleri de etkileyebiliyor. Ekonomistlerden bir çoğunun da kanısı, Arjantin'deki bunalımın Türkiye'yi de etkilediği veya etkileyebileceği yolunda. Fakat biz asıl kendi içimizde sağlam olursak, boş söylentiler, asılsız iddialar, gereksiz senaryolar üzerinde durmazsak Arjantin'de kriz olsa da olmasa da Türk ekonomisi kısa sürede esenliğe çıkabilir. 







</TEXT>
</DOC>
