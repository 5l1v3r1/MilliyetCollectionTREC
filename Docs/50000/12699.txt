<DOC>
<DOCNO> 12699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/yazar/sazak.html </URL>
<DATE> 2001/03/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
F'de ölüm 
</HEADLINE>
<TEXT>

     Sincan F Tipi Cezaevi'nde ölmeye yatan Cengiz Soydaş eylemin 151'inci gününde yaşamını yitirdi. 
     Sahi, 19 Aralık'taki operasyonun adı "hayata dönüş" değil miydi Ölüm orucundakileri kurtaralım derken, 30'u tutuklu ve hükümlü, 2'si güvenlik görevlisi 32 kişi öldü. F tipi cezaevlerinin "kanlı kurdelesi" böylece kesilmiş oldu ve "konforlu" hücreler hizmete açıldı. 
     Cengiz Soydaş Bartın Cezaevi'nden Sincan F tipine nakledilmişti iki ay geçmeden ölü bedeni kaldırıldığı hastanede ailesine teslim edildi. Oysa Soydaş'ın ailesi görüş günü için Ankara'ya gelmişti. Nevruz coşkusunun ülkeyi sardığı 21 Mart baharında F tipinde ilk ölüm yaşandı. Trajik bir çelişki Adalet Bakanlığı'nın aynı gün "daha iyi ve kaliteli beslenme" programını açıklamış olmasıdır. 
     Tabldotu ölüm olan hücrelerde daha iyi beslenme rejimiyle ilgilenen kaç kişi çıkar 
     Cezaevlerinden listeler geçiyor, ölmeye yatmış siyasilerin sağlık raporlarını iletiyor, barolar... Nefes almada zorluk, baş ağrısı, kol ve bacaklarda uyuşma, bulantı... Ve kilolar 
     Tamer 43, Yalçın 55, Ulaş 43, Kenan 46, Sedat 49, Mehmet 55, Ali 51... Cılız vücutlar, Nazi kamplarındaki soykırım kurbanlarını göz önüne getirmiyor mu Örgüt baskısı falan hikaye, insanlar çaresizlik içinde ölümü seçiyorlar. Tahliye olduktan sonra Mersin'de, İzmir'de ölüm orucunu sürdürenler var. Cezaevlerindeki durumu görmezlikten gelenlere, sağlık raporlarına kuşkuyla bakanlara yanıt, Cengiz Soydaş örneğindeki "kanıt vücutlar"dır. 
     Bu kadar kayıtsızlık, vurdumduymazlık olur mu 
     Türkiye AB adayı değil mi Ulusal Program'ının daha mürekkebi kurumadı. O belgede ne yazıyor 
     İnsan hak ve özgürlükleri güvenceye alınacak. Terörle Mücadele Yasası'nın 7 ve 8'inci maddeleri değiştirilecek. İşkence ve kötü muamele önlenecek. 
     İnsanlar ölürken bu yükümlülükler nasıl yerine getirilecek 
     22 yaşındaki Yeliz, 8 Mart Dünya Kadınlar Günü'nde kaleme sarılmış, "İnsanca yaşamayacaksam ölüm hoş geldi sefa geldi" diye yazıyor. 
     Hukukçular, hekimler, siyasiler bir şeyler yapmalı, bu insanları yaşama bağlamak için. "Ya onlar haklıysa..." diye soran çıkmayacak mı 
     Adalet Bakanı, "istifa tehdidini" bir kez de insan hakları açısından kullanamaz mı F tipinde ısrar, 33 cana patladı. 
     Hayata dönüş buysa, ölüm nasıl bir şey 
     
     





Telefon ve emperyalizm 


Tele damping 


Özkan arabulucu 


Sabiha Gökçen 


Yarısı boş yarısı dolu bir bardak... 


Kelime ekonomisi 


Fatih Üniversitesi 


Kim, ne istiyor 


"Boğa" öldü, yaşasın yeni kral "ayı" 


Erken seçim var mı 


Ordan, burdan, şurdan 


F'de ölüm 


31 Mart kabusu 


İçeride harcamak için dışarıdan para dileniyoruz 


TÜSİAD hapisten savunma alacak 


</TEXT>
</DOC>
