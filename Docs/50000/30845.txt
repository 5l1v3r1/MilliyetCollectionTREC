<DOC>
<DOCNO> 30845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/son/sondun01.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bush'u 'Maymun' yaptılar... 
</HEADLINE>
<TEXT>

     Her türlü özgürlüğün sonuna kadar kullanıldığı ABD'de oyuncakçılar son olarak Başkan George Bush'un maymun şeklindeki pelüşten yapılma oyuncağını piyasaya çıkardılar. 
     Oyuncağa, Bush'un halk arasındaki lakabı olan ''Dubya'' adı verildi. Maymun şeklindeki ''Dubya'' oyuncakları 50 dolardan satılıyor ve adeta kapışılıyor. 
     Olayı alaycı bir dille yansıtan Amerikan basını, ''bu sefer Bush'u gerçekten maymuna çevirdiler'' ifadesini kullandı. 
     Oyuncağın New York eyaletinde faaliyet gösteren ''Worldwide Monkey of Plattsburgh'' adlı firma tarafından üretildiği belirtilirken, firma yetkilileri ''Dubya'nın başkana hakaret değil, kompliman olduğu'' görüşünü savundular. 
     Başkan Bush'un karakteristik burun hatlarını taşıyan Dubya, kırmızı-beyaz çizgili yelek giyiyor ve üzerinde mavi bir ceket bulunuyor. 
     Gazetecilere Dubya ile ilgili fikrin nasıl oluştuğunu anlatan şirket başkanı John Sortino, ''Başkan'ın yüz ifadeleri aynı şempanzelere benziyor'' diye konuştu. 
     Dubya maymunları 53 santim boyunda. 






</TEXT>
</DOC>
