<DOC>
<DOCNO> 43191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun09.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulemalar, Bin Ladin'den Afganistan'ı terketmesini istedi... 
</HEADLINE>
<TEXT>

     ABD'nin New York ve Washington'daki saldırılarda baş şüpheli ilan ettiği Usame bin Ladin'in kaderi için toplanan ulema, bin Ladin'in Afganistan'ı terketmesi ve kendisine başka bir yer bulması tavsiyesinde bulundu. 
     Kabil'de iki gün süren toplantının ardından ulemanın yayımladığı fetvada, mevcut kargaşadan ve gelecekte benzer kuşkulardan kaçınılması için, ulemanın, ''Afganistan İslami Emirliği''ne, Usame bin Ladin'in mümkün olduğunda ülkeyi terk etmesi için ikna edilmesi tavsiyesinde bulunduğu belirtildi. 
     Fetvada, bin Ladin'in kendisine başka bir yer bulması gerektiği belirtilirken, bin Ladin'in bu çağrıyı kabul ya da ret etmesi için bir süre verilmedi. 
     Taliban yetkilisi Molla Muhammed Müslüm Hakkani ise, ulemanın ayrıca, ''ABD'nin Afganistan'a saldırması halinde, bütün Müslümanların cihada katılma zorunluluğu olacaktır'' dediğini söyledi. 
     

</TEXT>
</DOC>
