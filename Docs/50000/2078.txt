<DOC>
<DOCNO> 2078 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/ekonomi/eko02.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatırım fonları sanal pazarda 
</HEADLINE>
<TEXT>

Yatırımcılar, internet ortamında tüm fonların bilgilerine ulaşılabilen sanal fon pazarlarından, yakın zamanda pekçok kurumun yatırım fonlarını alıp satabilecek 
     EBRU SUNGUR 

     Gelişen piyasaların vazgeçilmez enstrümanları olan yatırım fonlarının ticareti sanal ortama taşınıyor. Her geçen gün hayatımızı biraz daha kolaylaştıran internet sayesinde yakın zamanda birbirinden çok farklı kurumların yatırım fonları aynı site üzerinden alınıp satılacak. 
     Bu amaçla yola çıkan iki farklı şirket, TEB Portföy Yönetim ve Datascope Bilgi İletişimi, tüm yatırım fonlarının bilgilerini içeren birer internet sitesi hazırladı. TEB Portföy Yönetimi’nin hazırladığı internet sitesine www.fononline.com, Datascope bünyesindeki siteye de www.fonmarket.com adreslerinden ulaşılıyor. 
     
Fon satışında yeni dönem      Fon piyasası ile ilgili verilerinin yer aldığı sitelerin esas amacı önümüzdeki dönemde birçok aracı kurum ve bankanın yatırım fonlarının alım satımına köprü oluşturmak. Halen Fonmarket üzerinden Ata Yatırım fonlarının alım satımı yapılıyor. 
     Fonmarket yetkilileri 10’a yakın aracı kurumun yatırım fonlarının daha bu site üzerinden alım satımının başlaması için görüşmelerin sürdüğünü belirttiler. Altyapısı hazır olan Fononline’da ise henüz alım satım yapılmıyor. Ancak gerek TEB fonlarının, gerekse diğer bazı fonların alım satımına bu yılın ilk çeyreğinde başlanacağı kaydediliyor. 
     Datascope Murahhas Azası Nüzhet Atabek, yatırımcının herhangi bir yatırım fonunu alabilmek için fonu çıkaran aracı kurum ya da bankada hesabı olması gerektiğini hatırlattı. 
     Amaçlarının tek bir hesaptan farklı kurumların fonlarına ulaşılması olduğunu belirten Atabek, şu bilgileri verdi 
     "Aracı kurumların diğer fonları da satabilmesi için her fon için SPK’dan izin alması gerekiyor. Biz de aracı kurumlarla bu yönde görüşmeler sürdürüyoruz. Öncelikli olan ise teknolojik altyapıyı oluşturmak." 
     TEB Portföy Yönetimi Genel Müdürü Cevdet Aysay da önümüzdeki dönemlerde fon toplam pazarında çok büyük bir büyüme potansiyeli gördüklerini ve projelerini bu yönde yapılandırdıklarını söyledi. 
     
Rakamlarla yatırım fonları 2000 getirileri A tipi Yüzde 3.81 B tipi Yüzde 43.12      
Portföy değerleri Kasım 2000 A tipi 794.9 trilyon lira B tipi 1.4 katrilyon lira      
Fon sayıları A tipi 164 B tipi 124      
     Yatırımcı sayısı Kasım 2000 
     644.932 

 EKONOMİ 



















</TEXT>
</DOC>
