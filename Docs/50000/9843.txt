<DOC>
<DOCNO> 9843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/yazar/cemal.html </URL>
<DATE> 2001/03/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kemal Derviş Ankara'dan isabetli karar... 
</HEADLINE>
<TEXT>

     Önce devalüasyon geldi. Şimdi kaçınılmaz olarak zam furyası başladı. Çaresiz, bu ay enflasyon da patlayacak. 
     Mutfakta yangın var 
     Artık pazarda file daha zor dolacak. Ekonomide çok güç bir dönemdeyiz. Herkesi daha sancılı günler bekliyor. 
     Kriz derin 
     Daha da derinleşebilir, eğer koalisyon hükümeti elini çabuk tutmaz ve bayram sonrası iyi bir ekip ve iyi bir programla kamuoyunun önüne çıkamazsa... 
     İlginç 
     Dünya Bankası Başkan Yardımcısı Kemal Derviş'in adı bir umut dalgasının kabarmasına yol açtı. Değerli iktisatçı birçok çevrede bir kurtarıcı gibi selamlandı. 
     Ölçü biraz kaçtı galiba. 
     Kemal Derviş de bunun farkında. Nitekim, basına ilk açıklamalarında esprili bir biçimde "Beni şaşırtıyorsunuz, beni bu kadar önemsemeyin" demek gereğini duydu. 
     Ekonomide mucizeler de yoktur, 'süperman'ler de. Önemli olan, doğru işlerin işin ehli ekiplerle yapılmasıdır. Önemli olan, doğru programla iyi yönetimlerin arkasına siyasal kararlılığı koyabilmektir. 
     Bir başka deyişle 
     Ucuz çözüm yok 
     Türkiye'yi ekonomide güç günler bekliyor. Krizi aşarak ekonomiyi yeniden istikrara kavuşturmak herkes için sıkıntılı, sancılı olacak. 
     Buna hazır olmalıyız. 
     Kemal Derviş'le ilgili beklenti çıtasını çok fazla yükseltmek, pembe hayaller kurmaktan kaçınmak daha doğru. Çünkü bu iş yalnız kişi işi değil. 
     Onun için Kemal Derviş'in şu sözünün altını çizmekte yarar var 
     "Bu bir takım işi " 
     Ve oluşturulacak takımın arkasına, demin de belirttiğim gibi, siyasal iradeyi koyma işidir. 
     Koalisyon ortakları hazır mı 
     Yani iyi bir program oluşturmak... 
     Ekonomi yönetimini yeniden düzenlemek... 
     Bu düzenlemeyi yaparken de bütün ekonomik birimleri, örneğin bütün kamu bankaları, dış ticaret ve DPT de aynı 'koordinatör bakan'a bağlanabilecek mi Bu bakanın gerçekten yetkili olduğu başta bürokrasi olmak üzere cümle aleme ilan edebilecek mi 
     Bir başka deyişle 
     Koalisyon ortakları, Kemal Derviş'e tarifi iyi yapılmış, titri iyi konulmuş bir görev alanı öngörecekler mi Elini tutmayacak koşulları yaratacaklar mı İyi bir ekip kurmasını sağlayacaklar mı 
     En önemlisi, demin de belirttiğim gibi, arkasına siyasi iradenin desteğini verecekler mi 
     Bu yanıtlar müspet olmalı. 
     Çünkü kriz derin 
     Koalisyon liderleri herhalde bu derinliğin farkındalar. Bunun gereğini yerine getirmek açısından da Kemal Derviş seçeneği önemli bir fırsat, yeni bir şans... 
     Abartılı beklentilere elbette kendimizi kaptırmayalım. Ama Kemal Derviş'e ithal adam gözüyle bakarak önyargılı biçimde dudak bükmek de bir başka uç düşüncedir. 
     Bundan da kaçınalım. 
     Kemal Derviş gerçekten iyi bir iktisatçı. Çok iyi yetişmiş bir insan. Çeyrek yüzyıllık Dünya Bankası deneyim ve birikimi kesinlikle küçümsenemez. Dünya Bankası'nda zirveye tırmanmanın bir başarı öyküsü oluşturduğu da biliniyor. 
     Türkiye'nin krizden çıkışı konusunda dış desteğin, Washington'un, Amerikan Hazine Bakanlığı'nın, IMF ve Dünya Bankası'nın ağırlığı hatırlanırsa, Kemal Derviş'in bu bakımdan da önemi ortaya çıkar. 
     
İsabetli karar      Bunun içindir ki 
     Kemal Derviş çapında bir insanın ülkesine dönüp elini taşın altına sokması hayırlı bir gelişme sayılmalı. 
     Eğer işinin ehli bir ekiple birlikte ekonomi yönetimi akıllıca düzenlenir ve bayram sonrası koalisyon hükümeti yeni bir programla Türkiye'nin önüne çıkarsa, yeni bir umut dalgası kabarabilir ülkemizde... 
     Koalisyon liderleri Ecevit, Bahçeli ve Yılmaz, ekonominin patronluğuna Kemal Derviş'i atamakla isabetli ve önemli bir karar aldılar. Bu sayede krizin derinleşmesi önlenebilir ekonomi politikasında muhtemel hatalar azalabilir böylece normalleşme süreci bayram sonrası daha çabuk kapıyı çalabilir. 
     
     





Keşke patlasa 


İlk iş program 


Tahsin Paşa’nın zor yolculuğu 


Kemal Derviş Ankara'dan isabetli karar... 


Bir nefes almak 


Yatak odasını toplamak, aslında düzensizliğin artmasına sebep olur 


Rektörlük komedisi 


İki Türkiye 


ABD farkı... 


Büyük değişim 


Şekspir'in entarisi 


Derviş dönemi 


Kurbanlık deli kuzu 


"...bizim Kemal" sendromu 


Kurbanlık deli kuzu 


</TEXT>
</DOC>
