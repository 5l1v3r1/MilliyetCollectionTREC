<DOC>
<DOCNO> 7787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/siyaset/siy07.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sirmen’e Çankaya’dan hızlı randevu 
</HEADLINE>
<TEXT>

     İZMİT DHA 

     İzmit’te CHP’den üç dönemdir Büyükşehir Belediye Başkanlığı yapan Sefa Sirmen’e Başbakan Bülent Ecevit iki yıldır randevu vermezken, Cumhurbaşkanlığı bu talebi hemen kabul etti. Marmara depreminin bölgede büyük yaralar açmasından sonra kentin ve belediyenin sorunlarını Ecevit’e iletmek için iki yıldır randevu bekleyen Sirmen, geçen günlerde aynı sorunları Cumhurbaşkanı Ahmet Necdet Sezer’e anlatabilmek için Çankaya Köşkü’nden randevu talebinde bulundu. Başvurunun ardından henüz birkaç gün geçmesine rağmen Köşk’ten yarın için randevu verildi. Ecevit’in kendisine neden randevu vermediğini hala anlayamadığını söyleyen Sirmen, yarın ilin sorunlarını içeren kalın dosyalarla Cumhurbaşkanlığı Köşkü’ne çıkacak. 
     


 SİYASET 











</TEXT>
</DOC>
