<DOC>
<DOCNO> 10894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sontur07.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FP "Yeni programa destek vermemiz söz konusu değil" 
</HEADLINE>
<TEXT>

     FP Genel Başkanı Recai Kutan, Devlet Bakanı Kemal Derviş öncülüğünde hazırlanacak ekonomik programın başarılı olamayacağını savunarak, ''Bu arada da toplumsal bir desteğe sahip olması ihtimali fevkalade zayıftır'' dedi. 
     FP Başkanlık Divanı, Genel Başkan Kutan başkanlığında parti genel merkezinde toplandı. 
     Kutan, partiye gelişinde, Devlet Bakanı Kemal Derviş'in ekonomik programın başarılı olabilmesi için toplumsal ve siyasi desteğe ihtiyaç duyulduğuna ilişkin açıklamasının hatırlatılarak ''Destek verecek misiniz '' sorusunun yöneltilmesi üzerine, programı görmeden yorum yapmanın isabetli olmayacağını söyledi. Ancak, kendi kanaatine göre yeni programın başarılı olamayacağını öne süren Kutan, şöyle devam etti 
     'Bu arada da toplumsal bir desteğe sahip olması ihtimali fevkalade zayıftır. Bayram vesilesi ile kitleler ile temaslarımız oldu. Vatandaşın neredeyse tamamına yakını, bu iktidara olan güvenini bütünüyle yitirmiş durumda. Yani diyorlar ki ağzıyla kuş tutsalar bizim onlara inanmamız söz konusu değil Bu itibarla programı ortaya koysunlar. Ancak tahminimiz, şimdiden başarılı bir program ortaya koyma şansları yok, ne Türkiye içinde ne dışında güven duyulma şansları yok. Bu itibarla, daha şimdiden kesin olmamakla beraber böyle bir programa destek vermemiz söz konusu değil.'' 
     Kutan, hükümetin milletten özür dileyerek ''derhal istifa etmesi''gerektiğini ifade ederek, meselelere ''Meclis'in el koymasını'' istedi. FP'nin de içinde yer alacağı hükümet alternatiflerinin Meclis'ten çıkabileceğini anlatan Kutan, ''Boşuna çabalamasınlar, istifa etsinler. Meclis, bu meseleye süratle çözüm bulur'' dedi. Başbakan Bülent Ecevit'in IMF ile ilgili farklı açıklamalarda bulunduğunun ifade edilmesi üzerine de Kutan, ''Ecevit'in çelişkili açıklamalar yapmasını doğal karşıladığını'' söyledi. 
     Bakan Derviş'in ''ABD'ye destek arayışı için gitmesinin'' ardından IMF yetkililerinin hükümete ''Bizimle mi devam edeceksiniz Yoksa kendi metotlarınıza göre mi hareket edeceksiniz '' diye sorduğunu dile getiren Kutan, ''Sıkışık bir durum mevcut, bu itibarla Ecevit IMF ile ilgili açıklamalarında dönüş yaptı'' Kutan, partisi hakkındaki kapatılma davası ile ilgili ek savunma hazırlıklarının tamamlandığını, bugünkü ve yarın yapılacak başkanlık divanı toplantılarında son kez gözden geçirileceğini belirterek, yarın savunmanın Anayasa Mahkemesi'ne verileceğini kaydetti. 




</TEXT>
</DOC>
