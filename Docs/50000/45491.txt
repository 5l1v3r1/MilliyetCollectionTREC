<DOC>
<DOCNO> 45491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/guncel/gun03.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye'nin kuzey kanadıyız 
</HEADLINE>
<TEXT>

Gürcistan Devlet Başkanı Eduard Şevardnadze 'Rusya'nın değil, Türkiye ve NATO'nun çıkarlarının yanındayız' dedi 
     DIŞ HABERLER SERVİSİ 

     Gürcistan Devlet Başkanı Eduard Şevardnadze, Gürcistan'ın başarı ve istikrar çabalarında Türkiye'nin büyük rolü bulunduğunu söyleyerek, "Gürcistan, Rusya'nın stratejik bölgesinin güney kanadı değil, Türkiye ve NATO'nun stratejik çıkarlarının, Türkiye ve İsrail'den Orta Asya'ya uzanacak şekilde kuzey kanadıdır" dedi. 
     Shevardnadze ayrıca, ülkesinin Türkiye ve NATO ile birlikteliğini geliştirme kararlılığını ve Rusya'dan duyduğu kaygıları dile getirdi. Washington ziyareti sırasında Johns Hopkins Üniversitesi Uluslararası Etüdler Okulu'nda yaptığı konuşmada, Shevardnadze, Rusya'nın Çeçenistan'a karşı Gürcistan topraklarından harekat düzenleme isteğini eleştiren Şevardnadze, "Rusya'nın bunu yapmasına izin vermek, Gürcistan'ı kaçınılmaz olarak büyük boyutlu bir Kafkas savaşının içine atar" diye konuştu. 
     
     Gürcistan bombalandı 
     Gürcistan lideri, Rusya'nın, isyancı Çeçenlerle savaşı bahane ederek birçok defa Gürcü topraklarını bombaladığını anlattı. Üç güney Kafkasya ülkesi olan Gürcistan, Azerbaycan ve Ermenistan'ın bütünleşerek bir ekonomik yapı oluşturmasını arzu ettiğini, ancak bunun Azerbaycan ve Türkiye ile Ermenistan arasındaki kötü ilişkilerden dolayı gerçekleşemediğini anlatan Şevardnadze, ABD Başkanı George Bush yönetiminden bölgedeki anlaşmazlıkların çözümüne öncelik vermesini istedi. 
     
     Cem’in söyledikleri 
     Dışişleri Bakanı İsmail Cem de son Washington gezisinde, Gürcistan'ın egemenlik ve bağımsızlığının korunmasının Türkiye için yaşamsal önem taşıdığını söylemişti. 
     



 GÜNCEL 




















</TEXT>
</DOC>
