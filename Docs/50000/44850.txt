<DOC>
<DOCNO> 44850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun07.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Washington Times ''ABD istihbaratı Afganistan'daki hedefleri belirledi'' 
</HEADLINE>
<TEXT>

     Washington Times, ABD istihbarat servislerinin, 11 Eylül'deki terörist saldırılarına karşılık düzenlenecek operasyon için Afganistan'daki 23 militan kampını ve bazı Taliban güçlerini hedef belirlediğini yazdı. 
     Washington Times, Amerikalı yetkililere dayanarak bugün yayımladığı haberde, 23 eğitim kampının yerinin belirlendiğini ve bu kampların bazılarının başkent Kabil ve Celalabad yakınlarında olduğunu kaydetti. 
     ABD Savunma Bakanı Donald Rumsfeld'in, geçen hafta bir grup Amerikalı eski hükümet yetkilisine, ''Afganistan'da çok sayıda önemi yüksek hedeflerin belirlendiğini'' söylediğini yazan gazete, Rumsfeld'in, askeri operasyonun bu hedeflere paralel zarar vermesinin muhtemel olduğunu da ifade ettiğini belirtti. 
     Gazete, savunma yetkililerine dayanarak, ''eğitim kamplarının yanı sıra uluslararası terörist Usame Bin Ladin'i barındıran Taliban'ın bazı güçlerinin de hedefler arasında bulunduğunu'' bildirdi. 
     






</TEXT>
</DOC>
