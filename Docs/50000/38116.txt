<DOC>
<DOCNO> 38116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sonspo27.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'nin deplasman çilesi bitmiyor... 
</HEADLINE>
<TEXT>

     2001-2002 sezona Kadıköy'de farklı Samsunspor galibiyetiyle başlayan Fenerbahçe'nin, dış sahada sezonun daha 2. haftasında İstanbulspor'a yenilmesi, geçen sezonki deplasman fobisini hatırlattı. 
     2000-2001 sezonunda deplasmanda başarısız sonuçlar alan Fenerbahçe, ligdeki 6 yenilgisini de dış sahada elde etmişti. 
     Geçen sezon kendi sahasında taraftarının desteğiyle müthiş bir performans sergileyen ve Kadıköy'de 17 maç yenilmeyen sarı-lacivertliler, deplasmandaki 10 maçta ise 26 puan kaybetti. 
     
     Deplasman fobisi 
     Fenerbahçe, geçen sezon deplasmanda yaptığı 17 maçta 6 yenilgi, 4 beraberlik ve 7 galibiyet aldı. 
     Deplasmanda Gençlerbirliği, Beşiktaş, Gaziantepspor, Denizli, Ankaragücü ve Trabzonspor'a yenilen Fenerbahçe, Adanaspor, Galatasaray, Bursaspor ve Çaykur Rizespor ile de berabere kaldı 
     Dış sahada aldığı kötü sonuçlarla geçen sezon ''Deplasman Fobisi''oluşturan Fenerbahçe, açılış ve kapanış maçlarında ise deplasmanda kazandı. 
     Geçen sezon ligin ilk haftasında İzmit İsmetpaşa Stadı'nda Kocaelispor'u 4-0 gibi farklı bir skorla geçen Fenerbahçe, son hafta ise Samsun'da Samsunspor'u 3-1 yenerek, şampiyonluğunu ilan etti. 
     Sarı-lacivertliler, 21. haftada da deplasmanda Siirt Jet-Pa Spor'u 4-0 gibi farklı bir sonuçla yenmişti. 






</TEXT>
</DOC>
