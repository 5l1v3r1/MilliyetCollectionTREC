<DOC>
<DOCNO> 13699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/ekonomi/eko06.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargı Telekom ihalesini durdurdu 
</HEADLINE>
<TEXT>

     ANKARA Milliyet 

     Ankara 6. İdare Mahkemesi, Türk Telekom’un yüzde 33.5’inin stratejik ortağa yönetim hakkıyla birlikte satışını öngören ihale için yürütmenin durdurulması kararını verdi. 
     KİGEM Başkanı Mümtaz Soysal’ın açtığı dava üzerine yürütmeyi durdurma kararı alan mahkeme, Telekom’un satışına ilişkin Bakanlar Kurulu Kararı’nda, stratejik ortaya verilecek yetkilerin Özelleştirme Yüksek Kurulu tarafından belirlenmesini öngören madde için, "Yasada ve Bakanlar Kurulu kararında ayrıntılı şekilde yer almayan stratejik ortağa tanınan haklara ilişkin hususların, ÖYK kararıyla belirlenmesine ilişkin işlemde ve bu işleme dayalı olarak ihaleye çıkarma işleminde hukuka uyarlık bulunmamaktadır" görüşünü dile getirdi. 
     Mahkeme, dava konusu işlemin, "uygulanması halinde, giderilmesi güç veya imk nsız zararlara sebebiyet vereceğinin anlaşıldığını" belirterek, kararını açıkladı. 
     
     Bayramlık ağzımı açarım’ 
Ulaştırma Bakanı Enis Öksüz 
"Mahkeme sözünü söylemiştir. Kararı göreyim, ondan sonra belki bayramlık ağzımı açarım. Yüzde 51’in Anayasa meselesi olduğunu söylüyorum, Enis Öksüz meselesi değil." 

     Avuçlarını yalarlar’ 
Devlet Bakanı Yüksel Yalova 
"Özelleştirme düşmanları, karara seviniyorlarsa avuçlarını yalarlar. Telekom’un yüzde 51’ine ilişkin düzenlemenin Anayasa’ya aykırı olmayacağını dünya lem görecek." 



 EKONOMİ 












</TEXT>
</DOC>
