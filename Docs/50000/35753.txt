<DOC>
<DOCNO> 35753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sontur12.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
"Dükkanın temiz değil" diyen Belediye Başkanını yaraladı 
</HEADLINE>
<TEXT>

     Ağrı'nın Taşlıçay İlçesi Belediye Başkanı Mustafa Çavdar, temizlik konusunda uyardığı esnafın taşlı saldırısına uğradı. Çavdar, saldırıda kafasından yaralandı. 
     Taşlıçay'da işyeri denetimi yapan Çavdar, bir bakkala dükkanının önünün temiz olmadığını, herkesin dükkanının önünü temiz tutması gerektiği uyarısında bulundu. 
     Bunun üzerine işyeri sahibi Mehmet Taşdemir, elindeki taşla Başkan Çavdar'a saldırarak kafasından yaraladı. 
     Taşlıçay Sağlık Ocağı'nda ilk müdahalesi yapılan Çavdar, daha sonra Atatürk Üniversitesi Tıp Fakültesi Aziziye Araştırma Hastanesi'ne sevk edilerek burada tedavi altına alındı. 
     Çavdar'ın sağlık durumunun iyi olduğu, saldırıda bulunan Mehmet Taşdemir'in ise olaydan sonra gözaltına alındığı ve soruşturmanın sürdürüldüğü bildirildi. 







</TEXT>
</DOC>
