<DOC>
<DOCNO> 11742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/ekonomi/eko05.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi tostlar internetten, çaylar cep telefonundan 
</HEADLINE>
<TEXT>

Ticareti artık birbirleriyle konuşan nesneler yapacak 
     İnternet deyince aklımıza ilk gelen masamızın üzerindeki bilgisayarın ya da cep telefonumuzun internete bağlanmasıdır. 
     Oysa akıllı sensorlar sayesinde elimizdeki kitabın, odamızdaki gardrobun, kullandığımız kalemin ya da mutfağımızdaki çaydanlığın internete bağlanması işten bile değil. İnternete bağlı çaydanlık, buzdolabı ve mikrodalga fırınlar gibi prototip ürünlerle ilk örneklerini gördüğümüz "gömülü teknolojiler" gerçek ticaretin rengini ve hayatımızı, "sessiz" bir devrimle değiştirmek üzere. 
     
Online sipariş      Sessiz devrim, eski adıyla Arthur Andersen, yeni ismiyle Accenture danışmanlık şirketinin ortaya çıkardığı bir kavram. Günlük hayatımızda kullandığımız nesnelerin, ürünlerin çoğunun ya da tamamının internete bağlı olduğunu ve her ürünün bir de internet adresine sahip olduğunu düşünün. Bulaşık makinemizin deterjanı bittiğinde, deterjan kutusunun üzerindeki internet bağlantısı sayesinde alışveriş yaptığınız mağazayı aradığını hayal edin. İşte Accenture uzmanları, çevremizdeki objelerin üzerindeki gömülü teknolojiler sayesinde bizim müdahalemize gerek kalmadan birbirleri ile iletişim kurmalarını "sessiz" bir ticari iletişim olarak tanımlıyor. Bizim haberimiz bile olmadan, nesneler birbirleri ile gerekli bilgi alışverişini sağlayıp hem bizim hayatımızı değiştiriyorlar hem de şirketlerin iş yapma biçimini. 
     
Gelecek ürünler      Türkiye, internete bağlı elektronik ev ürünleriyle geçen sene tanışmıştı. İnternete bağlı buzdolabı henüz evlerimize girmedi ama üreticiler yeni ürünler üzerinde çalışmaya devam ediyorlar. Örneğin, Japon Zojirushi şirketi bu yıl internete bağlanabilen bir çaydanlık piyasaya sürmeye hazırlanıyor. Çaydanlık, kablosuz internet bağlantısı sayesinde cep telefonunuza kısa mesaj gönderebiliyor. 
     Akıllı objeler müşteri - firma ilişkilerini de değiştirecek. Örneğin, Accenture’nin gelecek projeksiyonları içinde yer verdiği online gardrobumuzdaki her bir giysinin bilgisini biz istediğimiz takdirde devamlı alışveriş yaptığımız mağaza ile paylaşabiliriz. Dolayısıyla mağazamız eskiden internet sitesinde, ana caddedeki dükkanında ya da reklamlarla kurduğu ilişkiyi çok daha farklı bir boyutta kurmak durumunda. 
     
Gelecek hizmetler      Gardrobumuzdaki giysilere uygun öneriler getirmek, almak istediğimiz ama pahalı bulduğumuz bir ürünün indirime girdiğini haber vermek mağazaların müşterilerine sunduğu gelecek hizmetler arasında görülüyor. Accenture uzmanlarına göre müşteriler ile şirketler arasındaki ilişkiler bu sayede "süreklilik" kazanıyor. Yalnızca mağazaya gittiğinizde kurduğunuz bir ilişkiden devamlılığı olan, sürekli bağlantıda olunan bir müşteri - şirket ilişkisine geçiliyor. 
     
Çaydanlıktan mesaj var      Japon Zojirushi şirketi bu yıl internete bağlanabilen bir çaydanlık piyasaya sürmeye hazırlanıyor. Çaydanlık, kablosuz internet bağlantısı sayesinde cep telefonunuza kısa mesaj gönderebiliyor. 
     


 EKONOMİ 















</TEXT>
</DOC>
