<DOC>
<DOCNO> 40729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/magazin/mag03.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Lopez olsa da tatile çıksak’ 
</HEADLINE>
<TEXT>

Seksi şarkıcı ve film yıldızı Jennifer Lopez, milyonlarca insanın tatil hayallerini süslüyor 
     ABD’de yayımlanan People dergisinin En Çok Hangi Ünlüyle Tatil Yapmak İstersiniz ’ başlıklı anketinde okuyucu oylarının yüzde 34.6’sını alan Jennifer Lopez birinci oldu. 
     Derginin tatil’ özel bölümünde düzenlenen ankete göre, birçok kişinin tatil hayallerini süsleyen Lopez, en yakın rakibi Julia Roberts’ı da açık ara geride bıraktı. 
     Ankette, Hollywood’un en çok kazanan aktrisi’ Julia Roberts, yüzde 17.3 oy alarak hayallerdeki en iyi ikinci tatil arkadaşı oldu. Anketin üçüncü sırasını ise bir erkek aldı. 
     Hollywood’un en yakışıklı aktörlerinden Brad Pitt, tatil anketinde güzel iki aktrisi geçemese de kıyasıya rekabet ettiği Hollywood aktörlerini geride bıraktı. Sanatçı, yüzde 12.5 oyla ipi üçüncü olarak göğüsledi. 
     
     Voleybol topuna oy 
     Ankette, Oscar ödüllü Gladyatör’ Russell Crowe yüzde 6.6, yine bir başka Oscar’lı aktör ve yönetmen Tom Hanks de yüzde 6.5 oy aldı. Hanks’in Yeni Hayat - Cast Away’ filmindeki rol arkadaşı’ da yüzde 3.6 oyla, pek çok ünlü ismi geride bıraktı. 
     Hanks’in ıssız adada sıkıntıdan yüz çizerek isim verdiği ve film boyunca başrolü paylaştığı’ Wilson marka voleybol topunun ankette sıralamaya girmesi, herkesi şaşırttı. 
     



 MAGAZİN 













</TEXT>
</DOC>
