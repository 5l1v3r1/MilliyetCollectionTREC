<DOC>
<DOCNO> 2698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/magazin/amag.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuk pahalıya patladı 
</HEADLINE>
<TEXT>

Ayşe Nazlı ile evi şenlenen Nilüfer’den itiraf Meğer çocuk ne masraflıymış... 
     ALİ EYÜBOĞLU 

     Çocuklu ev pazarmış’ 
     NİLÜFER annelik hayalini 4 aylık Ayşe Nazlı’yı evlat edinerek yıllar sonra gerçekleştirdi. Ve bebeği, evine neşe, mutluluk ve heyecan getirdi. Nilüfer mutluluğunu, Çocuksuz ev mezar, çocuklu ev pazar sözüne şimdi hak veriyorum’ diyerek dile getiriyor. 
     
     İthal mama yiyor 
     AYŞE Nazlı’ya bakması için bir dadı tutan, "Şakayla karışık, çocuk bakmak oldukça masraflıymış" diyen Nilüfer, konuyu şöyle açıyor "Nazar değmesin, iştahı yerinde. Kızım günde bir kutu Smilac’ ithal mama, iki günde bir paket çocuk bezi tüketiyor." 
     
     Şimdiden yarım kilo aldı 
     KIZININ sekiz günde yarım kilo aldığını söyleyen Nilüfer, "Zavallı, aradaki farkı kapatmak için, mamayı acayip hışımla yiyor" diyor. Kızına mama hazırlayıp biberonla yedirmekten büyük keyif alan sanatçı, birçok çocuk bakımı kitabı almış, sürekli okuyor.. 
     
     Bebeğin fotoğrafı yakında 
     NİLÜFER, Ayşe Nazlı’nın hala tanıtılmamasının sebebini de şöyle açıklıyor Öylesine yoğun istek ve baskı var ki.. Hiç kimseyi kırmamak için, Ayşe Nazlı ile çektireceğim fotoğraf ve video kasetlerini medyaya dağıtmaya karar verdim. 
     
     Mutluluktan uçuyor 
     Ayşe Nazlı’nın eve girmesiyle hayatına neşe, heyecan ve mutluluk geldiğini söyleyen Nilüfer, kızının güzel yüzünü de çok yakında tanıtacak.. 
     


 MAGAZİN 














</TEXT>
</DOC>
