<DOC>
<DOCNO> 48974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sonspo08.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Galatasaray maçı için İstanbul yolunda... 
</HEADLINE>
<TEXT>

     Trabzonspor, Galatasaray ile yarın deplasmanda yapacağı maç için uçakla İstanbul'a gitti. 
     Kafile başkanı ve kulüp yönetim kurulu üyesi Müminhan Bilgin, ligde aldıkları başarısız sonuçlara geçen hafta Yimpaş Yozgatspor maçında "dur" dediklerini belirterek, "Bu çıkışımızı sürdürmek istiyoruz. Camianın Galatasaray maçında galibiyete çok ihtiyacı var" dedi. 
     Karşılaşmanın bordo-mavili kulüp açısından öneminin fazla olduğunu dile getiren Bilgin, "İyi bir sonuçla İstanbul'dan dönmeye çalışacağız. Futbolcular da bu maçın öneminin bilinci içindedirler. Kazanıp ligde bir an önce layık olduğumuz yerlere doğru çıkmak istiyoruz" diye konuştu. 
     İstanbul'da Galatasaray maçının son çalışmasını gerçekleştirecek olan Trabzonspor'un, yarın akşam yapacağı karşılaşmaya, Metin, Macit, Mehmet, Cem, Osman, Jarro, Erman, Gökdeniz, Aurelio, Zafer Somers ve Da Silva muhtemel 11'iyle çıkması bekleniyor. 
     






</TEXT>
</DOC>
