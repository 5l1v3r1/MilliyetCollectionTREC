<DOC>
<DOCNO> 24740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/guncel/gun02.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
En çok yoksullar ev sahibi oluyor 
</HEADLINE>
<TEXT>

Uluslararası Infratest Burke'un araştırmasının çarpıcı sonucu Yılda, 2.5 milyar geliri olanların içinde, ikinci ev sahibi olan bile var 
     İHSAN YILMAZ İstanbul 

     Uluslararası Infratest Burke'un yaptığı araştırmada, Türkiye'de en yüksek oranda eve sahip olan kesimin yoksullar olduğu belirlendi. Başka bir deyişle, yılda en fazla 2 bin 315 dolarlık harcanabilir geliri olan bir aile, Türkiye'de rahatlıkla ev sahibi olabiliyor. Hatta yüzde 4'ünün ikinci evi var. 
     
3 bin 500 örnek hane      İş dünyasına araştırmaya dayalı pazar bilgisi ve danışmanlık hizmetleri sunan NFO WorldGroup İnc. üyesi Infratest Burke, 2000 yılı başında Türkiye genelini temsil eden 3 bin 500 haneyle görüştü. Araştırmada, Türkiye'de en fazla kazancı olan 5. gelir grubunun yüzde 67'si kendi oturduğu eve sahip. 4. ve 2. gelir grubundakilerin yüzde 64'ünün, 3. gelir grubunun da yüzde 66'sının oturduğu ev kendisine ait. 
     1. gelir grubunun, ev sahibi olma oranı ise yüzde 70. Bu gruptakilerin yüzde 4'ünün ikinci bir evi, yüzde 1'inin de yazlığı bulunuyor. Yüzde 10'u da otomobile sahip. 
     
Tarla zenginleri      Arsa - tarla konusunda da Türkiye'nin en yoksulları önemli bir yüzdeye sahip. 1. gelir grubunun, 2, 3 ve 4. gelir grubundakilerden daha fazla arsa ve tarlası var. Bu oran en zengin olan 5. grupta ise yüzde 41'e çıkıyor. 1. gelir grubunun yüzde 9'u da dükk n ve işyeri sahibi. Ayrıca yüzde 13'ünde cep telefonu, yüzde 7'sinde mikrodalga fırın, yüzde 13'ünde derin donduruculu buzdolabı, yüzde 4'ünde de CD çalar bulunuyor. 
     Türkiye'de genel olarak hane halkının yüzde 43'ü cep telefonu, yüzde 39'u derin donduruculu buzdolabı, yüzde 28'i otomobil, yüzde 21'i de CD çalar kullanıyor. Oturduğu evin sahibi olanların oranı genel olarak yüzde 66. 
     
Sosyal patlamanın freni Gecekondu      Araştırmayı yapan şirketin Başkan Yardımcısı Feray Şansal, bu araştırmanın servetin gelire göre daha adil dağıldığını gösterdiğini söyleyerek, şöyle devam etti "Gelir bu kadar adil değilken, sosyal patlamaların önüne geçen şey de bu. Servetin daha adil dağılmasının ardında gecekondulaşma, çarpık yapılaşma, bozuk şehirleşme var elbette. Herkesin sahip olduğu bir şey var. Dolayısıyla gelir farklılığından kaynaklanan sosyal adaletsizlik, büyük patlamalar oluşturmuyor." 
     



 GÜNCEL 














</TEXT>
</DOC>
