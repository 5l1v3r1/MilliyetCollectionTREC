<DOC>
<DOCNO> 15482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/aspo.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’nin umudu Rüştü 
</HEADLINE>
<TEXT>

Fenerbahçe Teknik Direktörü, "Rüştü’nün tıbba göre kupa finalinde oynaması imkansız değil" dedi ve ekledi "Maça daha iki gün var. Son dakikaya kadar bekleyeceğim" 
     Saatler bile önemli’ 
     FENERBAHÇE Teknik Direktörü Mustafa Denizli, kupa finali öncesi Rüştü’den umutlu olduğunu söyledi. Rüştü’nün kupa finalinde oynamasının tıbba göre imkansız olmadığını belirten Denizli, "O her türlü fedakarlığı ortaya koyabilen bir futbolcumuz. Maça daha iki gün var. Bizim için saatlerin bile büyük önemi bulunuyor. Fenerbahçe, Rüştü’süz de kazanabilir. Ama ben son dakikaya kadar bekleyeceğim" dedi. 
     
     Hak eden kazanacak’ 
     SARI - Lacivertli takımın hocası, lig mücadelesi devam ederken, Türkiye Kupası’nı kazanmanın futbolcularının gelecek haftalardaki performansına olumlu yansıma sağlayacağını da vurguladı ve "Kupanın Fenerbahçe camiasına neler hissettireceğini çok iyi biliyorum. Bu kupa maçında Kayserililere güzel futbol izlettireceğiz. Kazanan hak eden olacaktır. Temennimiz hak edenin Fenerbahçe olmasıdır" ifadelerini kullandı. 
     
     Polemiğe girmem’ 
     DENİZLİ, hiçbir takımın bütün maçlarını kazanabileceği hesabını yapmayacağını belirterek, "Futbolun güzelliği budur. İddialı ekipler de kaybedebilir. Haftalık periyotlar bizi etkilemez. Ligin sonunda düşündüğümüz çizgide olacağız" diye konuştu. Denizli, Yılmaz Vural’ın konuşmasıyla ilgili olarak da, "Meslektaşlarımla polemiğe girmem, düşünceye saygı duyarım. Esasında söylediği de kötü bir şey değildir" dedi. 
     
Oynamama imkan yok’      FENERBAHÇE Teknik Direktörü Mustafa Denizli’nin umutla beklemesine rağmen kaleci Rüştü, "Oynamama imkan yok" dedi. Rüştü, "Sakatlığım sürüyor. Bu durumda üç hafta sonraki Trabzonspor maçından önce takımdaki yerimi alamam" diye konuştu. 
     


 SPOR 






























</TEXT>
</DOC>
