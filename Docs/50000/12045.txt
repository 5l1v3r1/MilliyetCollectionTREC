<DOC>
<DOCNO> 12045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yasam/yas03.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinan Çetin, demokrasi savaşında geri kaldı .. 
</HEADLINE>
<TEXT>

Çetin, Türkiye’ye demokrasi getirmek için porno çekeceğini açıkladı ama meslektaşı Kutluğ Ataman ondan önce davrandı 
     İSTANBUL Milliyet 

     Yönetmen Sinan Çetin geçtiğimiz günlerde "Ünlü bir sinemacının porno çekmesi Türkiye’nin demokratikleşmesi için önemli bir girişimdir" dedi ve bir anda magazin gündemine oturdu... Çetin açıklamasında, böyle bir girişimin ne kadar önemli olduğunun da altını çıziyor, Valerie Kaprisky’nin başrol teklifini reddetmesine üzüldüğünü söylüyordu... Ancak Milliyet Sanat dergisi, bir meslektaşının Çetin’den önce davrandığını ortaya çıkardı. Yurtdışında yaşayan ünlü yönetmen Kutluğ Ataman bir porno’ film çekti. Ataman’ın Yeşilçam klişelerinden esinlenerek çektiği Ruhuma Asla’ adlı film, Berlin Bienali’ndeki seks shop’larda da gösterildi. 
     Filmde, efemine davranışları nedeniyle çocukluğunda babasından, ilerki yaşlarda ise polisten dayak yiyen bir travestinin öyküsü anlatılıyor. 
     
Hortum Süleyman...      Beyoğlu Emniyet Müdürlüğü’nde hortumla bir travestiyi dövdüğü için Hortum Süleyman’ lakabını alan Başkomiser Süleyman Ulusoy da film için esin kaynağı oldu. Başrolü ise İsviçre’de yaşayan Ceyhan Fırat adlı bir travesti üstlendi. 
     Filmiyle gurur duyduğunu söyleyen Ataman ise "Seks filmi çektik ama gerçekleri bire bir gösteren provokatif bir film oldu" diye konuştu. 
     


 YAŞAM 



















</TEXT>
</DOC>
