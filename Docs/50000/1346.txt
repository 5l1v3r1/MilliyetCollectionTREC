<DOC>
<DOCNO> 1346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/dogan.html </URL>
<DATE> 2001/01/09/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Kapanan TV'lere AİHM yolu 
</HEADLINE>
<TEXT>

     Bunca karartma ve kapatmaya rağmen, kimsenin aklına gelmeyen bir olay, geçen yıl Avrupa Güvenlik ve İşbirliği Teşkilatı'nda AGİT gündeme geliyor. Nedir o .. 
     "Avrupa İnsan Hakları Mahkemesi'ne AİHM başvuru hakkı .." 
     Avrupa İnsan Hakları Sözleşmesi'ne imza atmış olan ülkelerde, kişiler ya da kurumlar AİHM'ye başvuruyu artık normal hukuki bir süreç olarak görüyor. Ne zaman .. İç hukuk yollarının tüketilmiş olması koşuluyla. 
     Türkiye'den de, zaman zaman AİHM'ye başvurular var. Ama, bu henüz alışılmış bir süreç değil. 
     
Altı yılda 11 bin 430 gün      Dün RTÜK Başkanı Nuri Kayış ile sohbet ederken, sorum üzerine, şu bilgiyi aktarıyor 
     "2000 yılında radyo ve TV yayınları, çeşitli nedenlerle, toplam 4 bin 87 gün durduruluyor. RTÜK'ün faaliyete geçtiği altı yıldan bu yana ise, TV ve radyolarda yayınlar toplam 11 bin 430 gün durduruluyor. Bunun 8 bin 321'i bölücü, 2 bin 362'si irticai gerekçelere dayanıyor." 
     Bu iki neden dışında, yayın durdurmalar kişilik hakları ihlalleri, genel ahlaka aykırı ve çocukların ruh sağlığını bozma gerekçelerine bağlı. 
     
Sözleşmede onuncu madde      Altı yıllık uygulama sonuçlarına ve iç hukuk yollarının tüketilmiş olmasına rağmen, RTÜK'ün kapatma cezasına karşı, şu ana kadar Türkiye'de hiçbir TV ya da radyo AİHM'ye başvuru hakkını kullanmıyor. 
     Dün konunun uzmanı Prof. Bakır Çağlar'a bunu sorduğumda, çok ilginç bir yanıt alıyorum 
     "Elbette başvurabilir. TV ve radyo kapatma cezaları, aslında Avrupa İnsan Hakları Sözleşmesi'nin onuncu maddesine aykırı. Kapatma, onuncu maddede dile getirilen ifade özgürlüğünün kısıtlanmasıdır. Bu eşitsizlik yaratıyor. Kapatılan TV ve radyolar, iç hukuk yollarının tüketilmesinden sonra, pekala AİHM'ye başvurabilir." 
     Çarpıcı bir yorum .. 
     
"Eşitsizlik" nerede ..      Yazılı basında herhangi bir haber, yorum ya da fotoğraf yayınlandığında, "ben bu gazeteyi şu kadar gün kapattım" diyen bir kurum yok .. Normali de bu .. Aksi, sansür olur ki, demokrasiyle bağdaşması mümkün değil. 
     Ama, TV ve radyolara açıkça sansür uygulanıyor. Bu durum "yazılı ve görsel basın arasında eşitsizlik" yaratıyor. RTÜK kapatabiliyor çok şükür ki, yazılı basını kapatacak bir güç yok .. 
     
AİHM'de iki örnek      İşte, bu eşitsizliği gidermek üzere, kapatılan TV ve radyolar AİHM'ye başvurabilir .. 
     Kaldı ki, yine Prof. Çağlar'ın verdiği bilgiye göre, AİHM'de iki örnek var. 1990'da Danimarka'da, 1994'te İsviçre'de, kapatma bile değil, yayın kısıtlama nedeniyle, iki TV, AİHM'ye gidiyor ve davayı kazanıyor. 
     Hak aramayı ve almayı biraz da bilmek gerek .. 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
