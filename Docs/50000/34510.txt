<DOC>
<DOCNO> 34510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/spor/spo06.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan yorgun 
</HEADLINE>
<TEXT>

Fatih Terim, Valencia yenilgisini, "Zamana ihtiyacımız var. Sabırlı olmalıyız" diye yorumladı 
     AMSTERDAM turnuvasında Valencia’ya 2 - 1 yenilen Milan’ın hocası Fatih Terim, "Yorgunuz, Sabırlı olmak zorundayız" dedi. Terim, İtalyan basınına yaptığı açıklamada, "Kötü oynadık, ama önceden görülüyordu. Hazırlıklarda yaptığımız zorlu çalışmalardan dolayı yorgunuz. Ama bu tip gecelerde önemli olan kendi bölümlerinde oynayan oyuncular arasında uyumun sağlanması. İlerlere gitmek için daha zamanımız var" diye konuştu. 
     TERİM, büyük takımlara karşı oynanan turnuvalarda kendilerini ölçebildiklerini de ekledi. Ünlü hoca, "Yolumuz uzun, birkaç kaza daha olabilir, ama güvenim tam. İyileşmeler gelince sorunlar daha az olacak ve daha üst düzeyde oynayacağız. Henüz resmi maçlara başlayacak güce sahip değiliz" ifadesini kullandı. İtalyan basınının övgüler yağdırdığı kaleci Abbiati "Yalnızca teknik direktörümüzün güvenini ödüyorum" dedi. 
     
     



 SPOR 
























</TEXT>
</DOC>
