<DOC>
<DOCNO> 46133 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun22.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Mısır'da geçen ay El Kaide'nin hücre evi basılmış 
</HEADLINE>
<TEXT>

     Mısır'da güvenlik güçlerinin, geçen ay Usame Bin Ladin'e bağlı El Kaide örgütünün bir hücre evini bastığı ve buradaki kişileri tutukladığı ileri sürüldü. 
     El Musavvar gazetesinin yayın yönetmeni Makram Muhammed Ahmed, gazetenin yarın yayımlanacak sayısındaki yazısında, ''hücre evinin görevinin, Mısır'da çok önemli değişik hedeflere yönelik geniş çaplı operasyonları yönetmek olduğunu'' kaydetti. 
     Cumhurbaşkanı Hüsnü Mübarek'e yakınlığıyla bilinen Ahmed, hücrenin nerede olduğunu ve ne zaman dağıtıldığını belirtmedi. 
     Hücre evinde onlarca kişinin bulunduğunu ifade eden Ahmed'e göre, tutuklananlar arasında iki de pilot bulunuyor. 
     Ahmed, bu iki pilotun 11 Eylül'de New York'taki Dünya Ticaret Merkezi'ne çarpan uçaklardan birinin pilotu olduğundan şüphelenilen Muhammed Atta'nın gittiği yerlerde eğitim aldığını belirtti. 
     Mısır güvenlik güçleri, henüz tutuklamaları doğrulamadı. 
     






</TEXT>
</DOC>
