<DOC>
<DOCNO> 2271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/tamer.html </URL>
<DATE> 2001/01/15/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İhlas Finans'ta ödemeler aksıyor 
</HEADLINE>
<TEXT>

Vadesi dolan hesaplar için Nisan'a gün veriliyor 
     Son günlerde likidite sorunu çektiği belirtilen İhlas Finans'ta pek çok pay sahibi ne ana parasını ne de kar payını alabiliyor. Vadesi dolan paralarını çekmek isteyenler, "ödemelerin bir süre için dondurulduğu" yanıtıyla şube kapılarından geri çevriliyorlar. Zor durumda kalan okurlarımızdan bazıları konuyu köşemize de ilettiler. 
     İhlas Finans'ın Kazasker şubesinde kızıyla ortak hesap açtıran Erdoğan Alev'e, yatırdığı paranın bir kısmını ödemişler. Alev'in hesabındaki 4 bin doların ancak 1700 doları ödenebilmiş. Geri kalan 2300 doları ise Nisan'dan önce veremeyeceklerini söylemişler. 
     Hatice Tunçay ise Ümraniye şubesindeki 2 bin markını ve 750 dolarını alamamış. 
     Biz bu sorunları araştırırken, İhlas Finans'tan vadesi dolduğu halde 75 bin dolarını alamayan Recep Özgüç'ün icra takibi başlattığına ilişkin gazete haberleri gözümüze çarptı. Cumhuriyet gazetesi ise İhlas Finans'ın Şanlıurfa şubesinden Ramazan ayından beri paralarını geri alamayan Urfa'lıların tepkilerine yer vermiş. Haberde şube çalışanlarıyla tartışan bir grup pay sahibinin karakolluk olduğu da belirtiliyor. 
     Arkadaşımız İlkay Özcan'ın sorularını yanıtlayan İhlas Finans reklam ve halkla ilişkiler yönetmeni Mehmet Ger, ödemelerin ne zaman yapılacağına ilişkin net bir bilgi veremedi. "Bir süredir likidite problemimiz var" diyen Ger, krizi bir süre sonra tamamen aşmayı umduklarını söylemekle yetindi. 
     
Cem Hakko'nun fermanı      "Dün... adı üstünde, yaşandı ve bitti. Yarın... planlanmaya çalışılan, umut dolu, ama henüz ulaşılamamış soyut olan. Bugün... Şu an. En önemli an. İçinde olduğumuz, nefes aldığımız somut olan an. 
     Dünü mutlu, yarını ümitli kılan bugündür. Zaman hiç kimse için beklemez. 
     Verdiğimiz değeri gösteremeden günü bitirdiğimiz bir sürü olay ve kişi vardır. Keşkeleri yaşayamadan kendimize, sevdiklerimize, olaylara, en önemlisi de bugüne değer vermeliyiz. Sıradan bir gün diye asla düşünmemeliyiz." 
     Yukarıdaki satırlar, Vakko'nun 2. kuşak patronlarından Cem Hakko'nun "O gün bugündür" başlıklı yeni yıl fermanından. Padişah Fermanı misali kurdelesini çözüp de ruloyu açtığımda karşıma, çoğumuzun belki ezbere bildiği, ancak maalesef yine çoğumuzun uygulamadığı öneriler çıktı. 
     Ne demişler "Öğrenmenin anası tekrardır." İngilizceden çevirdiğim için pek uymadı 
     Yılbaşında yayınlasam, günün mana ve ehemmiyetine tabii daha iyi uyardı, ama benim elime yeni geçti. 2001'in rehavetine kapılma fırsatını henüz bulamadığınızı sandığım ve umduğum şu günlerde, Hakko'nun Fermanı'ndan birkaç satırı mutlaka sizlerle paylaşmak istiyorum 
     "Bir gün" veya "belki bir gün" kelimelerini dağarcığımızdan silelim. Eğer yapmaya değecekse, ne istiyorsak o an yapalım. 
     Kendimizi, duygularımızı ve eşyalarımızı özel günlere saklayacağımıza, her günü özel bir gün haline getirelim. 
     Hayatımıza renk ve kahkaha katacak hiçbir şeyi yarına bırakmayalım. 
     Yüreğimizle konuşalım, gözümüzle gülelim. 
     Herkesten önce kendimize, sonra çevremizdekilere ve olaylara daha anlayışlı, daha affedici olalım. 
     Hiçbir şeyin göründüğü gibi ağır olmadığını, olayları ağırlaştıran ve hafifletenin kendimiz olduğunu unutmayalım. " 
     Size küçük bir itiraf Cem Hakko'nun önerilerini madde madde altalta dizilmiş görünce, büyük bölümünü uyguladığımı fark ettim ve kendimle pek iftihar ettim. 
     
Aradığınız abone şu anda hortumluyorSahte belgelerle başkasının adına cep telefonu alıp, bir güzel konuşuyorlar 
     İstanbullu okurumuz Cevat Atınç Kılıçuzar, 2 ay kadar önce posta kutusunda kendi adına düzenlenmiş 2 Telsim faturası buldu. Faturaların toplamı yaklaşık 300 milyondu. Oysa okurumuz Telsim abonesi bile değil. 
     Ortada bir hile olduğunu anlayan Kılıçuzar, faturaların üzerindeki numaraları arayarak bu sahtekarlara ulaşmayı denediyse de telefonlar kaba bir şekilde yüzüne kapandı. 
     Sonrası daha da beter. Telsim yetkilileri, hatların görüşmeye kapatılması için kendisinden imza beyanı, ikametgah, kimlik fotokopisi gibi belgeleri fakslamasını istediler. 4 saatlik yoğun bir telefon trafiğinden sonra hatlar ancak kapatılabildi. 
     300 milyonluk borcun silinmesi içinse belgelerin incelenmesi gerekiyordu. Okurumuz bir ay boyunca Telsim'den olumlu bir yanıt alamadı. Buna karşılık toplamı 50 milyon lira olan 2 fatura daha gönderildi. Hemen arkasından da Telsim'in icra takibi için hukuki yollara başvurduğunu bildiren uyarı yazıları gelmeye başladı. Oysa bu süreçte Telsim'in çoktan okurumuzun belgeleriyle dosyalarındaki belgeleri karşılaştırıp, bir sonuca varmış olması gerekmiyor muydu 
     Arkadaşımız İlkay Özcan'ın devreye girmesinden sonra icra takibi durduruldu. Telsim yetkililerinin dediğine göre hukuk bürosu hala belgeleri incelemeye devam ediyormuş ve sahtekarlık yapıldığı kanısındaymışlar. Bari bu arada okurumuzu icraya vermeme inceliğini göstermiş olsalardı. 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
