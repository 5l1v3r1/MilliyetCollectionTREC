<DOC>
<DOCNO> 26062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/son/sondun03.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gorbaçov televizyon dizisi hazırlıyor 
</HEADLINE>
<TEXT>

     Dağılan Sovyetler Birliği'nin son lideri Mihail Gorbaçov'un, ''iktidarın sırları'' adlı bir televizyon dizisi hazırladığı bildirildi. 
     Söz konusu televizyon dizisinin prodüktörü Ian Zoltser, bu dizide önemli devlet adamları ile röportajlar yapılacağını belirtti. Zoltser, Gorbaçov'un ilk olarak 11-18 Haziran tarihleri arasında, Almanya'nın eski Başbakanı Helmut Kohl ve eski Dışişleri Bakanı Hans-Dietrich Genscher ile röportaj yapacağını kaydetti. Bu yılın sonuna kadar 8 ila 10 bölümün çekiminin tamamlanmasının planlandığını söyleyen Zoltser, Temmuz'da ABD'nin Boston kentinde, eski ABD Başkanı George Bush, Ağustos'ta Papa 2. Jean-Paul, Eylül'de Güney Kore Devlet Başkanı Kim Dae-jung, Ekim'de eski Güney Afrika Devlet Başkanı Nelson Mandela'nın, Gorbaçov'un konuğu olacağını açıkladı. Zoltser, eski ABD Başkanı Bill Clinton'un da bu diziye katılmayı prensipte kabul ettiğini belirtti. 







</TEXT>
</DOC>
