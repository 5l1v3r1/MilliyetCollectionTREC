<DOC>
<DOCNO> 16814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yasam/yas06.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Pulitzer, makam sallayan habere... 
</HEADLINE>
<TEXT>

En itibarlı gazetecilik ödülü Pulitzer, bu yıl Amerikan Göç Dairesi’nin pisliklerini’ ortaya çıkaran The Oregonian adlı küçük bir taşra gazetesine verildi 
     DIŞ HABERLER SERVİSİ 

     Amerika’nın en itibarlı gazetecilik ödülü sayılan Pulitzer’i bu yıl, göç haberleriyle bütün ülkeyi karıştırmayı başaran The Oregonian adlı küçük bir taşra gazetesi kazandı. Gazete, Amerikan Göç Dairesi INS bünyesindeki problemlerle ilgili araştırmasıyla bu ödüle değer görüldü. 
     Gazetenin haberinde, adı geçen kurumun özellikle yabancı uyruklulara kötü davrandığı belirtiliyordu. Haberin yayımlanmasından sonra resmi makamlar, söz konusu kurumda köklü reformlara gitmek zorunda kalmıştı. 
     
     Can derdi galip 
     Araştırmacı gazetecilik dalında Amerikan Gıda-İlaç Dairesi FDA tarafından kabul gören güvenli olmayan ilaçlarla ilgili haberiyle Los Angeles Times gazetesinden David Willman aldı. 
     Uluslararası habercilik dalında Wall Street Journal gazetesinden Paul Salopek, Çin hükümetinin Falun Gong üyelerine yaptığı baskıyla ilgili haberiyle ve Chicago Tribune gazetesinden Paul Salopek Afrika’daki salgın hastalıklarla ilgili haberiyle ödüle layık görüldü. 
     
     Yazana da, çekene de kazandırdı 
     2000 yılında, tüm dünyanın konuştuğu olaylardan biri de Kübalı minik göçmen Elian Gonzalez’le ilgili gelişmelerdi. 
     Elian, hem fotoğrafını çeken kişiye, hem de haberini en iyi duyuran gazete The Miami Herald’a Pulitzer kazandırdı. AP ajansından Alan Diaz sağda , yukarıdaki olay yaratan fotoğrafıyla güncel fotoğraf’ dalındaki Pulitzer’e layık görüldü. 
     


 YAŞAM 


























</TEXT>
</DOC>
