<DOC>
<DOCNO> 13870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/guncel/gun07.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Dinç Bilgin ifade veriyor 
</HEADLINE>
<TEXT>

Etibank'ın eski sahibi DGM Savcısı'nın talimatıyla saat 23.15'te oğlu ile birlikte gözaltına alındı 
     İSTANBUL Milliyet 

     Tasarruf Mevduatı Sigorta Fonu'na devredilen Etibank'ın eski sahibi Dinç Bilgin ve oğlu Önay Bilgin, bankadan verilen usulsüz krediler ve off - shore hesaplarıyla ilgili yürütülen soruşturma kapsamında gözaltına alındı. 
     Bankacılık Düzenleme ve Denetleme Üst Kurulu'nun gönderdiği dosyayı inceleyen İstanbul DGM Cumhuriyet Savcısı Ercan Cengiz, dün akşam saatlerinde Mali Şube Müdürlüğü'nden bankanın eski sahibi ve yönetim kurulu üyelerinin gözaltına alınarak, sorgulanmasını istedi. Talimat doğrultusunda harekete geçen polis, saat 23.15 sıralarında Dinç Bilgin ve oğlu Önay Bilgin'i gözaltına aldı. 
     Tamamlanmış üç murakıp raporu sonucunda gözaltına alınanların sayısının altı olduğu öğrenildi. Bu kişiler arasında Zeki Ünal ile Mustafa Karakaya'nın da bulunduğu öne sürüldü. Gözaltına alınan kişilerin şubede sorgularına başlandığı bildirildi. 
     


 GÜNCEL 






















</TEXT>
</DOC>
