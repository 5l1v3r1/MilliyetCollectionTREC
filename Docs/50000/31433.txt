<DOC>
<DOCNO> 31433 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/siyaset/siy04.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
400 af dosyası Yüce Mahkeme’yi bunalttı 
</HEADLINE>
<TEXT>

Anayasa Mahkemesi Başkanı, şartlı Salıverme Yasası'nın yanı sıra kira artışı ve Güzel'in durumunun öncelikle görüşüleceğini açıkladı 
     ANKARA Milliyet 

     Anayasa Mahkemesi Başkanı Mustafa Bumin, FP'nin kapatılmasıyla ilgili kararın gerekçesinin eylülden önce Resmi Gazete'de yayınlanacağını sanmadığını söyledi. Bumin, Şartla Salıverme Yasası'nın yanı sıra, kira artışını sınırlayan yasayla Hasan Celal Güzel'in durumunun da öncelikli görüşüleceğini açıkladı. 
     Yüksek Mahkeme'nin dün yapılan iki saatlik toplantısının ardından gazetecilerin sorularını yanıtlayan Bumin, Şartla Salıverme'ye ilişkin bu hafta bir karar beklenmemesi gerektiğini dile getirdi. 
     
     Bumin şöyle konuştu 
     "20 Temmuz'a kadar görüşebildiğimiz kadar konuyu görüşeceğiz. Af Yasası nedeniyle Anayasa Mahkemesi'nin iş yoğunluğu normalin çok üstüne çıktı. Altı ayın sonunda 400 dosya var. Olacak şey değil. Ben dokuz yıldır buradayım, Anayasa Mahkemesi kurulduğu günden bu yana böyle iş yoğunluğu altında kalmadım." 
     



 SİYASET 
















</TEXT>
</DOC>
