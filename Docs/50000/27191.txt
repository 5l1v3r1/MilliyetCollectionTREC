<DOC>
<DOCNO> 27191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/gureli.html </URL>
<DATE> 2001/06/16/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Postmodern manda 
</HEADLINE>
<TEXT>

     Meydan Larousse yıllar önce "manda"yı şöyle tanımlamış 
     "Milletler Cemiyeti gözetimi altında, bir devlete çeşitli haklar tanıyan belli süreli vesayet." 
     Şimdi "bir devlet" elini tek başına ateşe sokmuyor IMF'si var, Dünya Bankası var, şusu var, busu var. 
     Eski "manda"nın yerini "postmodern manda" aldı. 
     Sen birazcık "milli irade" dediğinde, azıcık onurdan söz ettiğinde, adamlar "Ulusal Programı" burnuna dayıyorlar 
     "Telekom yönetimini değiştir, Emlak Bankası'nı kapat, ek bütçe yap, Tütün Yasası'nı çıkart. Yoksa, 1.6 milyar dolarlık borç dilimini vermem." 
     İnsanın ağırına giden yanlardan biri de ülkeyi bu hale düşüren politikacıların hala ortalıkta dolaşıp laf ebeliği yapması, daha da acısı halka karşı milliyetçilik taslaması. 
     Üstüne üstlük bir de "Parlamenter sistemi yıpratmayalım" diye ahkam kesiyorlar. "Milletvekillerinin saygınlığını koruyalım" diye tafra satıyorlar. 
     Parlamenter sisteme karşı olan yok. Milletvekillerinin saygın olmasını sizden çok bu halk istiyor. Ama saygınlığı asıl yıpratan kim Hepsi için söyleyemiyoruz, ama sık sık görülen şu hale bir bakın 
     Kimi milletvekilleri bir yasa tasarısını içine sindiremiyor, engellemek için Meclis'teki oylamaya girmiyor. Fakat liderler kalkıp gelince tıpış tıpış salona girip liderin istediği yönde oy veriyor. 
     Kendi kişiliğine saygın varsa, ya baştan gir ya da hiç girme 
     
Bir alıntı      Elbet hepsi için söylemiyoruz, ama milletvekili böyle de başka sektörlerin "meslek erbabı" başka türlü mü 
     Örneğin Varlık dergisinin Haziran sayısında New York Times'ta John Swinton'un 1953'te New York Basın Kulübü'nde yaptığı konuşmadan bir alıntı var. Biz bu alıntının iki cümlesini aktaralım 
     "Kendi görüşlerimi çalıştığım gazetenin tek bir sayısında yayımlamaya kalksam, 24 saat içinde mesleğimi kaybederim. ... Bunu sizler de ben de bildiğimiz halde, bağımsız bir basın uğruna kadeh kaldırmamız ne büyük bir saçmalık..." 
     Neyse ki orası Amerika ve yıl 1953. O tarihlerde oralarda John Swinton'lar herhalde parlamenterlerin lider sultasına girmelerini eleştirmiyorlardı. 
     Oralarda durum şimdilerde nasıldır acep .. 
     "Bize ne " mi Aaa Ne ayıp Küreselleşiyoruz ya .. 
     
Bir şiir      Varlık dergisinden alıntıyı şiirle de sürdürelim. Hüseyin Yurttaş'ın "bursa düşleri" adlı uzun şiirinden birkaç dize aktarıyoruz 
     "boynunda o ince fiyonk aşk bağı bursa'yı döşesem aşkımıza çayır çimen yeşerir uludağ peydahlanır birden kıskanç, eskil bir tanrı gibi şimşeklerini salar üstümüze yıldırımlar yağdırır bir kaya gibi bir ağaç kovuğu kundağımız olur dağılsın bungun bulutlar güneş konuşsun gök kamaşsın dursun iç çekişi damlaların mavi yollar bulalım aşkımıza" 
     ---------- 
Bungun Sıkıntılı 
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
