<DOC>
<DOCNO> 45337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/ekonomi/eko12.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fas’ı Avrupa’ya Doğuş bağlayacak 
</HEADLINE>
<TEXT>

     ANKARA Anka 

     Doğuş Holding kuruluşlarından Doğuş İnşaat, Fas Krallığı’nı Avrupa’ya bağlayan otoyol ihalesini aldı. Doğuş İnşaat’ın, Fas hükümeti tarafından Haziran 2001’de açtığı ihaleye verdiği teklif kabul edildi. 35 kilometrelik Asilla - Tanca otoyolu uluslararası yapım ihalesine 85 milyon dolarlık teklif veren Doğuş İnşaat, rakiplerini eleyerek ihaleyi aldı. Dört şeritli olarak yapılacak yolun yapımının üstlenilmesi ile ilgili sözleşmeyi 1 Ekim 2001 tarihinde Fas Bayındırlık Bakanlığı ile imzalayan Doğuş İnşaat’ın Yönetim Kurulu Başkanı Gönül Talu, başkent Rabat’ın kuzeyinde, Atlas Okyanusu kıyısına paralel olarak, Asilla - Tanca şehirleri arasında yapılacak olan otoyolun, Fas’ı Avrupa’ya bağlayan yol’ olarak görüldüğünü belirtti. 
     Talu, projeyle ilgili şunları söyledi 
     "Bu proje Avrupa Birliği tarafından da ciddi olarak destek görüyor. Finansmanı Avrupa Yatırım Bankası tarafından karşılanacak. Yaklaşık 40 ayda tamamlayarak teslim edeceğiz" dedi. 
     



 EKONOMİ 



























</TEXT>
</DOC>
