<DOC>
<DOCNO> 41040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko06a.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik Fonu’nda 1.5 katrilyon birikti 
</HEADLINE>
<TEXT>

     Türkiye İş Kurumu, İşsizlik Sigortası Fonu’nda 1.5 katrilyon biriktiğini açıkladı. Açıklamaya göre, fonda prim kesintisinin başladığı 1 Haziran 2000’den bu yılın ağustos ayı sonuna kadar geçen sürede, 709 trilyon lirası işçi ve işveren primi, 84 milyar lirası gecikme zammı, 284 trilyon lirası devlet katkısı, 457 trilyon lirası faiz geliri olmak üzere, toplam 1.4 katrilyon lira birikti. Bu miktardan 124 milyar lirası giderlere harcanarak, fonun toplam varlığı 1 katrilyon 449 trilyon lira oldu. 
     
     İlk ödeme martta 
     İlk ödemenin Mart 2002’de yapılacağı İşsizlik Sigortası Fonu’na işçinin brüt ücreti üzerinden işçi ve hükümet yüzde 2, işveren ise yüzde 3 oranında prim ödüyor. Kendi kusuru bulunmaksızın işten ayrılan kişilere, yürürlükteki net asgari ücreti geçmemek üzere çalışırken aldığı ücretin yüzde 50’si oranında işsizlik ödeneği ödenecek. 
     Son 120 günü sürekli olmak üzere son 3 yılda 600 gün sigortalı çalışmış işsizlere 6 ay, 900 gün sigortalı çalışmış işsizlere 8 ay, 1080 gün çalışmış olanlara ise 10 ay süre ile işsizlik ödeneği ödenecek. 
     



 EKONOMİ 
























</TEXT>
</DOC>
