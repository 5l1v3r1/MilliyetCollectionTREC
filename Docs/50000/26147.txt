<DOC>
<DOCNO> 26147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/ekonomi/eko09.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Quaker, 13 milyar dolara Pepsi’nin 
</HEADLINE>
<TEXT>

     Dünyanın en büyük ikinci alkolsüz içecek üreticisi PepsiCo, gıda ve içecek şirketi Quaker Oats’ı borsa değeri üzerinden 13.4 milyar dolara alacağını açıkladı. İki şirketin toplam piyasa değerinin yaklaşık olarak 80 milyar dolara ulaşması ve dünyanın beşinci büyük tüketici ürünleri şirketi olması bekleniyor. PepsiCo geçtiğimiz aralık ayından bu yana Quaker ile birleşme görüşmeliri yapıyordu. Ancak, görüşmeler Quaker Oats’ın ürettiği enerji içeceği Gatorade konusunda kilitlenmişti. Quaker’in özellikle Gatorade marka içeceği spor içecekleri pazarında açık farkla önde bulunuyor. Geçtiğimiz ayın sonunda Quaker’i satın almak isteyen piyasanın lideri CocaCola planlarından vazgeçtiğini açıklamış, bir kaç gün sonra da Fransız yiyecek devi Danone devre dışı kalmıştı. 
     



 EKONOMİ 

























</TEXT>
</DOC>
