<DOC>
<DOCNO> 45722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun17.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'a havadan yardım operasyonu sona erdirildi 
</HEADLINE>
<TEXT>

     ABD, Afganistan'a havadan insani yardım operasyonunun sona erdiğini bildirdi. 
     Amerikan Savunma Bakanı Donald Rumsfeld, yayınladığı açıklamada, 2 adet C-17 ağır nakliye uçağıyla Afganistan'a yapılan havadan yardım operasyonunun bu sabaha karşı sona erdiğini belirterek, bu yardımın Başkan George W. Bush'un Afgan halkına sağlamayı taahhüt ettiği 320 milyon dolarlık yardımın ilk bölümü olduğunu kaydetti. 
     Açıklamada, Pakistan, İran, Tacikistan, Özbekistan ve Türkmenistan'a gitmek üzere Afgan sınırını geçecek potansiyel mülteciler için 25 milyon dolar tutarında 37 bin 500 parça gıda yardımının havadan atıldığı belirtildi. 
     Yardımın geriye kalan 295 milyon dolar tutarındaki kısmının BM yardım kuruluşları aracılığıyla dağıtılacağı kaydedildi. 
     Amerikalı yetkililer, çok yüksekten paraşütle atılan gıda yardımını istenilen yere düşürebilme olanağına sahip olduklarını bildirdiler. 
     






</TEXT>
</DOC>
