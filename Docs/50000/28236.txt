<DOC>
<DOCNO> 28236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sondun14.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
7 kilometre uzunluğundaki tren, rekorları tarihe gömdü... 
</HEADLINE>
<TEXT>

     Avustralya'da dünyanın en uzun treniyle en fazla yükü taşınarak rekorlar kırıldı. 
     682 vagonu birbirine ulayan Avustralyalılar, 8 lokomotifin çektiği 7.35 kilometre uzunluğundaki tren katarıyla 82 bin ton demir cevherini, dünyanın en büyük maden şirketi için 275 km taşıdılar. 
     Bir tek makinistin kullandığı uzun trenin 275 km'lik yolculuğu 10 saatten fazla sürdü. Yolda arıza meydana gelmeseydi, tren bu mesafeyi 5 saatte alabilecekti. 
     Treni tek başına süren 20 yıllık makinist Tom Forrest, ''Mesleğimin doruğundayım'' diyerek sevincini ve gururu dile getirdi. Bu ilginç girişime imza atan BHP şirketi, daha önce de 5.9 km'lik katarla kırılan rekorun sahibiydi. 
     Bu devasa uzunluktaki trenin başarılı yolculuğu, trene kurulan bilgisayar sistemiyle son durak Port Hedlan'daki bilgisayar sistemi arasında kurulan bağlantı sayesinde olanaklı kılındı. 






</TEXT>
</DOC>
