<DOC>
<DOCNO> 45528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/yasam/yas01.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle soygun görülmedi 
</HEADLINE>
<TEXT>

Soygun silahları Kara çarşaf ve cep telefonu... Soygun tuzağı Tele - aşk... Ganimetin saklandığı yer Kadın iç çamaşırı... 
     CEM BAKIRCI Erzurum DHA 

     Erzurum'da biri çarşaflı iki kadınla bir erkeğin, Taşmağazalar'daki kuyumcuları soyma girişimi yarıda kaldı. 
     Kuyumculardan 7.5 milyar liralık altın çaldıktan sonra kaçan iki kadın ve bir erkek, kent çıkışında yakalandı. Kars ve Ağrı'da kuyumcuları soyduktan sonra Erzurum'a gelen şebeke, akıllara durgunluk veren şu yöntemi uyguladı 
     Çarşaf giyen Kadriye Alcan 41 adlı kadın soyguncu, bilezik alma bahanesiyle Necmi Halıcı'ya ait kuyumcu dükk nına girdi. Bu sırada kuyumcunun dışında, şebekenin erkek elemanı Ali Dinç'in kullandığı otomobilde bekleyen diğer kadın soyguncu Melek Yıldız 23 da, cep telefonuyla, tabelada gördüğü telefon numarasını çevirip, Alcan'ın içinde bulunduğu kuyumcuyu aradı. 
     Kadriye Alcan müşteri gibi içeride beklerken, Melek Yıldız da cep telefonundan aradığı kuyumcu Necmi Halıcı'ya 'kur' yapmaya başladı. 
     
     Bilezikler külottan çıktı 
     Kısa süre sonra da, çarşaflar içindeki Alcan'ın aradığı fırsat doğdu. 
     Kuyumcu Halıcı'nın dikkati tanımadığı bir kadından gelen aşk telefonuyla dağılınca, Alcan, aldığı bileziklerle işyerinden ayrıldı. Halıcı halen 'tele - aşk'a dalmışken dışarıda kendisini bekleyen otomobile bindi ve ikisi kadın üç kişilik soyguncu şebekesi kayıplara karıştı. 
     Melek Yıldız'ın telefonu kapamasının ardından altınların kaybolduğunu fark eden kuyumcu Halıcı, polisi arayarak yardım istedi. Kent çıkışlarını kontrol altına polis, sadece plakasının 34 TU bölümü tespit edilebilen otomobili Erzincan yönüne gittiğini saptadı. Ilıca yakınlarında barikat kurularak durdurulan araçta bulunan Kadriye Alcan, Melek Yıldız ve Ali Dinç kıskıvrak yakalandı. 
     Emniyet Müdürlüğü'ne götürülen iki kadının külotlarından 7.5 milyar lira değerinde altın bilezik çıktı. 
     



 YAŞAM 
















</TEXT>
</DOC>
