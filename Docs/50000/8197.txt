<DOC>
<DOCNO> 8197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/soneko21.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski Devlet Bakanı Taner "Radikal karar beklemiyorum" 
</HEADLINE>
<TEXT>

     Eski devlet bakanlarından Güneş Taner, ''sanırım bu akşam gerekli kararlar alınır. Ancak radikal kararlar alınacağını sanmıyorum'' dedi. 
     Devlet Bakanı ve Başbakan Yardımcısı Mesut Yılmaz'ı ziyaret eden Taner, Başbakan Merkez Bina'dan ayrılırken, gazetecilerin soruları üzerine, piyasalardaki gelişmeler konusunda Yılmaz'a görüşlerini aktardığını vurguladı. 
     ''Bu akşam gerekli kararların alınacağını tahmin ediyorum'' diyen Taner, Türkiye'nin bu krizi de atlatacağı düşüncesinde olduğunu kaydetti. Taner, ''radikal kararların söz konusu olup olmadığı'' yolundaki soruya karşılık, ''radikal kararlar alınacağını tahmin etmiyorum. Programın gidişatı ve içeriği, böyle bir şeyi gerektirmiyor. Ama bu tabii hükümetin alacağı bir karardır'' şeklinde konuştu. 




</TEXT>
</DOC>
