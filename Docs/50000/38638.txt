<DOC>
<DOCNO> 38638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sonspo05.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Batistuta yine kadro dışı... 
</HEADLINE>
<TEXT>

     Arjantin Milli Takımı Teknik Direktörü Marcelo Bielsa, AS Roma'nın golcüsü Gabriel Batistuta'yı yine 18 kişilik milli takım kadrosuna çağırmadı. 
     Marcelo Bielsa, 5 Eylül Çarşamba günü Dünya Kupası Eleme Grubu'nda Brezilya ile yapılacak maçı için milli takım kadrosunu açıkladı. En son geçen Ekim ayında 2-1 Arjantin'in galibiyetiyle sona eren Uruguay maçında forma giyen Batistuta, Brezilya karşısında oynamak istediğini belirtmiş ama Bielsa bu futbolcuyu kadroya çağırmayacağını ima eden açıklamalarda bulunmuştu. Bielsa, Arjantin'in ünlü golcü futbolcusu Batistuta'yı neden kadroya çağırmadığını açıklamazken, takım arkadaşları, 74 maçta milli takıma 54 gol kazandıran Batistuta'nın finallerde de kadro dışı bırakılmasından endişe ediyor. 
     Otoriteler, Bielsa'nın AC Parma'da oynayan emektar savunma oyuncusu Roberto Sensini'yi kadro dışı bırakarak, TSV Bayer 04 Leverkusen'de top koşturan Diego Placente'yi milli takıma çağırmasını sürpriz olarak yorumluyorlar. Bu arada önümüzdeki günlerde River Plate'de oynayan Ariel Ortega'nın da kadroya dahil edilmesi bekleniyor. Ortega, milli takıma alınırsa kadroda Arjantin'de oynayan tek futbolcu olacak. 
     Cezalı olan Juan Sebastian'ın yerine Julio Cruz'un çağrıldığı 18 kişilik kadro şöyle 
     Kaleciler German Burgos Atletico Madrid-İspanya , Pablo Cavallero Celta de Vigo-İspanya 
     Savunma Roberto Ayala Valencia-İspanya , Nelson Vivas Inter Milan-İtalya , Walter Samuel AS Roma-İtalya , Mauricio Pochettino Paris Saint Germain-Fransa 
     Orta Alan Javier Zanetti Inter Milan-İtalya , Diego Simeone Lazio Roma-İtalya , Juan Pablo Sorin Cruzeiro-Brezilya , Marcelo Gallardo Monaco-Fransa , Matias Almeyda Parma-İtalya , Diego Placente Bayer Leverkusen-Almanya , Pablo Aimar Valencia-İspanya Forvet Hernan Crespo Lazio-İtalya , Cristian Gonzalez Valencia-İspanya , Claudio Lopez Lazio-İtalya , Julio Cruz Bolonia-İtalya , Gustavo Lopez Celta de Vigo-İspanya . 







</TEXT>
</DOC>
