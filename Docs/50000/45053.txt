<DOC>
<DOCNO> 45053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun21.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacikistan yakınlarında 5 bin Taliban yanlısı toplandı... 
</HEADLINE>
<TEXT>

     Tacikistan'daki Rus Sınır Muhafızları Komutanı General Sergey Cilkin, Afganistan'ın Tacikistan sınırı yakınlarındaki Taliban denetiminde bulunan bölgelerde, Taliban yanlısı 5 binden fazla yabancından oluşan bir gücün toplandığını söyledi. 
     Cilkin, basına yaptığı açıklamada, Tahhar ve Kunduz bölgelerinde toplanan bu kişiler arasında Çeçenler, Araplar ve Özbekistan'daki aşırı dinci örgütlerin üyelerinin bulunduğunu belirtti. Cilkin, ''Onlardan tahrik bekliyoruz. İsyancılar, Özbekistan ve Tacikistan'ın istikrarını bozmak için bu ülkelere sızmayı deneyecekler'' dedi. 
     General Cilkin, Rus sınır muhafızlarının sayısının artırılacağını da belirtti. 
     Moskova ve Duşanbe yönetimleri arasında varılan anlaşma çerçevesinde, Afganistan ve Tacikistan arasındaki 1200 kilometrelik sınırda yaklaşık 11 bin Rus askeri görev yapıyor. 
     






</TEXT>
</DOC>
