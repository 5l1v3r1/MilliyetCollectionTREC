<DOC>
<DOCNO> 12616 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun04.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
H l deprem sigortanız yok mu 
</HEADLINE>
<TEXT>

Felaketler aklımızı başımıza getirmiyor. Deprem sigortası yaptırması gereken 11 milyon konuttan sadece 654 bini poliçe aldı. Sigorta için 27 Mart son gün 
     ASLI ÖKTENER İstanbul 

     Depremde onbinlerce insan yaşamını yitirdi, yüzbinlerce insan sokakta kaldı, ama biz yine de akıllanmadık. Hükümetin deprem sigortası için vatandaşlara verdiği süre sadece dört gün sonra sona eriyor. Yaklaşık 11 milyon konutun olduğu Türkiye’de, Zorunlu Deprem Sigortası yaptıranların sayısı 654 binde 22 Mart itibariyle kaldı. Hükümetin 2001 yılı hedefi ise 1. 5 milyondu. 
     
En çok İstanbul’da      Doğal Afet Sigortaları Kurumu Yönetim Kurulu üyesi Cahit Nomer, vatandaşların ilgisizliğinden yakınırken, olası bir afete karşı İstanbul bölgesi için 6 firmadan 540 milyon dolarlık teminat alındığını da söyledi. Valilikten alınan bilgiye göre yaklaşık 2 milyon 400 bin konutun bulunduğu İstanbul, 268 bin 920 poliçe satışıyla listede ilk sırada yer aldı. 
     Onu 91 bin 889 poliçe ile Ankara, 51 bin 572 poliçe ile İzmir izledi. Depremin vurduğu Afyon, Bolu, Bursa, Erzincan ve Yalova’da poliçe satışlarının düşük olması da dikkat çekti. 
     
5 SORU CEVAP      27 Mart’ı kaçırmayın 
1- Zorunlu Deprem Sigortası nedir 
     Herhangi bir doğal afete karşı kamu binaları ile köylerdeki binalar dışında tüm konutların sigortalanması. 
     
2- Yetkili kuruluşlar hangileri 
     Poliçeler, Ray, Koç Allianz, Ak, Anadolu, Ankara, AIG, Axa Oyak, Başak, Batı, Bayındır, Birlik, Commercial Union, Demir, Ege, EGS, Emek, Garanti, Generali - Kent, Güneş, Güven, Hür, Işık, İhlas, İsviçre, Merkez, Rumeli, Sanko, Şeker, Genel, Teb, Ticaret, Toprak, Türk Nippon ve Yapı Kredi sigortadan oluşan 34 şirket tarafından pazarlanıyor. 
     
3- Neyi güvence altına alıyor 
     Deprem ve deprem sonucu meydana gelecek yangın, infilak, yer kayması dahil binalarda ve temellerinde doğrudan neden olacağı maddi zararlar sigorta bedeli kadar teminat altına alıyor. 
     
4- Bedel nasıl tesbit ediliyor 
     Betonarme binalarda metrekare için 150, yığma kagir binalarda 100 milyon, diğer yapılarda ise 50 milyon olarak hesaplanıyor. Bu da 100 metrekarelik bir betonarme konutta 15 milyar lira oluyor. Birinci derece deprem bölgesinde bulunan 100 metrekarelik betonarme konut için yıllık prim 30, ikinci derece deprem bölgesinde 21, üçüncü derece deprem bölgesinde ise 11 milyon 250 milyon lira. 
     
5- 27 Mart’tan sonra ne olacak 
     Devlet 27 Mart’ı belirledi çünkü o tarihten itibaren meydana gelecek depremlerde vatandaşlara onarım ve kira gibi yardımında da bulunmayacak. Deprem sigortası 27 Mart’tan sonra yapılmayacak diye bir şey yok. Bu tarihten sonra da yapılabilir. 
     
     


 GÜNCEL 




























</TEXT>
</DOC>
