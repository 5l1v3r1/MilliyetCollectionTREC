<DOC>
<DOCNO> 30185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/eko11.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Esas sorun Türk Telekom yönetimi 
</HEADLINE>
<TEXT>

     Financial Times gazetesinde yer alan haberde IMF’nin İcra Direktörleri toplantısını ertelemesinin nedeni olarak Türkiye’nin bankacılık ve Türk Telekom yönetiminin oluşturulması konularında verdiği sözleri yerine getirmemesi gösterildi. Haberde, Türkiye’nin mayıs ayında IMF’ye "Telekom yönetimin oluşturulmasının politik çıkarlardan bağımsız olacağının" sözünü verdiğinin altı çizildi. 
     Buna rağmen, Devlet Bakanı Kemal Derviş’in Türk Telekom yönetimine sadece iki atama yapabildiği ve diğer isimlerin, MHP tarafından yapılan politik atamalar olduğu kaydedildi. 
     Ayrıca yeni yönetim kurulunun başkanlığına MHP yanlısı İbrahim Hakkı Alptürk’ün atanmasının beklendiği, ancak kendisinin bu görevi yapabilecek yetkinliğe sahip olmadığı belirtildi. 
     



 EKONOMİ 



























</TEXT>
</DOC>
