<DOC>
<DOCNO> 6972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/spor/spo05a.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NİELSEN Fair-play istiyor 
</HEADLINE>
<TEXT>

     "G.Saray başarılı" 
     GALATASARAY’IN, yönettiği maçlarda hiç yenilmediği ve uğurlu hakem olarak görülen Danimarkalı Kim Milton Nielsen, Sarı - Kırmızılı takımla yeniden bir araya gelecek olmaktan mutluluk duyduğunu belirtti. İstanbul’a dün gelen Nielsen, iki takımdan da fair - play beklediğini,Galatasaray’ın son yıllardaki başarılı grafiğiyle Avrupa’nın en iyi takımları arasında yer aldığını söyledi. 
     
"Yakın takipteyim"      NİELSEN, Galatasaray’ın Kopenhag’ta, Arsenal ile oynadığı ve kazandığı UEFA Kupası finalini izlediğini bildirdi, "Unutulmaz bir karşılaşmaydı" dedi. Danimarkalı hakem, sadece Galatasaray’ı değil, Türk Milli Takımı’nı da yakından takip ettiğini ifade ederek, "Türkiye, son iki Avrupa Şampiyonası finallerine kalarak kaydettiği aşamayı gösterdi. Bence gerisi gelecek" diye konuştu. 
     
"Herkes eşittir"      İRFAN KURTULMUŞ 

     HAGİ’Yİ çok iyi tanıdığını belirten Nielsen, "Maç sıfırdan başlıyor ve sahada herkes eşit. Futbol oynamak isteyen zaten kendisini oyun içinde belli eder. İstemeyen de cezasına katlanır" dedi. Galatasaray’ın ateşli bir seyirciye sahip olmasının futbola güzellik katacağını da vurgulayan Nielsen, "Seyirci ve tezahürat beni etkilemez. Seyircilerden de fair - play bekliyorum" dedi. 
     


 SPOR 




























</TEXT>
</DOC>
