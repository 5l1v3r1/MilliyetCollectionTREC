<DOC>
<DOCNO> 48281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/ekonomi/eko05.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
15 milyardan ucuza otomobil kalmayacak 
</HEADLINE>
<TEXT>

Yılbaşından itibaren otomobil fiyatlarına ve vergilerine zam yağacak. Fiyatlar, bugüne göre yüzde 30 - 35 oranında pahalanacak 
     Otovizyon ŞULE YÜCEBIYIK 

     Ekonomik kriz nedeniyle, otomobil sahibi olmak orta gelirli vatandaş için imkansız hale geldi. 2002 yılında ise hayal olacak. Bunun en önemli nedeni, devletin otomobile uyguladığı vergileri artıracak olması. 2002’de, yüzde 6’ya çekilen ek taşıt alım vergisi yüzde 12’ye yükseltilecek. Taşıt Alım Vergisi’nin TAV ise yüzde 75 oranında artırılması bekleniyor. 
     
     Devlet zammı 
     Bu durumda 2001 yılı TAV’ı 623 milyon 80 bin lira olan 2 yaşında ve bin 132 kg. ağırlığında bir otomobilin TAV’ı 1 milyar 109 milyon liraya çıkacak. 
     Bunun yanı sıra Motorlu Taşıtlar Vergisi başta olmak üzere otomobil üzerindeki sabit vergilerin de ortalama yüzde 75 oranında artırılacağı öngörülüyor. 
     Sektörde, gerek ithalatçılar gerekse yerli otomobil firmaları, 2001’in başında gerçekleşen devalüasyondan sonra oluşan kur farklarını fiyatlara yansıtmadılar. 10 ayda Euro, lira karşısında yüzde 139, dolar ise yüzde 134 değer kazandı. 
     Bu farklar, zorunlu olarak 2002’nin başından itibaren fiyatlara yansıyacak. 
     Böylelikle, devletin yapacağı vergi zamlarıyla birlikte otomobil fiyatları yüzde 30 ile 35 arasında pahalanacak. 
     
Fiyatlar ne olacak Model Fiyatı Ocak 2002 fiyatı milyon TL Şahin 1.6 11,800 15,340 - 16,000 Palio 1.4 13,000 16.900 - 17,600 Siena 1.4 13,223 17,190 - 18,000 Focus Ambiante 22,885 29,750 - 30,885 Clio Symbol 1.4 12,194 15,852 - 16,462 Megane 1.6 20,000 26,000 - 27,000 Astra 1.6i HB 19,600 25,480 - 26,460      
     Vergi ve kur artış tahminleri baz alınarak hesaplanmıştır. 
     
Galata’da 3 milyon dolarlık uçuş      OPET’in yeni ürünü Full Force’un yaklaşık iki haftadır TV’lerde yayınlanan reklam filmi otomobil meraklılarının ilgisini çekiyor. Tarihi Galata köprüsünün bir ucundan diğer ucuna atlamayı başaran otomobilin hikayesi çok çarpıcı. İngiltere’nin ünlü reklam filmi yönetmeni Garry Turnbull tarafından çekilen filmde, Fransa’dan getirilen özel bir kaskador rol aldı. İşi otomobil akrobatlığı olan François Schetelat’nın kullandığı otomobil eski kasa bir Toyota Corolla. Kaskadorun içine hiçbir destek yaptırmadan 20 metre uçtuğu görüntüler gerçek. Sabah 5.00’da çekilen film için köprüde itfaiye, dalgıç, ilkyardım dahil 100’e yakın bir ekip görev aldı. Benzin tüketimini yüzde 11.3 düşüren ve tüm benzin türlerinde kullanılan Full Force’un reklamı için yaklaşık 3 milyon dolar harcandı. 
     
BMW sahiplerine kredi kartı      BMW sahiplerini artık prestijli bir kredi kartı var. Finansbank, Kosifler Oto işbirliği ile gerçekleştirdiği "Kosifler Oto Gold Kredi Kart"ını BMW sahiplerinin kullanımına sunuyor. Kart sahipleri, Kosifler Oto servislerinden öncelikli randevu alabilecekler, harcama yaptıkça biriken "Finans puanölarıyla hizmetlerden indirim alabilecekler. Finansbank’ın gold kart sahiplerine tanıttığı tüm avantajlardan faydalanabilecekler. 
     Kart için başvurular, Kosifler Oto showroomlarına, servislerine veya Finansbank’a yapılabilecek. 
     



 EKONOMİ 
















</TEXT>
</DOC>
