<DOC>
<DOCNO> 37138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/son/sontur31.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan erken seçim istedi 
</HEADLINE>
<TEXT>

     Adalet ve Kalkınma Partisi kurucu üyesi Recep Tayyip Erdoğan, erken seçim istedi. 
     Erdoğan, Bilkent Otel'den ayrılırken gazetecilerin bazı muhalefet partisi liderlerinin erken seçim istediğini hatırlatmaları üzerine, ''Ben de siyasi parti liderlerinin baktığı gibi bakıyorum. Halkın da öyle baktığına inanıyorum. Bu konuda benim de kişisel kanaatim, isabetli bir görüş...'' dedi. Ak Parti'nin kurucu genel başkanı olup olmayacağına ilişkin bir soruyu yanıtlarken de Erdoğan, Perşembe günü Kurucular Kurulu'nun toplanacağını anımsatarak, ''Onun kararını Kurucular Kurulu verecek. O kararı hep birlikte göreceğiz'' diye konuştu. 
     
     Ak partiye ilk katılım 
     Şanlıurfa Milletvekili Zülfikar İzol, Adalet ve Kalkınma Partisi'ne katılan ilk milletvekili oldu. 
     FP'nin kapatılmasıyla bağımsız kalan İzol, TBMM Başkanlığı'na sunduğu dilekçede, ''21. Dönem Bağımsız Şanlıurfa Milletvekiliyim. Adalet ve Kalkınma Partisi'ne katıldım'' dedi. Çok sayıda milletvekilinin de yarın bu partiye katılması bekleniyor. 







</TEXT>
</DOC>
