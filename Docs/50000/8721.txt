<DOC>
<DOCNO> 8721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/soneko08.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit çağırdı, Mesut Yılmaz gezisini kesip Ankara'ya dönüyor 
</HEADLINE>
<TEXT>

     Devlet Bakanı ve Başbakan Yardımcısı Mesut Yılmaz, Başbakan Bülent Ecevit'in çağrısı üzerine Yalova'daki programını yarıda keserek, Ankara'ya gideceğini bildirdi. 
     Yılmaz, Yalova Valisi Nihat Özgöl'ü ziyaretinden sonra yaptığı açıklamada, ''Sayın Başbakan Ankara'ya çağırdı. İlk törene katıldıktan sonra Ankara'ya döneceğim'' dedi. 
     Gazetecilerin, ''Ekonomiden sorumlu bakanlık olarak ANAP'ın adı geçiyor, siz hazır mısınız '' sorusu üzerine Yılmaz, ''Ben sadece, ekonomi yönetimiyle ilgili düzenleme düşünüyoruz dedim. Bundan sonrası gazetelerin kendi tahminleri. Ona bir şey diyemem'' diye konuştu. 
     Mesut Yılmaz, Valilik ziyaretinin ardından Giyim Sanayicileri Derneği Eğitim Vakfı İlköğretim Okulu'nun açılış törenine katılmak üzere, Çiftlikköy İlçesi'ne hareket etti. 




</TEXT>
</DOC>
