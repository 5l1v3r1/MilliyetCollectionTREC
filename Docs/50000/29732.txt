<DOC>
<DOCNO> 29732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/siyaset/siy01.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Eleştirilere Şerefsİz’ diye bağırdılar 
</HEADLINE>
<TEXT>
FP’de kavga’ patladı 
500’e yakın FP’li belediye başkanı, Altınpark’ta gergin bir toplantı yaptı. Yenilikçi Abdullatif Şener gelenekçi bir belediye başkanının üzerine yürüdü 
     ABDULLAH KARAKUŞ Ankara 

     Yeni parti kurma çalışmasını sürdüren eski FP'liler arasındaki kavgayı Necmettin Erbakan da önleyemedi. Erbakan'ın mesajı birleştirmeye yetmezken, bazı partililer arasında sert tartışmalar yaşandı. 
     Kutan, dün 500'e yakın belediye başkanını Altınpark'ta topladı. Toplantının başında söz alan gelenekçi Bozgeyik, yenilikçileri "hain ve bölücü" olmakla suçladı. Abdüllatif Şener'i "O kadar bakanlık yaptı bize ne yararı oldu " diye eleştiren Bozgeyik, "Geçmişte bazı görevlerde bulundular. Ama bir şey yapamadılar. Şimdi ise partiyi bölmeye çalışıyorlar" dedi. 
     
     Böyle olursa, biz bu işte yokuz’ 
     Bu sözler üzerine Şener yerinden kalkarak Bozgeyik'in üzerine yürüdü. Şener, "Yok böyle bir şey. Nereden çıkarıyorsunuz bunları " diye tepki gösterdi. Bozgeyik, Erdoğan'ı da "Tayyip Bey Gaziantep'e geldiğinde 'Özal bile Erbakan'dan daha fazla bu ülkeye hizmet etti' demiştir. Bu ne biçim anlayıştır Böyle birlik beraberlik mi olur " diye eleştirince yenilikçi Büyükkılıç tepki gösterdi ve "Asıl siz bu gibi laflarla beraberliği sağlayamazsınız. Bu sözleriniz beraberliği dinamitlemeyi sağlar. Böyle davranacaksanız biz bu işte yokuz" dedi ve toplantıyı terketti. 
     Büyükkılıç ile beraber çıkan bazı eski FP'lilerin ise "Şerefsiz bunlar, bunlarla bir yere gidilmez" dedikleri duyuldu. 
     
     Kutan Allah rızası için 
     Kutan da eski FP'lileri, "Allah rızası için nefis ve arzularınızı bir kenara bırakın" diyerek uyardı. Kutan şunları söyledi "Kırgınlıkları bir tarafa bırakmalıyız. Affedici olmalıyız. Tek bir çakıl taşının bile bu camiadan gitmesini istemiyoruz. Bizim de hatalarımız olmuş olabilir. Herkesten helallık diliyoruz." 
     
     Erbakan'ın mesajı 
     Kutan toplantının sonunda da Erbakan'ın mesajını iletti. Kutan, "En başta muhterem Erbakan Hocamız da Sonuna kadar bütün arkadaşlarımıza sahip çıkalım. Gerekiyorsa yakalarından tutup gitmeyin diyelim' diyor. O da tek bir çakıl taşının gitmemesini istiyor" şeklinde konuştu. 
     Ankara Büyükşehir Belediye Başkanı Melih Gökçek de "Erbakan ve Kutan'ı ikna edemedim. Parti küçük olsun, benim olsun anlayışıyla bir yere gidilmez. Bülent Bey'de anlaşılması lazım" dedi. 
     
Cenazede el öptürdüler      MUSTAFA İSTEMİ 

     Siyasi yasaklı Necmettin Erbakan ile kapatılan FP’nin Genel Başkanı Recai Kutan, MSP kurucularından Orhan Batı’nın cenaze töreninde buluştular. Hacı Bayram Camii’ne ayrı ayrı gelen Erbakan ve Kutan, cenaze namazının kılınmasından sonra başsağlığı dileklerini kabul ettiler ve el öptürdüler. Ankara Belediye Başkanı Melih Gökçek namazdan sonra Erbakan’ın elini öperek camiden ayrıldı. 
     



 SİYASET 












</TEXT>
</DOC>
