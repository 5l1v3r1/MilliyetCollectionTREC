<DOC>
<DOCNO> 19660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/spor/spo05.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapraz Ateş 
</HEADLINE>
<TEXT>

Fener kazanır      FENERBAHÇE seyircisi 90 dakika takımını desteklerse, oyuncular da o paralelde Galatasaray’ı yenerler. 2 - 1 Fenerbahçe kazanır. 
TURHAN SOFUOĞLU 

Sinirine hakim olan      G.SARAY’IN tek avantajı üç puan önde olması. Fenerbahçe kazanmak zorunda, G.Saray için beraberlik de yeterli. Tansiyonu çok yüksek maç izleyeceğiz. Centilmence geçmesi tek isteğimiz. Bana göre sinirlerine hakim olan taraf kazanacak. 
UĞUR TÜTÜNEKER 

Telafisi yok      FENERBAHÇE açısından telafisi yok. Bir yılın, tüm çabaların son noktası. Fenerbahçe için son yılların en önemli maçı. 2 - 0 ya da 3 - 0 Fenerbahçe alır. 
İSMAİL KARTAL Eski futbolcu 

En az iki fark      F.BAHÇE kazanmalı. Beraberlik bile düşünelecek gibi değil. İşin doğrusu F.Bahçe kendi sahasının atmosferinde Galatasaray’ı yener. En az iki fark olur. 
ALPARSLAN ERATLI Efsanevi kaptan 

Tecrübemiz var      KAZANIRSAK şampiyonluk yolunda kendimizi "işi bitirdik" diye görebiliriz. Hatta beraberlik bile hedefe çok yaklaştırır. Maç için şansımız çok fazla. Çünkü stresli çıkmıyoruz ve seyirciden etkilenmeyecek tecrübeye sahibiz. Bizim için ölüm kalım maçı değil. Tek arzumuz 100 yıldır devam eden rekabetin spor dışı bir tatsızlığa sahne olmadan sürmesidir. 
CÜNEYT TANMAN 

G.Saray avantajlı      FENERBAHÇE seyircisinin üstünlüğü, Sarı - Lacivertli ekip için ateşleyici bir faktör. İki takımın sezon başından beri oynadıkları futbola bakacak olursak, Galatasaray avantajlı. Galatasaray gerçek Galatasaray gibi oynarsa, rahatlıkla yener. 
İSMAİL DEMİRİZ 

Kritik maç      SENELERDİR böyle bir şey olmadı. Benim en büyük korkum hadise olmasıdır. Fenerbahçe kazansın isterim. 3 - 2 Fenerbahçe alır. 
OSMAN ARPACIOĞLU 

Şanslar 50      ŞARTLAR iki taraf için de zor. Ruh halini psikolojik olarak iyi hazırlayan takım avantaj sağlar. Teknik taktik ikinci planda kalır. Şanslar yüzde 50. 
AYKUT KOCAMAN 

2-0 Fener      BU maçı ne pahasına olursa olsun Fenerbahçe 2-0 kazanır. Fenerbahçe, oynadığı futbol, girdiği pozisyonlarla sahadan galip ayrılır. 
CEMİL TURAN 




 SPOR 






























</TEXT>
</DOC>
