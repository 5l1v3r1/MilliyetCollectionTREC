<DOC>
<DOCNO> 1025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yasam/yas04.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Yurdum insanından haberler 
</HEADLINE>
<TEXT>

Onlar birer çeyizzede’      TURGAY İPEK Erzurum DHA 

     Bir anlık dalgınlık sonucu ellerine iğne ve tığ batan Özlem Karslıoğlu 16 ile Çiğdem Kale 17 , parmaklarından ameliyat oldu. Karslıoğlu, "Çeyiz için dikiş dikerken parmağıma iğne battı. İğneyi çıkartmak isterken bu sefer ucu kırıldı" diye konuştu. Hastanede tanıştığı Karslıoğlu gibi çeyiz hazırlarken eline tığ batıran Kale de olayı şöyle anlattı "Bebek patiği örüyordum. Patikleri daha küçük mü dokusam’ diye düşünürken tığ parmağıma battı. Çıkartmak isterken ucu kırıldı..." 
     
Ava gelen’ TEDAŞ’a zıpkınlı’ savunma..      MURAT KARAMAN DHA 

     Adana’da bir kişi, kaçak elektrik kullandığı gerekçesiyle sayacını kontrole gelen TEDAŞ görevlilerine, balık avında kullanılan zıpkınla saldırdı. TEDAŞ görevlileri, ihbar üzerine, kaçak elektrik kullandığı öne sürülen Ferhat Has’ın 38 Kışla mahallesi 125 sokak 9 numaralı evine gitti. Memurları kapıda karşılayan Has, kaçak elektrik kullanmadığını söyleyip, görevlileri içeri almak istemedi, ardından ısrar eden memurları zıpkınla kovalamaya başladı. Memurlar kendilerini TEDAŞ’a ait 01 UL 729 plakalı otomobile atarken, Has da zıpkının tetiğine bastı. Zıpkın oku araca saplanırken yaralanan olmadı. Saldırının ardından gözaltına alınan Has, çıkarıldığı mahkemece tutuksuz yargılanmak üzere serbest bırakıldı. 
     
Çılgın kadını dört polis zor durdurdu      DHA 

     Yine Adana’da önceki gece intihar etmek isteyen aşırı alkollü bir kadın polise zor anlar yaşattı. 25 yaşındaki Hülya Özgören, önce bıçakla sokaklarda bağırarak dolaştı, gördüğü herkese saldırdı. Ardından tek katlı bir kafenin çatısına çıkıp intihar girişiminde bulundu. Soyunduktan sonra kendini bıçaklamaya kalkan Özgören’i polis zor zaptetti. Polislerin zorlukla giydirdikleri Özgören, kısa süre önce Almanya’nın Münih kentinden geldiğini ve iki çocuğunun kaçırıldığını iddia etti. 
     


 YAŞAM 






















</TEXT>
</DOC>
