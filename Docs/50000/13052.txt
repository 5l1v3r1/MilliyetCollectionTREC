<DOC>
<DOCNO> 13052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/ekonomi/eko02.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık kredilerdeki artıştan korkuyoruz 
</HEADLINE>
<TEXT>

Finansbank Genel Müdürü Onur Umut, sektörde batık kredilerde hızlı artış endişesi yaşandığını söyledi 
     FİNANS SOHBETLERİ KADİFE ŞAHİN 

     Bankacılık sektöründe batık kredi oranlarında artış endişesinin oluştuğunu belirten Finansbank Genel Müdürü Onur Umut, "Bankacıların en büyük ortak korkusu önümüzdeki aylarda ufat tefek batık kredi olaylarında aşırı derecede artış olması" diye konuştu. 
     Büyük rakamlı kredilerin sektörde daha rahat kontrol edildiğini ifade eden Umut, "Çünkü bu tür kredileri alan müşteriler ile yıllardır iyi ilişkilerimiz var ama bireysel kredi kartı batıkları ve küçük işletme kredilerinde büyük sıkıntılar yaşanmasını bekliyoruz. Toplum için en kötüsü de bu" dedi. 
     Özellikle otomobil kredilerinin dönüşünde sorun yaşanabileceğini belirten Umut, "Bu açıdan iç borçlanmada dövize endeksli k ğıt çıkarılmasını yararlı görüyorum. 1 milyon lira dolar kuru kabul edilebilir ve milletin karşılayabileceği bir kur değil" dedi. 
     
Finansbank krizi nasıl atlattı 
     Finansbank olarak her zaman gereğinden fazla likit para tutuyoruz. Bu dünyü bankacılığında çok normal birşey değil. İnsanlar paralarını daha fazla kazanmak için belirli yatırım araçlarına yatırırlar. Ülkemizde ise biraz daha likit olmak gerektiği için kendi boyutumuzda normalin çok üstünde likidite tutuyoruz. Son dalgalı kurun açıkladığı günün sabahı bile kriz olacağına ihtimal vermiyorduk. Nedeni ise bürokratların yaptığı açıklamalardı. Krizin çıkacağını bilipte ona göre önlem almadık. 
     
Krizi sorunsuz mu geçirdiniz 
     Kriz döneminde vadesi gelmemiş bir krediyi çağırma talebimiz olmadı. Müşterilerimizin üstüne de gitmedik. Kriz döneminde reel sektördeki payımızı hiç azaltmadık tam tersine etkinliğimiz biraz daha arttı. Kriz olmadığı zamanlarda elimizde olan ekstra likiditenin avantajını yaşadık. 
     Şu anda size devalüasyondan dolayı k r elde ettik diyemem. Ekonomik kriz tüm sisteme büyük tahribat verdi. Ancak olaydan en az yara almış bankalardan biri de Finansbank. 
     
     Sektörde işsizlik artacak 
Dövizdeki artışın nedeni nedir 
     Dövizin bu seviyelere gelmesinin bir nedeni de insanlardaki tedirginlik ve ne olacağının bilinmemesidir. Bunlar aşılıp güven tazelendiğinde TL’ye olan güvenin artacağına inanıyorum. Türkiye’de özellikle kasımdan sonra ithalat kesildi. Bunların vadeleri üç, altı ve dokuz aylıktır. Dolayısıyla döviz talebi gittikçe azalacak. Bunun yanında işçi ve turizm döviz girdileri başlayacak. Bu da döviz kur artışını frenleyici bir etkendir. 
     
Bugünlerde ne yapılabilir 
     Merkez Bankası, sadece aşırı yükselmelerde müdahale edeceğini belirtti. Ancak dövizi bir miktar daha normal seviyelere getirici bir müdahalenin iyi olacağını düşünüyorum. Ancak anlaşılıyor ki bu dönemi bu şekilde geçireceğiz. Uzun vadeli dövize endeksli borçlanma açık pozisyon açısından dövize olan tüm talebi keser ve kuru bir miktar aşağı çeker. 
     
Program neler içermeli 
     Türkiye’nin ana sorunu yapısal sorunlar. Yapısal sorunlar çözümlenmezse toparlandıktan bir süre sonra yine kriz yaşarız. Hepimizin beklentisi kısa vadeli iyileştirmenin yanında temel sorunları çözmeye çalışmak. Zaten Kemal Derviş de bunu yapmaya çalışıyor. 
     
     Kur artışı duracak 
Banka tasfiyesinin kolaylaştırılmasını nasıl değerlendiriyorsunuz 
     Çok olumlu buluyorum. 
     
Oluşacak olan işsizliği sektör kendi içinde eritebilir mi 
     Bir kısmını eritebilir ama tamamını eritebileceğini maalesef zannetmiyorum. Muhakkak bir işsizlik artışı olacak. 
     
Piyasalara ilişkin beklentiniz nedir 
     Kurda artış beklemiyorum. TL faizlerinin şu anki seviyelerini sürdürmesini bekliyorum. 
     
     Yüksek kurun mantığı yok 
     Finansbank Genel Müdürü Umut, yüksek döviz kurunun ekonomiye zarar verdiğine dikkat çekerek Merkez Bankası’nın müdahale etmesinin yararlı olacağını söyledi. Umut, "Krizden tüm ülke nasibini aldı. Bunun önümüzdeki günlerde sıkıntılar yaratacağını düşünüyorum. Döviz kurunun mevcut seviyelerin üstüne çıkmaması ve düşmesi lazım. Piyasa bu kuru kabul etmiyor. Her sektörden yüksek kura tepki var. Kur 850 binin üstünde olmamalı. Daha yükseğinin mantığı yok" dedi. 
     
     


 EKONOMİ 





















</TEXT>
</DOC>
