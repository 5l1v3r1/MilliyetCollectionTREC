<DOC>
<DOCNO> 3536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/son/sondun12.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'te dinamit fabrikasında patlama 
</HEADLINE>
<TEXT>

     Norveç'in güneyinde bulunan Drammen yakınlarındaki dinamit fabrikasında şiddetli patlama meydana geldi. 
     Nettavisen gazetesinde yayımlanan haberde, Dyno adlı sanayi grubuna ait dinamit fabrikasında bu sabah saatlerinde henüz belirlenemeyen nedenle şiddetli patlama meydana geldiği belirtildi. 
     Haberde, fabrikada çalışan işçilerin tahliye edildiği, yerel polisin bölgeye giriş-çıkışları yasakladığı ve patlamayla ilgili soruşturma başlattığı kaydedildi. Patlamadan sonra gökyüzünü kalın bir duman tabakası kapladığı, zehirli gazlardan oluştuğu sanılan dumanın, yaklaşık 55 bin kişinin yaşadığı Drammen kentine doğru yayıldığı ve polisin kentte yaşayanları tahliye edebileceği belirtiliyor. 




</TEXT>
</DOC>
