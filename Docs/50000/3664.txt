<DOC>
<DOCNO> 3664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yasam/ayas.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Affın her anını değerlendirdiler 
</HEADLINE>
<TEXT>

13 otomobil çaldılar, 4 ev soydular, 11 kapkaç olayına karıştılar... Aftan yararlanan Murat Sertkol ile Kürşat Sağır tüm bunları 20 günde başardı’ 
     DİNÇER ŞEREF İstanbul 

     Şartla salıverilme yasası ile tahliye edilen cinayet suçlusu Murat Sertkol 18 ile aftan yararlanarak 1 hafta önce cezaevinden çıkan Kürşat Sağır 18 , 13’ü otomobil hırsızlığı olmak üzere, 28 olaya karıştıkları gerekçesiyle tutuklandı. Etiler’de, 97 CET 17 plakalı araçla kapkaç yapan 2 arkadaş, Beşiktaş İlçe Emniyet Müdürlüğü ekipleri tarafından suçüstü yakalandı. 
     
     Otomobil kız gibidir...’ 
     Sertkol, otomobillere aşık olduğunu belirterek şöyle konuştu "Hiç kız arkadaşım olmadı. Arabaları bir kızı sever gibi seviyorum. Adamın 4 arabası varsa, ben birini alıyorum, biraz gezip sonra iade ediyorum. Ben cezaevinde büyüdüm. Yaşıtlarım güzel arabalara binerken, benim hiçbir şeyim olmadı. Benim tek suçum fazlasıyla araba meraklısı olmak" 
     İstanbul Adliyesi’ne sevk edilen zanlılar, Cumhuriyet Savcısı Atilla Alıcı tarafından sorgulandı. İki arkadaş hakkında toplam 40 dosya bulunduğu belirtildi. 
     
     Cezaevi, dışarıdan kolay’ 
     20 gündür özgür olduğunu söyleyen Sertkol, "Cezaevinde yaşamak, dışarıda yaşamaktan daha kolay. Beni bıraktılar ama ne yapacağımı bilmiyordum. Sicilim kötü olduğu için insanlarda kötü gözle bakıyor" diye konuştu. 
     Murat Sertkol 20, Kürşat Sağır ise sadece 7 gün serbet kaldı... Ancak bu süre içende "13 otomobil çaldılar, 4 evi soydular, 11 kapkaç olayına karıştılar" Operasyonu genişleten polis, zanlıların gösterdiği yerlerde bir gaz tabancası, 800 dolar, 11 bin İtalyan Lireti, 85 milyon lira ve iki cep telefonu ele geçirdi. 
     
     Abisinin katili yerine 2 kişi öldürdü 
     İSTANBUL Milliyet 

     Şartlı Salıverme Yasası’nda yararlanarak tahliye edilen yaralama’ hükümlüsü Metin Şimşek, abisinin katilini bulmak için Fikirtepe’ye gitti. İlk önce bilgi almak için temizlik maddeleri satan bir dükkana giren Şimşek, tartıştığı Aydın Kaya’ya ateş etti. Ardından da manav Halil Akkaya’yı ensesinden vurdu. Şimşek, alt sokakta başına ateş ederek intihar etti. Akkaya öldü Kaya ağır yaralı. 
     
     Her nevi eşya itinayla çalınır 
     Hırsızlık suçundan hükümlü bulundukları cezaevinden, Şartla Salıverilme Yasası’ndan yararlanarak tahliye olan 3 kişi, aynı suçtan tutuklanarak tekrar cezaevine konuldu. Nevşehir’de çeşitli ev, işyeri ve otomobillerden sigara, yiyecek, saat, televizyon, LPG tüpü, oto teybi ve cep telefonu çalan Ferhat Ekici, Cemil Karcı ve Hanifi Güzel, şuç üstü yakalandı. 
     
     23 bin kişi affedildi 
     ANKARA Milliyet 

     Adalet Bakanı Hikmet Sami Türk, Şartla Salıverme Yasası’ndan 23 bin 314 kişinin yararlandığını açıkladı. Yasanın firarilere teslim olmak için verdiği 1 aylık sürenin önceki gün sona erdiğini hatırlatan Türk, 829’u tutuklu, 22 bin 485’i hükümlü olmak üzere, toplam 23 bin 314 kişinin yasadan yararlandığını belirtti. 
     


 YAŞAM 



















</TEXT>
</DOC>
