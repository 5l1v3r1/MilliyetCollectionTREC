<DOC>
<DOCNO> 44730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo11.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçeli futbolcular mağaza açılışında 
</HEADLINE>
<TEXT>

     Fenerbahçe Teknik Direktörü Mustafa Denizli ve sarı-lacivertli takımın futbolcuları, bugün bir mağazanın açılışına katıldı. 
     Denizli, Bağdat Caddesi'ndeki mobilya mağazasının açılışı için düzenlenen törende, açılış kurdelasını sanatçı Mehmet Ali Erbil ile birlikte kesti. 
     Açılışa Kennet Andersson, Mert Meriç, Ceyhun, Mustafa ve Ali Güneş katılırken, Mehmet Ali Erbil, uzun süredir gol atamayan Andersson'a takılarak, ''Mağazadan ilk sen içeri gir, belki bundan sonra gol atarsın'' dedi. 
     Fenerbahçe taraftarı olan Erbil, teknik direktör Denizli'ye de ''Geçen yıl şampiyonluk sözü vermiştin, tuttun, bu sezon da şampiyon olacak mıyız'' diye sorarken, tecrübeli teknik adam, ''Yine olacağız'' karşılığını verdi. 
     






</TEXT>
</DOC>
