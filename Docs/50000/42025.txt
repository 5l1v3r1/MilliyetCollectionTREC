<DOC>
<DOCNO> 42025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sontur20.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik üssü hareketli 
</HEADLINE>
<TEXT>

     ABD'deki saldırılar ve patlamaların ardından ''üst düzey güvenlik tedbirleri'' alınan İncirlik Üssü'nde, olağan hareketlilik sürüyor. 
     İncirlik Üssü'nde, öğle saatlerine kadar iki savaş ve iki nakliye uçağı iniş, iki tanker uçağı da kalkış yaparken, öğleden sonra ise iki F-16 savaş uçağının kalkış yaptığı gözlendi. Alarm durumu, en üst düzey olan Delta'dan, bir alt seviyedeki Charlie'ye dönüştürülen üste, olağanüstü bir hareketlilik gözlenmezken, bazı hangar kapaklarının zaman zaman açık tutulduğu görüldü. 
     Yetkililer, askeri görevlilerin değişen duruma göre değerlendirme yapıp hazırlıklarını sürdürdüklerini ve şu anda zorunlu olanlar dışındaki sivil Türk personelin üste tutulmadığını bildirdiler. 
     







</TEXT>
</DOC>
