<DOC>
<DOCNO> 38213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yazar/akyol.html </URL>
<DATE> 2001/08/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ulusal güvenlik ve AB 
</HEADLINE>
<TEXT>

     ANAP lideri Mesut Yılmaz, konuyu bugünkü MGK toplantısına getireceğini söylüyor 
     - Meclis'in açılmasından önceki, bu son MGK toplantısıdır. Milli Güvenlik kavramıyla ilişkili maddeleri konuşmamız lazım. Konuyu gündeme getireceğim. 
     Hangi maddeler 
     - Mesela 13, 14, 26 ve 28. maddeler... 
     Bunlardan 13. madde "temel hak ve hürriyetlerin sınırlandırılmasını", 14. madde "kötüye kullanılmasının" önlenmesini düzenliyor. 
     26. madde düşünce hürriyetiyle, 28. madde basın hürriyetiyle ilgili... 
     Önce, asker sivil hepimiz şunu görmeliyiz Bu maddelerdeki hürriyetleri genişletmeden AB'ye üye olamayız 
     Hürriyetleri genişletmek "ulusal güvenlik kavramına"na uymuyorsa, ya bu kavramı değiştirmek, ya da AB üyeliğinden vazgeçmek gerekecektir... Demek ki, "tartışılacak bir şey yok" değil. 
     
     PARTİLER arası uzlaşma komisyonunun hazırladığı Anayasa değişikliği taslağında bu maddeler değiştiriliyor. Evvela, uzun ve ayrıntılı ifadeler yerine, kısa ve genel kavramlar kullanılıyor. Yoruma daha müsait hale getiriliyor. 
     Kaygının bir sebebi bu olabilir. Bir de AİHM içtihatları uygulanırsa, yorum yoluyla, hürriyetler daha da genişler ve "kötüye kullanma" sorunu gündeme gelebilir. 
     Değişiklik taslağında, hürriyetlerin kısıtlanmasının "ölçülü" olması kuralı getiriliyor aşırı kısıtlamalara imkan verilmiyor. 
     Taslakta devletin ülkesi ve milletiyle bölünmezliği ve Cumhuriyet'in nitelikleri ve resmi dil Türkçe hükmü korunmaya devam ediyor. Ancak "varlığını tehlikeye düşürmek, sosyal sınıf hakimiyeti, ayırım yaratmak" gibi kavramlara yer verilmiyor. 
     26. maddede, "düşünceyi açıklama ve yaymada kanunen yasaklanmış dil kullanılamaz" ifadesi çıkarılıyor. 
     
     ASKER gözüyle bakıldığında bu değişikliklerin bir kısmından kaygı duyulabilir. Etnik milliyetçiliğin yükseldiği bu çağda, kaygıları hafife almamak ama abartmamak da lazım. 
     Devletin "iç atmosferi" bu kaygıları sürekli vurgulamaktadır. Kemal Derviş gibi "liberal sosyal demokrat" bir ismin bile "irticai şirket" paranoyasına uyarak, sermayenin nasıl dünyevileştirici sekülerleştirici bir faktör olduğunu unutmuş olması, "iç atmosfer"in etkisini göstermektedir 
     Halbuki AB süreci çok boyutludur ve "devletin iç atmosferi" bakış açılarından sadece biridir AB sürecinin diplomatik, siyasi, ekonomik, kültürel yönleri vardır. 
     AB üyesi olacak bir Türkiye siyaseten ve iktisaden son derece de güçlenecektir. Onun için dışişleri bakanları, ekonomi bakanları, maliye bakanları, bu konularda duyarlı başbakanlar daima AB üyeliğine büyük önem vermişlerdir vizyonlarını "iç atmosfer"le sınırlandırmamışlardır. 
     Yılmaz'ın konuyu gündeme getirmesi isabetli olmuştur. Bakalım bir adım atılabilecek mi 12 Kasım'da AB'nin yayımlayacağı "İlerleme Raporu"undan önce Türkiye'nin ciddi adımlar atması gerekmektedir. Ekonomik kriz için de şarttır bu... Bakalım ne olacak 
     
     







Ulusal güvenlik ve AB 


Bostancıoğlu’nun koltuğu sarsıldı 


Ata’yı kopyalasınlar 


Tevbih günü 


TIR'da dış politika 


Ulusal güvenlik ve MGK toplantısı 


Onlar artık üniversite şehri olmak istiyor... 


Depremin vurduğu gençlik 


Krizin uğramadığı kent 


Ölçü üretim ve istihdam 


İşte at işte meydan 


Dost acı söyler 


</TEXT>
</DOC>
