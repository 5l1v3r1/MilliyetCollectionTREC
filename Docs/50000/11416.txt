<DOC>
<DOCNO> 11416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/guncel/gun03.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyete yine panikte 
</HEADLINE>
<TEXT>

Narkotik operasyonları daha önce Biricik Suden ve Yasemin Kozaoğlu gibi pek çok sosyetik ismi vurmuştu. Bu nedenle yeni operasyonlar sinirleri biraz gerdi.. 
     DENİZ ALTUNTAŞ 

     Narkotik Şube'nin uyuşturucu operasyonlarında sosyetenin ünlü isimleri de sorgulandı. Bu nedenle halen uyuşturucu kullanan ya da uyuşturucuyu bırakan sosyetik isimler yeni operasyonlarda kendi isimlerinin ortaya çıkmaması için gece gündüz dua ediyor. Zira yeni uyuşturucu operasyonları her an sosyeteye de kaydırılabilir. Tanınmış işadamı Ahmet Kozanoğlu'nun güzel kızı Yasemin Kozanoğlu adı soyetede uyuşturucuyla anılan isimlerin başında geliyor. Gözaltında geçirdiği günlerden sonra özgürlüğüne kavuşan Kozanoğlu ne kadar uğraşsa da kamuoyunda kendisini aklayamadı. Hülya Avşar'ın kocası Kaya Çilingiroğlu'yla yaptığı kaçamakla adını tüm Türkiye'ye duyuran Biricik Suden de uyuşturucu kullanmaktan yargılandı. Düzenlenen bir operasyonla 12 kişiyle birlikte gözaltına alınan Suden, şimdilerde işadamı Can Akçay'la büyük aşk yaşıyor. 
     
Playboylar önde geliyor      Verdiği kulüp davetleriyle tanınan sosyetik işadamı Mehmet Birgen'in yanısıra Nurettin Hasman, İzzet Öz, Henri Adut, Atik Berberoğlu, Ali Kıroğlu, Ömer Faruk Kamaç ve Saffet Arıkan'ın da başı uyuşturucuyla belaya girmişti. Ve hepsi beraat etmişti.. 
     


 GÜNCEL 























</TEXT>
</DOC>
