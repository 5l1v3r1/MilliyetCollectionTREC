<DOC>
<DOCNO> 38341 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/siyaset/siy06.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
40 yıllık Kani, olur mu Yani 
</HEADLINE>
<TEXT>

TAYYİP’İN KASETTEKİ SÖZLERİ VEKİLLERİ KIZDIRDI 
     GÜNSELİ ÖNAL 

     Yenilik makyajı akıyor 
     Emre Kocaoğlu ANAP İstanbul Atalarımız "40 yıllık Yani, olur mu Kani" demiş. Dolayısıyla makyaj ne kadar abartılırsa abartılsın, çabuk dökülecektir. Zaten bu yenilik iddiası sirk makyajı gibi duruyordu. Çok belirgindi. Çabuk akmaya başladı. 
     
     Kendisiyle çelişkili 
     Uluç Gürkan DSP Ankara 1215 tarihli Magna Carta'dan beri, ne olmadığını ifade etmesi kimseden istenemez. Bu açıdan Tayyip Bey'e "Sen ne değilsin " diye bir sorgulamayı doğru bulmam. Ancak Tayyip Bey'in, kısa zaman aralıklarında ne olduğu konusunda birbiriyle çelişen farklı açıklamaları var. Bunların hangisinin, hangi koşulda doğru olduğunu açıklamak, hiç kuşkusuz Tayyip Bey'in yerine getirmesi gereken sorumluluğudur. 
     
     Takiyenin ta kendisi 
     Yücel Erdener DSP İstanbul Tüylerim diken diken oluyor. Ülkede h l bu adama güvenen varsa söyleyecek bir şey yok. "Halk istiyorsa laiklik elden gider" demek ne demek Bu adam takiyenin ta kendisi. Ama mutlaka yanlışlar bir yerden dönecektir. 
     
     Kim terörist ortada 
     Yusuf Kırkpınar MHP İzmir Laiklik elde tutulan bir cisim mi, elden gitsin Devlet laik olur. Ayrıca milletin her istediği demokrasiye uymuyorsa, o da olmaz. Millet savaş istiyor diye savaş mı açacaksın Millet istiyor diye dikta rejimi mi getireceksin Bunlar cahil insan, kafaları basmıyor. Kimin terörist olduğu ortada. Daha dün hapisten çıktı. Konumu tartışılan bir adam başkasına terörist diyemez. Her şeyi yapacak, sonra "değiştim" diyecek. Takiyelerinin gizli saklısı da kalmadı. İnançlı insanları suiistimal etmekten vazgeçsinler. Sap yiyip saman çıkarıyor. 
     
Tayyip’in kasedi Şişli Savcısı’nda      Kanal D'den konuşma bandını isteyen Savcılık, Tayyip hakkında hapis istemiyle dava açabilecek 
     İSTANBUL Milliyet 

     Şişli Cumhuriyet Savcılığı, Ak Parti Genel Başkanı Recep Tayyip Erdoğan'ın, kapatılan RP'nin Ümraniye İlçe Teşkilatı'nın açılışında yaptığı konuşması için inceleme başlattı. 
     Şişli Cumhuriyet Savcısı Turgay Evsen, Erdoğan'ın konuşmasını resen incelemeye aldı. Konuşmayı TCK'nın "Türklüğü, Cumhuriyeti, Büyük Millet Meclisi'ni, hükümetin manevi şahsiyetini, bakanlıkları, devletin askeri ve emniyet muhafaza kuvvetlerini veya adliyenin manevi şahsiyetini alenen tahkir ve tezyif etmek" suçunu düzenleyen 159. maddesi yönünden inceleyecek olan Evsen, Kanal D'den konuşma bandını istedi. 
     Suç tarihini 1994 olarak kabul eden, bu suçtan dolayı zamanaşımı süresinin 10 yıl olmasını dikkate alan Evsen, soruşturmayı tamamladıktan sonra bu maddeden sanık hakkında dava açabilmek için Adalet Bakanlığı'ndan izin isteyebilecek. 
     Bakanlığın da izin vermesi halinde, Erdoğan hakkında 1 - 6 yıl arasında hapis cezası istemiyle dava açılabilecek. 
     
DGM’den takipsizlik      DGM yetkilileri ise konuşmanın 1994'te yapılması nedeniyle TCK'nın 312. maddesi yönünden zamanaşımı süresi dolduğu için herhangi bir inceleme ya da soruşturma açılmasına gerek görmediklerini bildirdiler. 
     Aynı kaynaklar, Erdoğan'ın söz konusu konuşmasına ilişkin 1998'de soruşturma yapan DGM eski Savcısı Ayhan Gödekmerdan'ın, "takipsizlik kararı" verdiğini hatırlattılar. 
     Erdoğan da, soruşturma kapsamında 22 Ağustos 1998'de İstanbul DGM Cumhuriyet Başsavcılığı'na giderek ifade vermişti. 
     



 SİYASET 

















</TEXT>
</DOC>
