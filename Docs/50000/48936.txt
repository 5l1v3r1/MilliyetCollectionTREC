<DOC>
<DOCNO> 48936 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sondun14.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız cezaevindeki Türk mahkum hücresinde ölü bulundu 
</HEADLINE>
<TEXT>

     Paris yakınlarındaki Fresnes cezaevinde bulunan Kamil Akar isimli Türk vatandaşı, tek başına kaldığı hücresinde ölü bulundu. 
     Cezaevi yetkilileri, Kamil Akar'in hücresinde kendini asarak intihar ettiğini ileri sürerken, Türk gencin ailesinin, avukatlar aracılığıyla Fransız yetkililer aleyhine dava açmak için hazırlandığı bildirildi. 
     Kırşehir'de 1965 yılında doğan Akar, 1998 yılından bu yana Fresnes tutukevinde bulunuyordu. 
     Akar'ın, Ekim 1998, Aralık 2000 ve Mart 2001'de cezaevi psikiyatri bölümünde tedavi görmüştü. 
     İntihar ettiği bildirilen gencin, kendi isteği üzerine bir süre önce Fransızca dil kurslarına katıldığı ve cezaevi yetkilileri tarafından örnek öğrenci gösterildiği bildirildi. 
     Cezaevi yetkilileri, diğer mahkumlardan korktuğu ve kendisine kötülük yapılacağı endişesiyle hücreye konulmayı Akar'ın kendisinin talep ettiğini ileri sürerken, Akar'ın Türkiye'deki ailesi, çocuklarının Fresnes tutukevinde çok kötü şartlar içinde bulunduğu, manen ve fizik olarak sağlık durumunun kötüye gittiği yolunda mektuplar gönderdiğini belirtiyorlar. 
     Öte yandan, Fransa'da son 20 yılda çeşitli cezaevlerinde intihar ettiği belirtilen Türk mahkumların sayısının 8 civarında olduğu bildirildi. 
     






</TEXT>
</DOC>
