<DOC>
<DOCNO> 22825 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sontur13.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Başkanı "Geçici sıkıntılar yıldırmasın" 
</HEADLINE>
<TEXT>

     Genelkurmay Başkanı Orgeneral Hüseyin Kıvrıkoğlu, ''Türkiye Cumhuriyeti, yetişmiş insan gücü, güçlü ekonomisi, çalışkan ve azimli halkıyla, her türlü zorluğun üstesinden gelebilecek güç ve kudrete sahiptir'' dedi. 
     Genelkurmay Başkanı Orgeneral Kıvrıkoğlu, doğum yeri olan ve atalarının da yaşadığı Bilecik'in Bozüyük ilçesinde yaptırılan Orgeneral Kıvrıkoğlu Ticaret Meslek Lisesi ve Anadolu Ticaret Meslek Lisesi'nin açılışlarına katıldı. Bozüyük'te kendi adını taşıyan okulun yapılmasından dolayı mutlu olduğunu belirten Orgeneral Kıvrıkoğlu, şunları söyledi 
     ''Cumhuriyetimizin bugüne kadarki tarihi, başlı başına bir başarı öyküsüdür. Cumhuriyetin kurulduğu günden bugüne geçen süre içinde Türkiye'nin ulaştığı seviye, bunun en büyük kanıtıdır. Ülkemiz, bugün bölgenin en güçlü ve en müreffeh ülkesi olmayı başarmıştır.'' 
     Genelkurmay Başkanı Kıvrıkoğlu, geçici sıkıntıların kimseyi yıldırmaması, aksine daha çok çalışmaya sevk etmesi gerektiğini belirterek şöyle konuştu 
     ''Türkiye Cumhuriyeti, yetişmiş insan gücü, güçlü ekonomisi, çalışkan ve azimli halkıyla her türlü zorluğun üstesinden gelebilecek güç ve kudrete sahiptir. Sevgili gençler, tarihimizi iyi öğrenmeli ve ondan ders almasını bilmelisiniz. Devletler de insanlar gibi doğarlar, güçlenirler, zayıflarlar ve iyi yönetilmedikleri ve korunmadıkları zaman yok olurlar. Zaman içinde, gerek dış, gerekse iç etkenler nedeniyle yıkılan Osmanlı İmparatorluğu'nun küllerinden, yine bu topraklarda kazanılan İnönü zaferleriyle, sadece düşmün değil, Türk insanının birkaç yüzyıldır devam eden makus tarihi de yenilgiye uğratılmış ve bu zaferler, yeni ve genç Türkiye Cumhuriyeti'nin doğmasına neden olmuştur.'' 
     
     






</TEXT>
</DOC>
