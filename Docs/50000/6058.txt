<DOC>
<DOCNO> 6058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yasam/yas01.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tek tuşta orgazm’ 
</HEADLINE>
<TEXT>

Tesadüfen öyle bir cihaz bulundu ki baş ağrısı kadınlara artık vız gelecek... 
     PARİS Milliyet 

     Erkeklere kötü haber Amerikalı bir cerrah, cinsel ilişkiye girmeden kadının orgazm olmasını sağlayan bir cihaz’ geliştirdi. İngiliz New Scientist dergisinin haberine göre, doktor Stuart Meloy, patentini bile aldığı buluşunun klinik deneylerine bu yıl içinde başlayacak. 
     Her şey doktor Meloy’un ağrılarını azaltmak istediği bir kadın hastasının omuriliğine elektrot yerleştirme ameliyatı sırasında oldu. Hasta elektrotların nereye yerleştirileceğini öğrenebilmek için uyutulmamıştı. Kadın hasta aniden zevk çığlıkları atmaya başladı. Şaşkınlık içindeki doktor ne olduğunu sorunca utangaç bir yanıt aldı "Bunu ancak kocamdan öğrenebilirsiniz." 
     
Tek sorun aşırı kullanım      Kadının ameliyat sırasında orgazm olduğunu gören cerrah Meloy, hemen kolları sıvadı. Orgazm güçlüğü çeken kadınlar için deri altına yerleştirilecek küçük bir uyarıcı geliştirdi ve uyarıcıya bir de uzaktan kumanda uydurdu. 
     Geliştirdiği sistemi, aşırı kullanım’a karşı programlamayı da tasarlayan Dr. Meloy cihazı henüz kaç orgazma göre ayarlayacağına karar vermedi. 
     Amerikalı doktorun erkeklere de bir müjdesi var "Sistemin erkeklerde de aynı şekilde çalışmaması ve etkiyi yaratmaması için, hiç bir neden yok." 
     


 YAŞAM 























</TEXT>
</DOC>
