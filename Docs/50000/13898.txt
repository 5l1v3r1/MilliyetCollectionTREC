<DOC>
<DOCNO> 13898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/spo02.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
KEŞKE ERTELENSEYDİ’ 
</HEADLINE>
<TEXT>

Mustafa Denizli, rakiplerinin alacağı sonuçlara göre şampiyonluk hesapları yapmadıklarını söyledi. Fenerbahçe'nin Teknik Direktörü, "Derbi maçının oynanmamasından yanaydım" dedi 
     YUSUF KOBAL 

     SARI - Lacivertli takımın patronu, büyük polemiklerin yaşandığı Galatasaray - Beşiktaş maçı ile ilgili olarak "Keşke ertelenmeseydi" yorumunu yaptı. Denizli, "Bu maçın oynanmaması eğer Galatasaray'a yarar getirecekce bundan mutluluk duyardık. Ülke yararına olan herşeye destek veririz" diye konuştu. 
     RAKİPLERİNİN alacağı sonuçlara göre şampiyonluk hesapları yapmadıklarını da kaydeden Mustafa Denizli, "İsterlerse bütün maçları ertelensin. Rakiplerimizin bizi yakalama şansı varsa o performansı ortaya koysunlar" dedi. Tecrübeli hoca, Fenerbahçe'nin yoluna kimsenin taş koyamayacağını da sözlerine ekledi. 
     TAKIMDAKİ sakatlıkların kendilerini etkilemeyeceğini belirten Denizli, "Mesala Ogün öyle bir futbolcu ki bu haliyle bile görev isteyebilir. Bu sürpriz olmaz" ifadesini kullandı. Sarı - Lacivertli takımın hocası, kupa finali için de Kayseri'ye günler öncesi gideceklerini, halkla bütünleşeceklerini söyledi. 
     
İşte vurucu tim 
Rapajic-Balic-Revivo      HÜSEYİN YAVUZ 

     ADANASPOR karşılaşması öncesi forma isteyen forvet oyuncularının çokluğu Mustafa Denizli'yi şaşkına çevirdi. Balic, Yusuf, Rapajic, Revivo ve Serhat onbirde sahaya çıkabilmek için kıyasıya bir mücadeleye girdi. Denizli'nin, yarınki maçta ileri uçta Rapajic, Balic ve Revivo'ya şans vereceği belirtildi. 
     AYAK bileğinden ve adelesinden sorunları devam eden Andersson dün koşulara katılırken, topa ayak süremedi. İsveçli santrforun en iyi ihtimalle yedek soyunabileceği öğrenildi. Antrenmana cezalı Abdullah, ülkesinden dönmeyen Lazetiç, sakat olan Ogün ve Serkan katılmadı. Mirkoviç'in MR'ı çekildi. 
     
Oğuz'a bravo vefasız EGO      CEMAL ERSEN 

     FENERBAHÇE antrenörü, Dünya Şampiyonu halterci Fedail Güler'i kendi olanaklarıyla ameliyat ettirip tekrar podyuma dönmesini sağladı. 1.5 yıldır uluslararası müsabakalara katılamayan milli sporcu ise sağlığına kavuşmanın mutluluğunu yaşayamadan kulübü EGO tarafından kovuldu. 
     OĞUZ Çetin, Antalya'daki kamp çalışmaları sırasında tanıştığı Güler'i, Marmara Üniversitesi Tıp Fakültesi Hastanesi'ne yatırdı. Geçirdiği operasyon sonucu omuzundaki sakatlığı hızla düzelen şampiyon halterci, milli takıma çağrılmasına rağmen, 150 milyon lira maaş aldığı kulübü tarafından kapı dışarı edildi. 
     


 SPOR 



























</TEXT>
</DOC>
