<DOC>
<DOCNO> 47314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/yazar/pulur.html </URL>
<DATE> 2001/10/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sinema da krizde... 
</HEADLINE>
<TEXT>

     BİRAZ karışık da olsa "Hiçbir gerçek, gerçeğin kendisi kadar, gerçek olamaz" diye bir laf vardır. 
     Özen Film Yönetim Kurulu Başkanı Mehmet E. Soyarslan'ın "Sinema ölmemek için çırpınıyor " diyen üç sayfalık mektubunun gerçeği ne kadar anlattığını, görünce anladık. 
     Neyi gördük 
     Üç film gördük... 
     Ferzan Özpetek'in "Cahil Periler"ni, Akmerkez'de 8 seyirciyle seyrettik. 
     Barış Pirhasan'ın "O da Beni Seviyor"unu, Akmerkez'de 3 seyirciyle seyrettik. 
     Amerika'daki "11 Eylül terör olayı"nı, adeta, önceden bilircesine çevrilen "Kod adı Kılıçbalığı" filmini Fitaş'ta 15 seyirciyle seyrettik. 
     
     FİLMİN ikisini, 12 matinesinde izlemiş olsak da, "Cahil Periler"i 16.30'da seyrettik. Üstelik 12 matineleri ucuz matinedir. 
     Ucuz dediğimiz matinelerde de bilet 3.5 - 4 milyon lira, normal matineler 5 - 5.5 milyon lira... 
     Bizce seyirci azlığının en önemli nedeni bu kolay değil, bu krizde, iki kişinin 11 milyon lira verip sinemaya gitmesi... 
     
     SOYARSLAN, sinemacıların, sinema işletmecilerinin, sinemaya yatırım yapanların bugünkü halini şöyle anlatıyor 
     "İşten çıkarılanlar, ödenemez hale gelen kiralar, yarım kalan yatırımlar, vazgeçilen projeler, kaçan ve kaçacağı söylenen yabancı sermaye." 
     
     ÇARE 
     Soyarslan'a göre 70 yıldır sinemacının ortağı olan belediyeler eğlence vergisinden, ya vazgeçsin ya indirsin, cadde ve meydanlardaki ilan tahtalarından bazıları, sinemacılara ücretsiz verilsin, devlet de vergi kolaylığı, muafiyeti göstersin. 
     
     GELELİM filmlere... 
     "Cahil Periler" eşcinselleri anlatan bir film... 
     Şarkıcılara, "eşcinsel hoşgörüsü" gösteren toplumun bir kesiminin, bu filme, aynı hoşgörüyü gösterip göstermediği, seyirci sayısıyla belli olacak... 
     
     "O da Beni Seviyor" bu mevsim gördüğümüz ilk Türk filmi... 
     Barış Pirhasan'ın, Malatya'nın kırsalında, o yörenin insanlarını, giyinişlerini, konuşmalarını, davranışlarını, büyük şehirlere göçün, insanları, bağından bahçesinden nasıl ettiğini anlatan, içinde tertemiz bir aşk da olan, eli ayağı, çekimi, görüntüsü düzgün bir film. 
     Genç oyuncu Ece Ekşi'yle, deneyimli Lale Mansur'la, o küçük rolüyle "Ben buradayım " diyen Tuncer Kurtiz'le, beğeniyle seyredilebilir bir film... 
     Keşke "ses" de böyle olsaydı da, konuşmaları tam anlayabilseydik. 
     
     Bazı sinemalar "reform" yaptılar, yer göstericilere verilen bahşişi kaldırdılar. 
     Bir de büfelerde satılan patlamış mısırları, salonda yemeyi önleyebilseler de, çatırtısız, çuturtusuz film seyredebilsek... 
     
     DİP NOTU Cumhurbaşkanı Sezer'in milletvekillerine yüksek maaş ve ödenek garantisi veren Anayasa değişikliğini halkoyuna götürmesine tepkiler var 
     "Şimdi sırası mı Bu da olur mu Bir bu eksikti " gibi... 
     Peki, milletvekilleri bunu yaparken, memleketin haline bakıp "Şimdi sırası mı Bu da olur mu Bir bu eksikti " dediler mi 
     
     







Referandum yanlış... 


Yurt görevi... 


Bölgesel barış gücü 


Siyaset sahnesinde yeni beklentisi 


Yıpranma menzili 


Türkiye'yi bürokrasi yönetiyor 


IMF’nin rolü nedir 


Herkes için ulaşılabilir olmak 


Ortadoğu'da Afgan etkisi 


Milletvekillerine neden maaş ödüyoruz 


KOBİ’ler sahipsiz’ 


Hükümet Cumhurbaşkanı'na karşı atakta 


Sinema da krizde... 


TBMM, 1931'de vekil maaşını düşürmüştü 


BBG evinde diktatorya Kadınlar faşist mi sever 


Fon’a devir yok, tasfiye birleştirme devletleştirme var 


</TEXT>
</DOC>
