<DOC>
<DOCNO> 29707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko12.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Halk Bankası batıklarına karşılık ayırmamış 
</HEADLINE>
<TEXT>

     Halkbank’ın canlı krediler içinde izlediği 240.8 trilyon liralık nakdi kredinin, temerrüte düştüğü, bu kredilerden borçlu olan firmalara ayrıca 171.2 trilyon gayri nakdi kredi verdiği belirtildi. 
     Bankanın 31 Aralık 2000 tarihli denetim raporunda kredileri alan şirketlerin mali bünyesinin zayıf olduğu ve yapılan protokollere uymadığı belirtildi. Raporda, bankanın bu krediler için karşılık ayrılmadığı kaydedildi. 
     Raporda, "Her türlü risk unsuru gözönünde bulundurularak, 30 Nisan 2001 itibariyle toplam 498.9 trilyon lira tutarındaki riskler tasfiye olunacak alacaklar hesabına aktarılmıştır. Mayıs ayı içerisinde tasfiye olunacak alacaklar hesabına aktarılan firmalara ait risklerin tamamı ile bu firmalara ait vadesi gelmemiş gayrinakdi kredilerin tamamı için teminat durumuna bakılmaksızın yüzde 100 oranında karşılık aranmaktadır" denildi. 
     



 EKONOMİ 






















</TEXT>
</DOC>
