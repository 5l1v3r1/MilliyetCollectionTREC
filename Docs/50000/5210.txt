<DOC>
<DOCNO> 5210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur15.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erzurum'da Hizbullah üyesi asker yakalandı 
</HEADLINE>
<TEXT>

     Erzurum'da terör örgütü Hizbullah üyesi olduğu belirlenen bir asker çıkarıldığı mahkeme tarafından tutuklandı. 
     Terör örgütü Hizbullah'a yönelik yapılan çalışmalarda, Diyarbakır Emniyet Müdürlüğünün verdikleri bilgi doğrultusunda, Erzurum'da askerlik görevini yapan Hasan Gürbüz 27 gözaltına alındı. 
     Gürbüz, ifadesinde, söz konusu terör örgütüne 1990 yılında Diyarbakır İmam Hatip Lisesi'nde okuduğu yıllarda katıldığını bildirdi. Örgüte, fotoğraflı özgeçmişini verdiğini de kaydeden Gürbüz'ün, Diyarbakır'da bulunan Hacı Cemil Camisinin örgüt sorumlusu olduğu, ayrıca terör örgütü Hizbullah'ın askeri kanadında da eğitim aldığı öğrenildi. Örgütün silahlı kanadına katılarak ''Takarov'' marka silah konusunda da eğitim aldığını ifadesinde anlatan Gürbüz'ün, saldırı sonrası kaçış planlarını da söz konusu birimde öğrendiğini, ancak herhangi bir silahlı saldırıya katılmadığını söyledi. Gürbüz, ifadesinin ardından çıkarıldığı Erzurum DGM'de tutuklanarak Erzurum Askeri Cezaevi'ne gönderildi. 




</TEXT>
</DOC>
