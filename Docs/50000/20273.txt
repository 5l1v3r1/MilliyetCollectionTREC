<DOC>
<DOCNO> 20273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/siyaset/siy05.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye işimizi’ artırıyor 
</HEADLINE>
<TEXT>

Ülkemizde bulunan Avrupa İnsan Hakları Mahkemesi Başkanı Wildhaber, Türkiye’nin davalarının artması nedeniyle, personel sayısında artışa gittiklerini söyledi 
     ERSAN ATAR Ankara 

     Türkiye’de bulunan Avrupa İnsan Hakları Mahkemesi AİHM heyeti, AB Genel Sekreterliği’ndeki basına kapalı panelde, Türkiye’yi ağır şekilde eleştirdi. AİHM’deki Türk yargıç Rıza Türmen’in yönettiği panelde konuşan Başkan Luzius Wildhaber, Türkiye’nin davalarının artması nedeniyle personel sayısında artışa gittiklerini söyledi. Yargıtay Başkanı Sami Selçuk’un da katıldığı panelde Wilhaber, şu görüşleri dile getirdi "Siz, şiddeti önlemeye çalışıyorsunuz. Çoğulcu demokrasilerde bu tür görüşler ne kadar aleni tartışılırsa, şiddet ve tehlike o kadar kolay önlenir. Çoğulcu demokrasilerin gereği, bir takım riskleri göze alabilmektir. Türkiye’nin birikmiş çok davası var. Dikkatle araştırmamız gerekiyor. Bu da çok uzun süre alıyor. Elimizden geleni yapıyoruz ama hızlı karar verebilmek için personelimizi arttırmamız gerekiyor." 
     Güvenlik güçlerinin, 1993’te Güneydoğu’da yaptıklarının hesabını vermediğinin dile getirildiği toplantıda, Türk yargıç Rıza Türmen de, adli zabıtanın kurulmasına İçişleri Bakanlığı’nın engel olduğunu, işkence suçundan yargılanan polislerin çok ender veya en düşük oranda ceza aldıklarına dikkat çekti. AİHM Sekreteri O’Boyle da, şu değerlendirmeyi yaptı 
     "Gözaltına alınan kişinin, dört gün sonra yargıç karşısına çıkarılması gerekir. Oysa Türkiye’den gelen dosyalarda, 15 güne kadar gözaltında tutulan insanlar olduğunu görüyoruz. Öcalan’ın avukatlarının şikayetleri üç temel noktada toplanıyordu. Savunmasının hazırlanması için yeterince zaman sağlanması gerekiyor. Devlet, adil bir yargılanma yapılmamış kişiye ölüm cezası verdi." 
     
Yeni AB politikası İnsan hakları kadar ticaretGÜVEN ÖZALP Brüksel 
     Avrupa Birliği, Komisyonu’nun dış ilişkilerden sorumlu üyesi Chris Patten tarafından açıklanan yeni bir strateji geliştiriyor Buna göre, "Ne kadar insan hakları ve demokrasi varsa, o kadar ticari ve mali destek" verilecek. Yeni strateji, dış ilişkilerde, demokrasi ve insan haklarını "dikkate alınması öngörülen unsurlar" listesinde ilk sıralara oturtmayı amaçlıyor. Birliğin dış yardımları da bu çerçevede şekillendirilecek. 
     Komisyon dört ana konuya ağırlık veriyor Öncelik, demokratikleşme ve hukuk devleti. İkinci konu, idam cezası. Diğerleri, işkence, ırkçılık ve azınlıklara yönelik ayrımcılıkla mücadele. Bir açıklama yapan Patten, "İnsan haklarına saygı duyan demokratik toplumlar, AB’nin en iyi ticari partnerleri. İnsan hakları ve demokrasi, AB’nin yaklaşımının vazgeçilmez bir unsurudur" dedi. 
     



 SİYASET 
















</TEXT>
</DOC>
