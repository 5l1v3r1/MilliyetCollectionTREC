<DOC>
<DOCNO> 28142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko09.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
KESK, 26 Haziran’da iş yavaşlatma eylemi yapacak 
</HEADLINE>
<TEXT>

     ANKARA Milliyet 

     KESK Başkanı Sami Evren, "Yasaklayıcı içerikteki sendika yasası, Türkiye’nin yönelimleri ve AB sürecindeki taahhütleriyle çelişiyor" dedi. Evren, kamu görevlileri sendika yasa tasarısının, bugün, TBMM Genel Kurulu’nda yeniden görüşüleceğini hatırlattı. İktidarın, "toplu sözleşme ve grev hakkını içermeyen sendika tasarısını yasalaştırmakta ısrar ettiğini" ifade eden Evren, bugün binlerce kamu çalışanının, tepki göstermek üzere Ankara’ya geleceğini söyledi. KESK, 26 Haziran günü de iş yavaşlatacak. Bu arada KESK’e bağlı memurlar, yasa tasarısına karşı dün ağız ve burunlarını kapatan maske takarak eylem yaptılar. KESK üyeleri, bir süre önce eylem yapan arkadaşlarının coplanması ve göz yaşartıcı bomba kullanılmasını protesto etti. 
     



 EKONOMİ 
























</TEXT>
</DOC>
