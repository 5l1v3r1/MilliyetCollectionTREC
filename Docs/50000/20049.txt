<DOC>
<DOCNO> 20049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sontur23.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eskişehir milletvekili Nail Büyükerman by-pass oldu 
</HEADLINE>
<TEXT>

     Eskişehir bağımsız Milletvekili Mail Büyükerman, by-pass ameliyatı oldu. 
     Büyükerman, kalp rahatsızlığı nedeniyle, Başbakan Bülent Ecevit'in doktoru Arif Abacı'nın da çalıştığı Özel Çankaya Hastanesi'ne gelerek muayene oldu. Kardiyoloji uzmanı Doktor Veli Vefalı tarafından koroner anjiyosu yapılan Büyükerman'ın kalbinin üç damarının tıkanık olduğu tespit edildi. 
     Büyükerman, 4 Mayıs Cuma günü kalp cerrahı Doç. Dr. Oğuz Taşdemir tarafından ameliyat edildi. Büyükerman'ın sağlık durumunun iyi olduğu ve önümüzdeki cuma günü taburcu edilmesinin beklendiği öğrenildi. Öte yandan, Büyükerman'ın ameliyat olduğu gün resmi bir ziyaret için İspanya'nın başkenti Madrid'de bulunan Başbakan Bülent Ecevit, bugün Büyükerman'ı telefonla arayarak geçmiş olsun dileklerini iletti. 
     
     
     






</TEXT>
</DOC>
