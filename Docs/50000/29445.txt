<DOC>
<DOCNO> 29445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/akyol.html </URL>
<DATE> 2001/06/29/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
FP tabanı ve değişim 
</HEADLINE>
<TEXT>

     MİLLİYET'İN A G Araştırma şirketine yaptırdığı ankette çok ilginç bulgular var. 
     "FP'li kadın daha ılımlı" manşetiyle verilen habere göre, FP tabanının yüzde 68'i "daha merkezde, daha ılımlı bir parti olmalı" diyor. 
     Kadınlarda bu oran yüzde 73'e çıkıyor, erkeklerde yüzde 66... 
     Demek ki, FP'nin seçmen tabanında kadınlar erkeklerden daha "yenilikçi" ve ılımlı Neden acaba 
     İkinci önemli bulgu 40 yaş ve üzerindeki FP seçmeni "Milli Görüş"e daha bağlı, yeni kuşaklar "daha ılımlı ve merkeze yakın." 
     Türban yasakçıları iyi düşünmeli Eğitim düzeyi yükseldikçe, ılımlılık ve merkeze yöneliş güçleniyor 
     Demek ki, Fazilet'in tabanı ne Erbakan'ın ne de 28 Şubatçıların zannettiği gibi bir "ordu" değilmiş. Hatta türdeş bile değilmiş... Daha önemlisi ılımlılaşma ve "merkez"e yöneliş eğiliminde imiş... 
     Kadınlar ve yeni kuşaklar değişime daha açık... 
     
     BİRAZ sosyal bilim, hele de dini hareketler sosyolojisi karıştırmış olanlar için bu bulgular hiç de şaşırtıcı değil... 
     Oliver Roi, Fawaz Gerges gibi sosyal bilimciler yazmıştı bunu 
     'Teori'den öteye saha araştırması yapan sosyologlar, mesela feminist Prof. Yeşim Arat yazmıştı... 
     Prof. Nilüfer Göle'ye göre, şehirleşme, eğitimin yaygınlaşması, orta sınıflaşma, bireyleşme gibi toplumsal modernleşme dinamiklerinden İslami kesimler de derin bir şekilde etkileniyor, 'geleneksel'le 'modern'in iç içe geçtiği "melez desenler" oluşuyordu. 
     Milliyet'te çıkan açıklamasında Prof. Sencer Ayata belirtmişti "Bireyci ve liberal dinamikler" gibi, "tabanda eğitim görmüş orta sınıf" gibi, "iletişim" gibi, "kuşak farkı" gibi sosyolojik faktörler İslami kitlelerde yenilik ve değişim eğilimi yaratıyor. Milliyet, 25 Haziran 2001 
     
     BİZ laikliği ve çağdaşlaşmayı hiç böyle "şehirleşme, bireysel liberal dinamikler, eğitimli orta sınıf, iletişim" gibi sosyolojik faktörlerle düşündük mü Kılık kıyafetle resmi ideolojiye indirgedik. 
     Üniversitede laik eğitim yaparak "orta sınıf"a katılmak isteyen türbanlı kızları "cariye, ikinci sınıf, kul " diye aşağılayarak geri çevirdik. 
     Halbuki sosyal bilimler, "toplumsal modernleşme"yi anlatırken, bir süreci özellikle vurgular "Kenar"daki kültürel ve sosyal kitlelerin siyasi ve sosyal "merkez"e gelmesi ve karşılıklı etkileşimlerle modern çoğulcu toplumun oluşması... 
     Biz ise kentleşme, eğitim, ticarileşme, orta sınıflaşma gibi faktörlerin eseri olan bu "merkez"e gelişi "istila" zannettik, "her yere sızmışlar" diye savaş açtık 
     Halbuki, aynı sosyolojik dinamikler İran'ı bile değişime zorluyor 
     Milliyet'in bulguları da gösteriyor ki, toplumun doğal ve kendiliğinden dinamikleri Türkiye'yi çok renkli bir modern toplum olmaya götürüyor. 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
