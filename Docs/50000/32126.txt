<DOC>
<DOCNO> 32126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/spor/spo04.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon kayaya çarptı 2-1 
</HEADLINE>
<TEXT>

Bordo - Mavililer ilk yarısını 1 - 0 önde kapadıkları hazırlık maçında Polonya’nın Slonsk Breslau takımına mağlup oldular 
     TRABZONSPOR, Almanya’da oynadığı hazırlık maçında Polonya’nın Slonsk Breslau takımına ikinci yarıda teslim oldu. Karşılaşmanın ilk yarısını Jarro’nun 14. dakikada attığı golle 1 - 0 önde kapatan Bordo - Mavililer ikinci yarıda Remigiust’un iki golüne engel olamadı ve maçtan 2 - 1 yenik ayrıldı. 
     
     Maçın karnesi 
     HAKEMLER T. Perschke F. Perschke P. Schulte 
     TRABZONSPOR Metin - Osman Kenan Dk.77 , Mehmet , Cem - Macit Güngör Dk.65 , Gökdeniz , M. Jarro , Somers Hasan Dk.72 , Erman - Hami 6 Nuri Dk.62 , Zafer Eduardo Dk.70 
     S. BRESLAU Krzysztof - Piıotr , Ratat , Marcin - Jaraslaw , Krstof , Merek , Zdenek , Michart - Remiguist , Stawomir 
     GOLLER Marcio Jarro Dk. 14 , Remigiust Dk. 68 ve 75 
     SARI KARTLAR Marcin S.Breslau , Macit Trabzon 
     
     Trabzonspor günlüğü 
     Forma savaşı 
     BORDO - Mavili takımda defans oyuncuları arasında müthiş bir forma savaşı başladı. Cem, Osman, Macit, genç Mehmet Kahraman ve Kenan Teknik Direktör Sadi Tekelioğlu’nun gözüne girebilmek için büyük uğraş veriyor. Bu durumdan memnun olan Tekelioğlu, "Rekabet iyidir, kalite getirir" yorumunu yaptı. 
     
     İsmail’e jübile 
     TRABZONSPOR eski futbolcusu İsmail’in jübile maçını İstanbulspor ile yapacak. Daha önce Göztepe ile oynanacağı açıklanan karşılaşmanın tarihi ise değiştirilmedi. 27 Temmuz’da İzmir temsilcisi ile oynanması gereken bu anlamlı maçın aynı tarihte Sarı - Siyahlılar’la yapılacağı bildirildi. 
     
     Malatya’ya imza attılar 
     MALATYASPOR, Trabzonspor’dan Abdülkadir ile Nesim’i transfer etti. Sarı - Kırmızılılar her iki futbolcuyla birer yıllık sözleşme imzalarken, Başkan Mehmet Yaşar Çerçi, yaptıkları transferlerle, sorunsuz bir sezon geçireceklerini söyledi. Abdülkadir, "Başarılı olacağımıza inanıyoruz" dedi. 
     



 SPOR 























</TEXT>
</DOC>
