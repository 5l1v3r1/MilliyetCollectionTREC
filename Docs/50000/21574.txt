<DOC>
<DOCNO> 21574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/soneko18.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı "Desteğe şükürler olsun" 
</HEADLINE>
<TEXT>

     İşadamı Sakıp Sabancı Uluslararası Para Fonu IMF İcra Kurulu'nun Türkiye'ye yapılacak mali desteği onaylamasını ''Desteğe şükürler olsun'' diyerek değerlendirdi. 
     Sabancı, ''Bunun tersi ihtimalinin gerçekleşmesi durumunda Allah göstermesin yıkılırdık '' dedi. 
     Sakıp Sabancı, ''Sabancı Hat Kolleksiyonu''nun, Frankfurt'ta yapılacak açılış törenine katılmak üzere Almanya'ya gitti. Sabancı Atatürk Havalimanı'nda, gazetecilerin IMF tarafından sağlanan mali destek ile ilgili sorularını yanıtlarken, ''Desteğe şükürler olsun'' diye konuştu. 
     Türkiye için olumsuz bir karar çıkması durumunda ''Allah göstermesin yıkılırdık'' diyen Sabancı, ''Zaten zor koşullar içindeyiz. Şükürler olsun gidişat iyi gözüküyor. Akıllı düzenlemelerle borç isteyen ülke yerine, biz de başkalarına borç veren bir ülke haline geliriz'' şeklinde konuştu. 






</TEXT>
</DOC>
