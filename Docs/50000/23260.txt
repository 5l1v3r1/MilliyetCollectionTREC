<DOC>
<DOCNO> 23260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/ekonomi/eko04.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Lokomotiflerin yarısı borsaya yetişemedi 
</HEADLINE>
<TEXT>

Borsayı sürükleyen lokomotif hisselerin yarısı endeksin son çıkışına ayak uyduramadı 
     ORHAN TEKEOĞLU 

     Şubattaki finansal krizden ağır darbe alan borsa lokomotiflerle yara sarmaya çalışıyor. 29 Mart’ta 7.159 puanla dibe vuran endeks, dün yüzde 3’lük artışla 11.967’e çıkarak son iki ayda yüzde 67.16’lık yükseliş yaşadı. Lokomotif hisselerin yarısı endeksin üstünde, yarısı ise altında performans gösterdi. Yükselişin yaşandığı son iki ayda ulusal pazarda işlem gören hisselere bakıldığında, 151 hisse senedi ortalamanın üstünde, 138 hisse senedi ise ortalamın altında prim yaptı. Sadece üç hisse senedinin fiyatında düşüş gözlendi. 
     Krizde en çok değer kaybeden hisselerden biri olan Garanti, borsanın yükselişe geçtiği tarihten bu yana en yüksek oranda artış gösteren lokomotif hisselerin başında geldi. Garanti Bankası hisselerinin değer artışı son iki ayda yüzde 154.55 olurken, Hürriyet Gazetecilik yüzde 139.53, Doğan Yayın Holding yüzde 123.91 ve Doğan Holding de yüzde 115.38 yükseldi. 
     
Son iki ayın galibi gıda ve tekstil      Migros, Netaş, Enka Holding, Trakya Cam ve Şişecam başta olmak üzere 14 lokomotif hisse senedi ise İMKB ortalamasının altında getiri sağlayabildi. 
     Borsada son iki aydan bu yana süren yükselişte en yüksek oranlı kazanç tekstil ve gıda hisselerinde gerçekleşti. Borsada en çok değer kazanan 15 hissenin 12’si gıda ve tekstil hisselerinden oluştu. 
     



 EKONOMİ 

























</TEXT>
</DOC>
