<DOC>
<DOCNO> 45801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sontur03.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Marketi filmlerdeki gibi soymaya kalkıştılar... 
</HEADLINE>
<TEXT>

     Üsküdar'da, bir marketin temizlik görevlisinin ellerini bağladıktan sonra, içinde 20 milyar lira bulunan para kasasını almaya çalışan silahlı ve maskeli 3 kişi, polisleri görünce kaçtı. 
     Üsküdar Yeni Topbaşı Caddesi üzerinde bulunan ''Kiler Market''e gece saatlerinde giren ve kimlikleri belirlenemeyen silahlı, bıçaklı ve yüzleri maskeli 3 kişi, kendilerini fark eden temizlik görevlisi İslam Çelik'i kovalamaya başladı. 
     Kaçmak isterken saldırganlar tarafından yakalanan Çelik, bıçakla elinden yaralandıktan sonra elleri ve ayakları bağlandı. 
     Daha sonra içerisinde yaklaşık 20 milyar lira bulunduğu anlaşılan 2 tonluk kasayı açmaya çalışan ancak açamayınca bir kamyona koyarak 
     götürmek isteyen soyguncular, devriye görevi yapan polisleri görünce paniğe kapılarak, para kasasını market önünde bırakıp kaçtılar. 
     Temizlik görevlisi Çelik, olaydan sonra markete meyve ve sebze getiren Ömer Demir tarafından fark edilerek kurtarıldı. 
     Olaydan sonra kaçan saldırganların yakalanmasına çalışıldığı bildirildi. 
     






</TEXT>
</DOC>
