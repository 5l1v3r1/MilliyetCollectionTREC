<DOC>
<DOCNO> 29368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/dunya/tur.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     ETA bombası 13 yaralı 
     İspanya’nın başkenti Madrid’de bir banka şubesinin önünde meydana gelen patlamada biri general 13 kişi yaralandı. Banka şubesinin önünde meydana gelen bombalı saldırının ayrılıkçı Bask terör örgütü ETA tarafından düzenlendiği belirtildi. Yaralanan general Justo Oreja Pedraza’nın hayati tehlikesi bulunmadığı kaydedildi. 
     
     Zencikola’ skandalı 
     Avusturya’da bir bira fabrikasının piyasa sürdüğü "Neger" zenci adlı kolalı bira, ülkede tartışmalara yol açtı. "Avusturya’nın Sosyalist Gençliği" adlı örgüt, Yukarı Avusturya bölgesindeki Ried fabrikasında üretilen kolalı biraya, ırkçı bir yaklaşımla "zenci" adının verilmesinin, "uygunsuz" olduğunu belirtti. 
     
     Nepal’de toprak kayması 33 ölü 
     Muson yağmurlarının yol açtığı seller ve toprak kaymasında 33 kişi öldü. Polis, başkent Katmandu’nun 100 kilometre batısındaki Dading bölgesinde bulunan Satyadevi köyünde önceki gece meydana gelen toprak kaymasında, çoğunluğu tarım işçisi olan işçilerin kaldığı evin yerlebir olduğunu bildirdi. Toprak altından 28 kişinin cesedinin çıkarıldığı belirtildi. Aynı köyde 5 kişinin daha sel sularına kapılarak öldüğü kaydedildi. 
     
     
     



 DÜNYA 










</TEXT>
</DOC>
