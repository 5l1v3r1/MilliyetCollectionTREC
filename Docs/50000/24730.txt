<DOC>
<DOCNO> 24730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/ekonomi/eko04.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuborg’ta şimdi de çağrı beklentisi 
</HEADLINE>
<TEXT>

     EKONOMİ SERVİSİ 

     Danimarkalı bira üreticisi Carlsberg Breweries geçen hafta Yaşar Holding’e ait Türk Tuborg’un yüzde 47.7’sini, 57 milyon 324 bin dolara satın aldı. Carlsberg’in Tuborg’u alacağını daha önce yazmıştık. Satış sonucunda Carlsberg Grubu’nun şirketteki payı yüzde 50’ye yükseldi. Bu satış fiyatı üzerinden şirketin tamamı yaklaşık 120 milyon dolar ediyor. Şirketin şu andaki piyasa değeri ise 72.6 milyon dolar. 1 milyon 200 bin liralık kur üzerinden hesaplandığında Türk Tuborg hisselerin birim fiyatı 25 bin 500 liraya denk geliyor. Hisse şu anda borsada 15 binli seviyelerden işlem görüyor. Carlsberg’in önümüzdeki günlerde Türk Tuborg yatırımcısına çağrı yapması bekleniyor. Çağrıda anlaşmadaki fiyatın geçerli olacağı gözönüne alındığında hissenin daha yüzde 65 prim yapma potansiyelinin olduğu görülüyor. Hissenin prim potansiyelini gören ve yabancıya satış beklentisiyle daha önce alışa geçen büyük oyuncular bu nedenle kağıttaki pozisyonlarını koruyorlarmış. Çünkü şirketlerin yabancılar tarafından kelepir fiyata kapatılmak istendiği bir dönemde Türk Tuborg, şu andaki piyasa değerinin yaklaşık 2 katına satıldı. 
     Şubat ayında 3.025 lira olan hisse ortaklık beklentisiyle hızlı hareketine başladı. 5 Nisan’da 6.400’e ulaşan hisse borsanın bir aşağı bir yukarı dalgalandığı dönemde de hızını kesmedi. Hisse ortaklık haberinin açıklanmasına karşın çağrı beklentisiyle yükselişine devam etti. 
     
     



 EKONOMİ 

















</TEXT>
</DOC>
