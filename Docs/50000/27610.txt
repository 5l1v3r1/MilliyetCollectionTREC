<DOC>
<DOCNO> 27610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/siyaset/siy03.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıtay beraat kararını bozdu 
</HEADLINE>
<TEXT>
'Düşünce özgür değil’ kararı 
     ANKARA Milliyet 

     Yargıtay 9. Ceza Dairesi, "Düşünceye Özgürlük 2000" kitapçığına, "terör örgütüne yardım ve yataklık", "halkı düşmanlığa tahrik" ve "ülke bütünlüğü aleyhine propanganda yapmak" suçlarını sığdırdı. Daire, bu kitapçığa yayıncı olarak imza koyan sanatçı, yazar, sendikacı ve dernek yöneticileri hakkında verilen beraat kararını bozdu. İstanbul 5 No’lu DGM, Sadık Taşdöğen, Cengiz Bektaş, Mehmet Şanar Yurdatapan, Yılmaz Ensaroğlu, Siyami Erdem, Vahdettin Karabay, İbrahim Ömer Madra, Etiyen Mahçupyan, Ayşe Lale Mansur, Mehmet Atilla Maraş, Hüseyin Ali Nesin, Zuhal Bilginer Olcay , Hüsnü Öndül, Yavuz Önen, Erdal Öz ve Salim Uslu’yu "Düşünceye Özgürlük 2000" kitapçığına yayımcı olarak imza attıkları için yargılamıştı. 
     Yargıtay 9. Ceza Dairesi ise Sadık Taşdöğen’in beraat kararını onarken, diğer 15 sanığın cezalandırılmaları gerektiğine karar verdi. Daire’nin bu kararından sonra sanıklar İstanbul 5 No’lu DGM’de yeniden yargılanacak. 
     



 SİYASET 











</TEXT>
</DOC>
