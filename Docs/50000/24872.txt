<DOC>
<DOCNO> 24872 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/guncel/gun02.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Okyanusu aşan acı 
</HEADLINE>
<TEXT>

Bodrum'daki bir kazada oğlunu kaybeden Rochelle Sobel, kendisiyle aynı kaderi paylaşan Boray Uras'la tanışıp, canavara karşı savaşmak için Türkiye'ye geldi 
     ELİF KORAP İstanbul 

     Bodrum yakınlarında 6 yıl önce meydana gelen trafik kazasında oğlunu kaybeden ABD'li Rochelle Sobel, kendisiyle aynı kaderi paylaşan Boray Uras'la tanışmak için Türkiye'ye geldi. Uras'la birlikte Türkiye'deki trafik kazalarını önleyici çalışmalar yapmayı planlayan Sobel, Ankara'da siyasilerle görüşecek. 
     
Şoförleri eğitecekler      1995’te Bodrum'a tatile gelen Aron Sobel, Milas - Söke arasındaki yolda kaza yapan otobüsteki 22 kişiyle birlikte yaşamını yitirmişti. Kazanın ardından eşyaları annesi Rochelle Sobel'e gönderilmiş. Sobel, oğlunun makinesinden çıkan filmi yıkattığında Bodrum'da çekilmiş fotoğraflarını görmüş ve oğlunun can verdiği yeri görmek için Türkiye'ye gelmiş. Geçtiğimiz günlerde kaza yerine tekrar giden Sobel, "Oğlumun öldüğü virajda yüzlerce insanın öldüğünü öğrendim ve mücadele etmeye karar verdim" dedi. Ülkesine döndükten sonra Uluslararası Güvenli Karayolu Seyahat Birliği'ni ASIRT kuran Sobel, Bağdat Caddesi'ndeki trafik kazasında kızı Selin'i kaybeden Boray Uras'ın mücadelesini okuyunca, onunla işbirliği yapmak için harekete geçmiş. 
     Sobel şimdi, Türkiye'de otobüs şoförlerinin eğitimi için Uras ile bir proje üzerinde çalışıyor. Projeye göre, her şoför zor durumlarda yapması gerekenlerle ilgili özel bir eğitimden geçecek ve bu şoförlerin otobüslerinde "iki avucun arasında bir otobüsü gösteren" simge kullanılacak. Bu simge, otobüs şoförünün özel bir eğitim aldığına işaret edecek. 
     
Trafik kurbanları için dua ettiler      Galata'daki Neva Şalom Sinagogu’nda yapılan ayine Uras'ı da götüren Sobel, karayollarında hayatını kaybedenler için dua ederken gözyaşlarına h kim olamadı. 
     



 GÜNCEL 















</TEXT>
</DOC>
