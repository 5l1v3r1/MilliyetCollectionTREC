<DOC>
<DOCNO> 36244 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/soneko16.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 1-8 Ağustos arasında 73 milyon dolar dış borç ödedi 
</HEADLINE>
<TEXT>

     Türkiye, 1-8 Ağustos tarihleri arasında, özel sektör hariç, 73.74 milyon dolar dış borç ödedi. 
     Merkez Bankası verilerine göre, söz konusu dönemdeki ödemelerin 41.60 milyon doları Hazine, 15.06 milyon doları Merkez Bankası, 17.08 milyon doları da genel ve katma bütçeli idarelerin dökümantasyon, kitap bedeli, katılma payı, üyelik aidatı gibi ödemelerden oluştu. 
     Bu arada, yılbaşından 8 Ağustos'a kadar 6 milyar 778.53 milyon dolar dış borç ödenirken, Hazine aynı dönemde tek başına 6 milyar 13 milyon dolar dış borç ödemesi gerçekleştirdi. 
     Verilere göre, Ocak ayında 610.28 milyon dolar, Şubat ayında 883.42 milyon dolar, Mart'ta 683.34 milyon dolar, Nisan ayında 1 milyar 320.73 milyon dolar, Mayıs'ta 713.07 milyon dolar, Haziran'da 1 milyar 859.55 milyon dolar, Temmuz'da da 634.40 milyon dolar dış borç ödendi. Geçen yılın tamamında 10 milyar 44.6 milyon dolar dış borç ödemesi gerçekleşirken, söz konusu ödemenin 8 milyar 463.1 milyon dolarını Hazine tek başına yapmıştı. 







</TEXT>
</DOC>
