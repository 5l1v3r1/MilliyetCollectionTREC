<DOC>
<DOCNO> 47048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/dunya/dun02.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Senatöre şarbonlu mektup 
</HEADLINE>
<TEXT>

ABD Senatosu’nun Demokrat Partili üyesine gönderilen mektup şarbonlu çıktı. Mektuba dokunanlar tedaviye alındı, senatonun 6. katı mühürlendi 
     WASHINGTON Milliyet 

     ABD'de son günlerde gündemin üst sıralarına yerleşen şarbonlu mektup vakaları sürerken, ABD Kongresi'nin bir üyesine de şarbonlu mektup gönderilmesi, Kongre'de büyük panik yarattı. 
     Senato’nun Demokrat Partili çoğunluk lideri Tom Daschle'ın aldığı bir mektubun içinden çıkan pudra benzeri maddenin şarbon olduğunun tespit edildiği ve Daschle'ın yardımcılarının tedaviye alındığı bildirdi. Daschle de yaptığı açıklamada, "Kaç kişinin şarbonlu mektuba dokunduğunu bilmiyoruz. O sırada ofiste 40 kişi vardı" dedi. 
     ABD Senatosu'nda, Daschle'ın bulunduğu altıncı kat mühürlenirken, Kongre'ye gönderilen bütün mektuplar, özel ekiplerce incelemeye alındı. 
     Bu arada Daschle’a gönderilen mektubun, tıpkı NBC televizyonu sunucusu Tom Brokaw’a gönderilen şarbonlu mektup gibi New Jersey’in Trenton bölgesinden yollandığı açıklandı. 
     
Türk doktorlara ders      ABD Medikal Ataşesi Ty Fleweling, Türkiye’nin değişik illerindeki sağlık kuruluşlarından yaklaşık 100 doktor ve sağlıkçıya, "kimyasal ve biyolojik terörizme alınacak önlemler" konusunda seminer verdi. Fleweling seminerde şunları anlattı 

</TEXT>
</DOC>
