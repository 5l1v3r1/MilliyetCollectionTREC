<DOC>
<DOCNO> 35344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/ekonomi/eko10.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas’ta olaylı genel kurul 
</HEADLINE>
<TEXT>

İhlas Finans’ta parası bulunan mudiler, paralarının geri ödenmesi konusunda kendilerine açıklama yapılmayınca kavga çıkardılar 
     EBRU SUNGUR 

     Şubat ayında Bankacılık Düzenleme ve Denetleme Kurulu’nun BDDK kararıyla faaliyeti durdurulan İhlas Finans’ın olağanüstü genel kurul toplantısı dün yapıldı. Toplantının yapıldığı Yenibosna’daki İhlas Hoding binası önünde toplanan mudilerin bina içine girmek istemeleri üzerine gerginlik yaşandı. Yaklaşık 70 - 80 kişi olan mudiler, içeriye alınmamaları nedeniyle aralarından seçtikleri üç temsilcinin toplantıya girmesini istediler. İstekleri kabul edilmeyen mudiler, giriş kapısındaki binanın güvenlik görevlileri ve polislerle bir süre tartıştılar. Tartışmanın büyümesi üzerine zorla içeriye girmek isteyen mudilerle güvenlik görevlileri arasında arbede yaşandı. Polislerin uyarıları ile sakinleşen mudiler bina önündeki bekleyişlerini sürdürdüler. Mudiler tarafından zaman zaman, "Enver Ören nerede ", "Paramız pul oldu" gibi sloganlar atıldı. 
     Mudiler basın mensuplarına yaptıkları açıklamada, yatırdıkları paranın geri verilmesi konusunda şirketten bugüne kadar kedilerine net bir cevap verilmediğini, para verme konusunda tarih verilmesine rağmen paralarını alamadıklarını söylediler. 
     İhlas Finans’ın tasfiyesi ile ilgili yapılan dünkü genel kurulun gündemini 10.02.2001 tarihi itibariyle düzenlenen tasfiye açlış bilançosu ve envanterinin tasdiki ile kurum alacaklarının tahsil usullerinin belirlenmesi, kurum borçlarının ödenmesi ve aktife kayıtlı kıymetlerin satış usullerinin belirlenmesi oluşturdu. 
     



 EKONOMİ 




















</TEXT>
</DOC>
