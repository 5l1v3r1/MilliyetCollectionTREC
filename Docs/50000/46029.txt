<DOC>
<DOCNO> 46029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/ekonomi/aeko.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ver iki kilo altın 
</HEADLINE>
<TEXT>

Yılbaşına kadar euro’ya geçmek zorunda olan mark yatırımcısı, euro yerine altına koştu, satışlar patladı. Mark zenginleri kilo kilo altın alıyor. 50 kilo birden alan bile var 
     TARIK YILMAZ 

     Savaş zamanlarının güvenilir yatırım aracı’ olarak kabul edilen altın, ABD’ye yapılan saldırının hemen arkasından da en çok kazandıran’ yatırım aracı olunca, 82 gün içinde marktan çıkmak zorunda olan yatırımcıların adeta hücumuna uğradı. Ellerindeki marklarını 2002 yılı başına kadar euro’ya çevirmek zorunda olan gizli mark zenginleri İstanbul Altın Borsası’ndan İAB kilo kilo altın almaya başladı. 
     
     1 ton 280 kilo satıldı 
     26 Temmuz 1995 tarihindeki açılışından bu yana mark bazında işlem yapmayan İAB’de, ilk kez ağustos ayında dört adet işlem gerçekleşirken, geçen ay markla yapılan işlemlerde patlama yaşandı. İAB’de eylül ayında 1 ton 280 kiloluk hacim yakalandı. Ekim ayının ilk haftasında 420 kilo altın, markla alım - satıma konu oldu. Ağustos ayındaki 100 kiloluk işlemle birlikte iki ayı aşkın bir sürede toplam 1 ton 870 kiloluk altın, mark bazında işlem gördü. Önceki gün ise bir mark yatırımcısı, tek bir işlemde, yaklaşık 450 milyar lira ödeyerek 50 kilo altın aldı. 
     
     Euro yerine altın 
     Bankacılar, mark yatırımcısının altına ilgisini, "Mark yıl başında tedavülden kalkacak. Yatırımcı marktan euro’ya geçmekten kaçınıyor. Ancak marktan da çıkmak zorunda. Euro’yu henüz tanımadığı için güvensizlikten altına gidiyor" şeklinde değerlendiriyor. 
     Son dönemlerde elinde markı olanların hem borsayı hem de aracı kurumları arayarak altın almak istediklerini kaydeden bankacılar, şöyle konuştu 
     "Altın Borsası’nda üç - beş kiloluk işlemler arttı. Sisteme güvenmedikleri için bu tür tasarruf sahipleri altınlarını fiziki olarak teslim alıp gidiyor. Ancak önceki gün 50 kilo altın alan yatırımcı, altınını binde 6 komisyon karşılığında İAB’nin deposunda saklamayı tercih etti. Yıl sonuna kadar daha birçok mark zengininin altına kaçmasını bekliyoruz." 
     
En düşük işlem miktarı 15 milyar      İstanbul Altın Borsası’nda altın birer kiloluk külçeler halinde satılıyor. Bir kilo altının karşılığı yaklaşık fiyatlarla Türk Lirası bazında 15 milyar lira, dolar bazında 9 bin 300 dolar, mark bazında da 20 bin mark civarında. Yatırımcılar, altın almak için doğrudan borsaya değil aracı kuruma giderek hesap açtırıyor. Aracı kurum bu hesap üzerinden altın satın alıyor ve yatırımcıya teslim ediyor. Aldığı altının İAB’de saklanmasını isteyen yatırımcılar İAB ile bir saklama sözleşmesi yapıyor. Altınını İAB’de saklamak isteyen yatırımcılar, bir kilo altının parasal karşılığının örneğin 15 milyar lira ise bir ay için onbinde 6’sını 9 milyon lira , bir aydan sonra ise süre sınırlaması olmaksızın onbinde 8 12 milyon lira komisyon ödüyor. 
     
İlk dokuz ayda 108 ton satıldı      Mark dışında dolar ve TL ile de işlem yapılan ve her biri ayrı ayrı hesaplanan İAB’de, yılbaşından bu yana 108 ton 246 kiloluk işlem hacmi yakalandı. 22 Şubat’ta dalgalı kura geçildikten sonra işlemlerin daha çok dolarla yapıldığı gözlenirken, yılbaşından bu yana dolar bazlı işlemler 58 ton 241 kiloya ulaştı. Dolarlı işlemlerde en yüksek hacim 16.1 tonla geçen ay yakalandı. TL ile yapılan altın alım satım ise 47 ton 955 kiloda kaldı. Ancak yıllık bazda bakıldığında işlem hacmi geçen üç yılın çok altında gerçekleşti. 1998’den bu yana İAB altın piyasasında yıllık hacim 400 tonun altına düşmüyordu. 
     
Markla işlemler arttı Aylar Mark Hacim kg Mark İşlem adedi Dolar Hacim Dolar İşlem adedi Türk Lirası Hacim Türk Lirası İşlem adedi Ocak 0 0 3.840 17 16.269 438 Şubat 0 0 4.330 23 15.225 344 Mart 0 0 1.951 36 3.240 48 Nisan 0 0 3.894 83 1.350 25 Mayıs 0 0 3.144 93 1.765 38 Haziran 0 0 3.545 92 3.644 45 Temmuz 0 0 9.548 281 1.831 49 Ağustos 100 4 9.879 217 2.291 96 Eylül 1.280 46 16.062 261 1.156 33 Ekim 490 8 2.228 57 1.184 24 Toplam 1.870 58 58.421 1.160 47.955 1.140      
     



 EKONOMİ 



















</TEXT>
</DOC>
