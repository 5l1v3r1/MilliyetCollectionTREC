<DOC>
<DOCNO> 19673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yasam/ayas.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
51'inci yaşımızı coşkuyla kutladık 
</HEADLINE>
<TEXT>

Basında güvenin meşalesi Milliyet, başarı ve gururla dolu 51 yılı geride bıraktı... Yaş günü gecemizde, 2000 Milliyet Ödülleri de sahiplerini buldu 
     İSTANBUL Milliyet 

     Gazetemizin 51. kuruluş yıldönümü, Doğan Medya Center'da önceki gece coşkulu bir törenle kutlandı. 
     Törende konuşan Genel Yayın Yönetmenimiz ve Simge Yayın Grubu Başkanı Mehmet Y. Yılmaz, Milliyet'in 51 yıl ayakta kalabilmesinin, güvenilir bir gazete olmasından kaynaklandığını belirtti ve konuşmasını şöyle noktaladı 
     "Bugün ülkemizin içinde bulunduğu şartlar ne kadar ağır da olsa, Milliyet ailesi olarak bu gazeteyi daha emin sulara yüzdürmeyi başarabileceğimize inanıyorum.. Hedefimiz, hiç hata yapmayan bir gazete. Milliyet gazetesi sadece gerçeği yazarak önümüzdeki yıllarda da hizmet vermeye devam edecek.." 
     Bu konuşmanın ardından, '2000 Milliyet Ödülleri' ve 45, 40, 30, 25, 20 ve 10 yılını dolduran Milliyet çalışanlarına ödül ve plaketleri verildi. 
     
Pastamızı alkışlarla kestik      Ödül töreninin ardından, 51. yıl pastasını gazetemiz sahibi Aydın Doğan ile eşi Sema Doğan kesti. Törene, Milliyet çalışanlarının yanı sıra İstanbul Valisi Erol Çakır, İstanbul Büyükşehir Belediyesi Başkanvekili Ümit Özerol, İMKB Başkanı Osman Birsen, UEFA Asbaşkanı Şenes Erzik, Doğan Medya Grup Başkanı Mehmet Ali Yalçındağ, Doğan Holding Genel Koordinatörü İmre Barmanbek, CHP eski Genel Başkanı Altan Öymen, Medya Grubu İcra Kurulu Başkanı Ali Karacan, yazarlar ve gazetecilerin de aralarında bulunduğu geniş bir davetli topluluğu katıldı. 
     

</TEXT>
</DOC>
