<DOC>
<DOCNO> 37838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/ekonomi/eko08.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Doların TL karşısındaki gerçek değeri önemli mi 
</HEADLINE>
<TEXT>

Yabancılar niye gelmiyor, iç borç stokunu çevirmek ne kadar mümkün olacak sorularına cevap arayanlar 1 milyon 200 bin lirada olması gereken dolara 200 - 250 bin lira prim koyuyor 
     Portföy YAŞAR ERDİNÇ 

     Anıl Erbil isimli okuyucumuz bir e - posta göndererek, "Doların değerinin 1 milyon 200 bin civarında olması gerektiğini belirtiyorsunuz, sonra da döviz ağırlıklı portföy oluşturulmasını öneriyorsunuz, bu çelişki olmuyor mu TL'ye destek için Hazine bonosu alanlara devlet herhalde madalya verecek. Sizlerin konulara vakıf olmanız dolayısıyla Hazine’ye yanlış tutumlarından dolayı uyarıda bulunmanızı rica ediyoruz" demiş. 
     Bir kere daha üzerine basa basa belirteyim. Teoride de, gerçek hayatta da hiçbir para olması gereken değerin çok üzerinde veya çok altında uzun süre kalamaz. Benim yaptığım hesaplara göre, eğer 1994 yılındaki devalüasyondan sonraki dönemlerde dış ödemeler bilançosunu dengeye getiren kurdan yola çıkarsak, doların 1 milyon 200 bin civarında olması gerekir. Fakaaaaaaat Bu ne derece doğru bir hesaplamadır 1994'ün son çeyreğinde iç borçların GSMH'ya oranı yüzde 20 iken, 2001'in 2 çeyreğinde bu oran yüzde 60'ın üzerinde Dikkat ediniz dış borçlar bu hesapta yok . 
     
Vergilerin yüzde 95’i faize      Yani devletin bir yılda bir ülkede üretilen tüm mal ve hizmetlerin parasal değerinin yüzde 60'ı kadar iç borcu var. Yine 1994'ün son çeyreğinde devlet topladığı vergi gelirlerinin yüzde 45'ini faiz olarak öderken, Haziran 2001 itibariyle topladığı vergi gelirlerinin yüzde 95'i ancak faiz ödemelerini karşılıyor. şu anki yüksek reel faizler nedeniyle bu yıl sonu itibarıyla toplam vergi gelirinin faiz ödemelerine yetmeyeceği kolaylıkla tahmin edilebilir. 
     Şimdi tekrar soralım. Doların olması gereken değeri nedir Yukarıda verdiğim resime baktığınızda 1994 yılındaki borçluluk oranları şimdi 2001'de aynı olsaydı şu an dolar 1 milyon 150 bin TL'nin altında olacaktı. Şimdi şu sorulara cevap veriniz 

</TEXT>
</DOC>
