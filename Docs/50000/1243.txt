<DOC>
<DOCNO> 1243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sontur18.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri'nden beyaz enerji açıklaması 
</HEADLINE>
<TEXT>

     İçişleri Bakanlığı'ndan "Beyaz Enerji Operasyonu" ile ilgili yapılan açıklamada, "Müşavirliğimiz bilgisi dışındaki hayali kaynaklara atfen, bugün bazı gazetelerde yer alan haberler, gerçekle bağdaşmamakta ve kamuoyunun yanlış bilgilendirilmesine neden olmaktadır" denildi. 
     İçişleri Bakanlığı Basın ve Halkla İlişkiler Müşavirliği'nden dün yapılan açıklamada, 6 Ocak 2001 günü başlatılan "Beyaz Enerji Operasyonu" soruşturması kapsamında, önceki gün açıklanan bilgilere ilaveten, Ankara DGM Cumhuriyet Savcısı Talat Şalk'ın talimatıyla Mustafa Mendilcioğlu'nun da gözaltına alındığı kaydedildi. Açıklamada, şöyle devam edildi 
     "Yürütülmekte olan soruşturma ile ilgili gelişmeler hakkında, İçişleri Bakanlığı'ndan basın ve kamuoyunu bilgilendirecek açıklamalar, gerektikçe Müşavirliğimizce yapılacaktır. Müşavirliğimizin açıklamaları ile soruşturmayı yürüten yetkili DGM Cumhuriyet Savcılığı dışındaki kaynaklardan alınacak konuyla ilgili bilgilere itibar edilmemelidir." 




</TEXT>
</DOC>
