<DOC>
<DOCNO> 41389 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yazar/uras.html </URL>
<DATE> 2001/09/10/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
İnsanların yüzü gülüyor 
</HEADLINE>
<TEXT>

Antalya’da insanlarla konuşurken kimse Ankara’dan ve de krizden yakınmıyor. Kendi konusunda yaptıklarını, yapacaklarını heyecanla anlatıyor. Antalya bir başka Türkiye 
     Antalya’da insanların yüzü gülüyor. Ben çok uzun süredir yüzü gülen insan görmüyordum. Antalya’da insanların yüzü gülüyor. Çok uzun süredir iç karartan olaylara şahit olduğum için iç karartıcı yazılar yazıyordum. Antalya’da içim açıldı. İnsanlar şik yet etmiyor. Ağlamıyor. İyi şeylerden söz ediyor. Antalya Ticaret ve Sanayi Odası Başkanı Tunay Altınpınar "Bizde batan, kapanan, işçi çıkaran şirket yok. Tabii ki var ama kapanan kadar açılan var. İşçi çıkarandan çok işçi alan var. Biz işsizlik sorunu nedir bilmeyiz" diyor. 
     Talya Otel Genel Müdürü Rezan Kulaksız, Antalya’ya günde 150 - 170 uçak inip kalkıyor, her gün 30 bin yabancı geliyor, 30 bin yabancı gidiyor. 250 - 300 bin yabancı Antalya’da yiyor, içiyor, uyuyor, para bırakıyor" diyor. "Dolmuş uçakları yanında tarifeli uçak seferlerinin de artmasının alt ve üst gelir grubundaki yabancı turistleri çekeceğini hatırlatıyor. 
     Rezan Kulaksız’a göre Amerikan, Japon, Çin turistler güneş için değil, sadece yol geçişi bir gün kalır. Otelciler ve İşletmeciler Birliği Başkanı Ahmet Barut, "Her şey dahil" fiyat uygulamasının yararlı olduğunu söylüyor. Ahmet Barut’a göre önümüzdeki mevsim yaz turistlerinin sayısında yüzde 20, kış turistlerinin sayısında yüzde 30 artış olacak. Kongre, fuarcılık, sağlık turizmi yeni iş imk nları yaratacak. Yabancı ülkelerden gelecek "emekli turistler" kış mevsimi tesislerin çalışmasına yardımcı olacak. 
     Vali Ertuğrul Dokuzoğlu geçen yıl Türkiye’ye gelen 10.4 milyon turistin 3.5 milyonu Antalya’ya geldi. Yöreye yılda 5 - 6 milyar dolar para bırakıyor diyor. 
     İşadamı Hüseyin Çalık, Anteks’in sahiplerinden iplikten konfeksiyona üretim yapıyor. Bir de Antbirlik’in Aksu İplik Fabrikası var. Bunlar dışında büyük sanayi kuruluşu yok. Akdeniz Organize Sanayi Bölgesi’nde üretim yapan 60 kuruluşta 3 bin işçi çalışıyor. Buradaki üretim, daha çok turistik tesislere dönük gıda, kimya, mobilya, tekstil, makine, plastik, metal dallarındaki üretim. 
     Kesme Çiçek İhracatçıları Birliği Başkanı Lütfü Gabiş’in verdiği bilgiye göre geçen yıl Antalya’dan 133 milyon dal çiçek ihraç edildi. 8.6 milyon dolar gelir sağlandı. 133 milyon dal çiçeğin 132 milyon dalı karanfil pek azı gül, kasımpatı ve diğer türler. 29 ülkeye ihracat yapılıyor. En fazla ihracat 93 milyon dal ile İngiltere, 20 milyon dal ile Hollanda. 
     Antalya’da yılda 2.5 milyon ton sebze üretiliyor. Bunun yüzde 45’i örtü altı sera üretimi. Ürünlerin yüzde 60’ı domates. Türkiye’nin toplam domates üretiminin yüzde 17’si Antalya’da gerçekleştiriliyor. 
     Akdeniz Üniversitesi 1982 yılında kuruldu. Rektör Yaşar Uçar’ın verdiği bilgiye göre, 12 fakülte ve 4 yüksek okulda 13 bin öğrenci okuyor. 1373 öğretim üyesi var. Üniversite yöre ihtiyaçlarına dönük eğitim veriyor. 550 yataklı üniversite hastanesi organ naklinde iddialı bir ihtisas hastanesi. Antalya’da insanlarla konuşurken kimse Ankara’dan ve de krizden yakınmıyor. Kendi konusunda yaptıklarını, yapacaklarını heyecanla anlatıyor. Fırsat yaratacağım. Karımı da alıp yakın günlerde bir süre kalmak üzere Antalya’ya geleceğim. Kafamı değiştiririm. Karamsarlıktan kısa bir süre için de olsa kurtulurum Antalya bir başka Türkiye... 
     
Antalya’da kıyı ulaştırması için feribot      Antalya’da en önemli sorun ulaştırma. Kaş’tan Alanya’ya kadar Antalya’nın yaklaşık 650 km. uzunluğunda kıyı şeridi var. Kıyıya dizili tatil şehirleri Kaş, Finike, Kemer, Göynük, Beldibi, Antalya, Serik, Side, Manavgat, Alanya birbirine karayolu ile bağlı. Antalya - Alanya yolu 145 km. On yıldır yol inşaatı devam ediyor. Yakında tamamlanma şansı yok. Tatil köylerine gelen yabancılar konakladıkları yöre dışına çıkamıyor. Karayolu virajlı, dar ve trafik yüklü. 
     Vali Ertuğrul Dokuzoğlu ulaşıma kolaylık getirmek için raylı çözüm arayışlarından söz ediyor. 
     Milliyet yazarları ile konuşmaya oğlu Sarp ile birlikte gelen DSİ mühendislerinden Süleyman Gönülkırmaz diyor ki "Vikingler sekizinci yüzyılda okyanusu kayık ile aştı. Yıl 2001. Biz Antalya ilçeleri arasında deniz ulaşımını sağlayamıyoruz. Her turistik yörenin kıyısına yapılacak bir iskele ile kıyı boyu deniz ulaşımı sağlanabilir. Kıyı boyu işleyecek feribot ulaşım sorununu çözebilir. Böylece turist sadece bir tek konaklama tesisinde hapis kalmaz." 
     Antalya merkezindeki lokanta ve işyeri sahipleri yabancı turistin otelden ve tatil köylerinden dışarı çıkmamasından yakınıyor. Turist Antalya’ya nasıl ulaşabilir ki Taksi pahalı. Dolmuş macera. Tarifeli otobüs yok. Halbuki deniz ulaşımı olsa turist bütün kıyıyı görme, gezme imk nına kavuşur. 
     
     







Ne Olacak 


Antalyalı mutlu mu 


Yılmaz'ın telgrafı 


Sönükleşen pırıltının peşinde... 


Enflasyonda şampiyonuz 


Kusmak istiyorum... 


Kıbrıs’ta ileri adım 


Ablalar, kardeşler ve barbarlar 


İnsanların yüzü gülüyor 


Ben neyleyim maviyi, denizi 


</TEXT>
</DOC>
