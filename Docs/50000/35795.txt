<DOC>
<DOCNO> 35795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/guncel/gun15.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İTÜ’lü genç köprüden ölüme atladı... 
</HEADLINE>
<TEXT>

     ÖMER ERDEM İstanbul 

     İstanbul Teknik Üniversitesi İTÜ Makine Mühendisliği öğrencisi Gürkan Tatlıağaç 24 , Boğaziçi Köprüsü’nden atlayarak intihar etti. Ortaköy’de oturan Gürkan Tatlıağaç, bindiği taksinin şoförüne Üsküdar’a gitmek istediğini söyledi. Boğaziçi Köprüsü’ne geldiğinde, trafiğin sıkışıklığını fırsat bilen ve taksiden inen Tatlıağaç, hızla parmaklıklara tırmandı. "Sorunun varsa yardım edelim" diyen polislere, "Derdim yok" karşılığını veren genç, kendini 65 metreden boşluğa bıraktı. Suya düştükten sonra kulaç attığı görülen Tatlıağaç’ı kurtarmak için olay yerine gelen Deniz Polisi’ne ait bir tekne, genci halat yardımıyla sudan çıkarmak istedi. Ancak Tatlığaç bir süre sonra suya gömülerek, gözden kayboldu. Tatlıağaç’ın bıraktığı çantada kurusıkı bir tabanca bulunurken, bir intihar notuna rastlanmadı. 
     



 GÜNCEL 
























</TEXT>
</DOC>
