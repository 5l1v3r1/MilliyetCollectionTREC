<DOC>
<DOCNO> 15360 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/yazar/cankat.html </URL>
<DATE> 2001/04/09/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bakan Bey, yap bir köfte-ekmek 
</HEADLINE>
<TEXT>

     Fevzi Aytekin Çevre Bakanı amatör futbol meraklısı. Cumartesi pazar, Ankara 19 Mayıs Stadyumu’nda oynanan maçları hiç kaçırmaz. "Bütün yıldız futbolcular, amatörler arasından çıkar" diye vecizeler de söyleyen Bakan’ın, artık hangi takım adına futbolcu avına çıktığını bilmem... 
     Böyle bir maç sırasında, berduşun biri, yanında koruması da olmayan Bakan’a yaklaştı 
     Sende para vardır, giyim kuşam yerinde. Hadi şurdan bana bir köfte ekmek ısmarla abi .. 
     Başkası olsa "Ne diyorsun hemşerim sen... Karşında kim var biliyor musun " tripleri yapardı. 
     Aytekin hiç bozuntuya vermedi bir köfte-ekmek aldı, avantacıya eliyle uzattı. 
     Buyur hemşerim, afiyet olsun 
     Sonradan uyandıysa eğer, berduş, şimdi hava atıyordur sağda solda 
     Geçen gün Çevre Bakanı’na "Yaptır ulan şuradan bir ekmek içi köfte dedim " diye... 
     
Komisyon dediğin 5      TBMM İhtisas Komisyonları’ndan bence en önemlisi İnsan Haklarını İnceleme Komisyonu. 
     Tek kadın üye Sema Pişkinsüt başkandı, küstürdüler, bırakıp gitti. 
     İnsan hakları ihlallerini inceleyen komisyonun başkanı, bugün, bir MHP’li, Hüseyin Akgül. Kendisi Yüksek İslam Enstitüsü mezunudur. 
     MHP Ankara Milletvekili Mehmet Arslan, hapishanede ölüm orucuna yatanlar için "Gebersinler Bir de altlarına mı yatacağız..." demişti. İstifa ettirildi. 
     Mehmet Mail Büyükerman üyeydi, DYP’den istifa edince, üyeliği düştü. Müzmin adaydır, bildiğiniz gibi. 
     Kavgacı takımından FP’li Ömer Vehbi Hatipoğlu ve DYP’li Kamer Genç de adını söylemek yeter bu komisyonun üyeleridir. 
     
Şoförün şoförü      Hükümet ve kamu kurumları bir kere daha "tasarruf yapar gibi yapmaya" başladılar. Başbakanlıkta toplantılar yapılıyormuş da, devletin hangi kalemlerde kemer sıkacağı karara bağlanıyormuş da... 
     Biz bu filmi çok gördük 
     Türkiye’de yaklaşık 2.750.000 memur, Bir işveren ki personelinin sayısını bile tam bilmez, gerisini siz düşünün artık , 231 bin de resm araç varmış. 
     Demek ki kamu sektöründe 231 bin de şoför var değil mi 
     Değil O kadar kolay mı... Şoförleri akşam eve kim bırakacak Tabii ki şoförlerin şoförleri... 
     Rivayete göre, Maliye Bakanı Sümer Oral, bakanlıkta görevli müdürlerin makam şoförlerini sabah evden alıp akşam bırakan şoförlerin istihdam edildiğini görmüş de, gözlerine inanamamış... Peki servis şoförü akşam eve nasıl gidiyor Bunu bilen var mı 
     
Funda Özkan bakana nasıl "haksızlık etti"      Biliyo da vermiyooo başlıklı yazımı hatırladınız mı Hani "Farz edin ki Türk Uzay Kurumu kuruldu. Şimdi neler olacak " diye başlayan, bir yerinde "İlk astronot kim olacak Tabii ki özel eğitim almış pilotlardan biri değil. Ulaştırma Bakanı’nın otobüs şoförü yeğenine ne dersiniz " dediğim yazı. 
     İnanmayacağınız bir şey oldu, Ulaştırma Bakanı aradı ve "Benim pilot olarak işe alınmış bir yeğenim yok Haberiniz yanlış " dedi. ... diye yazabilmeyi çok isterdim. Müthiş makaraya alırdım. Ama bu zevki Funda Özkan elimden aldı. Çünkü, Paulo Coelho’yu intihalle başkasına ait bir eseri apartmakla suçlayan ben, Türk Uzay Kurumu esprisini Funda’nın daha önce kullandığını fark etmemişim. Ama benden beteri de var. Hadi ben atladım, gözümden kaçtı. Ulaştırma Bakanı Enis Öksüz üstüne üstlük yazılanları da cidd ye almış, gerçek zannetmiş. 
     Funda Özkan, 18 mart yazısında Radikal , Bakan’ın telefonunu anlatıyor. Bakan, Funda’nın yazısını okumamış, okuyan arkadaşları uyarmışlar. Bakan da Funda’yı arayıp "Bu yazınızla bana haksızlık ettiniz" diyor. Halbuki yazıyı okuyun, bir kurgu olduğu, hayal olduğu defalarca söylenmiş. 
     Fundacığım, bence bu bir algılama sorunu değil. "Kadrolaşma" lafının esprisini bile duydular mı telefona sarılıyorlar. Üstüne afiyet, işkillilik durumu var galiba. 
     
     





Tarih ve Modernleşme 


Esnafa müjdeli paket 


Bakan Bey, yap bir köfte-ekmek 


Washington'da krediyi tüketmek 


Arpalığa genel müdür tokadı 


Aslolan hayattır... 


Başka Türkiye mümkün 


"Sizi ben bile kurtaramam " 


Bu kriz 1994 krizinden çok farklı 


Ankara Mankara 


</TEXT>
</DOC>
