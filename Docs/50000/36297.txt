<DOC>
<DOCNO> 36297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/ekonomi/eko09.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron Kriz uzmanı gönderelim 
</HEADLINE>
<TEXT>

İsrail Başbakanı Şaron, Türkiye’ye yardımcı olmaya hazırız’ dedi 
     İsrail Başbakanı Ariel Şaron, Ankara’ya önceki günkü ziyareti sırasında Devlet Bakanı Kemal Derviş ile yaptığı görüşmede, sürüncemedeki GAP projelerini gündeme getirdi. 
     İsrail’in önerdiği altı sulama projesinin yürürlüğe girebilmesi için Hazine garantisi gerekiyor. Kriz sonrasında gündeme gelen tasarruf önlemleri diğer dört projenin kaderini belirsiz hale getirmişti. Şaron, diğer dört proje için Hazine garantisinin verilmesini talep etti. Şaron, "Bu projeler hem bize, hem de size para kazandıracak" dedi. Derviş de müzakerelere başlanabileceğini belirtirken, garantilerle ilgili olarak kesin bir yükümlülük altına girmemekle birlikte olumlu mesaj verdi. 
     Görüşmede ayrıca Türkiye’deki ekonomik kriz de gündeme geldi. Şaron, "Biz de bu sorunları yaşadık. Size yardımcı olmaya hazırız" derken, talep halinde İsrailli uzmanların Türkiye’ye gelebileceğini kaydetti. 
     
     



 EKONOMİ 























</TEXT>
</DOC>
