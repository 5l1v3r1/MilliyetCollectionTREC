<DOC>
<DOCNO> 45855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/guncel/gun10.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba benim değil’ dedi, serbest kaldı 
</HEADLINE>
<TEXT>

     İSMAİL POLAT İstanbul 

     Esenyurt Belediye Başkanı Gürbüz Çapan’ın, otomobilinde el bombası bulunduğu gerekçesiyle gözaltına alınan kardeşi Resul Çapan, çıkarıldığı mahkeme tarafından serbest bırakıldı. Ağabeyi Gürbüz Çapan’ı ziyarete giderken Yakacık’ta polis tarafından yapılan kontrollerde otomobilinde tahrip gücü olmayan ses bombası bulunan Resul Çapan, gözaltına alınmıştı. Çapan, dün çıkarıldığı Kartal 2. Sulh Ceza Mahkemesi’nce serbest bırakıldı. 
     Cumhuriyet Savcısı Ayhan Hasırcıoğlu’na ifade veren Çapan, "Ruhsatlı tabanca bana ait. Ancak, bombanın arabama nasıl konulduğunu bilmiyorum. Bu bana ve aileme yapılan bir komplodur. Bu nedenle serbest bırakılmamı istiyorum" dedi. 
     İfadesinin ardından tutuklanma istemiyle yargıç karşısına çıkarılan Çapan, burada da aynı ifadeyi tekrarlayınca serbest bırakıldı. 
     



 GÜNCEL 























</TEXT>
</DOC>
