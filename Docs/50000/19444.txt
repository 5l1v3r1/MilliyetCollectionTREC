<DOC>
<DOCNO> 19444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/guncel/gun07.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fehriye Erdal Belçika’da yargılanacak 
</HEADLINE>
<TEXT>

Belçikalı savcı ve sorgu hakimi, dünkü oturumda Fehriye Erdal Belçika’da yargılanabilir’ dedi... 
     GÜVEN ÖZALP Brüksel 

     Özdemir Sabancı suikastı faillerinden Fehriye Erdal’ın Türkiye’de işlediği suçlardan Belçika’da yargılanması için açılan davanın ikinci oturumu Brüksel’de yapıldı. Mahkeme, avukatların tezlerini savunma zamanı bulamadıkları gerekçesiyle erteleme kararı verdi. 
     Ancak oturumda, gerek savcının gerekse sorgu hakiminin "Erdal, Türkiye’de işlediği suçlar nedeniyle Belçika’da yargılanabilir" şeklinde görüş bildirmeleri, haziran sonunda alınması beklenen nihai kararın bu yönde olacağı görüşünü güçlendirdi. 
     
Önemli aşama      Duruşmada, Sabancılar’ın Belçika’daki avukatı Fernand Schmitz, Erdal’ın Avrupa Terörizme Karşı Mücadele Sözleşmesi kapsamında yargılanması gerektiğini savundu. Davada son derece önemli bir aşamaya gelindiğini belirten Schmitz, savcı ve sorgu hakiminin kendi tezleri doğrultusunda görüş belirtmelerini olumlu bir gelişme olarak yorumladı. 
     
Geçen kasımda dava açılmıştı      Erdal’ın Türkiye’de işlediği suçlardan yargılanmasına ilişkin dava geçen kasımda açıldı. 15 Mart’ta ilk ayağı yapılan ve Erdal’ın avukatlarının talebi üzerine düne ertelenen davada bundan sonraki duruşma 14 Haziran’da yapılacak. Bir yıl hapis yattıktan sonra adresi açıklanmayan bir evde gözaltına alınan Erdal, halen Belçika’da işlediği suçlardan yargılanmayı bekliyor. Bu suçlar arasında silah taşımak, suç örgütü faaliyetlerine katılmak, sahte kimlik kullanmak gibi unsurlar bulunuyor. 
     



 GÜNCEL 



















</TEXT>
</DOC>
