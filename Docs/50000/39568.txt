<DOC>
<DOCNO> 39568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur01.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Polisten kaçan otomobil hırsızları telefon direğine çarptı 
</HEADLINE>
<TEXT>

     Konak ilçesinde, otomobil hırsızları çaldıkları özel otomobille kaçtılar. Peşlerine düşen polis ekiplerinin "Dur" ikazına uymayan hırsızlar kaza yaptı. Biri öldü, diğeri ise yaralandı. 
     Yeşilyurt'ta meydana geldi. Müjgan Akgün'ün 29 9109 sokakta 22 sayılı evinin önüne park ettiği 35 CEV 41 plakalı özel otomobili çalındı. Akgün, aracının çalındığını anlayınca, 155 Polis İmdat'a telefonla ihbarda bulundu. Çalıntı otomobilin plakası, telsizden takip edilmesi için tüm ekiplere duyuruldu. 
     Çalıntı otomobili gören ekipler hırsızların peşine düştü. İki oto hırsızı, peşlerine düşen polis ekiplerinin "Dur" ihtarına uymadılar. Karabağlar Sarıyer Mahallesi 5714 1 sokakta Trafo Otobüs Durağı'nda hırsızlar paniğe kapıldılar. Önce ağaç telefon direğine, daha sonra da 57 numaralı evin demir parmaklıklı balkonuna çarptılar. 
     Otomobil, yaklaşık 4 metre yükseklikten boş arsaya uçtu. Yol kenarında asılı olarak kaldı. 
     Askerden izinli gelmişti 
     Peşlerine düşen ekiplerden kaçarken kaza yapan hırsızlar, otomobilden dışarıya fırladı. 35 CEV 41 plakalı çalıntı özel otomobili kullandığı belirlenen Hasan Baltacıer 26 olay yerinde boynu kırılarak hayatını kaybetti. Yanında bulunan arkadaşı Ali Alkan 50 ise yaralandı. Alkan, tedavi için Yeşilyurt Atatürk Eğitim ve Araştırma Hastanesi'ne kaldırıldı. 
     Yapılan soruşturmalarda olay yerinde ölen Hasan Baltacıer'in eski sabıkalı otomobil hırsızlarından olduğu, askerden izinli geldiği belirlendi. Baltacıer'in cesedinde yapılan incelemelerde ise vücudunda çok sayıda eski kesi izlerine rastlandı. 
     Deprem zannettiler 
     Olay sırasında evlerine kaza yapan otomobilin çarptığını bilmeyen ev sakinleri,"büyük gürültü duyduk. Paniğe kapıldık. Deprem oluyor zannederek dışarıya fırladık. Gürültüyü duyan diğer komşularımız da balkonlara çıktılar. Aracı evimizin yan tarafındaki boşlukta asılı gördük. Çıkan gürültünün depremden değil, kazadan kaynaklandığını anladık" dediler. 
     







</TEXT>
</DOC>
