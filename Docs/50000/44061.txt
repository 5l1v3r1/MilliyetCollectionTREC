<DOC>
<DOCNO> 44061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/spor/spo03.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Final oynarız" 
</HEADLINE>
<TEXT>

Galatasaray Başkanı, bu gruptan çıkmaları halinde Şampiyonlar Ligi’nde finale uzanacaklarını söyledi 
     SARI - Kırmızılı kulübün başkanı Mehmet Cansun, Nantes deplasmanında çok önemli bir galibiyet elde ettiklerini söyledi, "Bu gruptan çıkarsak final oynarız" dedi. Cansun, futbolcuların çok iyi mücadele ettiğini kaydetti, "Önümüzde bir ay var. O zamana kadar takım daha da oturacaktır" diye konuştu. 
     YÖNETİCİ Fatih Altaylı, "Şansımız yerindeydi. Ancak Lucescu’nun yaptığı değişiklikleri de unutmamak gerek" derken, Osman Güneri, "Hem Avrupa’da hem de Türkiye’de yolumuza devam ediyoruz. İyi bir grafik yakaladık" diye konuştu. Enis Sevil ise "İyi oynadık, kazandık. Grubu lider bitirmek istiyoruz" yorumunu yaptı. 
     
Sergen büyüledi      NANTES Başkanı Kleber Bobin, karşılaşma sonrası Galatasaray soyunma odasına gelerek tüm futbolcuları tek tek kutladı. Bobin, Sergen’in elini sıkarken, "büyülendim" ifadesini kullandı. Sarı - Kırmızılı takım, Gençlerbirliği maçının hazırlıklarına ise dün izin yapmadan başladı. Bu arada Galatasaray’a, Fenerbahçe karşılaşmasında çıkan olaylar nedeniyle 2.5 milyar lira para cezası verildi. 
     
Yönetimin kritik kongresi      GALATASARAY’DA cumartesi günü mali açıdan en kritik kongrelerden biri yaşanacak. Sarı - Kırmızılı yönetim daha önce kurulan Stad A.Ş.’yi Futbol A.Ş. adında yeni bir şirkete çevirebilirse kulüp halka açılarak 20 milyon dolar gelir elde edilecek. Yeni yönetimin göreve geldikten sonraki en büyük projesi olan halka arz için tüm çalışmalarını hızlandıran yöneticiler olağanüstü genel kurulda üyelerden yetki isteyecek. 
     



 SPOR 



























</TEXT>
</DOC>
