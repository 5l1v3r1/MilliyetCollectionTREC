<DOC>
<DOCNO> 35999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yasam/yas01.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihar dehşeti 
</HEADLINE>
<TEXT>

Çete suçundan aranan işadamı’ borçları nedeniyle evine icra gelince adliye önünde intihara kalkıştı. Manisa Emniyet Müdürü intiharı son anda önledi 
     MEHMED HAKKI ÖZBAYIR DHA 

     Manisa’da beyaz eşya mağazası bulunan ve çıkar amaçlı teşekkül oluşturma’ suçlamasıyla gıyabi tutuklama kararıyla aranan Mehmet Candoğan 47 , bir süre önce Ata İletişim Şirketi’nden bir cep telefonu aldı. 
     Karşılık olarak da cep telefonu bayii Mustafa Suna’ya beyaz eşya verdi. Ancak Suna buna rağmen cep telefonu için düzenlediği senedi icraya verince, Candoğan’ın evine haciz için icra memurları geldi. 
     
     Onurlu adamım’ 
     Bunun üzerine çılgına dönen Candoğan, Manisa Adliyesi önüne geldi ve belinden 14’lü tabancasını çıkarıp şakağına dayadı. 
     Candoğan bağırıyordu "Ben onurlu bir insanım. Beni icraya veren alacaklılar gelsin. Eğer haksızsam, ben bu dünyadan giderim." 
     Olay üzerine vatandaşlar adliye etrafına toplanırken, polis bariyerler koyarak yolu kesti. 
     Bu orada olay yerine gelen Candoğan’ın eşi Zehra ve babası Fahri Candoğan, çılgın işadamını ikna etmeye çalıştılarsa da başarılı olamadılar. Saatler ilerlerken, Candoğan silahının boş olmadığını göstermek için havaya tek el ateş etti. 
     
     4 saatlik gerilim 
     Saat 14.00 sıralarında olay yerine Emniyet Müdürü Hüseyin Çapkın geldi. Candoğan’la konuşmaya başlayan Çapkın, "Çocukluk etme. Kanun haklıdan yana. Sana birşey olmayacak" diye onu ikna etmeye çalışırken, çevrede toplananlar da, alkışlayarak işadamının silahını bırakmasını istedi. 
     Bu sırada dikkati dağılan Candoğan’ın bir anlık şaşkınlığından yararlanan Emniyet Müdürü Çapkın, bileğini bükerek silahı elinden almayı başardı. Ve tam dört saat süren gerilim mutlu son’la noktalandı. 
     
     Minibüsü taranmıştı 
     Gözaltına alınan Candoğan’ın geçen yıl büyük oğlunu trafik kazasında kaybettiği, geçen kış bacağından vurulduğu, iki ay önce de minibüsünün kurşunlandığı öğrenildi. 
     
Ya silah ateş alsaydı      Mehmet Candoğan, silahı boğazına dayalı halde 4 saat boyunca etraftakilere korku yaşattı. Emniyet Müdürü Hüseyin Çapkın, öfkeli işadamıyla bir süre konuştuktan sonra, bir anlık dalgınlığından yararlanarak Candoğan’ın bileğini büktü. Bu sırada silah ateş almış olsaydı, çevrede şaşkınlıkla olayı izleyen vatandaşlardan bir ya da birkaçının yaralanması ya da hayatını kaybetmesi mümkün olacaktı. Allahtan korkulan olmadı. Candoğan tetiğe basmadan Çapkın silahı elinden alıverdi ve herkes derin bir "Oh" çekti. 
     



 YAŞAM 






















</TEXT>
</DOC>
