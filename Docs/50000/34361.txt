<DOC>
<DOCNO> 34361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/magazin/amag.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Mardinli Serap’ın gözü Hollywood’da 
</HEADLINE>
<TEXT>

Mardinli gurbetçi bir ailenin beş çocuğundan biri olan Serap Koç, Ricky Martin, Enrico Iglesias, Sandra Bullock ve Melanie Griffith gibi ünlüleri giydiriyor 
     GÜLAY FIRAT İstanbul 

     SERAP Koç, 24 yaşında. Mardinli gurbetçi bir ailenin beş çocuğundan biri olarak Almanya’nın Münih kentinde doğdu. Serap Koç, 20’li yaşların başında uluslararası moda dünyasında ismini duyurmayı başardı. Giydirdiği ünlüler arasında Ricky Martin, Enrico Iglesias, Sandra Bullock, Melanie Griffith var. Koç’un son atağı Mardinn 1923’ isimli parfüm. 
     
     Ulaşılmaz değiller 
     BÜYÜK şöhretlere ulaşmanın hiç de zor olmadığını söyleyen Koç, Ricky Martin ile Sony Music’ten bir arkadaşı sayesinde 2 sene evvel tanışmış ve ona özel gömlekler ve ipek pantolonlar tasarlamış. Enrico Iglesias’a, Almanya’da konser veren Julio Iglesias vasıtasıyla, Sandra Bullock’a da sanatçının Alman olan annesi sayesinde ulaşmış. 
     
     Enrico ve Ricky 
     KOÇ, Ricky Martin ve Enrico Iglesias için şunları söylüyor "Ricky’nin o kadar candan ve şeker bir tavrı vardır ki, onu bir erkek olarak beğenseniz bile tanıştıktan sonra bir dost ve kardeş gibi görüyorsunuz. Enrico’yu, tanışmadan önce de seksi bulurdum. Aramızda elektriklenme oldu, ama tabii ki biz dostuz. Tabii gelecekte neler olur bilinmez." 
     
Parfümün adı nasıl doğdu      Serap Koç, parfüme Mardinn 1923’ adını vermesinin öyküsünü şöyle anlatıyor "Dört yıllık bir çalışmanın ürünü. 2.5 yıl önce arkadaşım Yaşar Alptekin’le isim konusunda konuşuyorduk. Ben Türkiye Cumhuriyeti’nin kuruluşu olan 1923’ü belirlemiştim, ama Yaşar, Baban Mardinli. Neden Mardin adını koymuyorsun ’ dedi. Aklıma yattı, biraz farklı olsun diye Mardin’e iki nn’ koydum." 
     



 MAGAZİN 












</TEXT>
</DOC>
