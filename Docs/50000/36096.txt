<DOC>
<DOCNO> 36096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur02.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan yeni albümü ''Karma''nın ilk konserini verdi 
</HEADLINE>
<TEXT>

     Türk popunun ünlü ismi Tarkan, yeni albümü ''Karma''nın ilk konserinde hayranlarıyla buluştu. 
     Mydonose Showland'deki konser, sanatçının son albümü ''Karma''nın en ünlü parçası olan ''Kuzu Kuzu''yla başladı. 
     Sahneye gümüş simli bir pantolonla çıkan Tarkan, hareketli danslar eşliğinde seslendirdiği şarkılarıyla hayranlarına keyifli saatler yaşattı. 
     Biletleri 20 ile 30 milyon lira arasında satışa sunulan konseri, yaklaşık 7 bin kişi izledi. 
     Habercilerin ilk 2 şarkı sırasında görüntü almasına izin verilen konser sırasında gazetecilerle, aleyhlerinde tezahürat yapan seyirciler arasında yer yer tartışmalar yaşandı. 
     Konserin prodüksiyonunda 100 kişilik bir ekibin görev yaptığı ve provaların 10 gün sürdüğü bildirildi. 







</TEXT>
</DOC>
