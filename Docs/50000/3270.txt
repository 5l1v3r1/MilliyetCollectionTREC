<DOC>
<DOCNO> 3270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/dunya/tur.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Yunanistan'da milletvekiline bombalı saldırı 
     Yunanistan'da ana muhalefetteki Yeni Demokrasi Partisi'nin üyesi Vasilis Mihaloliakos, evinin dışına yerleştirilen bombanın patlaması sonucu yaralandı. Polisin verdiği bilgiye göre, bacaklarından ve karnından yaralananMihaloliakos hastaneye kaldırıldı. Milletvekilinin durumunun ağır olmadığı belirtildi. Saldırının sorumluluğunu üstlenen olmadığı kaydedildi. 
     
     İran'da roket saldırısı 
     İran'ın başkenti Tahran'daki bazı adli binalara roket saldırısı düzenlediği bildirildi. Resmi IRNA ajansı, Tahran'ın kuzeydoğusuna 4 havan topu atıldığını duyurdu, ancak ayrıntılı bilgi vermedi. Haberde, saldırıda can kaybı olup olmadığı konusunda bilgi verilmedi. Bu arada Halkın Mücahitleri Örgütü, Reuters'e gönderdiği faks mesajında, örgüt mensuplarının baş savcılık binasına ve İslami Devrim Mahkemeleri'ne havan topu attığını kaydetti. 
     
     


 DÜNYA 











</TEXT>
</DOC>
