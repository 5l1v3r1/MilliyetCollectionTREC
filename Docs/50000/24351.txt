<DOC>
<DOCNO> 24351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sontur15.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta bir eylem girişimi daha 
</HEADLINE>
<TEXT>

     Ekonomik krizin ardından Başbakanlık'ta gerçekleştirilen eylemlere bir yenisi daha eklendi. İlhan Özkan 33 isimli bir vatandaş, iş istemek için geldiği Başbakanlık'tan içeri alınmayınca elindeki cep radyosunu yere fırlattı. 
     Özkan, öğlen saatlerinde Başbakanlığın Vekaletler Caddesi girişindeki turnikelere geldi. İş talebini aktarmak amacıyla içeri girmek isteyen Özkan, güvenlik görevlilerince geri çevrildi. Özkan bunun üzerine, elindeki cep radyosunu yere fırlattı. Korumaların müdahalesinden sonra gözaltına alınan Özkan, Çankaya Merkez Karakolu'na götürüldü. 
     İstanbul doğumlu olan Özkan'ın ailevi sorunları nedeniyle annesi - babası tarafından evden atıldığı, Ankara'ya iş aramak için geldiği öğrenildi. 







</TEXT>
</DOC>
