<DOC>
<DOCNO> 39398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/soneko21.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
30 Ağustos'ta borsada işlem yapılmayacak 
</HEADLINE>
<TEXT>

     İstanbul Menkul Kıymetler Borsası'nda İMKB , Zafer Bayramı'na denk gelen 30 Ağustos Perşembe günü işlem yapılmayacağı bildirildi. 
     İMKB'den yapılan yazılı açıklamada, 30 Ağustos 2001'de işlem yapılmayacağı, bugün gerçekleştirilen işlemlerin takasının 31 Ağustos Cuma günü, 29 Ağustos Çarşamba günü gerçekleştirilecek işlemlerin takasının ise 3 Eylül 2001 tarihinde yapılacağı belirtildi. 
     Tahvil ve Bono Piyasası Kesin Alım Satım Pazarı ve Repo Ters Repo Pazarı'nda da aynı gün işlem yapılmayacağı kaydedilen, açıklamada şöyle denildi 
     ''Tahvil ve Bono Piyasası'nda 29 Ağustos 2001 tarihinde Kesin Alım Satım Pazarı'nda aynı gün ve en kısa 31 Ağustos 2001 ileri valörlü, Repo Ters Repo Pazarı'nda ise en kısa 31 Ağustos 2001 vadeli repo-ters repo işlemi yapılabilecektir. 
     İMKB Uluslararası Pazar Depo Sertifikaları Piyasası ve Uluslararası Tahvil ve Bono Piyasası'nda 30 Ağustos 2001 tarihinde işlem yapılmayacaktır. 27, 28 ve 29 Ağustos 2001 tarihlerinde erçekleşecek işlemlerin takası sırasıyla 31 Ağustos 2001, 4 Eylül 2001 ve 5 Eylül 2001 tarihlerinde yapılacaktır. İMKB Uluslararası Tahvil ve Bono Piyasası'nda ise 30 Ağustos 2001 tarihi en yakın valör tarihinin hesaplanmasında tatil olarak dikkate alınacaktır.'' 
     Açıklamada, Vadeli İşlemler Piyasası'nda da 30 Ağustos 2001 tarihinde piyasa ve takas işlemlerinin yapılmayacağı, işlemlere 31 Ağustos tarihinden itibaren aynı şekilde devam edileceği bildirildi. 






</TEXT>
</DOC>
