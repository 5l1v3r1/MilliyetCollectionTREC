<DOC>
<DOCNO> 30449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/cankat.html </URL>
<DATE> 2001/07/05/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Her yıl gerekir mi 
</HEADLINE>
<TEXT>

     Bu söylediğim garip gelecek, ama inanın doğru. 
     3 Temmuz salı, Kemal Sunal’ın birinci ölüm yıldönümüydü. Çeşitli anma toplantıları yapıldı, mezarı başında bir araya gelindi... Hiçbir gazete, eli varıp da törenlerin ne kadar sönük geçtiğini, katılımın ne kadar cılız olduğunu yazamadı. Posta ise "Kemal Sunal unutuldu" diye isyan etmiş. 
     Hayır, Kemal Sunal unutulmadı tabii ki... İnsanların bayram sabahı babasının kabrine bile gidemediği İstanbul’da, sanatçılar için her ölüm yıldönümünde tören yapmak, mezarı başında toplanmak haksızlık. Tamam, o sizin eşiniz, anneniz, babanız, arkadaşınız... 
     unutulmasın istiyorsunuz... Ama kimse gelemiyor. Hem siz üzülüyorsunuz, hem de sevdiğiniz insanın anısına saygısızlık oluyor. Yalnız sanatçılar için değil, edebiyatçılar için, bilim adamları için, gazeteciler için de aynı şey... 
     Şu işi 5. yılda, 10. yılda yapın da, "Dostları katılmadı" diye kızmaya hakkımız olsun 
     
BİR YOLU BULUNUR      Gençlerbirliği Kulübü’nün Ankara Bahçelievler’deki tesislerinde geçen sene bir lokanta açılmıştı. Adı May Day. Alparslan Türkeş’in anıt-mezarının dibinde böyle içkili bir lokanta açılmasına Ülkücüler kızmış, müşteriler taciz edilmiş, parka bırakılan araçlara zarar verilmişti. 
     Ve Ankara Belediye Başkanı Melih Gökçek bir bahane bulup, lokantayı kapatmıştı. 
     Duyduğuma göre, sahibi değişmiş ve lokanta yeniden açılmış. Hatta MHP’liler de ara sıra uğrayıp iki kadeh içiyorlarmış. Demek ki anlaşmazlık ortadan kalkmış. 
     O kadar kavga gürültüye değer miydi yani Otoparkın işletmesini uygun kişilere verdin mi, bak nasıl hallediliveriyormuş iş... 
     
Bodrum Pazarı’nı yaz hemen Berrin      Benim ihtiyarlar Bodrum’da. Bir arkadaşlarının evinde kalıyorlar. Annemle babamdan "benim ihtiyarlar" diye bahsetmemi yadırgamayın, ne olur. Bir yaştan sonra, anasını babasını biraz çocuğu gibi görmeye başlıyor insan... "Benim çocuklar", "benim ihtiyarlar", "benim kızlar..." sevgili takımlarımın adı böyle 
     Salı akşamı telefon çaldı. Kadriş Annem’miş. 
     -Berrin, yaz 
     İş cidd , şakaya gelir tarafı yok demek ki... 
     -Bu Bodrum’un bir pazarı var. Salı günleri üst baş ve ıvır zıvır satılıyormuş. Muazzez ile arkadaşları minibüse binip şehre indik. Yolu soracaktık, ama yanımızdaki turistler zaten biliyormuş, peşlerine takıldık. Birlikte gittik pazara... Gittiğimize de pişman olduk. Pazar yerinin pisliğini tarif edemem sana... Yerlerde kağıtlar, sigara izmaritleri, tezg hın üzerine kıvrılmış uyuyan adamlar. Rezil olduk o insanlara. Herşey de ateş pahası zaten. Kös kös döndük. Bunu hemen yaz 
     Yazdım işte, anaların hası, yazdım. 
     
Erdoğan, Menderes için çok ağlamış      Allah herkese Necmettin Erbakan ve Recep Tayyip Erdoğan gibi "siyas yasaklılık" nasip etsin Yasaklanmadan önce bile bu kadar faal değillerdi. 
     Erdoğan, Turgut Özal’ın ANAP’ının "ruhunu" yakalayacak, dört eğilimi birleştirecekmiş. Siyas yelpazemize "sosyal-demokrat liberalleröden sonra "sosyal-demokrat şeriatçılar" da katılacak desenize... 
     Tam bizim gazetede Kasımpaşalı dizisi yayımlanırken, ben de Turan Yılmaz’ın "Tayyip-Kasımpaşa’dan Siyasetin Ön Saflarına" adlı kitabını okuyorum. Erdoğan’ın Özal’dan önce Menderes hayranı olduğunu da bu vesileyle öğrendim. 
     Baba Ahmet Erdoğan evinin baş köşesine resmini astığı Menderes’e hayranmış. Adnan Bey idam edildiğinde aile yas tutmuş. 7 yaşındaki Recep Tayyip de Menderes’in ardından günlerce ağlamış. 
     Menderes, Erbakan, Özal derkeeen, bakalım kimde karar kılacak 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
