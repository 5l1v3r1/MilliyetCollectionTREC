<DOC>
<DOCNO> 9960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yazar/cemal.html </URL>
<DATE> 2001/03/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Temizel'in istifası ve bindiği dalı kesmek... 
</HEADLINE>
<TEXT>

     Ülkemizde heyecan turizmi kurabilsek bayağı para kazanırdık. Hiç sıkıcı anımız yok çünkü. Sürekli diken üstündeyiz. Nerede ne olacak diye her dakikamız helak olmakla geçiyor. 
     Gevşemek yok 
     Özellikle gazeteci milleti için. 
     Kemal Derviş geldi diye sevinirken, bir baktık, Zekeriya Temizel bir sabah vakti gidivermiş... Yükselen umut ve iyimserlik dalgası içinde, bir anda uç veren şaşkınlık ve spekülasyon ortamı... 
     Hiç hoş değil. 
     Sahne duruluyor derken, bayram sonrasına ilişkin olumlu öngörüler yapılırken, ortalığın yeniden toz duman olması ihtimali belirdi. 
     Yazık 
     Bankacılık Düzenleme ve Denetleme Kurulu Başkanı Zekeriya Temizel'i bu görevinde baştan beri desteklemiştim. 
     İki nedeni vardı 
     1 Türkiye'de devlet ve politikanın kirden arınması için yapılması gereken öncelikli işlerden biri, bankacılık düzeninin temizlenmesi ve şeffaflığa kavuşturulmasıydı. Bu açıdan Temizel'in dürüstlüğüne güvendim. Attığı adımları destekledim. 
     2 Bu ülkede bankacılık sistemi adam edilmeden, devlet ve politikanın tasallutundan kurtarılmadan, Türk ekonomisi düze çıkamazdı. Bu yüzden de Temizel'i destekledim. 
     Peki, ne oldu 
     Temizel istifa etmekle kolay yolu mu seçti 
     Fevri mi davrandı 
     İlk bakışta bu soruların yanıtı evettir. Ekonomi sırat köprüsünden geçerken, Zekeriya Temizel istifa etmemeliydi. Ekonominin düze çıkabilmesi için bankacılık reformu yolunda ilerlemek gerekiyordu. Temizel'in böyle bir ortamda koltuğunu boşaltması doğru olmadı. 
     Keşke yola devam etseydi. 
     Niye etmedi 
     İlk akla gelen, Bankacılık Üst Kurulu'nun Kemal Derviş'e bağlanmış olması. Bununla ilgili açıklamayı Ecevit yaptı. Merkez Bankası gibi BDDK da özerk bir kuruluş. Yasal açıdan şu ya da bu makama bağlanması tabii ki söz konusu değil. 
     Ecevit de bunu kastetmiyor. 
     Ancak, Merkez Bankası gibi BDDK'nın da kimin ilgi alanı içinde bulunduğunu belirtmiş oluyor. Bu makam daha önce Başbakan'dı, yani kendisiydi. Ecevit bu kez Temizel'e ilk adresin ya da muhatabın bundan böyle kendisi değil, Kemal Derviş olacağını söyledi. 
     Temizel de bunu içine sindiremedi ve bu yüzden mi istifa etti 
     Öyle deniyor. 
     Tek neden bu mu 
     Temizel, Kemal Derviş'e ithal adam gözüyle baktığı ve bu formülün işlemeyeceğine inandığı için de istifa etmiş olabilir mi Acaba bu konudaki uyarıları Ecevit tarafından kaale alınmayınca, duygusal mı davranmıştı 
     Bir başka soru 
     Temizel, DSP içinde örneğin manda ekonomisi geliyor diye düşünen bazı devletçi çevrelerden de etkilenmiş olabilir miydi 
     Bir soru daha 
     Ecevit sonrası ile ilgili politik arayışlar da - yani DSP'de muhtemel genel başkanlık kavgası da - Zekeriya Temizel'in bu istifa kararında rol oynamış olabilir miydi 
     İsterseniz bir soru daha 
     Temiz eller kavgasında eli tutulduğu için istifa yolunu seçmiş olabilir miydi Zekeriya Temizel Ya da bu bakımdan politika kulisinde sık sık kulaklara çalınan Etibank dosyaları da, kimilerinin iddia ettiği gibi, perde arkasında yatıyor muydu 
     Belki de Temizel şunu düşünmüştür 
     "Madem dışarıdan bakan yapılıyordu, Sayın Ecevit beni neden yapmadı .." 
     Şu da olabilir mi 
     Temizel'in bankacılık kesiminde daha hızlı operasyonlara karşı çıkmasının da istifasında bir payı olabilir mi 
     Kimine göre de, Temizel zaten teknik açılardan bankacılık sektörünün bugün gerektirdiği donanıma pek o kadar sahip değildi. 
     Bilemiyorum. 
     Soruların yanıtlarını öncelikle vermesi gereken Zekeriya Temizel'in kendisidir. 
     Not düşmekte yarar var 
     Sadece bu soruların yaratmış olduğu spekülatif ortamın bile Türkiye'ye iyilik olduğunu sanmıyorum. 
     
Koalisyonun ruh hali...      Şimdi yapılacak olan, BDDK'nın başına da, tıpkı Süreyya Serdengeçti'nin Merkez Bankası Başkanlığı'na getirilmesinde olduğu gibi iyi bir atamanın fazla vakit geçirmeden yapılmasıdır. 
     Kemal Derviş'in sahneye çıkmasıyla birlikte koalisyon hükümetinin ruh halini izlemeye çalışıyorum. Keşke Kemal Derviş'i tam anlamıyla ekonomik çarı haline getirselerdi. 
     Ama öyle olmadı. 
     Yalnız DSP'nin portföyündeki ekonomik birimler bağlandı Derviş'e. Ne Özelleştirme İdaresi'nden ANAP vazgeçti, ne Emlakbank, ne Vakıfbank, ne Dış Ticaret, ne de DPT'den vazgeçti MHP... 
     Dileriz bu ruh hali, Kemal Derviş'in elini kolunu bağlamak gibi bir duruma yol açmaz. Aksi halde hükümet, bindiği dalı keser bir duruma düşebilir. 
     Dileriz bu olmaz. 
     
     





Temizel şoku 


Derviş ve Temizel 


Bizim gözümüz de Derviş’in üzerinde 


Temizel'in istifası ve bindiği dalı kesmek... 


Simülasyon 


AB treni kaçıyor mu 


Dervişmen 


Temizel'i beklerken... 


Vefa ve nankör 


Temizel'i kaçırdılar 


Derviş'in bayramı 


Bayram hazırlığı 


</TEXT>
</DOC>
