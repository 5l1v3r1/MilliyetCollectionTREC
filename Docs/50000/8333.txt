<DOC>
<DOCNO> 8333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/yazar/heper.html </URL>
<DATE> 2001/02/22/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
İtfaiyeci aranıyor 
</HEADLINE>
<TEXT>

     Türkiye yaşamındaki belki de en büyük bunalımı yaşıyor. Ekonomi mantık dışına çıktı. Kötü daha da kötüye gidiyor. Dün akşam devalüasyon söylentileri bile çıktı. 
     Bunun nedeni olumsuzlukları tetikleyip krize dönüştüren o uğursuz kavgadır. 
     Bu kavga nedeniyle ülkenin uğradığı zararın her şeyden önce manevi sorumluluğundan, vicdani sorumluluğundan Sezer de, Ecevit de kurtulamaz. 
     Ecevit soğukkanlılığını kaybetmesi sonucu MGK'yı terk edişinin ve kavganın dışarıya aksedip, bunalımın doğmasının sonuçlarına katlanacaktır. 
     Bu kriz, Türkiye krizidir. 65 milyonun krizidir. 
     
     Parası olanlar son birkaç günde kriz zengini oldular. Yüksek faizlerle paralarına para kattılar. Bir günde yüzde 15 - 23 faiz aldılar. 
     Oysa bu faizler halktan çıkacak. 
     TÜSİAD Başkanı Tuncay Özilhan dün "kriz nedeniyle Hazine ihalesinde faiz yüzde 144'e çıktı. Bunun faturasını 65 milyon ödeyecek" diyordu. 
     Cumhurbaşkanı, Başbakan kendi kavgalarını yapıyorlar, ama bu kavganın sonuçları bakımından halk adına, halk için hesap kitap yapan yok. 
     
     Bir de ortada durumu kızıştırmak isteyenler var. 
     Onların da kendilerine göre nedenleri var, alınmamış öçleri var, kinleri var. 
     Oysa Türkiye'ye itidal gerek. 
     İtidal tavsiyeleri gerek. 
     Uzlaşma önerileri gerek. 
     Kişisel hesapları ertelemek gerek. 
     Ateş bacayı sardı. Şu anda alevin kimyası ile uğraşan uzmanlar yerine itfaiyecilere ihtiyaç var. 
     
     Sezer çekilsin mi Hayır. 
     Ecevit istifa mı etsin Bu aşamada hayır. 
     Türkiye'nin yeni kargaşalara yol açacak girişimlere tahammülü yok. 
     Çeşitli nedenlerle, ufukta başka bir hükümet modeli de yok. 
     DYP verdiği bir gensoruyu krize kriz katmamak için, sorumluluk duygusuyla dün geri aldı. 
     "Su geçilirken at değiştirilmez" sözü var. 
     Oysa bugün Türkiye için geçilmesi gereken su değil, adeta sırat köprüsü. 
     
Hakaret cevapsız kaldı      "Herkesi gazeteci yapıyorlar. Çoluk çocuk gazeteci oluyor, çakarım şimdi bir tane. Sen konuşmasını öğren. Aptal şey." 
     Buna benzer hakaret sözlerini peş peşe sıralayan kişi Hülya Avşar. 
     Kendisine soru soran gazeteciye geçen gün bunları söylüyor. 
     Soru münasebetsiz bulunabilir. 
     Buna verilecek cevap "Kardeşim böyle münasebetsiz soru da sorulur mu " olabilir. 
     Ama Hülya Avşar'ın bir dövmediği kalıyor genç gazeteciyi. 
     
     Bugüne kadar bekledim Magazin Gazetecileri Derneği'nden, Hülya Avşar'ın özür dilemesini isteyen bir tepki gelecek mi diye. Yok. 
     Çok azınlıkta da olsalar bazı meslektaş olmaya aday gençler için ciddiyet hak getire. 
     Böyle olunca da hakareti sineye çekmek zorunda kalınıyor. 
     
     





Bitsin artık 


Kim değil nasıl 


Destek yağmuru 


Siyaset, hukuk, denetim 


Sanatçıların farkında bile olmayanlara 


Sezer'le Ecevit, gördünüz mü ne yaptığınızı .. 


Kemerlerinizi bağlayın... 


Fransız üzümü 7.5 milyona .. 


Filler ve Çimen 


IMF "Siyasi denge bozuldu" 


Susmasını bilmek 


İtfaiyeci aranıyor 


Türkiye devre dışında değil 


Yamalı bohça 


"Aile Reisi" 


Helva yapmayı bilmek 


Attila İlhan vak'ası... 


Pusula 


Bedava Köprü geçişi trafiği kurtarır mı 


Denetleme Kurulu 


Faiz dövizi frenleniyor ama halkı eziyor 


</TEXT>
</DOC>
