<DOC>
<DOCNO> 48781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/soneko14.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İMKB ve İstanbul Altın Borsası 29 Ekim'de tatil... 
</HEADLINE>
<TEXT>

     İstanbul Menkul Kıymetler Borsası'nda İMKB , resmi tatil nedeniyle 29 Ekim'de işlem yapılmayacak. 
     İMKB Başkanı Osman Birsen, 29 Ekim 2001 tarihinin resmi tatil olması nedeniyle, Borsa pazar ve piyasalarında uygulanacak işlem ve takas esaslarını açıkladı. 
     Birsen tarafından yapılan açıklamada, Hisse Senetleri Piyasası'nda 29 Ekim 2001 tarihinde işlem yapılmayacağı, 25 Ekim günü gerçekleştirilen işlemlerin takasının 30 Ekim tarihinde, 26 Ekim günü gerçekleştirilen işlemlerin takasının ise 31 Ekim tarihinde yapılacağı kaydedildi. Tahvil ve Bono Piyasası Kesin Alım Satım Pazarı ve Repo Ters Repo Pazarı'nda da 29 Ekim'de işlem yapılmayacağı belirtilen açıklamada, Tahvil ve Bono Piyasası'nda 26 Ekim 2001 tarihinde, Kesin Alım Satım Pazarı'nda aynı gün ve en kısa 30 Ekim 2001 ileri valörlü , Repo Ters Repo Pazarı'nda ise en kısa 30 Ekim 2001 vadeli repo-ters repo işlemi yapılabileceği vurgulandı. İMKB Uluslararası Pazar Depo Sertifikaları Piyasası ve Uluslararası Tahvil ve Bono Piyasası ile Vadeli İşlemler Piyasası'nda da 29 Ekim'de işlem yapılmayacak. 
     
     Altın borsası da tatil 

     İstanbul Menkul Kıymetler Borsası'ndan İMKB sonra İstanbul Altın Borsası'nda da resmi tatil nedeniyle 29 Ekim Pazartesi günü işlem yapılmayacak. 
     İAB yetkililerinden alınan bilgiye göre, Altın Borsası Cumhuriyet Bayramı'nın ertesi günü normal işlemlerine devam edecek. 
     






</TEXT>
</DOC>
