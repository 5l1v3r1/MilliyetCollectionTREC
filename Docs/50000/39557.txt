<DOC>
<DOCNO> 39557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sonspo02.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Süper Lig'in 'Ağabeyi'... 
</HEADLINE>
<TEXT>

     Birinci Süper Futbol Ligi'nin ''ağabeyi'', geçen yılın şampiyonu Fenerbahçe oldu. 
     Ligde yer alan 18 takımın futbolcuları arasında yapılan araştırmada, Fenerbahçe 26.78 yaş ortalaması ile ligin en yaşlı takımı ünvanını kazandı. 
     Kadrosunda 6 tane 30 ve 30 yaşın üstünde futbolcu bulunduran sarı-lacivertliler, 2001-2002 sezonunda, yaş bakımından 17 takımı geride bırakıp, ilk sırayı aldı ve ligin en tecrübeli ekibi olarak dikkat çekti. 
     
     En genç Ankaragücü 
     Birinci Süper Lig'in en genç takımları ise başkent Ankara'dan çıktı. 
     Ankaragücü 24.42'lik yaş ortalaması ile ligin en genç takımı olurken, Gençlerbirliği ise 24.46'lık ortalamayla 2. sırada yer aldı. 
     Sıralamada Gaziantepspor da 24.56 ortalamayla 3. oldu. 
     
     En geniş kadro Trabzonspor'da... 
     Trabzonspor, bu yıl uygulanan transfer politikası ile 4 büyük kulüp içinde en genç kadroya sahip ekip oldu. 
     Bordo-mavililer, 25.08 yaş ortalaması ile 8. sırada yer alırken, Beşiktaş 25.54 ortalama ile 11., Galatasaray ise 25.58'lik ortalamayla 13. sırada kendilerine yer buldu. 
     
     Lig ortalaması 25.46 
     Birinci Süper Lig'in yaş ortalaması ise 25.46 çıktı. 18 takımlı ligde takımların yaş ortalamalarına göre sıralaması ise şöyle oluştu 
     
Süper Lig'de yaş ortalamaları 1 Ankaragücü 24.42 2 Gençlerbirliği 24.46 3 Gaziantepspor 24.56 4 Bursaspor 24.75 5 Göztepe 24.84 6 Çaykur Rizespor 24.96 7 Kocaelispor 25 8 Trabzonspor 25.08 9 Denizlispor 25.35 10 Antalyaspor 25.46 11 Beşiktaş 25.54 12 Antalyaspor 25.54 13 Galatasaray 25.58 14 İstanbulspor 25.88 15 Malatyaspor 26.63 16 Yimpaş Yozgatspor 26.72 17 Diyarbakırspor 26.76 18 Fenerbahçe 26.78      
     En yaşlı yabancılar 
     Ligde en yaşlı yabancılar Diyarbakırspor ve Beşiktaş takımlarında forma giyiyor. 
     Diyarbakırspor'da oynayan iki yabancı futbolcunun yaş ortalaması 31 iken, Beşiktaş'taki 6 yabancı futbolcunun yaş ortalamaları da 30.5 olarak gerçekleşti ve Birinci Süper Lig'in en yaşlı yabancılarına bu iki ekip sahip oldu. 
     
     En genç yabancılar Trabzon'da 
     Yabancı futbolcuların yaş ortalamaları göz önüne alınarak yapılan değerlendirmede, Trabzonspor 22.85 ortalamayla en genç yabancılara sahip takım oldu. 
     Bordo-mavilileri, yabancı futbolcuları 23.40 yaş ortalamasına sahip olan Bursaspor ile 23.42 yaş ortalamasına sahip Gençlerbirliği izledi. 
     
     Yabancı ortalaması 26.57 
     Türkiye'de forma giyen yabancı futbolcuların yaş ortalaması 26.57. 
     Böylece yabancı oyuncuların yaş ortalaması, Birinci Süper lig'in 25.46'lık yaş ortalamasının üstünde yer aldı. 
     
     Yabancıların ortalaması 
     Birinci Süper Lig'de takımların yabancı futbolcularının yaş ortalamaları ve sıralama şöyle 
     
Yabancı oyuncuların yaşları 1 Trabzonspor 22.85 2 Bursaspor 23.40 3 Gençlerbirliği 23.42 4 Samsunspor 25 5 Çaykur Rizespor 25.16 6 Göztepe 25.33 7 Yimpaş Yozgatspor 25.50 8 İstanbulspor 26 9 Gaziantepspor 26.40 10 Kocaelispor 26.60 11 Denizlispor 26.60 12 Galatasaray 27 13 Ankaragücü 27 14 Malatyaspor 28 15 Fenerbahçe 28.66 16 Antalyaspor 30 17 Beşiktaş 30.50 18 Diyarbakırspor 31      







</TEXT>
</DOC>
