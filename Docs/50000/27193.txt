<DOC>
<DOCNO> 27193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yazar/okur.html </URL>
<DATE> 2001/06/16/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Takas sınavı 
</HEADLINE>
<TEXT>

     Güngör Uras, çarşamba gününü CNN Türk'te yayımlanan "Manşet" programının konuğuydu. 
     Mehmet Ali Birand ile sohbet ediyordu. 
     Uras, Anadolu'yu dolaşmış, Milliyet'teki köşesinde bunu okuyucularına aktarmıştı. Biz de büyük bir ilgiyle okuduk... 
     Anadolu'nun sesi, Anadolu'nun rengi çok önemli bir göstergeydi. 
     Halkın, küçük işletmelerin, KOBİ'lerin, esnafın dünyasını bize anlatıyordu. 
     Konu, konuyu açtı... 
     Mehmet Ali Birand, döndü dolaştı sohbeti Uras'la bütünleşmiş "ünlü" Ayşe Teyze'ye ve takas meselesine getiriverdi. 
     Urasın'ın yanıtı "Takas, Ayşe Teyze'yi ilgilendirmez" biçiminde geldi. 
     Şimdi size sormak istiyoruz 
     "Takas" ya da "borç ertelemesi" kimi ilgilendiriyor 
     "Adam sende sadece Hazine ve bankaları ilgilendiriyor. Bizim derdimiz, iş ve aş" diyebilirsiniz... 
     Amma kazın ayağı farklı. 
     Bize göre, takas meselesi herkesi ilgilendiriyor. 
     Nasıl mı 
     Öncelikle başarılı bir operasyon, dövizin yönünü, faizin durumunu belirleyecek. Eğer faizlerde bir düşme olursa bundan en çok etkilenecek kesim ise reel sektör olacak. Reel sektörde sorunlar dağ gibi... Üretim, istihdam, pazarlama, satış... 
     İki kriz tüm dengeleri altüst etti. 
     Fabrikaların suyu dönüyor sanki Hammaddeyle, çalışan kesimle birlikte elbette... Hammadde için döviz ve faiz istikrarı, iş sahibi için kredi olanağı, çalışan kesim için iş ve ücret... 
     Ya da bankaya parasını yatırmış mevduat sahibi, parasını gecelik piyasada değerlendiren, bono alan yatırımcı açısından bakalım. Çalıştıkları kurumların durumu önemli değil mi Veya bankalardan küçük küçük kredi kullanan kesimi düşünün. Kimi tüketici kredisi, kimi ticari kredi kullanmış... 
     Bunlar bir zincir... Ve para anlamına geliyor. 
     O yüzden doğrudan olmasa da, tek başına "gösterge" olmasa da sonuç itibariyle Ayşe Teyze de, Ahmet Amca da banka sahibi Ali Bey de, Hazineci Ali İhsan Bey de konunun içinde. 
     Dün, bankacılar nefeslerini tuttu. Takasa gelen talebe odaklandı. 
     Saat 14.00 itibariyle herkes kağıdı kalemi eline alıp gelen miktar konusunda değerlendirme yapmaya başladı. Merak edilen konu, yabancıların tavrıydı. 
     İlk etapta yabancı bankalar takasa ilgi göstermeyeceklerini bir şekliyle ifade ettiler. Ama Hazine'nin yaptığı "5 yıllık dövize endeksli senedin fiyatının 3 yıllık dövize endeksli senet için ihalede oluşacak getiriye bağlı olarak hesaplanmasına karar verildi" açıklaması işin rengini değiştirdi. 
     Bakalım onlar ne yapacak 
     Talep tahmini konusunda hiçbir şey yazmayalım. 
     114.2 milyar dolar dış borcu, 59.2 katrilyon lira iç borcu olan Türkiye, eğer başarılı bir operasyonla borç erteletmesini başarabilirse, hepimizin korktuğu "konsolidasyon" meselesi de bir ölçüde kendiliğinden çözülmeyecek mi Temmuz ve ağustos ayı vadeli bonoların takası, yüklü sendikasyonlar öncesi bir sinyal olmayacak mı 
     Sonuçta esas olan gönüllülük... 
     Hazine ve bankaların gönüllülük esasına dayalı bu iç borç erteletmesinde bakalım sınav sonucu nasıl çıkacak 
     Kuşkusuz, o gün iş ve aş bekleyen binlerce genç "üniversite" sınavına girecek. Derdimiz iş ve aş, kısacası ekmek kavgası değil mi 
     
     







Kürt meselesi 


Açıklamalar... 


Meclis zırhı duruyor 


Danışıklı dövüş 


İnsan gibi muamele... 


Dokun ma mak 


40 


Kaç soru yapan kazanır 


Postmodern manda 


Destek, ama ne şartla 


Takas sınavı 


Vazgeçin "Onuncu Yıl Marşı"ndan .. 


CHP'de Günay aday 


Sevineyim derken hüzünlendim 


Kooperatif yönetici değildir 


Ankara’da first class’ yaşam 


</TEXT>
</DOC>
