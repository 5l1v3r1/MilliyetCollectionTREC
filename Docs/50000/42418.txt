<DOC>
<DOCNO> 42418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yasam/yas06.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TV’ler rekor kırdı 
</HEADLINE>
<TEXT>

New York ve Pentagon saldırılarını dört gündür kesintisiz yayınlayan ABD TV’leri, Kennedy suikastındaki 72 saatlik rekoru kırdı. Reklamsız yayının günlük faturası 30 milyon dolar 
     New York’taki Dünya Ticaret Merkezi ve Washington’daki ABD Savunma Bakanlığı Pentagon binasına yönelik saldırılar, ABD televizyonlarının, hakkında en uzun süreyle yayın yaptığı olay haline geldi. Televizyonların saldırıyla ilgili kesintisiz olarak dört günü aşan yayınları, reklamsız 72 saat süren Kennedy suikastıyla ilgili yayın rekorunu kırdığı bildirildi. Televizyon kanallarının her biri, reklam yayınlamadan yayın yaptığı vakit, günde 30 milyon dolar gelir kaybına uğruyor. CNN, CBS, NBC ve ABC gibi televizyon kanalları-nı günde ortalama 30 - 50 milyon kişi izliyor. Bu sayının normal dönemdeki izleme oranının çok üzerinde olduğu bildirildi. 
     İnternet aracılığıyla haber almaya çalışanların sayısının da en az televizyon izleyicileri kadar olduğu bildiriliyor. 
     
     50 milyon kişi ekran başında 
     ABD TV’leri, insanları ekran başına çiviledi. Günde 50 milyon kişinin izlediği TV’lerde uzun süreli yayınlar hatalara da neden oluyor. ABC televizyonu, Dünya Ticaret Merkezi’nin enkazında 10 polisin sağ olduğunu duyurdu, ama doğru çıkmadı... 
     



 YAŞAM 
















</TEXT>
</DOC>
