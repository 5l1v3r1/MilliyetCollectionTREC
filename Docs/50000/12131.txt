<DOC>
<DOCNO> 12131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sontur14.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Paşabahçe Şişe ve Cam fabrikasında eylem... 
</HEADLINE>
<TEXT>

     Paşabahçe Şişecam Fabrikası'nda çalışan işçiler ve aileleri, ''işçi ve makine sayısında azaltmaya gidileceği'' gerekçesiyle fabrika önünde eylem yaptı. 
     Gece vardiyasında çalışanlar işçiler ile işçi ailelerinden oluşan yaklaşık 600 kişilik grup, Beykoz'daki Şişecam Fabrikası'nın önünde toplanarak sloganlar attı. 
     Kristal-İş Sendikası Genel Başkan Yardımcısı Ahmet Okuyan, basın mensuplarına yaptığı açıklamada, ekonomik kriz sonrası işverenin ''Fabrikayı kapatacağım. İşi küçültüp, makine ve işçilerin sayısını azaltacağım'' şeklinde açıklamalarda bulunduğunu kaydetti. ''İşinden, aşından olan bir kişi, bizim anlayışımıza göre namusundan olmuş demektir. Biz, her türlü ekonomik fedakarlığa hazırız. Yeter ki bacamız tütsün'' diyen Okuyan, önümüzdeki Çarşamba günü işveren ile sendika arasında, işçi ve makine sayısında azaltmaya gidilmesiyle ilgili bir görüşme yapılacağını bildirdi. 
     



</TEXT>
</DOC>
