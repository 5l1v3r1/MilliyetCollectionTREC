<DOC>
<DOCNO> 42026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sontur21.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava Kuvvetleri Komutanı "Savaş kararı siyasidir, hükümetindir" 
</HEADLINE>
<TEXT>

     Hava Kuvvetleri Komutanı Orgeneral Cumhur Asparuk, ''Havaalanlarını güvenlikli yaparsanız, işi sıkı tutarsanız kimse uçak kaçıramaz. Yoksa uçak kaçırıldıktan sonra iş bitmiştir'' dedi. 
     Orgeneral Asparuk, İzmir'de, Vali Alaaddin Yüksel ve Büyükşehir Belediye Başkanı Ahmet Piriştina'yı makamlarında ziyaret etti. 
     Orgeneral Asparuk, belediyeyi ziyaretinde, bir gazetecinin ''ABD'deki terör saldırılarından sonra Hava Kuvvetleri'nde alarm verildi mi '' şeklindeki sorusuna, ''Dünden beri herkes hazır bekliyor'' yanıtını verdi. Orgeneral Asparuk, şöyle devam etti 
     ''Olayı kaynağında kurutmak lazım. Havaalanlarını güvenli yaparsanız, işi sıkı tutarsanız kimse uçak kaçıramaz. Yoksa, uçak kaçırıldıktan sonra iş bitmiştir.'' 
     Adana'daki İncirlik Üssü'nün kullanımına dair bir talep gelip gelmediği yolundaki soruya ise Orgeneral Asparuk, ''Hayır, bir talep gelmedi. Öyle bir şey duymadım'' yanıtını verdi. 
     NATO'nun topyekün bir savaş kararı alması durumunda Türkiye'nin ne yapacağının sorulması üzerine de Orgeneral Asparuk, ''NATO'nun alacağı kararların uygulanmasına hükümet karar verecektir, siyasi karardır. Bu konu tamamen hükümetin konusudur'' dedi. 
     







</TEXT>
</DOC>
