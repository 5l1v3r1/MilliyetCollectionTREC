<DOC>
<DOCNO> 24764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/spor/spo03.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray’da İSYAN 
</HEADLINE>
<TEXT>

Paralarını h l alamayan futbolcular hazırlık kampına katılmama kararı verdi 
     ERHAN TELLİ 

     SARI - Kırmızılı takımda yeni sezon öncesi yaşanan yönetim kaosu nedeniyle, futbolculara söz verilen ödemeler yine unutuldu. 27 Haziran tarihinde Florya’da topbaşı yapacak olan futbolcuların, birikmiş alacaklarının ödenmemesi halinde yurtdışında gerçekleştirilecek olan hazırlık kampına katılmayacakları öğrenildi. 
     OLAĞANÜSTÜ kongreye gitme kararı alarak kendi derdine düşen yöneticilerin, futbolculara olan birikmiş borçlara ilgi göstermemeleri ve bu konuyu geri plana itmeleri büyük tepki topladı. İç transfer görüşmelerine de başlanmaması üzerine aralarında durum değerlendirmesi yapan futbolcuların, gerekirse antrenmanlara bile çıkmayacakları belirtildi. 
     
     İlk istifa 
     KONGRE kararı alan Galatasaray’da ilk istifa dün geldi. İdari Genel Menajer Sinan Kalpakçıoğlu görevi bıraktığını açıkladı. Bu arada yönetimin, Samsun-’dan İlhan, Gençlerbirliği’nden Ümit Özat ve Ümit Karan, Gaziantep’ten Hasan Yiğit, Ramazan, Hakan Bayraktar, İstanbulspor’dan, Murat ve Mithat, Adanaspor’dan Altan, Bursa’dan Ender ve Okan ile temasta olduğu öğrenildi. 
     
     PSG teklifi 
     FRANSA’nın Paris Saint Germain Kulübü, Galatasaray’a Christian - Jardel takasını önerdi. 1.86 boyundaki Brezilyalı forvete karşılık Jardel’i almak isteyen PSG’nin teklifini Sarı - Kırmızılı yöneticiler gündeme alabileceklerini belirttiler. Jardel’in transfere sıcak baktığı açıklandı. 
     



 SPOR 
























</TEXT>
</DOC>
