<DOC>
<DOCNO> 30023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/guncel/gun16.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Hizbullahçılar Af Örgütü’ne 
     Diyarbakır’da iki ayı aşkın süredir poliste tutulduğu iddia edilen dört Hizbullah militanı için İnsan Hakları Derneği İHD aracılığıyla Uluslararası Af Örgütü’ne "Acil Eylem Başvurusu" yapıldı. 
     
     Mücahid , Türk vatandaşı 
     ABD vatandaşı olan İhlas Holding’in sahibi Enver Ören’in oğlu Mücahid Ören’in, İstanbul’da Nüfus Müdürlüğü’ne başvurarak, Türk vatandaşlığının korunmasını istediği öğrenildi. 
     
     Bayram’ın tablosu sahte 
     Van Bağımsız milletvekili Mustafa Bayram’ın başını yakan Picasso tablosunun sahte olduğu ortaya çıktı. İstanbul Polisi’nin Fransa ile yaptığı yazışmayla tablonun gerçek olmadığı anlaşıldı. 
     
     Kamyondan bomba çıktı 
     ANKARA Milliyet 

     Habur'dan Türkiye'ye giriş yapan mercimek yüklü TIR'ın yakıt deposuna gizlenmiş yedi adet savunma tipi el bombası ele geçirildi. Habur Gümrükler Muhafaza Başmüdürlüğü bir ihbarı değerlendirerek, Habur'dan Türkiye'ye giriş yapan Sezgin Çapın yönetimindeki 33 TL 027 47 DE 026 plakalı TIR'ı takibe aldı. Yapılan aramada, aracın orijinal yakıt deposuna gizlenmiş yedi adet el bombası ele geçirildi. Bombalar, Silopi Savcılığı'na teslim edilirken, sürücüsü hakkında soruşturma başlatıldı. 
     
     Miras için evini yaktı 
     Adana'da, kardeşleriyle arasında miras anlaşmazlığı bulunan bir kişi evini yaktı. Yenibey Mahallesi 23 sokaktaki üç katlı binanın 2. katındaki Nusret İrek'e 42 ait evde çıkan yangın, itfaiye ekiplerinin müdahalesiyle kısa sürede söndürüldü. Eşiyle de bir süredir ayrı yaşadığı belirtilen İrek'in yakalanmasına çalışıldığı bildirildi. 
     
     Ally’nin patronu serbest kaldı 
     Hakkındaki gıyabi tutuklama kararının vicahiye çevrilmesi sonucu üç gün önce tutuklanan ve dün tahliye edilen Club Ally'nin işletmecisi Murat Varol, cezaevinden çıkışında Antalya polisi tarafından yeniden gözaltına alındı. Varol, Karşılıksız çek vermek’ ve eksik mal beyanında bulunmak’ suçlamalarıyla Nöbetçi Mahkeme'ye verdiği ifadenin ardından serbest bırakıldı. Adliyeden korumalarıyla ayrılan Varol gazetecilere, "Ekonomik kriz beni de vurdu" dedi. 
     
     Futbolcu sahada öldü 
     ZAFER TOKUŞ DHA 

     Sakarya'ya bağlı Söğütlü Kaymakamlığı'nın düzenlediği futbol turnuvasında imamlardan oluşan takıma karşı Kaymakamlıkspor'da oynayan amatör futbolcu Şenol Büyükkurt, maçın 75. dakikasında sahada yığıldı. Kalp krizi geçirdiği anlaşılan Büyükkurt, hastaneye götürülmek istenirken yolda yaşamını yitirdi. 
     
     Suriyeli satıcı zabıta dövdü 
     TAHSİN AKSU İstanbul 

     Güngören'de gençler arasında çıkan kavga sonucu bir kişi tabancayla vurularak öldürüldü. Polis, olayla ilgili olarak bir kişiyi gözaltına aldı. Akıncılar Mahallesi Savcı Sokak'ta dün saat 21.30 sıralarında iki grup arasında büyüyen tartışma, kavgaya dönüştü. Kavga sırasında vücudunun çeşitli yerlerinden bıçaklanan Cemal Yayla 23 yere düştü. O sırada grup arasındaki silahlı bir kişi, başına ve göğsüne iki el ateş etti. Yayla olay yerinde öldü. 
     
     Fadime de burun yarıştıracak 
     MUHAMMET KAÇAR DHA 

     Rize'de her yıl geleneksel olarak düzenlenen "Uluslararası Uzun Burun Yarışması"na bu yıl kadınlar da katılabilecek. Yerel Çay TV tarafından organize edilen ve ağustosun ilk haftasında üçüncüsü yapılacak yarışma için başvurular başladı. Geçen yıl Rusya ve Gürcistan'dan da katılımların olduğu yarışmanın başvuruları, ay sonuna kadar kabul edilecek." 
     



 GÜNCEL 
























</TEXT>
</DOC>
