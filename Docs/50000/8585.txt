<DOC>
<DOCNO> 8585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sonspo06.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik kriz Galatasaray'ı vurmadı 
</HEADLINE>
<TEXT>

     Türkiye'de yaşanan ekonomik sıkıntıların ardından ABD Doları'ndaki artıştan Galatasaray Kulübü'nün fazla etkilenmeyeceği açıklandı. 
     Galatasaray Kulübü Genel Sekreteri Celal Gürcan, dolardaki artışların kulüp olarak kendilerini fazla etkileyemeyeceğini ifade ederek, ''Aslında tüm Türkiye gibi biz de ekonomik krizden dolayı sıkıntıdayız. Ancak, ABD Doları konusunda fazla derdimiz yok. Çünkü bizim alacaklarımız da dolar üzerinden. Bu nedenle telaşa gerek yok'' şeklinde konuştu. 
     Gürcan, kulübün gelirlerinden yalnızca maç hasılatlarının ABD Doları üzerinden olmadığını vurgulayarak, ''Hasılatların genel bütçemizdeki payı da oldukça düşük. Bu nedenle bizi fazla etkilemez'' dedi. 




</TEXT>
</DOC>
