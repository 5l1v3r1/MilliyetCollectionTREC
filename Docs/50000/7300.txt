<DOC>
<DOCNO> 7300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun10.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Fethullah’ın ders kitapları incelemede 
</HEADLINE>
<TEXT>

     ANKARA ANKA 

     Milli Eğitim Bakanlığı, laik düzeni yıkmaya kalkışmak iddiasıyla gıyabında Ankara DGM’de yargılanan Fethullah Gülen’e yakınlığıyla bilinen vakıf ve şirketlerce yurtdışında açılan okulları denklik takibine aldı. Bakanlık, denklik işlemleriyle ilgili yeni bir yönerge hazırlarken, Türk cumhuriyetleriyle akraba topluluklarda açılan okulların açılma izinleri, statüleri, öğretim programlarıyla bu kurumlarda okutulan ders kitapları incelenecek. Ders programı ve kitaplarında Türkiye Cumhuriyeti temel ilkeleri ile Milli Eğitim’in temel amaçlarına aykırı unsurlar bulunan okullara da denklik verilmeyecek. 
     YÖK, 1999’daki bir kararıyla Türk cumhuriyetleriyle akraba topluluklardaki bazı üniversiteleri ÖSS kılavuzuna alarak, otomatik denklik hakkı tanırken, Gülen’e yakınlığıyla bilinen şirketlerin Azerbaycan, Türkmenistan, Kazakistan, Moğolistan ve Dağıstan’da işlettiği üniversiteleri ise kılavuza almadı. 
     


 GÜNCEL 


























</TEXT>
</DOC>
