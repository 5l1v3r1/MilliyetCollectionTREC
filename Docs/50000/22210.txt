<DOC>
<DOCNO> 22210 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/spor/aspo.html </URL>
<DATE> 2001/05/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci ve İkinci Lig’de kader maçları bugün oynanacak, nefesler tutulacak 
</HEADLINE>
<TEXT>
Nefesler tutuldu 
F.Bahçe, Bursa karşısına tur atmak için çıkacak. G.Saray yarıştan kopmamak, G.Antep Şampiyonlar Ligi için çarpışacak. Play-Off’ta da dananın kuyruğu kopacak 
Kadıköy’de şölen      LİDER Fenerbahçe, sahasında Bursaspor’u konuk edecek. Sarı - Lacivertli takım, rakibini yenmeyi hedeflerken, Galatasaray’ın da Gaziantep’te puan kaybetmesini bekleyecek. Şükrü Saracoğlu süslenirken, maçlar bu şekilde biterse Sarı-Lacivertli takım şampiyonluk turu atacak. Saat 19.00’da başlayacak olan karşılaşmanın hakemliğini Ali Uluyol yapacak. Zorlu mücadeleyi Digitürk naklen yayınlayacak. 
     
Antep’te heyecan      GÜNÜN bir diğer önemli maçı Kamil Ocak Stadı’nda Gaziantep ile Galatasaray arasında yapılacak. Gaziantep kazanırsa Şampiyonlar Ligi için avantaj kazanacak. Sarı - Kırmızılı takım ise hem şampiyonluk umudunu son haftaya taşımak, hem de Şampiyonlar Ligi için mücadele verecek. 19.00’daki maçı Metin Tokat yönetecek. Ligde günün diğer karşılaşması ise 19.00’da Trabzon ile Denizli arasında oynanacak. 
     
Final günü      YÜKSELME Grubu’nda son maçlar bugün yapılacak. Göztepe, Elazığ deplasmanında saat 17.00’de yapacağı sınavdan bir puan bile alsa Süper Lig’i garantileyecek. Aynı saatte İstanbul Büyükşehir Belediye’ye konuk olacak Diyarbakırspor 3 puan alırsa mutlu sona ulaşacak. Beraberlikte diğer maçın sonucunu bekleyecek. Altay ile Kombassan Konya- spor ise Süper Lig’e çıkacak ikinci takım olmak için yine 17.00’de karşılaşacak. 
     



 SPOR 



























</TEXT>
</DOC>
