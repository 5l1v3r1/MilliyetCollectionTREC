<DOC>
<DOCNO> 21705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/spor/ykol.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Rakamları konuşturma 
</HEADLINE>
<TEXT>

     DOĞAN KOLOĞLU 

     Galatasaray - Fenerbahçe maçının bence en ilginç gerçeği, karşılaşma öncesi yapılan "güvenlik toplantısına", maçtan sonra bu konuda isyanları oynayan Galatasaray kulübü temsilcilerinin katılmamış olmasıdır. Bunun sorumlusu kimdir Cüneyt Tanman da bu ara, "bilmediği yollara baş vurulmasından" dolayı istifasını vermedi mi Maç sonrası ben de "hakemlik bekçilik değildir" yazımı kaleme aldım. Hakem yorumu için istatistiğe dayanan yeni bir "araştırıcı" açısı getirdim. 
     Aslında futbolcuların eleştirisi de artık aynı gözlemle yapılıyor. Örneğin son Arsenal - Leeds maçında Arsenal forveti Vieira’nın beş golü, üç kesin sonuç pası ve yüz topu taşıyan rakiple lig boyu mücadelesi olduğunu belirtilirken, Leeds takımı için de şu ölçüler getiriliyor Fransız Dacourt’un üç golü, üç kesin pası ve 156 top taşıyan rakiple mücadelesi var. Ayrıca defans futbolcuların yorumunda da, "açılan bir defans gediğini kapayarak, top kapma", veya "arkadan gelip, rakipten top çalma", veya kaptığı topta Galatasaraylı Fatih ve Fenerbahçeli Abdullah gibi kaç kez arayı açarak, hücuma kalktığının lig boyu tekrarlanma rakamları tutularak, eleştirisel yol açılıyor. Nitekim Galatasaray’ın yediği ilk golde iki Fenerbahçeli, dört Galatasaraylı var. Defansın hiçbiri topun hareket alanına girmediği için Revivo, ters boşluğa geçen Ali Güneş’e iki Galatasaraylı’nın kımıldamadığı ortamda gol olan ara pasını veriyor. İkinci golde de Rapajiç, Yusuf’a yandan top atıyor. Yine üç Galatasaraylı’yı arkasına alan Yusuf, ikinci golü yazıyor. 
     Bir yıldır hareketsiz defans ve gerektiği yerde kadame oluşturma hatalarını örnekleyen Galatasaray’ın, bu tür araştırması rakamlara dökülmediği için ısrarla tekrarlanıyor. Hele Popescu’nun Yozgat maçında bir gole izin veriş örneği var ki, "adama futbolu bıraktırırlar". Ama yönetici Mehmet Cansun, "Popescu’ya 1 milyon dolar veririz, istemezse gider" diyor. Üzülerek bu yoruma gülüyorum. Rakamlara baksınlar. 
     NOT "Hakemlik bekçilik değildir" başlıklı yazımı yorumlayan Nuri Ongan, Mustafa Çolak, Tayfun Tırpan, Hakan Eren ve Wolki - 73’e bu yazımı sunuyorum. 
     



 SPOR 


























</TEXT>
</DOC>
