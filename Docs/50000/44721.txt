<DOC>
<DOCNO> 44721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sonspo02.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'ın gol umudu Ümit Karan sustu... 
</HEADLINE>
<TEXT>

     Galatasaray'ın, yeni gol makinası Ümit Karan, son oynadığı 3 resmi maçı "boş" geçti. 
     Sezon öncesinde Gençlerbirliği'nden tartışmalı bir biçimde transfer edilen golcü futbolcu, Fenerbahçe maçı öncesinde oynadığı 6 resmi maçın hepsinde de gol atarak, taraftarların gönlünde adeta taht kurmuştu. 
     Eski takımında oynarken Fenerbahçe'ye attığı gollerle hatırlarda kalan Ümit Karan, Galatasaray formasıyla takımının 2-0'lık galibiyetiyle biten derbi maçta amacına ulaşamazken, gol orucuna da başlamış oldu. 
     Ümit, daha sonra yapılan ve 1-0 kazanılan FC Nantes maçında da golle buluşamadı. Golcü futbolcu son olarak, Gençlerbirliği maçını da golsüz geçerken, suskunluğunu 3. maç sonunda da bozamadı. 
     Ligde yapılan 7 maçtan 4'ünde forma giyebilen Ümit, ligdeki ilk golünü Antalyaspor'a atarken, Malatyaspor, Fenerbahçe ve Gençlerbirliği maçında golle tanışamadı. 
     






</TEXT>
</DOC>
