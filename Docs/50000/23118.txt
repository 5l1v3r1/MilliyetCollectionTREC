<DOC>
<DOCNO> 23118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yazar/cankat.html </URL>
<DATE> 2001/05/25/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kurdun yasası düşeni yemektir 
</HEADLINE>
<TEXT>

     Bir kadın fuhuş batağına nasıl saplanır Nasıl bir ruh hali kadını, "Parasını verenle yatacak" hale getirir Fanilesi ter, ağzı soğan kokan, elin kıllı hayvanlarına nasıl tahammül eder Nasıl bir çaresizliktir, nice sefalettir Tanrım 
     Para desem, değil. Binlerce kadından kaçı "Buna değecek" parayı kazanır ki Değer bir para olabilirse tabii. Hadi başta kandırıldı, zorlandı, ırzına geçildi, satıldı... Niye gün gelip, canlarına tak edince, kaçıp kurtulmazlar Kurtulamazlar 
     Gidecek evleri, sığınacak anaları, paraları yoktur da ondan Canlarını kurtarsalar da, nerede yatar, ne yer ne içerler Bu sefer fuhuş bile yaptırmazlar onlara... Yaşatmazlar. 
     Resm Gazete’de yayımlanan yönetmelik "Fuhuşu meslek edinmiş kadınlarla" alkol veya madde bağımlılarını sığınma evlerine alınmasını yasaklıyormuş. 
     Fahişeye tecavüzü teşvik eden bir ülkede, başka ne beklenirdi ki 
     Bu kadınlara Devlet ve sivil toplum örgütlerinden başka kim sahip çıkabilir Demek ki, bir tekme de toplum atıyor. Bir kere de toplum çiğneyip geçiyor üzerlerinden. 
     
Müslüm sevgisi      Müslüm Gürses 22 yıl önce bir trafik kazası geçirip, öldü diye morga kaldırılmış. Allah’tan bir doktor yaşadığını fark etmiş de, hem bir can kurtarmış, hem de Türkiye’ye sevilen bir sanatçıyı bağışlamış. 
     Halkın başka türlü benimsediği bir türkücüdür Müslüm Gürses uğrunda insanların kendi canlarını acıtmayı göze aldıkları. 
     Ölüp ölüp de dirilmiş olmanın getirdiği bir yakınlık belki de. 
     
Tantan’ı bekliyorlar      Meral Akşener ve Mehmet Ağar. İki eski çok ses getirmiş İçişleri Bakanı. Hatta bu görevde halef selef olan, sonra genel başkanları ve partileriyle köprüleri atan iki politikacı. 
     Son zamanlarda, kendilerini sinemaya vurmuşlar. Derler ki, vizyona giren hiçbir filmi kaçırmıyorlar. Yani birlikte gülüp, birlikte ağlıyorlar. 
     Ağar bağımsız, Akşener yarı bağımsız. Artık ne devlete, ne partiye zaman mayırıyorlar. Boş vakitlerini de birlikte, film seyrederek değerlendiriyorlar... mış. 
     Ankaralılar, bu sinefil bakanlara sempatiyle bakıyor. "Milletvekillerinin kimi ihale takibinde, kimi yasak ilişkilerle meşgul. İki eski İçişleri bakanının sanatla ilgilenmesi ne güzel " Ama Ankara’da dedikoducular da var. 
     Onların iddiasına göre, iki eski içişleri bakanı, gidecekleri her filme 3 bilet alıyorlarmış. "Ne olur, ne olmaz bakarsın son anda Tantan da bize katılır" diye... 
     
Chat operatörü      Hürriyet’te yayımlanan bir küçük ilan, okurum Cihangir Gözükızıl’ın dikkatini çekmiş "Arayanlarla canlı telefon muhabbeti yapacak, arkadaş canlısı chat operatörleri aranıyor". "Bu herhalde yeni bir meslek, diyor Cihangir Bey benim bildiğim, eskiden Cat operatörleri vardı. Onlar da Caterpillar ağır iş makineleri kullanırlardı". 
     Eee zaman değişti. Ağır işçilik de sanallaştı. 
     
GÖZLÜKLÜ MARTI’dan      Bahar geldi. Kavak ağaçlarından dökülen pamuk artık kavak tadı verdi. 
     Kulak burun boğaz Her yerde sen Bilmem ki Boğulmadan nasıl söylesem 
     
     







Borazancılar 


Enerjide beyaz sayfa 


Kurdun yasası düşeni yemektir 


Erdal İnönü'nün yenilenme projesi, Derviş... 


Değişim paketi 


Öğrenci kurultayı 


"Acıtan" barış savaştan iyi... 


Buharlaşan para... 


Türkiye miyop, tedavisi belli 


TÜSİAD demokrasisi... 


Antep rüzgarı 


Dünya liginde Türkiye nerede 


Krizlerden ders almıyoruz 2 


Bayrampaşa toptancıları "dertli" 


Kimin ortaklığı var Gazın fiyatı nedir 


</TEXT>
</DOC>
