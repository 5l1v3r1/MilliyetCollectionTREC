<DOC>
<DOCNO> 49140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sontur01.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyoğlu'nda 2 intihar... 
</HEADLINE>
<TEXT>

     Beyoğlu'nda iki kişi intihar etti. 
     İlk olay tarihi Galata Kulesi'nde gerçekleşti. Kimliği henüz belirlenemeyen bir kişi, akşam saatlerinde 5 milyon lira giriş ücretini ödeyerek çıktığı kulenin teras bar olarak kullanılan bölümünden atlayarak, yaşamına son verdi. 
     Kendisini 61 metre yükseklikteki kuleden boşluğa bırakan kişinin terasta bulunan çantası, bomba ihtimaline karşı uzmanlar tarafından incelenerek açıldı. Çanta içerisinde bir el havlusunun bulunduğu bildirildi. Ceset üzerinde yapılan aramada, kişinin kimliğini belirleyecek herhangi bir belge bulunamadı. 
     İkinci intihar olayında ise Hasan Kaşıkçı 24 adlı kişi, Çukur Sokak 44 2 nolu evinde kendisini iple astı. 
     Kaşıkçı'nın cesedi, ailesi tarafından odasında bulundu. 
     Her iki intihar olayında yaşamlarını yitirenlerin cesetleri Taksim Eğitim ve Araştırma Hastanesi morguna kaldırıldı. 
     Polis yetkilileri, olaylarla ilgili soruşturmaların sürdürüldüğünü kaydettiler. 
     






</TEXT>
</DOC>
