<DOC>
<DOCNO> 1783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/magazin/mag09.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Her evli’ güne servet ödeyecek 
</HEADLINE>
<TEXT>

Boris Becker, boşanabilmek için karısına evli kaldıkları her gün için 3 bin dolar teklif etti 
     DIŞ HABERLER SERVİSİ 

     Üç kez Wimbledon şampiyonu olan ünlü Alman tenisçi Boris Becker 33 , boşanma davası açtığı Amerikalı eşi Barbara’ya 7 milyon dolar yaklaşık 4.7 trilyon lira tazminat önerdi. 
     Alman Bild gazetesinin haberine göre, Alman tenisçi eşini boşanmaya razı edebilmek için, bu servetin yanısıra iki oğlunun bakımını karşılamayı ve güvenlik giderlerini ödemeyi de taahhüt etti. 
     Gazete, çiftin kendi aralarında bir anlaşmaya çok yaklaştıklarını, hatta Boris Becker’in yazılı bir belgeyi imzaladığını bildirdi. 
     
     Muhteşem villa da gidecek 
     Becker’in teklifini inceleyen Barbara Becker, Peki’ derse evli kaldığı 7 yılın her günü için 2 bin 825 dolar yaklaşık 1.9 milyar lira alacak. Karısı ve çocuklarının Miami’deki 3 milyon dolarlık villasında yaşayabileceğini de belirten Becker, eşini 2 oğlunu Amerika’ya kaçırmakla suçlamıştı. 
     


 MAGAZİN 















</TEXT>
</DOC>
