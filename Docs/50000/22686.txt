<DOC>
<DOCNO> 22686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/guncel/gun03.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Benzini görünce kazayı unuttular 
</HEADLINE>
<TEXT>

Benzin tankeri kaza yapınca delinen deposundan akan benzin için bidonunu kapan koştu 
     Bolu Dağı’nda, şarampole yuvarlanan benzin yüklü tankerin deposu delinince bazı kamu görevlileri ve çevredeki işletme sahipleri, benzinden alabilmek için bidonlarla sıraya girdiler. 
     Tasarruf tedbirleri nedeniyle benzin sıkıntısı çekildiğini söyleyen kamu çalışanları, benzin doldurdukları bidonları araçlarının arkasında iş yerlerine götürdüler. 
     
Bidon kuyruğu      Ankara’dan İstanbul yönüne giden Recep Terzi yönetimindeki 34 TJY 06 plakalı benzin yüklü tanker, Bolu Dağı Karanlıkdere mevkiinde şarampole yuvarlandı. 
     Sürücü Terzi, kazayı yara almadan atlatırken, benzin yüklü tankerin deposu delindi. Bu sırada olay yerinde bulunan kamu görevlileriyle, çevrede bulunan işletme sahipleri, benzinden alabilmek için bidonlarla sıraya girdiler. 
     Daha sonra, kaza yerine gelen kuratarıcı araç, boşalan tankeri olay yerinden kaldırdı. 
     



 GÜNCEL 

















</TEXT>
</DOC>
