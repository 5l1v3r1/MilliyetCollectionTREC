<DOC>
<DOCNO> 12851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yazar/asik.html </URL>
<DATE> 2001/03/24/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Telefon çalar 
</HEADLINE>
<TEXT>

     Vatandaş Taner Göde, Türkcell'in 4 yıl boyunca kestiği sabit ücret bedellerini geri almak için Adana Tüketici Mahkemesinde dava açmış. Kendisi gibi dava açan yaklaşık 100 vatandaşla birlikte duruşmaya girmiş. Gerisini şöyle anlatıyor 
     "... Toplu duruşmaya yaklaşık 100 kişi katıldı. Herkes 20 milyon ile 120 milyon arasında bir alacak talebi ile davayı açmış. Hakim dedi ki 
     - Dosyalarınız Yargıtay'a gidecek, 3 bilirkişiye incelettirilecek, beher bilirkişi 100 milyon alıyor, ama biz sizin için her dosyaya 25 milyona bakacak bilirkişi bulduk, 3 x 25 75 milyon bilirkişi ücreti, ayrıca 12.5 milyon tebligat, 5 milyon pul, 2.5 milyon harç, 1 milyon damga... Toplam 100 milyon lirayı vezneye yatıracaksınız... Ödemeyenin davası reddedilecek... 
     
     Vatandaş ne zaman geri geleceği belirsiz 20 ile 120 milyon arası para için 100 milyon peşin yatıracak. Bunun adı da adalet olacak. İyi mi 
     
Telgraf      Fıkra, Banu Alkan' dan... 
     İşçiler telgraf direklerini tamir ediyorlarmış. Tel yetmeyince, "Dikenli tel kullanın" diye talimat almışlar. İşçilerin ustabaşısı Temel "Telgraflar yırtık çıkacak" diye itiraz etmiş. 
     
İnsan ve hak      Sincan F Tipi cezaevinde ölüm orucuna yatan Cengiz Soydaş hayatını kaybetti. Adalet Bakanı Hikmet Sami Türk susuyor. TBMM'de geçen dönem Sema Pişkinsüt' ün başkanlığını yaptığı, bu dönem başkanlığı MHP'ye geçen "İnsan Hakları Komisyonu" bu işlere ne diyor, diye meraklandık. Meğer şubat başından bu yana toplanmıyormuş Komisyon. Devlet rejime karşı olanları gözden çıkartmış. Bu amaca uygun davranıyor. Siz aksine belirti görüyor musunuz 
     
Tekerlekli sandalye...      Türk Hava Yolları uçaklarında unutulan eşya, yakında açık arttırma ile satışa çıkartılacakmış. Satılacak eşya arasında 40'a yakın tekerlekli sandalye bulunuyor. Öte yandan "Bedensel Engelliler Dayanışma Derneği" tekerlekli sandalye için 2700 kişinin sıra beklediğini açıklıyor. THY'nin yapması gereken bu sandalyeleri bir an önce doğrudan ihtiyaç sahiplerine vermek değil midir 
     
LAFORİZMA      Derviş "20 - 30 yıl daha Türkiye’deyim" demiş... 
     Sorunların 2 - 3 ayda çözülemeyeceği bu cümlede gizli gibi .. 
Cihan Demirci 

Yedirmeyelim      Mesut Yılmaz Beyefendi 
     - Kemal Derviş bana politikaya girmeyeceğini söyledi, diyor... 
     Bülent Ecevit, dün Radikal'da yer alan haberde 
     - Derviş böyle bir şeyi ima bile etmedi, derken ekliyor 
     - Derviş'i yıpratmak istiyorlar... 
     Hürriyet'in manşetine yansıyan MHP'li Tarım Bakanı Hüsnü Gökalp'in sözleri ise mide kaldırıcı 
     "Ecevit Derviş belasını başımıza attı" 
     MHP'liler saman üstünden. ANAP'lılar saman altından... Derviş'i çelmeliyorlar. Kemal Bey sonunda usanır da kaçar mı 
     Sanmıyoruz... Dünya Bankası Başkan Yardımcılığı gibi yüksek bir tepeye yükselene kadar böyle ucuz numaraları çok görmüş olmalı... 
     İki.. Halk Derviş'i kısa sürede tanıdı, sevdi, inandı. Cumhurbaşkanı'nını kurda kuşa yem etmediği gibi Kemal Derviş'i de destekleyecek, düzeysizliğe kurban etmeyecektir... 
     Ekonomik iflas ile siyasi iflasın at başıa gittiği bir dönemde ülkenin Kemal Derviş'e ihtiyacı var. Siyasiler farkında olmasa da halk bunun farkında. 
     
Aynen devam...      Bir sohbette Çelik Gülersoy anlattı... 
     1950'lerin Alman Maliye Bakanı Erhardt, Menderes Türkiyesine bir isim takmış 
     "Das Gefaess ohne boden" Yani "Dibi olmayan fıçı" 
     Aynen devam... 
     
     





Siyasi zaaf 


Telefon çalar 


Alternatif Emek Paketi 


Bakana ceza kesen trafik gönüllüsü 


Derviş siyasete girecek, girmeyecek... 


Biri bizi özetliyor 


Fatih krizi 2 


Vatandaş 


Söz Meclis'te... 


Emir, demiri kesiyor... 


Zavallılaşanlar var 


Tabağa düşen öküz 


Amerikalı 


Kamu bankalarına arama konferansı 


Bay Knepp İstanbul'da 


</TEXT>
</DOC>
