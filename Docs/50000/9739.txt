<DOC>
<DOCNO> 9739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sonspo03.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Milan'a hazırlanıyor 
</HEADLINE>
<TEXT>

     Galatasaray, Avrupa Şampiyonlar Ligi'nde 7 Mart Çarşamba günü AC Milan ile yapacağı maçın hazırlıklarını sürdürdü. 
     Teknik direktör Mircea Lucescu yönetiminde, Florya Metin Oktay Tesisleri'nde gerçekleştirilen ve yaklaşık 1.5 saat süren idmanda sarı-kırmızılı futbolcular, pas ve kondisyon çalışmasının ardından, yarım sahada çift kale maç yaptı. 
     Rumen teknik adam, idman maçında oyunu sık sık durdurarak, hata yapan oyuncularını uyardı. İdmana, sakatlıkları süren Ümit, Ergün, Suat, Vedat ve Hakan Ünsal'ın yanı sıra, dinlendirilen Fatih ve Hasan katılmadı. Sakatlıkları bulunan Bülent Korkmaz ve Okan ise koşu yaptı. AC Milan maçı hazırlıklarını bu akşam basına kapalı yapacağı idmanla sürdürecek olan Galatasaray'da, yarın yalnızca sakatlıkları bulunan futbolculara yönelik bir çalışma yapılacak. 




</TEXT>
</DOC>
