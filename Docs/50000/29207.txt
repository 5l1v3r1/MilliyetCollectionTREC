<DOC>
<DOCNO> 29207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/magazin/yazdud.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Starlar İstanbul dışına kaçıyor 
</HEADLINE>
<TEXT>

Catwalk’da bar gecesi, Sezen Aksu-Universal flörtü, Zen geliyor, Müjdat Gezen’den Çocuk Adam’, 1. Top Model Of Turkey, Fethiye’de Burç Otel, Laila’da Lindt Cafe, Bodrum boş, Zerrin’in ayaklarını yerden kesen aşk 
     Haftasonu Bodrum’daydım. Askh’ın açılışı vardı. Cumartesi köşemde, sizlere Bodrum gecelerinden sözedeceğim. Ama söyleyeyim, pek iç açıcı değil. Eskiden trafik tıkanır, sokakta yürüyemezdiniz. Esnaf temmuz ayını bekliyor. Bir gece beş mekan gezdim. Gündüz de Türkbükü, Torba, Gölköy’ü turladım, umutsuzluk var. Askh’ın açılışını, popun dev ismi Zerrin Özer yaptı. Muhteşem bir geceydi. Ertesi gün Flipper Tatil Köyü’ndeki odasında Zerrin’le lafladık. Gözlerinin içi parlıyordu. 25 yıldır tanıdığım Zero, annesi de beni çok sevdiği için bana "ana yadigarım" der. O gün itiraf etti. Altay ile büyük aşk yaşıyorlarmış. Bodrum’un o güzelliğinde farketmişler. "Çok mutluyum, çok Şenay’ım. Ayaklarım yerde kesildi. Yaşama bakış açım değişti. Kendimizi akışa bıraktık. Ne olur bilinmez" dedi. Altay sahnelerden tanıyıp sevdiğim, çok duygusal bir çocuk. Zaten duygusal olmasa güzel besteler yapar mı Altay, Zerrin’in yeni kasetine de bir şarkı yapmış. Dilerim ikisi de mutlu olur. Hafta içi İstanbul’da minik bir tur yaptım. Önce Akmerkez’e, ardından Osmanbey ve Nişantaşı’na uğradım. Esnaf kan ağlıyor. Çoğu dükkanda indirim yüzde 50’lere düşmüş. Kart sahipleri için hayli ilginç ödeme şekilleri belirlenmiş. Kimle konuştuysam, "Ne olacak bu Türkiye’nin hali " dedi. Valla onu büyüklerimiz daha iyi bilir. Şimdi yine bazı okurlarım kızacak ama eğlence yerlerinde laylaylom’ devam ediyor. Bar, restoran, gece kulüplerinde yüzbinlerce insan çalışıyor, onların da aileleri var. Kimse onları düşünmüyor. Vay efendim, nasıl eğleniliyormuş O sektör de mi topu diksin yani Kısa metraj Laila’ya uğradım. Yıllardır tanıdığım sevgili Kemal Gedik ve Ergün Erdoğan ile sohbet ettim. Hafta arası olmasına rağmen tıklım tıklımdı. Bir ara Tarkan ve sevgilisi geldi. Ben çikolatayı aşırı severim. Ama kolit ve reflü nedeniyle uzak durmak zorundayım. Laila içinde Lindt Cafe açılmış. Bildiğiniz üzere Lindt, 1845’ten bugüne dünyaca ünlü tatlar yaratan bir çikolata markası. Gerçek İsviçreli’ diye tanınan Lindt, başta İsviçre olmak üzere, Avrupa ve Amerika’nın seçkin kentlerinde dükkanlar, kafeler açmıştı. Şimdi de ilk kez Türkiye’de Laila içinde Lindt Cafe açıldı. Pasta, dondurma çeşitleri, çikolata ile yapılmış alkollü içecekler harika. Laila’ya gittiğinizde mutlaka uğrayın. Çıkışta biraz yürüdüm. Bir okuyucum Divan önünde yolumu kesti. "Şenay Hanım, nedir bu otopark mafyasından çektiğimiz 10 milyon istiyorlar. Geçen gece de bir arkadaşımızın arabası yok oldu. Kahya anahtarı arkadaşımıza verdiğini iddia etti, hala arabadan ses seda yok" dedi. Bana da yazmak düştü. Vakkorama’da müthiş ucuzluk devam ediyor. Pantolon almak için uğradım. Akmerkez’de birinci katta görev yapan bayan güvenlik, bence biraz daha nazik olabilir. Özellikle hemcinslerine yaptığı muamele hiç hoş değil. Erkekleri çok seviyor, bayanları harcıyor gibi bir havası vardı. Efendim, bu akşam Catwalk’da bar gecesi var. Sosyetenin gözde çiftlerinden Nilgün-Erhan Dumanlı geçecek bara bu kez. Bodrum dönüşü, İzmir’den gelen sevgili dostum, Ellesse, Garr Co, Ege Palas Oteli’nin sahibi sevgili Kemal Zorlu ile yemek yedik. Kemal, Catwalk’un manzarasına, servisine ve yemeklerine hayran kaldı. Her zaman olduğu gibi tıklım tıklımdı. Bu arada sevgili Emel Müftüoğlu’nu gördüm. Emel bildiğiniz üzere prodüktörlüğe soyundu. Kurduğu Şans’ adlı şirkette eski kocası Avukat Oğuz Müftüoğlu ile ortak. İlk prodüksiyonu da eski vokalisti Aslı’ya yaptı. Aslı’nın, yeni adı Zen oldu. Albüm etnik pop. Aranjör çiçeği burnunda damat Murat Yeter yapmış. Zen alaylı ve mektepli. Bir akşam Emel, Zen ve ben Tropical Jungle’da yemek yedik, Zen’i yakından tanıma olanağı buldum. Hırslı. Bence başaramaması için neden yok. 
     
Türkiye’nin top modeli Antalya’da seçilecek      Magic Life Hotel ve Baymak sponsorluğunda, Vizyon Ajans Park Ltd. tarafından organize edilen 1. Top Model Of Turkey’ mankenlik yarışmasında geriye sayım başladı. Cumartesi gecesi 15 finalist büyük jüri önünde ter dökecek. Organizasyonu başarıyla gerçekleştiren Vizyon Ajans’ın sahibi Atilla Kaplakaslan, 
     15 finalistin Doğan Hayat tarafından toplam 150 milyar liraya sigorta ettirildiğini, finalde ilk üç mankenin armağan yağmuruna tutulacağını söyledi. Çevik Süha Alpaylı’nın kurucu başkan olduğu yarışmaya, Türkiye genelinde, 400 resimli başvuru yapılmış. 
     
The Camelot yenilendi, Burç Otel ve Çocuk Adam’      The Camelat genelde yolumun üstünde. Sahibi de İzmirli, hemşerim. Ahmet Mutafçı, şarkıcı Tuba Önal’ın eski kocası. Ama topu topu bir kez uğrayabildim. Halbuki bahçesi bir harika. Üstelik aynı sırada bir çok renkli yer var. Bursa Kebapçısı, Le Select gibi. Şimdilerde bahçe dekorasyonu yenilendi, 21 Haziran’da da açılış yapıldı. Bir gece çat kapı’ uğrayacağım, ardından da Bursalı Kebapçı’ya gidip o güzel bahçede nargile içeceğim. 
     Efendim, Fethiye Ölüdeniz bir başka cennet. Aslında şöyle bir hafta Ören, Asos, Fethiye ve Cunda Adası’na bir gezi yapmak istiyorum. Bakalım nasıl fırsat bulacağım. Bir okuyucum Fethiye’de bulunan bir oteli çok methetti. Gitmediğim için birşey söyleyemeyeceğim, fiyatlar makul olduğu için köşeme aldım. İki kişi oda-kahvaltı 15 milyon, yarım pansiyon ise 25 milyon lira. Ayrıca dileyen konuklara Babadağ’dan Ölüdeniz’e yamaç paraşütü, Fethiye koylarında yat turu, jeep safari, Tios-Saklıkent turu, Xanthos-Patara gezisi de otel tarafından düzenleniyormuş. Bir hafta rezervasyon yapanlara bir kişi ücretsiz konaklama sağlanıyor. Öğretim görevlileri, öğretmenlere yüzde 15 indirim var. İlgilenenler için telefon numarası 
     0252 616 69 02. Sevgili Müjdat Hoca Gezen ’nın 9 yaş ve üstü için yazdığı Çocuk Adam’ı mutlaka okuyun. Bu Yayınevi’nden çıkan Çocuk Adam’ Müjdat Ağabey’in hala ne kadar temiz, saf olduğunu çok güzel ortaya koyuyor. Kitapta biraz masal, birkaç öykü ve şiir var. Hala yüreği büyümeyenler için ideal. Güzel insan Müjdat Gezen bu kitapta çok şey anlatmış. 
     
Sezen Aksu Universal’de, ünlüler İstanbul’dan kaçıyor      Pop müziğin kraliçesi Sezen Aksu dev bir şirketle anlaştı gibi. Aksu’nun yeni albümü Universal etiketiyle piyasaya çıkacakmış. Şimdi benim bu satıraltı haberimi alıp manşet yapan arkadaşlarım olacak, dikkatinize. Efendim, İstanbul’un pisliğinden, gürültüsünden, özellikle de insan kirliliğinden starlar da rahatsız olmaya başladı. "1-2 yıl sonra İstanbul’da yokuz. Göcek, Marmaris, Kemer, İzmir’e yerleşmeyi düşünüyoruz" diyenler öyle çok ki. Selameti, İstanbul’a yakın yerlere kaçmakta görenlerin sayısı küçümsenmemeli. İşte Kayahan’ın, eşi İpek ile Gömeç’e yerleşerek başlattığı modanın takipçileri Derya Tuna-İbrahim Tatlıses Zekeriyaköy’e, Levent Yüksel, Gülümsün-Ercan Saatçi, futbolcu Oğuz, Ogün, Koral Sarıtaş Perran Kutman, Fenerbahçe kalecisi Rüştü, Beykoz Konakları’na kaçtı. Yıllardır Polonezköy’e gidip gelen Ajda Pekkan, Emel-Erol Evgin çifti gibi Ortaköy’deki muhteşem evini kiraya verip sürekli oraya yerleşti. Şener Şen ve Ulus’daki evini satan Emel Sayın da Demirciköy Tatil Köyü’nde yaşamlarını sürdürmeye başladılar. Evet, bugünlük de bu kadar, kalın sağlıcakla. En kötü gününüz benimkinden iyi olsun efendim. 
     
     



 MAGAZİN 














</TEXT>
</DOC>
