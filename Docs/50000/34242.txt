<DOC>
<DOCNO> 34242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/spor/spo01.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
PSG'de Nouma savaşı 
</HEADLINE>
<TEXT>

Beşiktaş’ın satmaya çalıştığı Fransız futbolcunun alınması için Teknik Direktör Fernandez’in baskı yaptığı, yönetimin direndiği ve transferi istemediği bildirildi 
     BİLAL MEŞE 

     Başkan’la kapıştılar 
     SİYAH-BEYAZLI forma ile geçen sezon gündemden düşmeyen ve sinirli yapısı ile dikkat çeken Pascal Nouma, Fransa’nın ünlü kulübü Paris St. German’i de karıştırdı. Teknik Direktör Luis Fernandez’in, Fransız oyuncunun bir an önce transfer edilmesini istediği, ancak PSG yönetiminin agresif haraketleri nedeniyle buna karşı çıktığı kaydedildi. Nouma kavgası yüzünden Fernandez ile Başkan Lescure’ün arasına kara kedi girdiği de bildirildi. 
     
     "Bir daha asla" 
     BEŞİKTAŞ’IN bir an önce elinden çıkarmak istediği Nouma’nın, Ahmet Dursun’u telefonla arayarak, "Hoca beni istiyor. Ama yönetim karşı çıkıyor. Fernandez arada kaldı. Ben de bir an önce anlaşmak istiyorum" dediği öğrenildi. Bu arada Nouma’nın "dön" çağrısını yaptığı Daum’a, "Her gün özel hayatımla uğraştılar, nereye gittiysem peşimi bırakmadılar, huzurumu kaçırdılar. Bu şartlar da Türkiye’ye dönmem asla söz konusu olamaz" yanıtı verdiği ifade edildi. 
     
     Yönetim bekleyişte 
     NOUMA’NIN henüz Avrupa’da bir kulüple anlaşaması yönetimi de sıkıntıya soktu. Fransız futbolcunun bonservis bedelinden gelecek parayla öncelikli ödemeleri gerçekleştirmeyi planlayan Siyah - Beyazlı yöneticiler, "Görünen o ki, Nouma’nın yeniden takıma dönmesi zor. Bir an önce transfer olsa da biz de rahatlasak. Bu transferin gerçekleşmesi halinde yeni bir santrfor arayışına da girebiliriz" ifadesini kullandılar. 
     
Sanatçılardan tepki      BEŞİKTAŞ’IN sezon açılışına çağrılmayan Siyah - Beyazlı ünlü sanatçılar özellikle organizsayonu gerçekleştiren İletişim Komitesi Başkanı Hayri Cem’e tepki gösterdiler. Ege, Aykut ve tiyatrocu Özgür Özgürgün kendilerinin yanı sıra Zeynep, Nil Ünal, Hakan, Ufuk Yıldırım ve Okan Karacan gibi Beşiktaşlı sanatcıların açılışa davet edilmemelerine çok sinirlendiklerini söylediler. 
     
Lisans verilmeyecek      BEŞİKTAŞ’IN, Belçika’nın Lommel takımı aracılığı ile hülle yaparak transfer etmek istediği İlhan ile Tümer’in için son sözü söyleyen Futbol Federasyonu, Türkiye’ye dönmeleri halinde iki oyuncuya lisans verilmeyeceğini açıkladı. Federasyon yetkilileri, "Samsunspor’un onayı olmaz ise iki futbolcu bir yıl süreyle Türkiye’de başka takımda forma giyemez. Eğer Belçika’da futbol oynayacaklar ise Türkiye’ye ancak bir yıl sonra gelebilirler" dediler. 
     
Toshack hasret giderdi      Real Sociedad’ı çalıştıran Toshack, hazırlık maçları için geldiği Türkiye’de ilk idmanı Fulya Tesisleri’nde yaptırdı. Antrenman öncesi Tayfur, Yasin, Nihat, Tunç ve Fevzi ile görüşen Galli hoca, şakacı tavrıyla yine dikkat çekti. Toshack’ın geldiğini gören Daum da odasından indi. 
     
Sarıyer’le son prova      YENİ sezon hazırlıklarını sürdüren Beşiktaş, bugün İkinci Lig takımlarından Sarıyer ile özel bir maç yapacak. İnönü Stadı’nda saat 20.00’de başlayacak olan karşılaşmayı Siyah - Beyazlı taraftarlar ücretsiz izleyebilecek. Teknik Direktör Christoph Daum Sarıyer önünde ideal on bir arayışlarını sürdürecek. Bu arada Daum’un direktifiyle tüm futbolcular önceki gün vefat eden malzemeci Nazif Erdem’in dün Sinanpaşa Camii’ndeki cenaze törenine katıldılar. 
     



 SPOR 




















</TEXT>
</DOC>
