<DOC>
<DOCNO> 12836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/yasam/yas03.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökten barış’ düştü 
</HEADLINE>
<TEXT>

Ruslar’ın efsanevi uzay istasyonu MİR barış yüzlerce parçaya ayrılarak Pasifik’te öldü’ 
     CENK BAŞLAMIŞ - MOSKOVA 

     Uzay çalışmalarına 15 yıl süreyle önderlik eden Rusya’ya ait MİR barış Uzay İstasyonu herhangi bir sorunla karşılaşmadan dün sabah saatlerinde Pasifik Okyanusu’na düşürüldü. 
     Operasyonu, Uçuş Kontrol Merkezi’nde toplanan 60 ülkenin diplomatlarıyla, çok sayıda gazeteci de izledi. MİR’den Dünya’ya yaklaşık 1500 parça ulaştı. Rusya’nın uzayda tutmak için 4.2 milyar dolar harcadığı istasyonda 100’den fazla kozmonot ve astronot görev yapmıştı. 
     
     İşte dakika dakika düşüş 
     Barış’ın gökyüzünden Pasifik Okyanusu’nun karanlıklarına gömülüşü dakika dakika şöyle gelişti 
     02.31 Aylardır süren düşürme operasyonunun son aşaması başladı. 
     02.35 Moskova’daki Uçuş Kontrol Merkezi, MİR’in motorlarına itme talimatı gönderdi. 
     04.23 Talimat yinelendi. Bu sırada istasyon, Dünya’dan 188 kilometre yükseklikte ve Afrika üzerindeydi. 
     07.07 Son talimatın ardından MİR bir yay çizdi ve İzmir’in de üzerinden geçerek Avustralya’ya ulaştı. 
     07.10 137 tonluk istasyonun 120 tona yakın bölümü 1500 dereceden fazla sıcaklıkta yanmaya başladı 
     07.59 Yanmayan parçalar, saniyede 200 - 300 metre hızla bir ateş topu halinde Pasifik Okyanusu’nun sularına gömüldü. 
     08.00 İstasyonun düştüğünde bir dakikalık saygı duruşunda bulunuldu. 
     
     5 SORUDA MİR’de yaşam 
     1 MİR’de olmanın Dünya’da yaşamaktan farkı var mı 
     - Yerçekimsiz ortam dışında önemli bir fark yok. 
     2 Uzay adamları ne zaman ve hangi yemekleri yiyor 
     - Başlarda hap ya da tüp içindeki yemekler kullanıyordu. Şimdi kurutulmuş yiyecekler sıcak suyla pişiriliyor. 
     3 Tuvalet ihtiyacı nasıl gideriliyor 
     - Tek kişilik bir tuvalet vardı. Ancak yerçekimsiz ortamda duş alınmadığından astronotlar sabunlu bezle siliniyordu. 
     4 Astronotlar boş zamanlarında ne yapıyor 
     - MİR’de 100 ciltlik bir kütüphane vardı, kitap okunuyordu. Ruslar uzaya gitar da götürmüşlerdi. 
     5 İçki içiliyor mu 
     - Aslında yasak. Ancak Ruslar kaçak olarak votka, kanyak ya da şarap götürüyorlardı. 
     


 YAŞAM 

























</TEXT>
</DOC>
