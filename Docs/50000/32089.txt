<DOC>
<DOCNO> 32089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/guncel/gun08.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Teknokratlardan hükümet, çare mi 
</HEADLINE>
<TEXT>

ÇAPRAZ ATEŞ 
     ESRA KURT 

     Türkiye’nin ekonomik krizden çıkması yönünde çözüm arayışları sürerken, siyasi partilerin de destek vereceği bir "teknokratlar hükümeti" kurulması fikri ortaya atıldı. İşte görüşler... 
     
     İlhan Kesici DPT Eski Müsteşarı 
Yarım teknokrat hükümeti zaten var      Türkiye’nin bugünkü siyasi yapıyla yürüyemeyeceği, problemlerini çözemeyeceği, geleceğini kuramayacağı belli olmuştur. Bu siyasi yapının, bir münasebetle değişmesi lazım. Bunda çok insan hemfikir. Çıkışı, normal parlamenter usuller içinde bulamıyorsak, zaten bu mevcut hükümetin yarı teknokratlar hükümeti’ mahiyetinde sayılması lazım. Bir tarafta hükümet, bir tarafta Kemal Derviş var. Yarım teknokratlar’ hükümeti var. 
     Bundan sonra, bunun tam teknokratlar hükümetine dönüşmesinin hiçbir sakıncası yoktur. Böyle bir teknokratlar hükümeti, ekonomik işlerle meşgulken, parlamento da siyasi partiler ve seçim yasalarını ciddi şekilde gözden geçirmelidir. 
     Aranması gereken şey başbakanlık sistemidir. Bu sistemden kastım, başbakanın doğrudan halk tarafından iki turlu milletvekillerinin doğrudan halk tarafından iki turlu seçilmesidir. Bakanlar kuruluyla parlamentonun arasının kesilmesidir. 
     
     Mehmet Yıldırım İTO Başkanı 
6 ay önce söyledim      Türkiye’nin reforma ihtiyacı var. Reformların siyasetçilerden daha çok teknokratlar oluşumuna bırakılmasını, altı ay önce dile getirmiştim. Bir kişi olunca boy hedefi oluyor. Sayın Kemal Derviş ne kadar bakan sıfatıyla kabinede bulunursa bulunsun, siyasilerin hedefi. Yanında 3 - 4 teknokrat daha olmalı. Bunun için Maliye’yi önemli görüyorum. Yatırımcı bakanlıklar var. Bunlar da teknokratlardan oluşmalı. Kökten reformu kısa zamanda halledersek krizlerden bir an önce çıkarız. Aksi takdirde bu hükümet devam ettiği müddetçe, her gün krizden bahsedilir. Bu krizin Türkiye’nin üzerinden artık kalkması lazım. Geçici de olsa teknokratlar uygulamasının büyük faydası var. 
     
     Prof.Dr. Süheyl Batum Bahçeşehir Üniversitesi 
Sorunları 20 ile çarparız      Türkiye’de artık siyasal iktidara, ya da partilere güven kalmadığı ortada. İnsanlar, Türkiye’nin sorunlarına çözüm getirebilecek iktidar bekliyor. Hükümetin herhangi bir şekilde istifa ettirilmesi söz konusu değil. Meclis’e dayanıyor. Parlamento kendi içinden sistem bulmak zorunda. Sadece teknokratlara dayalı formülün, halkın desteğini alabileceği şüpheli. Bana göre siyasal krizi giderecek bir formülde anlaşmak lazım. Ara rejimden çok, siyasal istikrarsızlığı ortadan kaldıracak formül lazım. Bu da halkın güvenebileceği iktidarın oluşmasıyla sağlanabilir. Hukuksal anlamda Siyasi Partiler Yasası değişmeli. Teknokratlar hükümeti bugün gelirse, Kemal Derviş’in yaşadıklarını 20 ile çarpmanız lazım. 
     
     Prof. Dr. İbrahim Kaboğlu Anayasa hukukçusu 
İleri noktası darbedir      Türkiye parlamenter rejimi uyguluyor ve bunun uygulanma biçimi Anayasa’da gösteriliyor. Dolayısıyla, şu andaki hükümet bu çerçevede kurulan ve görev yapan hükümettir. Türkiye bir kriz karşısında. Ama bu yalnızca ekonomik kriz değil. Teknokratlar hükümetinin yararı ne olur Tek başına böyle bir hükümet çözüm getirebilir mi Bunun en ileri noktası nedir, darbedir. Hukuken, demokratik ve anayasal olarak desteklenebilir mi Türkiye’nin sorunu yalnızca hükümet sorunu değil. Yürütme, yasa ve yargı arasında düzenli, uyumlu ilişki sağlayacak anayasal düzenleme gerekli. Türkiye’de bu yapılmamıştır. 
     Türkiye, demokrasisini ve hukuk devletini kör topal yürütmektedir. Mevcut sistemin olağan dengelerini, daha iyi bir şekilde tesis ederek götürme yerine, dengeyi bozarak teknokratlar hükümeti, ara rejim hükümeti formülleri aramak, aslında, Türkiye’nin demokratik hukuk devleti arayışı çabalarını sekteye uğratır. Teknokratlar hükümeti yalnız başına Türkiye’yi bunalımdan çıkaracak mucize değildir. 
     
     Prof.Dr. Yakup Kepenek ODTÜ Ekonomi Bölümü 
Bu tür oluşumlara karşıyım      Bu tür siyasal, hükümet oluşumlarına karşıyım. Böyle bir anlayışın kanımca sağlam bir dayanağı yok. Bunu birkaç nedene bağlamak mümkün Önce, teknokratları kim atayacak, ya da seçecek Ne yapacaklar Daha da önemlisi kime karşı sorumlu olacaklar Bu açıdan bakıldığında, teknokrat hükümeti anlayışının sağlıklı dayanağı bulunmaz. Böyle bir şeyin ortaya atılması kanımca başlı başına yanlıştır. Topluma karşı sorumluluk taşıma noktasında çözüm aranmalıdır. Halk ancak seçtiğinden hesap sorar. Bu mekanizma eksiklikleriyle, eğrisiyle - doğrusuyla işletilmelidir. Halkın seçimine dayalı süreçler, mutlaka egemen kılınmaladır. Kimin teknokratı IMF’nin mi, cumhurbaşkanının mı, askerin mi Önemli olan parlamenter süreci, seçim mekanizmasını işletmektir. 
     



 GÜNCEL 






















</TEXT>
</DOC>
