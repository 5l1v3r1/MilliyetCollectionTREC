<DOC>
<DOCNO> 7608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur18.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP'de Baykal'a Genel Merkez önünde tepki 
</HEADLINE>
<TEXT>

     CHP'de örgütlerin görevden alınması ve "yığma üye" yazımına ilişkin protestolar Ankara'da sürdü. CHP Genel Merkezi önünde toplanan 500 civarında CHP'li Baykal yönetimini protesto etti. 
     CHP'de Deniz Baykal yönetiminin uygulamalarına tepkiler giderek artıyor. İstanbul'daki protesto gösterisi ve eski genel başkanların biraraya gelerek Baykal'a uyarı mektubu vermelerinin ardından bugün de Genel Merkez'in önü protestolara sahne oldu. Ankara'daki ilçe ve il örgütünden yaklaşık 500 kişi Çevre Sokak'ta bulunan parti genel merkezinin önüne gelerek Baykal yönetimini protesto ettiler. 
     Polisin yoğun güvenlik önlemi aldığı protesto eylemine eski Ankara milletvekili Salman Kaya ile eski il Başkanı Haydar Doğan da katıldı. 
     



</TEXT>
</DOC>
