<DOC>
<DOCNO> 2202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur18.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Aracına aldığı yaralıyı yol kenarına attı 
</HEADLINE>
<TEXT>

     TEM Otoyolu'nun Uzunçiftlik kesiminde bulunan erkek cesedinin, Sapanca'da meydana gelen trafik kazasında yaralanan ve hastaneye götürülmek üzere yoldan geçen bir araca bindirilen gence ait olduğu belirlendi. 
     Otoyolda devriye gezen jandarma ekiplerince yol kenarında bulunan ve trafik kazasında öldüğü belirlenen kişinin, önceki gece Sapanca'da meydana gelen trafik kazasında yaralanan Cüneyt Yavuz 24 olduğu tespit edildi. 
     Kazadan sonra hastaneye götürülmek üzere yoldan geçen bir araca bindirilen Yavuz'un yolda ölmesi üzerine, araç sahibi tarafından yol kenarına bırakıldığı sanılıyor. 
     Yetkililer, Yavuz'u hastaneye götürmek üzere aracına alan ve sonra da yol kenarına bırakarak kaçan kişinin belirlenerek, yakalanmasına çalışıldığını bildirdiler. 




</TEXT>
</DOC>
