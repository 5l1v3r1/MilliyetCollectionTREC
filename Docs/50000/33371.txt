<DOC>
<DOCNO> 33371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/sontur15.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Yenilikçiler yanlış yolda..." 
</HEADLINE>
<TEXT>

     Saadet Partisi Genel Başkanı Recai Kutan, yeni oluşum çalışmalarını yürüten isimleri ''hain'' olarak görmediğini ifade ederek, ''Ancak yenilikçiler yanlış yolda'' dedi. 
     Saadet Partisi'nin kurulmasından sonra ilk yurt gezisini Kurucular Kurulu üyeleriyle birlikte Çorum'a yapan Recai Kutan, kapatılan Fazilet Partisi Çorum Merkez İlçe Başkanı Ahmet Biçer ve bir grup partili tarafından Şeker Fabrikası önünde karşılandı. 
     Çorum Belediye Başkanı Arif Ersoy'u ziyaret eden Kutan, gazetecilerin soruları üzerine, Türkiye'nin meselelerini 57. Hükümet'in çözmesinin mümkün olmadığını savundu. Devlet Bakanı Kemal Derviş'i eleştiren Kutan, şöyle dedi 
     ''Ekonomi Derviş'e emanet edildi. Derviş, Türkiye'ye ilk geldiğinde Haziran ayında ekonomi düzlüğe çıkacak dedi, olmadı. Dün bir açıklama daha yapan Derviş, bu sefer de Kış ayında ekonomi düzelecek mesajını verdi. Kış kapıya dayanacak ve Derviş yine bir açıklama yaparak, Programımız tutmadı, yılbaşını bekleyin diyecek. Ancak yine düzelmeyecek. Türkiye'de ekonominin düzlüğe çıkması mümkün değil. Çünkü, uygulanan politikalar yanlış.''nuştu. 
     Kutan, ''Yenilikçilerin ihanet ettiğini düşünüyor musunuz '' şeklindeki soru üzerine de yeni oluşum çalışmalarını yürüten isimleri ''hain'' olarak görmediğini ifade ederek, ''Ancak yenilikçiler yanlış yolda. Ayrılık fazla sürmeyecek ana gövde altında birliktelik sağlanacak'' diye konuştu. 






</TEXT>
</DOC>
