<DOC>
<DOCNO> 12127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sontur10.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçırılan uçak soruşturmasında 100 havaalanı görevlisi ifade veriyor 
</HEADLINE>
<TEXT>

     Atatürk Havalimanı Mülki İdare Amiri ve İstanbul Vali Yardımcısı Saim Eskioğlu, İstanbul-Moskova seferi sırasında kaçırılan Rus uçağında hava korsanlarının kullandıkları kesici veya delici aletlerle ilgili olarak, ''O gün o saatler içerisindeki görevlilerin tamamını kapsayan bir soruşturma başlatıldı'' dedi. 
     Eskioğlu, yaptığı açıklamada, uçağın kaçırılmasının hemen ardından olayın adli ve idari yönünü kapsayan bir tahkikat başlattıklarını belirterek, şunları söyledi 
     'O gün o saatler içerisindeki görevlilerin tamamını kapsayan bir soruşturma başlatıldı. Uçağa hizmet veren bütün kuruluşlar ile uçak şirketi çalışanları ve güvenlik görevlisi yaklaşık 100 kişinin ifade alma işlemleri devam ediyor. 
     Bize ulaşan resmi olmayan bilgilere göre, hava korsanları kaçırma eyleminde bir çakı kullanmışlar. Bu aletin Suudi yetkililer tarafından bize açıklanması veya gösterilmesinden sonra soruşturma daha bir netlik kazanacak.'' 
     
     



</TEXT>
</DOC>
