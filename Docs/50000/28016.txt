<DOC>
<DOCNO> 28016 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/cankat.html </URL>
<DATE> 2001/06/21/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Altı kaval 
</HEADLINE>
<TEXT>

     Elif Erbakan’ın düğünü hakkında yazmadım. Yazmadım çünkü, bu ekmek arası köfte misali "Tesettür arası modern düğün" için o kadar çok yazıldı ki. 
     "Hani bunlar İslamcıydı" diyorsanız "deveye sormuşlar..." diye cevap veririm size. 
     Benim uzaktan gördüğüm "hibrit" bir manzaraydı. Ne İslam , ne Türk, ne Batılı... 
     Ama bu Erbakanların düğününe has bir garabet değil. Kötü taklitçilik çoook yaygın. 
     Garsonların taşıdığı meşalelerin altında yürüyen gelinle damat, Malkoçoğlu kılıcını iki elle tutup kesilen sekiz katlı pastalar, düğün marşıyla başlayıp döktür döktürle biten danslar, smokinli tuvaletli davetlilerin altın takmak için sıraya girmesi, "Geliniiin dayısındaaaan 500 doyçe markölar... 
     Erbakanlarınki, sosyete düğünlerimizden biraz daha Arap işiydi, o kadar. 
     Soner Yalçın’ın "Hangi Erbakan"ında okumuştum. Mill Nizam Partisi Samsun İl Başkanı’nın, baldızıyla dans etti diye, Erbakan tarafından görevden alındığını... Taha Akyol’un "İslam kesim modernleşiyor" dediği bu değişim olsa gerek. Anladığım kadarıyla davetliymiş, düğünü pek bir beğenmiş. Ulaşabilsem Taha Bey’e soracaktım Törenin Vivaldi ile başladığı doğru mu Hicr yılın düğünü, Besmeleyle ve bir İtalyan papazın yaptığı besteyle başladıysa eğer, modernleşme ki yeme de yanında yat... 
     
Nazlıcan iyidir      Nihal Hanım aramış bizim kızları... "Nazlıcan bebek, nasılsın " diye sordum ya. Hani ablası Avşar bir caninin kurbanı olan, daha üç yaşında ağır bir ameliyat geçiren bıcırık kız... 
     "Unutulmamak güzel bir şey, teşekkür ederim, diyor. Nazlıcan iyi Allah’a şükür. Ama biz Avşar’ı çok özlüyoruz. Dava devam ediyor. Gidip geliyoruz. Yaramız her gün yeniden açılıyor..." 
     Sıkı duracaksınız Nihal Hanım güzelim, sıkı duracaksınız. 
     Kendiniz için, Nazlıcan bebek için, Avşar kızınız için... yaşayacaksınız. 
     
Maç akşam kaçta      TBMM’nin bağrından kopan futbol takımı Meclisspor, bu hafta sonu Bükreş’te Romanyalı milletvekillerinin karşısına çıkacak. 
     Bizimkiler iddialı. İlk maçı da 6-2 almışlardı Ankara’da. 
     Takım son antrenmanını Gölbaşı’nda yaptı. Teknik Direktör, Plan ve Bütçe Komisyonu Başkanı Metin Şahin iddialı konuştu "Türkiye’yi en iyi şekilde temsil edeceğiz " 
     22 yağız Türk erkeği... Üstelik milletvekili, hem de sporcu... 
     Romanya’da "Türkiye’yi en iyi şekilde temsil edeceklerinden" kuşkumuz yok. Tek endişemiz "dopingli" çıkmaları... 
     
Ne hafıza ama      Sina Koloğlu geçenlerde bir gece taksiye binmiş. Arka koltuğa oturup gideceği yeri söyleyince, taksi şoförü "Ben seni tanıdım abi..." demiş. Sina "Demek ki gazetede resmimi gördü" diye düşünürken, şoför açıklamış 
     Şubat ayında sizi havalimanından alıp evinize bırakmıştım. Sesinden tanıdım abi... 
     Korkunç değil mi Adam dört ay sonra "sesinden" tanıyor yolcuyu... Meğer rekoru 15 yılmış taksicinin. 
     Bu işe yeni başlamıştık abi, diye anlatmış. Acemiyiz. Adamın birini arabaya aldım. İstanbul’un dört bir yanını gezdik. Taa İzmit’in oralara kadar gittik. Sonra bir binanın önünde durduk. "Şimdi geliyorum" dedi -toyluk işte- gelmedi. 60 bin lira taktı bana... İnanır mısın, tam 15 yıl sonra arabama binen adamı sesinden tanıdım. Adam sekiz oldu, çok şaşırdı. Paramı çatır çatır aldım. Gerçi 60 bin lira pul olmuştu, ama olsun... 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
