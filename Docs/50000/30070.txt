<DOC>
<DOCNO> 30070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yazar/bila.html </URL>
<DATE> 2001/07/03/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
IMF eliyle yürütülür 
</HEADLINE>
<TEXT>

     Neredeyse, bir de böyle bir madde eklensin diyecekler 
     "Bu kanun yayımı tarihinde yürürlüğe girer. 
     Bu kanunu IMF yürütür." 
     IMF, "sopa gösterme" işini Cumhurbaşkanı'na kadar ileri götürmeye cesaret ettiğine göre, artık "yasalarınızı biz yürütelim de bu itişme -kakışma bitsin" derse şaşırmamak gerekir. 
     "Yoksa parayı vermem" diye haftada bir ortaya çıkan IMF'nin, Türkiye'de, hükümet, Meclis, Anayasa ve Cumhurbaşkanı tanımaz tutumu, sürekli şantaj kokan beyanları, giderek çizme sınırının üzerine sıçrayıp duruyor. 
     Konu edilen yardım tutarlarının, "1 - 1.5 milyar dolar, 3 - 3.5 milyar dolar" düzeylerinde gidip geldiği düşünülürse, "acaba değer mi" sorusunun da yavaş yavaş "sorulma zamanı"nın gelip geçmekte olduğu kaygısı artıyor. 
     IMF, liderlere güvenmiyor 
     IMF, hükümete güvenmiyor 
     IMF, Meclis'e güvenmiyor 
     IMF, Cumhurbaşkanı'na güvenmiyor 
     IMF, Kemal Derviş'e güveniyor ama bu "sarsılmaz güven" giderek Derviş için de bir handikapa dönüşmek üzere... 
     Ekonomik programın üçüncü kez başarısızlığa uğraması konusunda sorumluluk almak istemeyen, bu nedenle engel çıkarmamaya çalışan, Derviş'in ve onun kesintisiz güç kaynağı olan IMF'nin her istediğini koalisyonu dalgalandırmak pahasına kabul eden hükümetin, içine sindiremeden sonuçta "evet" diyen koalisyon liderlerinin bu dayatmacı tutum karşısında "sabır"ının zorlandığı, artık gizlenemeyen bir gerçek... 
     Şimdi buna bir de Cumhurbaşkanı Sezer katılmak üzere... 
     "Cumhurbaşkanı şu yasayı şu vakte kadar imzalasın" türünden bir "talimat" IMF tarihinde ilk olmasa da, Türkiye Cumhuriyeti tarihinde herhalde bir ilk... 
     Olaya Cumhurbaşkanı Sezer açısından bakılınca da pek hoş bir görüntü çıkmıyor ortaya... 
     Bir yanda umudunu Sezer'e bağlamış Emlakbank çalışanları, bir yanda bekleyen hükümet, bir yanda bastıran IMF... 
     Bakalım Cumhurbaşkanı, IMF'yle Emlakbank çalışanlarını Anayasa'nın bir yerinde buluşturacak mı 
     Yoksa, IMF'ye de "hak, hukuk, Anayasa" dersi mi verecek 
     Soruların yanıtı erken geldi... 
     IMF'nin, "bazı işler yavaş gidiyor" diyerek bugünkü toplantısını ertelediği haberinin Ankara'ya ulaştığı saatlerde Çankaya'dan da Cumhurbaşkanı Sezer'in IMF'nin istediği imzayı attığı haberi geldi... 
     Sezer, Emlakbank çalışanlarına Anayasa'yla IMF'yi göstermiş oldu 
     
     







Erbakan geliyor mu 


Pahalı dava 


IMF eliyle yürütülür 


Dürüst olunca da laf ederler 


Demokrasi ve özgürlük alanını genişletmek... 


IMF... Sisifos'un kayası 


Kuğunun ölümü 


Ulusal Eğitime Destek Kampanyası 


Programdan kurtulmak 


İyi bir dönem olabilir 


Piyasalar temkinli karşılar 


Kumarcılar doğruyu söylemiyor 


Cem'in iç politikası 


"Gümrükler için tek bir işadamı bile aramadı " 


Dava açmak cezalandırma değildir 


Siyasal avantacılığı dünya yutmuyor 


</TEXT>
</DOC>
