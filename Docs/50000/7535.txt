<DOC>
<DOCNO> 7535 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yasam/yas04.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gerçek Jurassic Park’ 
</HEADLINE>
<TEXT>

Arjantin’de çok sayıda dinozor fosilinin bulunduğu bir bölge ortaya çıktı. Dinozor cenneti’ denilen bölgede dört yeni tür bulundu... 
     Arjantinli bilimadamları, Patagonya bölgesinde mezozoik döneme’ ait çok sayıda dinozor fosili bulunan bir bölge keşfetti. Bölgeyi gerçek Jurassic Park’ olarak nitelendiren paleontolog Gerardo Cladera, burada çok sayıda dinozor türü olduğunu açıkladı. 
     Bölgedeki fosillerin 150 milyon yıl kadar eski olduğunu kaydeden Cladera, bu döneme ait fosillere şimdiye kadar sadece Çin ve Madagaskar’da rastlandığını belirtti. Yeni dinozor türlerinden ikisinin yaklaşık 10 metre uzunluğunda ve otçul olduğunu kaydetti. 
     Uzmanlar, yapılan çalışmalarda henüz bölgede bulunan fosillerin sadece yüzde 2’sinin gün ışığına çıktığını tahmin ediyorlar. 
     


 YAŞAM 
















</TEXT>
</DOC>
