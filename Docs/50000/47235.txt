<DOC>
<DOCNO> 47235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sontur26.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyuşturucu sanıklarına yeniden gözaltı... 
</HEADLINE>
<TEXT>

     Uyuşturucu kullandıkları gerekçesiyle yakalanıp sevk edildikleri savcılıkça dün serbest bırakılan manken İlknur Soydaş ile ''Zümre'' olarak tanınan dansöz Ayşe Sarıkavak, polis tarafından yeniden gözlem altına alındı ve haklarındaki işlemler tamamlanarak serbest kaldılar. 
     İstanbul Narkotik Şube Müdürlüğü'nden 13 kişiyle birlikte sevk edildikleri Beykoz Cumhuriyet Başsavcılığı'nca dün serbest bırakılan manken İlknur Soydaş ile Ayşe Sarıkavak, yeniden gözlem altına alındı. 
     Bir borcunu ödemediği için başlatılan icra takibinde ''Mal beyanında bulunmadığı'' gerekçesiyle Kadıköy İcra Tetkik Merci Hakimliği'nce hakkında verilen 10 günlük hapis cezasının infaz edilmesi için Asayiş Şube Müdürlüğü'ne getirilen Soydaş, avukatlarının borcun ödendiğine ve hapis cezasının düşürüldüğüne dair evrakları İnfaz Büro Amirliği'ne vermesinin ardından serbest bırakıldı. 
     ''Zümre'' takma adlı dansöz Ayşe Sarıkavak da, 1998 yılında yakalanan Ayhan Sönmez'in, ''Seda adlı dansöze 4 adet extacy hap sattım'' şeklindeki ifadesi üzerine başlatılan soruşturma kapsamında İstanbul DGM Cumhuriyet Savcısı Turan Çolakkadı'ya ''sanık'' sıfatıyla ifade verdi. 
     Sarıkavak, savcılıkça serbest bırakıldıktan sonra basın mensuplarının yönelttiği sorulara, ''Siz önce benim hakkımdaki fuhuşla ilgili haberleri düzeltin, ondan sonra gelin'' karşılığını verdi. 
     Sarıkavak'ın ifade tutanağının, Ayhan Sönmez hakkında İstanbul DGM'ce verilen ''Görevsizlik kararı'' uyarınca Beyoğlu Cumhuriyet Savcılığı'na gönderilmesi kararlaştırıldı. 
     






</TEXT>
</DOC>
