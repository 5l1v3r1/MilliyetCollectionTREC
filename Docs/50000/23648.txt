<DOC>
<DOCNO> 23648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sondun06.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Filipinler'de turistleri kaçıran eylemciler ada ada dolaşıyor 
</HEADLINE>
<TEXT>

     Filipinler'de önceki gece 20 kuristi kaçıranların ada ada dolaştıkları ve bugün ülkenin güneybatısındaki bir adaya çıktıkları bildirildi. 
     Ordu yetkilileri, Tawi-Tawi takımadasındaki Mapun adasının Belediye Başkanı Abdül Pata'nın, eylemcilerin rehineleriyle birlikte bugün adaya geldikleri yönünde bilgi vermesinin ardından, Deniz Kuvvetleri'ne bağlı askerlerin bölgeye sevkedildiğini belirttiler. 
     İki keşif uçağının da bölgede uçtuğu, turistik bölgelerde güvenlik önlemlerinin artırıldığı bildirildi. Ülkenin batısındaki Palawan adasında önceki gece 3'ü Amerikalı 20 turist ve çalışanı kaçıranların, radikal İslamcı Ebu Seyyaf örgütüne bağlı militanlar oldukları sanılıyor. Geçen yıl 40'tan fazla yabancı ve yerliyi kaçırarak dikkatleri üzerine çeken Ebu Seyyaf örgütünün elindeki son rehine Amerikalı Jeffrey Schilling, ordunun düzenlediği operasyonla 12 Nisan'da kurtarılmıştı. Başkent Manila'nın yaklaşık 940 kilometre güneyindeki Basilan ve Jolo adalarında faaliyet gösteren Ebu Seyyaf, şeriat devleti kurmak için silahlı mücadele veriyor. 







</TEXT>
</DOC>
