<DOC>
<DOCNO> 7458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur36.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Irak hava savunmasını geliştirmiş 
</HEADLINE>
<TEXT>

     Amerikalı General Gregory Newbold, Irak'ın hava savunma operasyonlarını geliştirdiğini ve sıklaştırdığını bildirdi. General Newbold, ABD ve İngiliz savaş uçaklarının Irak'a yönelik bu akşamki bombardımanından sonra ABD Savunma Bakanlığı Pentagon'da düzenlenen basın toplantısında, Irak'ın hava savunma operasyonlarını geliştirdiğini, bu yüzden Irak'taki hedefleri vurduklarını söyledi. 
     Irak'a düzenledikleri harekatın gerekçesini, Irak hava savunma sisteminin müttefik uçakları için "gittikçe artan bir tehdit" oluşturması olarak açıklayan General Newbold, bir gazetecinin, "Irak'ın hava savunma sistemini Sırpların yardımıyla mı geliştirip geliştirmedikleri" sorusunu yanıtlamayı reddetti. 
     Bu arada, İngiliz Savunma Bakanlığı'ndan yetkili, ABD ve İngiltere'nin hafta içinde Irak'a harekat düzenlenmesi konusunda görüştüklerini belirtti. 




</TEXT>
</DOC>
