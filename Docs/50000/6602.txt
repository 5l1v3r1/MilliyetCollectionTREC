<DOC>
<DOCNO> 6602 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sontur14.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şıhanlıoğlu'nun ağabeyi de toprağa verildi 
</HEADLINE>
<TEXT>

     TBMM'de yaşanan kavgadan sonra geçirdiği kalp krizi sonucu ölen DYP Şanlıurfa Milletvekili M.Fevzi Şıhanlıoğlu'nun ağabeyi Muharrem Şıhanlıoğlu, memleketi Viranşehir'de toprağa verildi. 
     Fevzi Şıhanlıoğlu'nun yasını tutan Viranşehirliler Muharrem Şıhanlıoğlu'nun ölümüyle bir kez daha yas tutmaya başladı. Mersin'de gırtlak kanseri tedavisi gördüğü sırada ölen Muharrem Şıhanlıoğlu'nun cenazesi karayoluyla Viranşehir'e getirildi. 
     Muharrem Şıhanlıoğlu için Belediye binası önünde tören düzenlendi. Törene, DYP Şanlıurfa Milletvekili Necmettin Cevheri, ANAP Milletvekili Cenap Gürpınar, Kaymakam İbrahim Bal, Belediye Başkanı Emrullah Cin, Şanlıurfa Ticaret ve Sanayi Odası Yönetim Kurulu Başkanı İsmail Demirkol, bazı aşiret reisleri ile vatandaşlar katıldı. Muharrem Şıhanlıoğlu'nun cenazesi daha sonra, Kışla Camii'nde kılınan cenaze namazının ardından Şarkpınar Mahallesi'ndeki Eski Mezarlıkta definedildi. Muharrem Şıhanlıoğlu'nun taziyesi F.Fevzi Şıhanlıoğlu'nun Tekkeli Mahallesi Şıhanlıoğlu Çıkmaz Sokak'taki evinin önünde kurulan dev çadırda yapılacak. Muharrem Şıhanlıoğlu'nun 1974 AP, 1994 yılında da DYP'den iki dönem Viranşehir Belediye Başkanlığı yaptığı bildirildi. 




</TEXT>
</DOC>
