<DOC>
<DOCNO> 35841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/yazar/okur.html </URL>
<DATE> 2001/08/07/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bozburun jübilesi... 
</HEADLINE>
<TEXT>

     Çocuklar geleceğimiz Geleceğimize sahip çıkalım Şifo Mehmet’in yaptığı jest gönüllerimizi fethetti. Kutlarız. 1 milyon çocuk, 1 trilyonluk gelirle okuma olanağına kavuşacak. 
     Ya başka çocuklar 
     Örneğin Çocuk Esirgeme Kurumu’nun himayesindeki Kasımpaşa Çocuk Yetiştirme Yurdu’nun 60 gül fidanı... Sevgiye, ilgiye aç, kucak bekliyor... Hepsinin ayrı bir hikayesi, her hikayede farklı toplumsal bir boyut var. 
     Çoğunluğu varoşlarda doğmuş. Eğitimsizliğin, parasızlığın pençesinde hayata yenik düşen anne ve babalarıyla yollarını ayırmışlar. Binlerce annenin sevgisini bekliyorlar. Onlar okumak, sevgiyi öğrenmek için küçücük bedenleriyle neredeyse dünyayı kucaklayacaklar... İşte iki ayrı pencere size.... Şifo Mehmet’in jübilesini tüm Türkiye izledi ama Kasımpaşa Çocuk Yurdu’nun gül fidanlarının Marmaris Bozburun jübilesini sadece biz izledik. 
     Tesadüfen. 
     Ev sahibi Zeynep Dirvana, onları koynuna almış, 20 gün boyunca anne sevgisini olanca gücüyle yaşatmak için çırpınıyor. Yaşları 7 ile 12 arasındaki bu çocukların tek isteği, herkesin güneşi, denizi soluduğu Bozburun’da doyasıya sevgi solumak. Bozburun jübilesi sevinçle başlayıp hüzünle bitiyor. Ve bu kez biz sevgi adına herkese açık bir davetiye sunuyoruz. 
     
Kafa karıştıran mektup      Yorum yapmadan bize ulaşan bir mektubu sizlerin dikkatine sunacağız. Mektubu yazanlar, Alman Demirbank Hissedarlar Grubu. Doğrudan iletilen kişi BDDK Bankacılık Düzenleme ve Denetleme Kurumu Başkanı Engin Akçakoca. Mektupta, "Sonunda siz ve arkadaşlarınız hedefinize ulaştınız. Dünyanın en iyi bankalarından birini batırarak ipliğini pazara çıkarttınız " deniliyor ve BDDK yönetimine ağır hakaretlerde bulunuluyor. 
     Mektupta, "Yetkililerin TC mahkemelerine çıkmalarını sağlayacağız" ifadesinden sonra, buradan sonuç alınamaması halinde uluslararası mahkemelere başvuracakları belirtiliyor. 
     "Şu anda selefiniz Zekeriya Temizel hakkında ilk suç duyurusunu hazırlamaktayız" denilen mektup şöyle devam ediyor 
     
Dava tehdidinde bulundular      "Daha sonra da Demirbank olayından sorumlu yedi kişi hakkında suç duyurusunda bulunacağız. Bu araştırma, daha sonra isimleri araştırılan bazı kişilere yöneltilecektir. Gelişmelere bakılırsa siz de bu kişilere dahil olma tehlikesi ile karşı karşıyasınız. Bu nedenle Demirbank konusunda artık en küçük bir hata yapmamanızı tavsiye ediyoruz. Demirbank’a yapılan haksızlıkları telafi ederek bankayı devlet ve dört rakip bankanın yapay olarak oluşturduğu mali kriz’ öncesine döndürmek veya biz hissedarları tam anlamıyla tazmin etmek sizin yetkinizdedir." 
     Mektubu okuduk, donduk kaldık Büyük çoğunluğu Alman yatırımcılardan oluşan bu derneğin bu noktaya gelip böylesine mektuplar yazmasına neden izin veriyorsunuz, neden sorunu başlangıçta çözmek için harekete geçmediniz 
     Yazık 
     
     







Ulusal güvenlik tartışması 


Sağol Mehmet 


AİHM, laiklik, demokrasi ve dinci partiler üzerine... 


Kırmızı kitap 


Geleceğin meslekleri hangileri 


Tartışa tartışa... 


Bozburun jübilesi... 


Niçin sadece Amerika'da müthiş Türk olunuyor 


ANAP'ta ne değişti 


Geleceği hatırlamak 


Bildiğiniz gibi yapın 


Ayşe Hanım Teyzem faiz ile döviz arasına sıkıştı 


Şifo nun jübilesi halkın ideali 


</TEXT>
</DOC>
