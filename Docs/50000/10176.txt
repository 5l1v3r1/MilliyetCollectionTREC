<DOC>
<DOCNO> 10176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/spor/spo03.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersimiz Milan 
</HEADLINE>
<TEXT>

Lucescu, futbolcularına İtalyan ekibini ezberletti 
     Uyarılar yağdırdı 
     GALATASARAY Teknik Direktörü Lucescu, futbolcularıyla bir toplantı yaptı, Milan karşılaşması öncesi uyarılar yağdırdı. İtalyan ekibinin maç kasedini izlettiren ve oyuncularının özelliklerini tek tek izlettiren Rumen hoca, "Çeyrek final avucumuzun içinde. Bu fırsatı yakalamışken bırakmayalım. Ali Sami Yen’de işi bitirelim" dedi. 
     
     Sabır istedi 
     FUTBOLCULARINDAN kendilerine güvenmelerini isteyen Lucescu, "UEFA ve Süper Kupa’yı kazanmış bir takımsınız. Gücünüzü gösterin. Milan’ı Milano’da devirmemiz an meselesiydi. Onları orada elimizden kaçırdık ama burada affetmeyeceğiz. Dikkatli ama sabırlı olup, taratarımızı da arkamıza alıp büyük bir zafere imza atacağız" diye konuştu. 
     
Ve kampa girdiler      GALATASARAY’da Kocaelispor maçı öncesi başlayan kamp krizi şimdilik bitti. Sarı - Kırmızılı futbolcular, Şampiyonlar Ligi’nde yarın oynayacakları Milan karşılaşması öncesi Florya Metin Oktay Tesisleri’nde akşam saat 18.00’de buluştular. Oyuncular, antrenmandan sonra birlikte yemek yediler ve kampa girdiler. 
     
Rakibin başı dertte      GALATASARAY’IN yarınki rakibi Milan’da yedi futbolcunun forma giyemeyecek olması büyük sorun yarattı. İstanbul’a dün akşam gelen İtalyan ekibinde kart cezalıları Gattuso ve Helveg ile sakat Ambrosini, Costacurta, Redondo ve Abbiati görev yapamazken, Brezilya’da bulunan Roque Junior da kadroda yer almıyor. Ayrıca Albertini ve Giunti’nin de hafif sakatlıkları bulunuyor. 
     
Coruna’da kura çekimi      CİM - BOM’UN, temmuzda katılacağı Kıtalararası Futbol Şampiyonası’nın kura çekimi bugün İspanya’da yapılacak. Coruna’daki çekimde Sportif Direktör Mete Razlıklı yer alacak. Şampiyonada Real Madrid, Deportivo, Jubilo Iwata Japonya , Al - Hilal S.Arabistan , Accra Gana , Zamalek Mısır , LA Galaxy ABD , CD Olimpia Kanada , Palmeiras Brezilya , Boca Juniors Arjantin , Wollongong Wolves Avustralya takımları yer alacak. 
     
Suat’ın oynaması zor      CİM - BOM’da dev maça 1 gün kala, sakatlığı geçmeyen Ergün’den Suat’ın da oynamasının güçleştiği öğrenildi. Doktorlar, yıldız oyuncuyu özel bir programla çalıştırmaya devam ederken, önceki gün düz koşu yapmakla yetinen Suat, dün de topla çalışmalara katılamadı. Suat, "Oynamayı çok istememe rağmen sakatlığım ciddiyetini koruyor. Son durumuma maç günü bakılacak ve kesin karar verilecek" ifadelerini kullandı. 
     


 SPOR 





























</TEXT>
</DOC>
