<DOC>
<DOCNO> 16310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sontur11.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler ortak açıklama yaptı, "programı destekliyoruz" dedi 
</HEADLINE>
<TEXT>

     Başbakan Bülent Ecevit, ''Koalisyon liderleri Sayın Bahçeli ve Yılmaz'la birlikte ben de, 57. Cumhuriyet hükümeti yeni ekonomik programı içtenlikle ve kararlılıkla destekliyoruz'' dedi. 
     Ecevit, programla ilgili yasama çalışmalarının tümü en kısa zamanda sonuçlanacağını bildirdi. 
     Başbakan Ecevit, Başbakan yardımcıları Devlet Bahçeli ve Mesut Yılmaz'la Başbakanlık Merkez Binası'nda bir araya geldikten sonra gazetecilere yeni ekonomik programla ilgili açıklamalarda bulundu. 
     Bir çok toplum kesimine danışılarak ve büyük özenle hazırlanmakta olan yeni ekonomik programın ana hatlarını ekonomiden sorumlu Devlet Bakanı Kemal Derviş tarafından açıklandığını ifade eden Ecevit kaynak bölümünün önümüzdeki hafta yürütülecek yoğun temaslar sonucunda kesinleşeceğini belirtti. Ecevit, şöyle devam etti 
     ''Başbakan Yardımcıları ve Koalisyon liderleri Sayın Devlet Bahçeli ve Mesut Yılmaz'la birlikte ben de, 57. Cumhuriyet Hükümeti adına bu programı içtenlikle ve kararlılıkla destekliyoruz. Programa beklediğimiz dış desteğin yanı sıra en etkin desteğin halkımızdan geleceğine inanıyoruz. Uzun yılların birikimi olan ağır ekonomik ve sosyal sorunlar ancak halkımızın dayanışması ve özverisi ile aşılabilir. Programın uygulamadaki başarısı da zorunlu yapısal değişikliklerin gereği olan yasaların süratle hazırlanıp yürürlüğe girmesine bağlıdır.Yapısal değişimle ilgili yasalardan bir çoğunu, hükümetimizin ve Büyük Millet Meclisimizin verimli çalışmalarıyla zaten gerçekleşmişti. 
     Programla ilgili yasama çalışmalarının tümü en kısa zamanda sonuçlanacaktır. Meclis'teki iktidar ve muhalefet partilerine de bu çalışmalara değerli katkıları dolayısıyla hükümetimizin şükranlarırını sunarız. 
     Önümüzde çetin bir dönem vardır. Fakat tarih boyunca en çetin sorunların üstesinden başarıyla gelebilmiş olan Türk ulusu, şimdi önümüzde bulunan zorlukları da aşmamakta güçlük çekmeyecektir. Bu programla yıllardır dar ve sabit gelirlilere büyük sıkıntılar çektiren enflasyon canavarını dize getirebileceğimize, ülkemize enflasyon-boç-faiz sarmalından kurtarabilereceğimize ve toplumumuzu yoksulluktan, her türlü yolsuzluktan kurtararak, hakça bir düzenin yolunu açabileceğimize inanıyoruz.'' 
     Başbakan Ecevit ile Bahçeli ve Yılmaz, basın toplantısını yapmadıklarını ifade ederek basın mensuplarının sorularını yanıtlamadılar. 
     




</TEXT>
</DOC>
