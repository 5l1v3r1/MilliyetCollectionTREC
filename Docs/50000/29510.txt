<DOC>
<DOCNO> 29510 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sonspo02.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Beşiktaş'ta oynamak istiyor... 
</HEADLINE>
<TEXT>

     Transferin gözde isimlerinden Samsunsporlu İlhan, ''bonservis sorununun çözülmesi halinde, Beşiktaş'ta seve seve futbol oynayacağını'' söyledi. 
     Galatasaray'ın da transfer etmek istediği genç futbolcu Beşiktaş Futbol Takımı Menajeri Sinan Engin ile görüştü. İlhan, görüşmenin ardından, Beşiktaş'ta oynamaya hazır olduğunu, yöneticilerin bonservis sorununu çözmesi halinde, Beşiktaş'ta forma giymek istediğini kaydetti. 
     Menajer Sinan Engin de, İlhan ile anlaştıklarını ve aralarında herhangi bir sorun olmadığını bildirdi. Engin, ''İlhan, Beşiktaş'ta oynamak istediğini söyledi. Çalışmalarımız sürüyor. Samsunspor Kulübü ile bonservis konusunu görüşerek, bu transferi gerçekleştirmek istiyoruz'' diye konuştu. 
     
     







</TEXT>
</DOC>
