<DOC>
<DOCNO> 39045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/ymese.html </URL>
<DATE> 2001/08/26/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Yerli malı 
</HEADLINE>
<TEXT>

     Beşiktaş’ı eleştirdiğimiz zaman her nedense ortalık ayağa kalkıyor Ama insanlar kırılmasın, kızmasın diye eyyamcılık mı yapalım Bizim lügatımızda bu yok. Kartal’daki gerçekleri hiç kimsenin göz ardı etmeye de hakkı yok. 
     Farklı skora kocaman "ALKIŞ" ama futbola kocaman "SIFIR". Gollerin hazırlanışı ve son vuruşlar mükemmeldi. Golleri kimler attı, "yerliler". Bizi asıl sezon başından bu yana irite eden Beşiktaş’ın yabancıları. Hepsi hala soru işareti. Gelen yabancılara bir insanın kızmaması için, "sinirlerini" aldırması gerekir. Savunmada Ronaldo’nun hava hakimiyeti iyi. Ama oyuna katkısı yok. Baya çok koşuyor, savaşıyor. Ancak bal vermeyen arı gibi. Pasları tam bir skandal. Çoğunu rakibe atıyor. Hiçbiri yerini bulmuyor. Veit’i hala çözemedik. Stavrum, "tank" gibi. Ofsayttan bir türlü çıkamıyor. 45 dakika oyunda kaldı, terlemeden soyunma odalarının yolunu tuttu. Kaleci Peter Kjaer ısınırken sırtından sakatlandı. Kızmamak gerekir, yaşlılık hali 
     Parasal krizle boğuşan Fevzi’yi savunduk, savunmaya da devam edeceğiz. Yabancı kalecinin lüks olduğunu anlattık, gereksiz dedik haklı çıktık. Fevzi sorunlarından bir süre için arındı ve maç boyunca sıfır hatayla kaleyi korudu. 
     Ne varsa "yerlileröde var. Allah’tan Tümer ve İlhan transfer edildi. Tümer hem oyunu rakip sahaya yıkıyor, hem de takımını ayağa kaldırıyor. İlhan dünkü maçın ilk yarısında yoktu, ikinci yarıda ortaya çıkıp, iki gol attı. 
     Kartal moralsizdi, galibiyete hasretti. Diyarbakırspor’u dün dört golle uğurlarken, Siyah - Beyazlılar biraz olsun moral buldular. Bu moral önümüzdeki haftalara nasıl yansır, Beşiktaş bu futbolla yarışta ne denli etkili olur, bunların hepsi soru işareti. Bizi rahatsız eden de zaten bu. Bu yabancılarla Beşiktaş’ın zirve yarışında yer alması bugünkü şartlarda çok zor görünüyor. Bizim kuşkularımız yarınlarda. Bu yabancılarla Kartal zirve yarışına ortak olabilir mi 
     Bu sorunun yanıtı dünkü mücadelede yatıyor. Rakip Diyarbakır lige yeni çıkmış. Kalıp, kalmayacağı meçhul. Böyle bir rakip karşısında özellikle ilk yarıda golü ve golleri bulmakta zorlanıyor, kalede sık sık tehlikeler yaşıyorsanız, varın gerisini siz düşünün. Kartal’ın yerlilerine Allah sabırlar versin. Sezon boyunca tüm yük onların üzerinde olacak. 
     
     Beşiktaş iyi oynamadı ama kazandı. Kazanan daima haklıdır mantığına kötü futbol nedeniyle karşı çıkıyoruz. Bu futbolla Kartal nereye kadar gider Allah’tan takımın başında Daum var. 
     Maç süresince tribünleri kızdıran, "bayraklar" vardı... Özellikle Cemal Gemici’nin kaldırdığı ofsayt bayraklarının bir çoğu tartışılırdı. Orta hakem Ali Aydın maçı iyi yönetirken, çıkardığı kartlar da yerindeydi. 
     



 SPOR 



























</TEXT>
</DOC>
