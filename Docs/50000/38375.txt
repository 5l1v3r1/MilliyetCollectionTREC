<DOC>
<DOCNO> 38375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas02a.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yuva kurtarma operasyonları 
</HEADLINE>
<TEXT>

Evliliğini kurtarmak isteyen öfkeli kadınlar dehşet saçtı. Biri kocasını öldürdü, biri kocasının sevgilisini bıçakladı. Biri ise insaflıydı, sadece kocasını dövdürmekle yetindi... 
Çapkına ölüm baskını      İSMAİL POLAT İstanbul 

     İki ay önce vefat eden annesinin cenazesi için karısıyla birlikte Trabzon'a giden Dursun Ali Kervan 53 , bir süre sonra işlerini gerekçe göstererek İstanbul'a döndü. Kocasından haber alamayan Muazzez Kervan, durumdan şüphelenerek önceki gün Trabzon'dan yola çıktı. 
     Maltepe Adatepe Mahallesi Süreyyapaşa Caddesi'ndeki evlerine dün sabah gelen Muazzez Kervan, eşini yarı çıplak halde genç bir kadınla yakaladı. Çıplak halde basılan kadın bir pardösüye sarılarak evden kaçarken kocasının ruhsatlı tabancasını kapan Muazzez Kervan, Dursun Ali Kervan'ı kurşun yağmuruna tuttu. Vücuduna altı kurşun isabet eden koca olay yerinde can verirken, öfkeli eş polise teslim oldu. Muazzez Kervan, ilk ifadesinde şunları söyledi "Ailesine yardım için iki ay Trabzon'da kaldım. Ne aradı, ne sordu. Meğer çapkınlık yapmak için beni orada tutmuş." 
     
Boşanmak isteyen kocaya dayak      TAYLAN YILDIRIM İzmir DHA 

     Tekstil atölyesinde çalışan Mehmet Atalan 33 , yedi yıllık eşi Yasemin Atalan'dan 27 boşanmak için dava açtı. Bunun üzerine Yasemin Atalan, ağabeyi Fatih Akın'dan yardım isteyerek kocasının ikna edilmesini istedi. 
     Kardeşinin isteği üzerine Akın, yanına iki arkadaşını da alarak Atalan'ın yalnız yaşadığı eve gitti ve "Karın senin yüzünden intihar etti" diyerek aşağıya indirdi. 
     
     Senin yerin evin’ 
     İddiaya göre silahla tehdit edilen Atalan'ı Çiğli'de boş bir araziye götürdüler ve öldüresiye dövdükten sonra "Senin yerin karının yanı" diyerek karısının evinin önüne attılar 
     Atalan'ın şikayeti üzerine gözaltına alınan karısı şunları söyledi "Kocam beni ve annemi dövdü. Ağabeyim de bu olayı duymuş onun için kaçırıp dövmüş galiba." 
     Olaydan sonra kaçan Akın ve arkadaşlarının yakalanması için çalışma başlatıldı. 
     
     
Aşk kaçamağı kanlı bitti      SERKAN GÜLER Bursa DHA 

     Yedi yıllık kocasını komşusuyla basan Nermin Yüksel, komşusunu ağır yaraladı. Necmettin Yüksel 40 , evinde musluk tamiri yaptığı komşuları Gülbahar Tan'la 39 ilişki kurdu. Eşinin evde olmadığı bir sırada Tan'ı eve çağıran Yüksel, Nermin Yüksel'in 25 erken dönmesi üzerine komşusuyla yatakta yakalandı. 
     Manzara karşısında çılgına dönen Nermin Yüksel, mutfaktan aldığı bıçakla Tan'ı karnından bıçakla ağır yaralarken kocası ise canını ancak kaçarak kurtarabildi. Nermin Yüksel de polis ekiplerince gözaltına alındı. 
     



 YAŞAM 


























</TEXT>
</DOC>
