<DOC>
<DOCNO> 24996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo13.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor fanatiklerin stada verdiği zarardan dertli... 
</HEADLINE>
<TEXT>

     Malatyaspor'un Süper Birinci Lig'e çıkmasının ardından, Sakaryaspor taraftarının maçın oynandığı Antalya Atatürk Stadı'ndaki açık tribünün koltuklarını kırmaları ve çimenleri yakmaları nedeniyle Antalyaspor Kulubü Futbol Federasyonu'na başvuracak. 
     Antalya Büyükşehir Belediye Başkanı ve Antalyaspor A.Ş. Yönetim Kurulu Başkanı Bekir Kumbul, gazetecilerin soruları üzerine, Sakaryaspor taraftarı tarafından Antalya Atatürk Stadı'na verilen zararın kendisini üzdüğünü belirterek, sporun galibiyet ya da yenilgiyle sonuçlansa da kardeşliği temsil ettiğinin unutulmaması gerektiğini söyledi. 
     Kumbul, Malatyaspor'un penaltı atışları sonrasında Süper Birinci Ligi'ne çıkmasının ardından Sakaryaspor taraftarının açık tribündeki koltukları kırdığı ve attıkları yanıcı maddelerle sahanın çimlerini yaktıklarını anımsatarak, şöyle dedi 
     ''Antalya bütün takımlara ev sahipliği yapmaktadır. Mağlubiyetin sorumlusu bizmişiz gibi, stadımıza zarar vererek cezalandırılmak istendik. Bu anlayışla zaten birinci lige yükselecek bir takım görüntüsü çizilemez. Futbol Federasyonu'na başvuracağız'' dedi. Kumbul, Atatürk Stadı'nın geçen yıl 25-30 milyar lira harcanarak yeniden düzenlendiğini belirterek, Sakaryaspor verdiği maddi zararın hesaplandığını da söyledi. 







</TEXT>
</DOC>
