<DOC>
<DOCNO> 37974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/astro/index.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Yeniayın ardından her şey biraz daha hız kazanıyor. Bugün Ay, titiz Başak burcunda hareket etmekte. Belki duygusal yönden çok rahat bir günde değiliz ama detaylara dikkat ederek birçok işi bir arada yapma şansı bulabilirsiniz. Bununla birlikte gün içinde Ay’ın sert açılar yaptığı zamanlarda çok daha dikkatli olmalıyız. Ay - Satürn karesi 9.26 altında kendimizi biraz daha gergin ve sınırlanmış hissederek kötümserleşebiliriz. Koç’lar bugün sağlık ve iş hayatlarındaki genel düzene çok daha fazla itina etmek zorundalar. Boğa’lar geçmiş çabalarının olumlu sonuçlarını görebilecekler. İkizler özellikle sabah iyimserliğini korumalı ve gün içinde ev ve iş ortamında ortaya çıkabilecek huzursuzluklara karşı daha duyarlı olmalı. Yengeç’ler için gün çok sayıda kısa yolculuk ve iletişimle dolu. Aslan’lar parasal konularda yeni atılımlar içinde olabilirler. Başak’lar bugün Ay’ı burçlarında konuk ederken kendilerini biraz huzursuz ve aşırı duygusal bulabilirler. Akşam saatlerinde önce Ay - Mars karesi herkesi harekete geçiriyor ve aceleci davranışlara yöneltiyor 21.48 ama ardından Ay - Venüs gecenin ilerleyen saatlerine uyum isteği, huzur getirebilecekler. Terazi’ler ise gün içinde kararsızlık çekerek kendilerini huzursuz hissedebilirler. Daha iyimser olmaya çalışmaları gerekiyor. Akrep’ler için verimli ve çok sayıda işi sonuçlandırabilecekleri fırsatlar söz konusu. Yay’lar için aynı şeyi söyleyemiyoruz. Zira bugün Yay’lar işle ilgili yeni sorumluluklardan bunalabilirler ama bu onlara daha büyük başarılar da getirebilecek. Oğlak’ların keyfi yerinde ve yaratıcı olabilirler. Kova’lar için parasal konularda yeni anlaşmalar söz konusu olabilir. Balık’lar adımlarını çok dikkatli atmalı. Ortaklıklarda gerginlikler olabilir. 

            Faks 287 74 37 
      







</TEXT>
</DOC>
