<DOC>
<DOCNO> 4165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/siyaset/asiy.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolsuzluk yapmamak BEYİNSİZLİK oldu 
</HEADLINE>
<TEXT>

Dünya Gümrük Günü’nde konuşan Prof. Mutluer, dürüstlüğün aranan bir şey haline geldiğini söyledi 
     ANKARA Milliyet 

     Sayıştay Başkanı Prof. Dr. Kamil Mutluer, tarihin her döneminde yolsuzluk olduğunu ancak bugün yolsuzlukların oranının arttığını, dürüstlüğün aranan bir şey haline geldiğini söyledi. 
     "Dünya Gümrük Günü" nedeniyle düzenlenen "Yolsuzlukla mücadele, şeffaflık, gümrükler" konulu panelde konuşan Mutluer, "Günümüzde dürüst olmak, yolsuzluk yapmamak beyinsizlik olarak görülüyor. Yolsuzluk iki nedenden doğar. Birincisi sistem yolsuzluk yapmaya iter ya da sistem yolsuzluğu önleyemez. İkincisi, sistemi yöneten kişilerden doğar" dedi. Gümrük Müsteşarı Nevzat Saygılıoğlu, 1999’da 263 olayda 26,5 trilyonluk kaçak mal yakaladıklarını, 2000’de bu tutarın 404 olayda 48.2 trilyonu bulduğu belirtti. 
     DSP’li Zeki Sezer, dokunulmaz-lığının sınırlandırılmasını istedi. 
     
Hırsızlığa hayır      MHP’li İsmail Köse, bir saatte aklanan soruşturma önergelerinin Meclis’e güveni sarstığını belirterek, "Belge varsa, suç işleyen vekil bir ay içinde dokunulmazlığı kaldırılarak mahkemeye çıkarılabilmeli. Dokunul-mazlığa hayır, ama hırsızlığa da hayır" dedi. ANAP’lı Emre Kocaoğlu, "Nerede devletçi ekonomi var, orada hırsızlık var. Dünyanın son komünist ülkesi olarak kalmanın zararını ekonomik ve etik açıdan çekiyoruz" dedi. 
     
Namussuzlar daha hızlı      ASO Başkanı Zafer Çağlayan, "En büyük engel mevzuat. Düzenlemeler yapılırken namussuzlar, namuslulardan daha hızlı davranmıştır" dedi. Çağlayan, "İnsanlar bir ülkede vergi vermek için bile rüşvet veriyorsa, bunda bir iş var demektir" diye konuştu. 
     


 SİYASET 














</TEXT>
</DOC>
