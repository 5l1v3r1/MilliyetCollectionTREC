<DOC>
<DOCNO> 42746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/spor/spo09.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Bu nasıl vahşet      Bütün bir haftamız New York’taki ikiz kulelerde yaşanan vahşeti seyretmekle geçtikten sonra, İzmir’deki olaylar akıllara sığacak gibi değil. 
     Maç öncesinde iki takımın taraftarları birbirini bıçaklıyor. Futbol Federasyonu "küfür olursa maçı oynatmayın" diyor, ama taraftarlar hastanelik olurken, hakem Kadir Tozlu’nun kafası yarılırken, futbolculara pet şişeler yağarken, bizim ligimizde maç yapılmaya çalışılıyor. 
     Hala bu oyunun güzelliklerini yaşamamaya kararlıyız. "Küfür bile etmeyeceksiniz" dedikleriniz, 11 yaşındaki çocuğu bıçaklıyorlar. Sonra da onlara "taraftar" diyoruz. Yöneticileri "Çocuklar ayıp etmişler" diye savunuyor, bu vahşileri... 
     Üçü - beşi bir araya gelip, kendilerini beslemeyen yöneticiyi istifaya davet edip, yüz vermeyen futbolcuya sövmeye başlıyor. Esas terörü onlar yaratıyor ama üstlerindeki formalar sayesinde "ateşli taraftar" olup, çıkıveriyorlar. 
     Kadir Tozlu kafasından kanlar sızarken "Raporumda her şeyi yazdım" diyor. Tozlu, bir hakem olarak kendisine yapılan bu saldırıyı, "maçı selametle bitirdi" prensibiyle sineye çekmiş olabilir. Ancak cezasız kalan her suçun bir kar topu gibi yuvarlanarak çığa dönüşeceğini bilemiyor mu Kendisine "küfür ettirmeyeceksin" diyen federasyon uyarısının, sadece sözle mi sınırlı olduğunu sanıyor 
     Ne oluyor herkese Niye kimse insan gibi olmuyor 
     
HAFTANIN SÖZÜ      Kaleci Rüştü’yü geçtikten sonra kendimi yere attım, belki penaltı kazanırız diye düşündüm. Ancak hakemi kandıramadım. 
     Yimpaş Yozgatsporlu Gürçay 
     



 SPOR 


























</TEXT>
</DOC>
