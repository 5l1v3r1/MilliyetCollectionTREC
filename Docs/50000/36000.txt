<DOC>
<DOCNO> 36000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yasam/yas02.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzman doktorlar hazırladı 
</HEADLINE>
<TEXT>
THY uçaklarında airobics 
Uçuş esnasında monitörlerden sunulan egzersiz programı ile yolcuların uzun süre hareketsiz kalmaları önlenecek, kan dolaşımı düzenlenecek 
     SİNAN TOROS 

     Rahat bir uçuş... 
     TÜRK Hava Yolları, yolcularının kıtalararası uçuşlarda rahat ve sağlıklı bir yolculuk yapabilmeleri için uçuş esnasında uygulanan yeni bir egzersiz programı başlattı. Airobics’ adı verilen uçuş egzersiz programı, İstanbul’da 10 yıldır hizmet vermekte olan Hillside’in deneyimli eğitmenleri tarafından konularında uzman doktorların denetiminde hazırlandı. 
     
     Amaç dinç yolculuk 
     KITALARARASI uçuşlarda yolcularda hareketsiz kalmaktan dolayı oluşan sıkıntıları dikkate alan THY, uçuş esnasında monitörlerden sunduğu egzersiz programı airobics ile yolcularının uzun süre hareketsiz kalmalarını önleyerek hem vücuttaki kan dolaşımının düzenlenmesine yardımcı oluyor, hem de yolcuların daha dinç bir yolculuk sağlıyor. 
     
Havalimanında Çin masajı      ATATÜRK Havalimanı Dış Hatlar Terminali’nde yolculara uçuş öncesi spor akademisi mezunu masörler tarafından Çin masajı TUI NA uygulanıyor. Lotus firması tarafından kurulan ünitede, 15-25 dakika süren masaj için 12-15 dolar alınıyor. 
     



 YAŞAM 






















</TEXT>
</DOC>
