<DOC>
<DOCNO> 2169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sondun05.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton'dan Irak muhalefetine yardım planı 
</HEADLINE>
<TEXT>

     ABD Başkanı Bill Clinton, Irak hükümetinin kontrolündeki bölgelerde muhalefet tarafından dağıtılacak 12 milyon dolarlık yaklaşık 8 trilyon TL yardıma ilişkin planını Kongre'ye sundu. 
     Washington Post gazetesinin haberinde, Bağdat rejimine muhalif örgütleri bünyesinde toplayan Irak Ulusal Kongresi INC tarafından hükümet kontrolündeki bölgelerde gıda, ilaç ve diğer insani yardımın dağıtılmasını öngören planın Çarşamba günü Kongre'ye sunulduğu belirtildi. Kongre, geçen sonbaharda, Irak muhalefetine yardım programı için fon tahsis etmiş ve yönetimden, programın yürütülmesi için bu aya kadar bir plan geliştirmesini istemişti. INC ile yakın danışmalar sonucunda ortaya çıkarılan 8 sayfalık plan, muhalefet üyelerinin hükümet kontrolündeki bölgelere gizlice sızarak yardım ve propoganda yapmalarını öngörüyor. Amerikan Kongresi, 1998 yılında, Pentagon'un Irak muhalefetine yaklaşık 97 milyon dolarlık silah ve askeri eğitim yardımı sağlamasını öngören bir yasayı kabul etmiş, Clinton da bu yasayı istemeden de olsa imzalamıştı. 




</TEXT>
</DOC>
