<DOC>
<DOCNO> 39870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sontur11.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet'e ilginç sorular, Diyanet'ten ilginç yanıtlar 
</HEADLINE>
<TEXT>

     Yurttaşlar, hisse senetleri için zekat vermenin gerekip gerekmediğinden, kadınların kısa saç kestirip kestiremeyeceği gibi çok çeşitli konularda Diyanet İşleri Başkanlığı'ndan fetva istiyor. 
     Diyanet İşleri Başkanlığı Din İşleri Yüksek Kurulu, çeşitli konularda kendisine yapılan başvurulara yanıt olarak fetva veriyor. 
     Diyanet'e sorulan ilginç soruların ve verilen fetvaların bazıları şöyle 
     Kadınların saç yaptırması ve kısaltması caiz midir Kadınlar uzayan saçlarını erkeklere benzememek kaydıyla kestirebilir. Bunu tesettüre riayet etmek şartıyla kadın kuaförlere yaptırabilir. 
     Kız ebeveyninden izinsiz evlenebilir mi Akli dengesi yerinde, ergenlik çağına gelmiş bir kızı, izni olmadan ebeveyni evlendiremez. Erginlik çağına gelmiş bir kızın kendisine denk biriyle evlenmeye de hakkı vardır. Velinin izni şart değildir. Sürekli kocasının ağzına küfreden bir kadının dini nikahı ne olur İnsana ve onun uzuvlarına yakışıksız sözlerle hakaret etmek, büyük vebali muciptir. 
     Gaipten haber vermek, gelecekten ve olacaktan haber vermek doğru mudur Çeşitli akıl dışı işlemlerle gelecekteki olaylar hakkında olumlu ya da olumsuz haber vermek iddiasına kalkışmak ve bunlara inanmak haramdır. 
     Falcıya inanmak caiz midir Kahve fincanı veya bir takım şeylere bakarak kişinin geleceğiyle ilgili hususlarda hükümler çıkarmak yanlıştır. 
     Kilisede namaz kılınabilir mi Zorunluluk bulunmadıkça kilisede namaz kılmak mekruhtur. Namaz kılınacak uygun başka bir yer bulnamadığı takdirde, temiz olmak kaydıyla orada namaz kılınmasında dinen bir sakınca yoktur. 
     Ölünün ağzındaki altın dişleri sökmek caiz midir Ölümden sonra bir kimsenin ağzındaki sabit, çıkarılıp takılmayan dişlerin sökülmesi caiz değildir. 
     Borç verilen paranın zekatı ne zaman verilir Geri ödeneceği kesin olan alacakların, her yıl alacaklı tarafından zekatlarının ödenmesi gerekir. İnkar edilen ya da geri alınma ihtimali görülmeyen alacaklar için, alacaklının her yıl zekat vermesi gerekmez. 
     Hisse senetleri için zekat vermek gerekir mi Bir ticari veya sınai kuruluşa ortaklığı ifade eden hisse senetleri elde mevcut para gibidir. Bu bakımdan, rayiç değerine göre hisse senetlerinin de zekatı verilir. 
     Kadın ayyaş kocasının cebinden para alabilir mi Eğer erkek imkanı olduğu hale evin normal ihtiyaçlarına yetecek kadar iş ve çocuklarına elindeki paradan harcamıyorsa, eşinin geçim ve temel ihtiyaçları için kocasından habersiz olarak ihtiyaçları olan parayı almasında bir sakınca yoktur. 
     Tuvalette konuşmak caiz midir Tuvalette konuşmak caiz olmakla birlikte edebe aykırı olduğu için mekruhtur. Bir zaruret olmadıkça konuşmamak İslami terbiye gereğidir. 
     Almanya bankalarına yatırılan paraların faizi helal olur mu İslam ülkelerinde haram olan faizli akitlerin yapılması, İslam ülkesi olmayan yerlerde de haramdır. Kaldı ki, gayrımüslim ülkelerin bankalarındaki cüzi bir faizle bekletilen dövizlerle bu ülkenin iktisadına hizmet etmiş olunur. 
     Yaş günü kutlamak için masraf yapmak caiz midir Dinimizde yaş günü kutlaması diye bir şey yoktur. Müslüman, yaşı sayısınca mum söndürmenin saçmalığına kendini kaptırmamalıdır. 
     Müslüman bir kadın pantolan giyebilir mi, bununla namaz kılabilir mi Namaz için özel kıyafet yoktur. Tesettürü sağlayan, teni gösterecek derecede ince, şeffaf ve vücut hatlarını belirtecek kadar dar olmayan her temiz elbiseyle namaz kılınabilir. 
     Avrupa'da işçi olabilmek için, müslüman olmadığını söyleyen bir müslüman dinden çıkar mı Bir zorunluluk olmadıkça küfrü yani dinden çıkmayı gerektiren ifadelerin telaffuzu halinde dinden çıkılmış olur. Avrupa'da işçi olabilmek maksadıyla, müslüman olmadığını söylemekte zorlamayla ilgili hükümler mevcut olmadığından, bu kişi, kendi irade ve seçeneğiyle imanı hafife almış ve böylece dinden çıkmış olur. 






</TEXT>
</DOC>
