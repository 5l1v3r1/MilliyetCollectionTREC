<DOC>
<DOCNO> 26678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sontur01.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasayı 8 trilyon lira dolandıran müthiş dolandırıcı yakalandı 
</HEADLINE>
<TEXT>

     Ankara'da piyasayı, 2 yıl önce 8 trilyon lira dolandırarak kayıplara karışan Başkent Döviz Şirketi'nin sahibi Ahmet Hamdi Sıvışoğlu, polis tarafından İstanbul'da yakalandı. 
     Yaklaşık 2 yıldır kaçan Ahmet Hamdi Sıvışoğlu'nun İstanbul'da olduğunu belirleyen İnfaz Büro Amirliği, bu ile bir ekip gönderdi. Polis ekipleri, 3 gün süren takibin ardından Sıvışoğlu'nu İstanbul'da yakaladılar. 
     Başkent Döviz Şirketi'nin sahibi olan Sıvışoğlu, 2 yıl önce yüksek faizle piyasadan 8 trilyon lira para ve döviz topladıktan sonra ortadan kaybolmuştu. 
     Sıvışoğlu, hakkında 4 ayrı mahkemede dava açıldığı, bunlardan bazılarında kesinleşmemiş hapis cezasına çarptırıldığı bildirildi. Ağır Ceza Mahkemesi'nde de yargılanan Sıvışoğlu, 2 yıldır aranıyordu. 
     
     







</TEXT>
</DOC>
