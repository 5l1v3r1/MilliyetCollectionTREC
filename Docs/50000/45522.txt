<DOC>
<DOCNO> 45522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/spor/spo04.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’a yeni haciz 
</HEADLINE>
<TEXT>

     İSMAİL FANDAKLI 

     BORDO - Mavili kulüp, Kentbank, Antalyaspor, Sergen ve Erol’un haciz girişimlerinden sonra şimdi de Saran firmasınin haciz şokuyla sarsıldı. M.Ali Yılmaz döneminde, Saran ile yapılan, "Lig maçları dışındaki yayın hakları" anlaşması gereği bu firmadan 450 bin dolar para alındığı belirtildi. Ancak Türkiye Kupası’nda başarısız olunması, Avrupa’ya da çıkılamamasına rağmen bu paranın iade edilmediği bildirildi. 
     SARAN firması, 450 bin doları talep etmesine rağmen, olumlu yanıt alamayınca, kulübün Ziyabey Sitesi’nde bulunan 21 dairesi için haciz işlemi başlattı. Saran Firması sahibi ve Fenerbahçe yöneticisi Sadettin Saran, "Uzun süredir alacağımızı tahsil etmeyi bekledik. İyi niyetimiz sonuç vermedi. Yapacak tek şey kaldı. O da haciz yoluna gitmekti" dedi. Bordo-Mavili yöneticiler ise bu hacizle sıkıntıya girdiklerini söylediler. 
     
Sümer sabır istedi      ÖZKAN Sümer, geçmişte kulübün kötü yönetildiğini ve iflasın eşiğine getirildiğini ileri sürerek, "Eski günlere dönmek için sabır gerekiyor" dedi. Sümer, taraftarlara seslenerek, "Bir süre beklemek zorundayız. Bize de bu zamanı vermelerini bekliyoruz" diye konuştu. 
     SÜMER, başkanlığa hiç hazır olmadan, başkan olduğunu da vurguladı. Başkan şöyle devam etti "Eğer bir değişime gidilmeseydi, kulüp yaşayamaz hale gelecekti. Çok sevdiğim teknik direktörlük mesleğini yine çok sevdiğim Trabzonspor için bıraktım. Dilerim başarılı olurum. 
     



 SPOR 





















</TEXT>
</DOC>
