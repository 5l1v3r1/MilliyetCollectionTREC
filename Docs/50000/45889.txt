<DOC>
<DOCNO> 45889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yasam/yas01.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şimdi sıra F’lerde 
</HEADLINE>
<TEXT>

Ağır bombardıman uçakları olan B serisi, görevini tamamlamak üzere. Sıra, Basra Körfezi ve Umman Denizi’ndeki uçak gemilerinden kalkacak olan F serisi bombardıman uçaklarında... 
     DIŞ HABERLER SERVİSİ 

     ABD ve İngiltere’nin Afganistan’a yönelik askeri operasyonunda ikinci aşamaya geçiliyor. B - 1, B - 2 ve B - 52 gibi gibi uzun menzilli, stratejik bombardıman uçakları yüksek irtifadan ve uzun menzilden vuruş görevlerini tamamlayıp Taliban hava savunmasını etkisiz hale getirdikçe yerlerini F serisi taktik bombardıman uçaklarına bırakacak. 
     Basra Körfezi ve Umman Denizi’ndeki dört uçak gemisi grubunda konuşlu F - 14 ve F - 18’lerle karada konuşlu F - 16 ve F - 15 avcı bombardıman uçakları, Taliban’ın savaş makinesini parçalamak için spesifik hedeflere, noktasal saldırılar yapacak. Bu hedefler arasında Taliban karakolları, mevzileri ve zırhlı araçları var. 
     
     Örtülü kara operasyonu 
     Pentagon yetkililerine göre, hava akınlarının birinci aşaması, olağandışı bir gelişme olmazsa, 2 - 3 gün içinde bitirilecek. Bundan sonra taktik hava desteğinde elit birlikler ve dağ komandoları harekete geçecek. Ancak kara birliklerinin harek tı uzun süreli ve örtülü operasyonlar şeklinde gerçekleşecek. Bu nedenle Afganistan’daki operasyonun bundan sonraki aşamaları medyaya geniş ölçüde yansımayacak. 
     Uzun soluklu kara harek tında, bir taraftan da Afgan halkına insani yardım ulaştırılması görevine ağırlık verilecek. Böylelikle, Taliban’ın halk nezdindeki desteği zayıflatılarak yıkılmasının önü açılacak. 
     



 YAŞAM 

















</TEXT>
</DOC>
