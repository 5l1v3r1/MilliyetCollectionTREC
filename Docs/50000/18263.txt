<DOC>
<DOCNO> 18263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/ekonomi/eko07.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Deutsche Bank 
</HEADLINE>
<TEXT>
Siyaset kendini temizlesin 
Deutsche Bank Başkan Yardımcısı Nicholas Jordan, Beyaz Enerji’ dosyasındaki gelişmelerin çok önemli olduğunu söyledi 
     SEÇKİN ÜREY 

     Deutsche Bank global iş finansmanından sorumlu Başkan Yardımcısı Nicholas Jordan Türkiye’deki krizlerin siyasetten kaynaklandığını belirterek, son olarak gündemde olan Beyaz Enerji dosyasına dikkat çekti. 
     Jordan, insan kaynakları şirketi Heidrick Struggles’in Türkiye açılışı için düzenlenen yemekte yaptığı konuşmada, Beyaz Enerji’yle ilgili çok önemli gelişmeler yaşandığını belirterek, şöyle dedi 
     "Bankalarla ilgili soruşturmalarda olduğu gibi bunun da üzeri kapatılacak mı, yoksa siyaset kendini temizleyecek mi " Deutsche Bank’ın Türkiye ile ilgili stratejisini yardım paketinin belli olmasından sonra şekilleneceğini kaydeden Jordan, "Derviş’in programı umut verici" derken, İMKB’nin de Polonya, Çek Cumhuriyeti ve Macaristan borsalarına göre daha fazla hacme sahip olduğuna dikkat çekti. 
     
     Turizme çok güvenmeyin’ 
     Efes, Ramstore ve bazı müteahhitlik firmalarının prim yapacağına inandığını belirten Jordan, turizm sezonunun açıldığına da dikkat çekerek, "Turizmden her ay 3 milyar dolar gelmesini bekliyoruz" dedi. Ancak bu paranın eylülden itibaren azalacağını belirten Jordan, "Bu paraya güvenmeyin, reformlara devam edin" dedi. 
     Jordan, reform programında kendileri için en önemli düzenlemenin Merkez Bankası Kanunu olduğunu da ifade ederek, bu yasanın kabul edilmesinin sevindirici olduğunu söyledi. 
     



 EKONOMİ 

















</TEXT>
</DOC>
