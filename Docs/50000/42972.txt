<DOC>
<DOCNO> 42972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yazar/okur.html </URL>
<DATE> 2001/09/19/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Açığa satış yapmak... 
</HEADLINE>
<TEXT>

     Her kriz kendi fırsatını yaratır..." İşi, para alıp satmak, hisseye yatırım yapmak olan cümle alem bilir ki, fırsatı yakalayacaksın, golü atacaksın, güçlenip aradan sıyrılacaksın. Borsalar, "oyun içinde oyun" demektir. Son krizin faturası ve fırsatı önümüzdeki günlerde ortaya konulan yeni "oyun senaryosuna" bağlı olarak kendini gösterecek. Kazananların öykülerini öğreneceğiz. Finans kapitalin gerçeği bu... Fakat bize ne oluyor acaba Bilen, anlayan biri varsa çıkıp söylesin lütfen 
     Herkes senaryo çiziyor, ahkam kesiyor. Yaşanılan kaos, birilerinin cebinde kalan küçük birikimleri bile silip süpürtüyor. Olmaz, olamaz Yanlış yapanlar, "etik" meselesini artık daha ciddi düşünmek zorunda. 
     
Sirenler çalıyor      ABD’nin finans merkezi New York Borsası’ndaki ilk günü Dow Jones Endeksi yüzde 7.13, NASDAQ yüzde 6.83 oranında değer kaybediyor. Bu düşüş New York’u kalbinden vuran terör nedeniyle elbette çok önemli. Ama kıyamet kopacak senaryosunu işleyenlerin de yanıldığını söylemek durumundayız. 
     Peki, bizim borsa geçen hafta ve haftanın ilk işlem gününde toplam yüzde 20’lik değer kaybına uğrayıp neden dünyanın en çok değer kaybeden borsası olma özelliğini taşıdı Anlayan var mı 
     Borsada sirenler çalıyor diye seans içinde panik yaratan brokerlardan, şirket yöneticilerine kadar herkesi daha soğukkanlı olmaya davet etmek zorundayız. ABD halkına, "Amerika’ya sahip çıkın" denildi. Biz de Türk halkına "ülkenize sahip çıkın" demek zorundayız. Çünkü doları bir günde 60 bin lira birden zıplatıp, "her şey çok kötü" diyerek ellerini ovuşturanlar utanmalı da ondan... 
     
Mevzuata bakan yok      Dün, ABD uzmanlarının yaptığı bir açıklama önemliydi. Usame bin Ladin’in açığa hisse satışıyla saldırıdan kar etmiş olabileceği söyleniyordu. Anladığımız kadarıyla Ladin, borsaları seviyor. Gerçi Ladin’in kardeşlerinden biri Alfa Menkul Değerler’e ortak olmak istediğinde SPK izin vermemişti ama sıcak para diye tutturan bizler, şu bıyıklı meselesini, yabancı yatırımcı meselesini de kendi içimizde çözüme kavuşturmak durumanda değil miyiz sanki Kim, kim acaba Ya çapanoğlu Ladin’e çarparsa ne olur 
     ABD’de açığa satış, "açığa satış ve ödünç para verme" mevzuatına göre yasal sözleşmelerle yapılıyor. Eğer açığa satış yapacaksanız önceden sözleşme yapmak zorundasınız. Yapılan sözleşmeye göre önceden belirlediğiniz şirketlerde satış yapıp daha sonra yasal süre içinde sattığınız hisseyi alabilirsiniz...Ya bizde 
     Mevzuat çok açık. Ama mevzuata bakan kim Bizim uyanık açıkçılar kafalarına göre takılıp, gün içinde açığa satışı denemeyi alışkanlık haline getirmişler. Borsalarda kural belli düşen piyasalarda kim olursa olsun açığa satış yapamaz. Fakat terörün ABD’yi vurup bizim borsanın tatil olduğu günün ertesinde İş Bankası C, Yapı Kredi, Akbank, Sabancı Holding, Garanti, Migros hisselerinde açığa satış var mı, yok mu Bunu öğrenmek istiyoruz. Bosra Yatırımcıları Derneği de konu üzerinde çalışıyor. Diyeceğimiz, sinek küçük mide bulandırır ama gerçeği görmek çok daha önemli. İMKB’ye duyurulur... 
     
     







Üniversiteye bak 


Evangelistler... 


Yücelen'in önerisi 


Terörle mücadelede topu taça atmak 


Asimetrik tehdit 


Ecevit gelmesin ’ 


Pazarcı öğretmenler 


Zor dönemlerde başarılı toplantı 


Bana yasak, sana da yasak 


Ne haçlı seferi, ne cihad... 


Allah’ın parmağı yok ki.. 


Açığa satış yapmak... 


Terör, terörist, iki yüzlülük ve çifte standart 


"Avrupa, Avrupa duy sesimizi " 


Edirne İstanbul’un arka bahçesi 


</TEXT>
</DOC>
