<DOC>
<DOCNO> 8278 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/siyaset/siy03.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MEDYATİK KİRACI MİLLETVEKİLİ OLMAK İSTİYOR 
</HEADLINE>
<TEXT>
Sezer’i zabıt katibi’ sandım 
"Yüzde 25 artış yok" diyen kiracı, "Depozit ödemedim. Masrafları kiradan düştüm. Belki yüzde 10’luk artışı da yapmam " diye konuştu 
     ANKARA Milliyet 

     Başbakan Yardımcısı Hüsamettin Özkan'ın "evinin kirasını yasal artışın üzerinde yüzde 25 oranında artırdığı" iddiasıyla eleştirdiği Cumhurbaşkanı Ahmet Necdet Sezer'in kiracısı Ekrem Temuçin, Özkan'ı yalanlayarak, artışın yüzde 10'da tutulduğunu söyledi. 
     Ev sahibi ile karşılıklı güven ilişkisi içinde hareket ettiklerini belirten Temuçin, eşinin aksine bu evde oturmayı sürdüreceklerini kaydetti. Temuçin, "Ben belki yüzde 10'luk artışı da yapmayacağımı söyledim. Onlar da 'Sıkışıksanız yapmayın' dediler. Belki onu da ödemem" dedi. 
     
"Allah yürü ya kulum dedi"      Temuçin, evi tuttuğu dönemde Sezer'in Anayasa Mahkemesi Başkanı olduğunu ancak kendisinin bunu da bilmediğini ifade ederek, şöyle devam etti 
     "Bana söylemedi. Telefonda zabıt katibi sandım. Tanıştığımızda da, kendisini sadece hakim olarak tanıttı. Allah sonra 'yürü ya kulum' dedi, Cumhurbaşkanı oldu. Evi tuttuğumda depozit ödemedim. Eve küçük masraflarım oldu. Bunları da kiradan düştüm." 
     
Böyle kiracı zor görülür...      "MGK'da gündeme gelen ilk kiracı" Ekrem Temuçin, Bingöl'de belediye başkanlığı yaptığını, sırasıyla Demokrat Parti ve Adalet Partisi dönemlerinde il başkanı olduğunu söyledi. Temuçin, 1983'te ANAP'tan milletvekili seçildiğini ancak askerlerden veto yediğini, 1991 ve 1994'te de DYP'den İstanbul milletvekili adayı olduğunu ifade etti. Halen DYP üyesi olan Temuçin milletvekili olmak istiyor. 
     


 SİYASET 
























</TEXT>
</DOC>
