<DOC>
<DOCNO> 23262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/ekonomi/eko06.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllık uçuşlar dışında İNDİRİMLER KALKTI 
</HEADLINE>
<TEXT>

THY, aylık, üç aylık ve yıllık ücret sistemine geçti. Çocuk ve bebek dışındaki indirimler sadece yıllık biletlerde uygulanacak 
     SİNAN TOROS İstanbul 

     Türk Hava Yolları THY , Devlet Bakanı Kemal Derviş’in bir süre önce THY’de turistik yörelere zamlı tarife uygulanması yönündeki önerisi doğrultusunda 1 Haziran’dan itibaren tüm iç hatlarda üç tip ücret tarifesini uygulamaya koyacak. THY Tanıtım ve Halkla İlişkiler Başkanı Faik Akın düzenlediği basın toplantısında yeni bilet ücret politikası ile ilgili bilgi verdi. 
     
Üç aylığa yüzde 15 zam      Akın, bu sistemin ABD’de ve Avrupa’da uygulandığını belirterek, bilet ücretlerinin aylık gidiş - dönüş ve kısıtlamasız yıllık ücret tek gidiş veya gidiş - dönüş olarak düzenlendiğini, ayrıca, bazı hatlarda sürpriz indirimli ücret uygulayacaklarını söyledi. 
     Bir aylık bilet uygulamasında, yolcunun gittiği yerde en az sekiz gün kalması durumunda, ücrete yeni zam yansıtılmayacak. Üç aylık bilet uygulamasında ise yolcunun gittiği yerde en az beş gün kalması gerekecek. Bu durumda biletlere yüzde 15 zam uygulanacak. Aylık uygulamada, yolcu gittiği yerde sekiz günden az kalırsa yüzde 15, üç aylık bilet uygulamasında da gittiği yerde beş günden az kalırsa yüzde 25 zamlı ücret ödeyecek. 
     
Yıllık yüzde 25 zamlı      Gidiş dönüş biletleri için uygulanacak yeni zamlı tarifenin yanı sıra, yolcular yıllık bilet uygulamasında da gidiş ve gidiş - dönüş biletlerini yüzde 25 zamlı olacak. Yıllık uygulamada, tüm hatlardaki tek gidişler ile gidiş - dönüş biletlerinde gidilen yerde beş günden az kalındığı takdirde yine yüzde 25’lik oran geçerli olacak. 
     
Asker indirimi yıllıkta      Çocuk 2 - 12 yaş arası indirimlerin tüm biletlerde yüzde 33, bebek 0 - 2 yaş indirimlerinin de yine tüm biletlerde yüzde 90 oranında uygulanacağını belirten Akın, milletvekili, basın ve OHAL bölgesi gibi indirimlerin ise yıllık yüzde 25 zam uygulanacak olan kategoride geçerli olacağını söyledi. 
     Akın, talebin azlığı nedeniyle doluluk oranlarının düşük olduğu hat, sefer, saat ve günlerde sistemin yıllık ücretten yüzde 40 indirim yapılacağını da söyledi. 
     



 EKONOMİ 

























</TEXT>
</DOC>
