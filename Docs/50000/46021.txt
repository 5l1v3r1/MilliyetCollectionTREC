<DOC>
<DOCNO> 46021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/astro/index.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Gökyüzü oldukça gergin 
</HEADLINE>
<TEXT>

Bugün gökyüzü özellikle sabah oldukça gergin, patlamaya müsait bir enerji sunuyor. Sabah saatlerinde gerçekleşen son dördün hem Mars hem de Jüpiter’le açı içinde. Savaş gezegeni Mars’ın bu kombinasyonu sabırsızlık, yüksek fiziksel enerji ve düşünce çatışmalarına eğilim getirebilir. Bu arada Yengeç burcundaki Ay’ın da gün içinde güven ihtiyacı ve duygusal konularda hassas davranacağımızı gösteriyor. Bu durumdan Koç’lar etkilenmekteler. Sabırlı ve planlı davranmalılar. Boğa’lar için hareket ve iletişim öne çıkarken sarf ettikleri sözlere özel önem vermeliler. İkizler harcamalarını kontrollü kullanmak zorunda. Yengeç’ler kritik günlerdeler. Kişisel konularda hızlı değişiklikler yapmak zorunda kalabilirler. Aslan için dikkatli olması gereken, şartların onu şaşırtabileceği zamanlar var. Başak ise yeni planlar peşinde. Eğer aşırı titiz davranırsa bazı fırsatları kaçırabilir. Terazi’ler de diğer öncü burçlar gibi kendilerini biraz tehdit altında, tartışmaya müsait hissedebilirler. 
Akşam ise Ay - Venüs ortaklığı daha ılımlı, anlaşma zemini yaratabilecek şartlar getirmekte. Bu saatlerden 19 42 yararlanmaya bakmalıyız. Akrep’ler bugün enerji dolular ama kişilik çatışmalarına girmemeye de özen göstermeliler. Yay’lar ise ortaklaşa parasal konularda kaynaklarını daha iyi kullanamamaktan şikayetçi olabilirler. Ortakları ve eşleri ile maddi konularda yeni kararlar vermek zorunda kalabilirler. Oğlak’lar bugün eleştiriye açık davranmak durumundalar. Yeni teklifler alabilecekleri gibi, ilişkilerinde tansiyonun yükselmesi de onları huzursuz kılabilir. Kova’lar ise sağlıklarına, günlük iş düzenlerine daha fazla dikkat etmeliler. Balık’lar için diğerlerine göre çok daha iyimser bir gündeyiz ama zevkler aşırıya kaçma sağlığı zorlayabilir. 

            Faks 287 74 37 
      







</TEXT>
</DOC>
