<DOC>
<DOCNO> 10139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/guncel/gun02.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fincanın içi dolu 
</HEADLINE>
<TEXT>

ABD’li bilim adamları, yaptıkları araştırma sonucunda ruh çağırma seanslarında medyumların ölülerle iletişim kurabildiğini kanıtladı 
     NEVSAL ELEVLİ LONDRA 

     Arizona Üniversitesi uzmanları, yaptıkları araştırmayla yıllardır büyük tartışma konusu olan ruh çağırma seanslarını ve medyumluk mesleğini tastik edip onayladı. Önümüzdeki hafta "Journal of the Society for Physical Researchöde Fiziksel Araştırmalar Dergisi yayınlanacak olan araştırma sonuçlarına göre, bazı medyumlar ölen insanların ruhları ile gerçekten ilişki kurabiliyor. 
     
Hepimiz tanık olduk’      Araştırmayı yürüten profesör Gary Schwarz, "Topladığımız veriler ve gözlemlerimize dayanarak, bazı kişilerin ölülerin ruhları ile bağlantı kurup konuşabildiğini açıkça söyleyebilirim. Ekip olarak buna tanık olduk" diye konuştu. Arizona Üniversitesi’ndeki araştırma, tanınmış beş medyumun hiç tanımadıkları iki kişinin ölmüş yakınları ile trans haline geçerek temas kurma girişimleriyle başladı. 
     
Ölünün sesiyle konuştu      Medyumların aktardığı bilgilere gönüllülerden sadece "evet" ve "hayır" sözcükleriyle tepki göstermeleri istendi. Bir saat süren soru - cevap seansının sonunda medyumların ölenlerle ilgili gerçeklerin yüzde 83’ünü ortaya çıkardıkları anlaşıldı. Medyumlardan birinin ölü hakkında topladığı bilgiler ise yüzde 93 doğruluktaydı. Hatta yapılan açıklamaya göre medyumlardan biri, konuştuğu ölü kadının ses tonuyla konuşarak kızına okuduğu duayı okudu. 
     
Zekeriya Beyaz Masayı beyin gücü kaldırır      Marmara Üniversitesi İlahiyat Fakültesi Dekanı Prof. Dr. Zekeriya Beyaz, ruhlarla bağlantı kurulamayacağını belirterek, şunları söyledi "İslamiyette bu konuda bir beyan yoktur. Temel prensipler açısından baktığımızda böyle bir şey söz konusu olamaz. Fincan yürütme’, masa kaldırma’ gibi şeyler oluyor. Masa kaldırma, oradaki insanların ruhsal gücünü kullanmasıdır. Beyin gücünü, bio enerjisini, fiziki enerjiye dönüştürmesidir." 
     
O. Faruk Harman İslamda ruh çağırma yok      İlahiyat Fakültesi Farklı Dinler Ana Bilim Dalı Başkanlığı’ndan Prof. Dr. Ömer Faruk Harman, bilim adamlarının medyumlukla ilgili iddialarına yalanlayarak, "İslam dini dahil hiçbir dinde ruh çağırma gibi bir olay yoktur" diye konuştu. 
     


 GÜNCEL 





















</TEXT>
</DOC>
