<DOC>
<DOCNO> 44228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sondun24.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan, topraklarında ABD askerlerinin faaliyette bulunduğunu yalanladı 
</HEADLINE>
<TEXT>

     Pakistan, Afganistan'da iktidarda bulunun Taliban yönetimine karşı Amerikan birliklerinin topraklarında faaliyette bulunduğunu yalanladı. 
     Pakistan Dışişleri Bakanlığı sözcüsü Riaz Muhammed Han, teröristleri barındırmakla suçlanan Taliban'a karşı Amerikan birliklerinin topraklarında faaliyet göstermesine izin verildiği ve bunların korunduğu yolundaki bilgileri ve Pakistan polisinin terörizmle bağlantısı bulunduğu gerekçesiyle birçok Arap'ı yakaladığı söylentilerini yalanladı. 
     Sözcü, her iki haberde asılsız olduğunu belirtti. 
     USA Today gazetesinde dün yayınlanan bir haberde, Amerikan ve İngiliz komandolarının 2 haftadır Afganistan'da, ABD'deki saldırıların başlıca sorumlusu ilan edilen Usame bin Ladin'in peşinde olduğu ileri sürülmüş, Katar'da yayın yapan El Cezire televizyonunda da 3'ü Amerikalı 2'si Afgan 5 kişinin Afganistan'ın İran sınırında yakalandığını, bu kişilerin, ABD özel timinden olduğunu duyurmuş, haber Taliban tarafından yalanlanmıştı. 
     






</TEXT>
</DOC>
