<DOC>
<DOCNO> 26606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/zbirand.html </URL>
<DATE> 2001/06/13/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
RTÜK ve Fazilet konularından bıktık 
</HEADLINE>
<TEXT>

     adyo Televizyon Üst 
     Kurulu RTÜK yasası Cumhurbaşkanı’nın onayını bekliyor. Aslında kamuoyu, genelinde bu yasa ile ilgilenmiyor. Bizler tartışıyoruz ve kavgayı giderek yaygınlaştırıyoruz. Gerilimi arttırıyor ve gereksiz şekilde birbirimizi yaralıyoruz. 
     RTÜK’ün birçok eksiklikleri var. 
     Bunların neler olduğunu da biliyoruz. 
     Ancak yasanın son derece olumlu yönleri de var. 
     En önemli unsur, şeffaflığı getirmesi. Kanal sahiplerinin devlete yalan söylemek zorunda kalmalarına son veriyor. 
     Kimin ne olduğu, kimin neyi 
     kontrol ettiği anlaşılacak. 
     Bu unsurun küçümsenmemesi gerekiyor. 
     Bence daha da önemlisi, RTÜK’ün getirdiği yepyeni bir unsur Ekranını kendi çıkarı için kullananların cezalandırılması. 
     İşte, hepimizin adeta yapışarak sahip çıkmamız gereken de budur 
     "ekranın kullanılmaması" 
     Bugüne kadar bazı ekranların sahipleri tarafından nasıl kullanıldığını açıkça gördük. Biri kişisel kavgası, diğeri grup firmaları için kullandı. 
     Bizler de, hiçbir şey yapamadan bunu seyrettik. 
     Utanılacak sözler söylendi. 
     Hakaretler ettirildi. 
     
     Ünlü sunucular adeta savaşa sürüldüler. 
     İşte artık bütün bu çarpıklıklar bitiyor. 
     Kanalın sahibi açıkça ortaya çıkacak ve çıkarı için kullandığında da tepesine binilecek. 
     Bu olanak kaybedilmemeli. 
     Ben daha da ileri gidiyorum. 
     Kamuoyu, RTÜK’e atanacak kişileri sürekli denetlemeli. Uygulamalara dikkat etmeli. Ekranını çarpık kullananların üstüne yüklenmeli. 
     Unutmayalım ki, yasa yapmak kadar, yasaların uygulanması da aynı oranda önemlidir. 
     Bu yasa’nın çıkmaması için Cumhurbaşkanı üzerinde büyük baskı var. Sezer’in bu baskıdan etkilenip karar vereceğini sanmıyorum. Zira bu yasanın reddedilmesi demek, bundan önceki çağdışı uygulamaların geri dönmesi anlamına gelecektir. 
     Buna kimsenin hakkı olmamalıdır. Türkiye’yi eskiye çekmekle ne kazanacağız 
     Devlet ihalelerini mi kurtaracağız 
     Hukuk devleti olduğumuzu mu ispatlayacağız 
     TV sahiplerine ders mi vereceğiz 
     Kamuoyu kişisel kavgalardan artık bıktı. 
     Yeter artık. 
     Bıkkınlık veren diğer bir konu da, Fazilet Partisi’nin kapanıp kapanmayacağı... 
     Anayasa Mahkemesi yargıçları haklı olarak büyük titizlik gösteriyorlar. 
     Ancak, kamuoyu da artık yoruldu. 
     Kim haklı, kim haksızsa ortaya çıkarılsın ve bir karar verilsin. 
     Her erteleme yeni bir gerilim yaratıyor. 
     Erken seçim kaygıları artıyor. 
     Piyasalar dalgalanıyor. 
     Siyasetteki dengeler bozuluyor. 
     Ne olacaksa, olsun. 
     Kapanacaksa kapansın ve bunun sonuçlarını hep birlikte sırtlanalım. Kapanmayacaksa da bilelim ve yolumuza devam edelim. 
     Artık yeni gerilimler, yeni sorunlar yaratmak yerine, önümüzü açmaya bakalım. 
     Hukuk devleti olalım ve bu işi bıktırmadan yapalım. 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
