<DOC>
<DOCNO> 25348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sondun04.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jirinovski'den Bush'un kızlarına dokunaklı mektup 
</HEADLINE>
<TEXT>

     Rus parlamenter Vladimir Jirinovski, ABD Başkanı George Bush'un alkolle başı derde giren 19 yaşındaki ikiz kızları Jenna ve Barbara'ya, alkol karşıtı öğütler içeren bir mektup gönderdi. 
     Amerikan basınına yansıyan haberlere göre, aşırı milliyetçi Rusya Liberal Demokrat Parti Başkanı Jirinovski, kısa süre önce bir restoranda, yaşları tutmadığı halde, sahte kimlikle içki ısmarlarken yakalanan Jenna ve Barbara'nın durumundan çok etkilendi. 
     Jirinovski, mektubunda, ''çok üzüldüm. Sizden, alkole dönmemenizi istiyorum. Çok iyi bir babanız var. Çocukların kötü davranışları, bir babanın kariyerini kötü etkileyebilir'' dedi. 
     İçki yüzünden basının ilgi odağı haline gelen ikizlerin durumuna üzülen, Başkan Bush'un 16 yaşındaki yeğeni Lauren Bush da ''basın Jenna ve Barbara'yı rahat bırakmalı. Bu çok şanssız bir durum'' dedi. 
     Elite manken ajansına bağlı olarak New York'ta çalışan, Başkan Bush'un kardeşi Neil'ın kızı Laura, gazetecilere, ''ikizler için çok üzülüyorum'' diye konuştu. 






</TEXT>
</DOC>
