<DOC>
<DOCNO> 34272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yazar/pulur.html </URL>
<DATE> 2001/07/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Vergi kaçağında "Alo 189" hattı... 
</HEADLINE>
<TEXT>

     "AL vergiyi, gör Laila"yı yazımız çok ilgi gördü... 
     Çoğunluk "Laila kapatılsın " demiyor, ama gereken verginin alınmasını da istiyorlar... 
     "Utansınlar " diyenler de vardı 
     "Memleketin hali meydanda, işsizler ordusu sokaklarda, bu ortamda, bu eğlence, bu harcama, bu sefahat ayıp değil mi Komşunun evinde cenaze olunca, radyolarını bile kapatan bir toplumdan, nereye geldik " 
     
     İSTANBUL Defterdarı Sayın Kadir Boy da, yazımıza olumlu yaklaşanlardandı, faksla gönderdiği mektubunda özetle şöyle diyordu 
     "Kayıtdışı ekonomi ile mücadeleyi öncelikli hedefler arasına alan Defterdarlığımız, bu mücadelede sonuç alınabilmesi için mutlaka vatandaşlarımızın da bu konuda duyarlı olmasını gerekli görmektedir. Ekonominin kayda geçmesindeki en önemli unsurlardan birisi alışverişlerde belge alınmasıdır. 
     Denetimlerimizde eğlence sektörüne özel bir önem vermekteyiz, denetim yaptığımız işyerlerini gerek gördüğümüz takdirde, incelemeye almaktayız. 
     İstanbul'da ilk 6 aylık dönemde eğlence sektörü başta olmak üzere 14 önemli sektörde 283 bin mükellef denetlenmiş olup, belge düzenine uymayan 98 bin mükellefe 7.3 trilyon cezalı işlem yapılarak bu çalışmalar sırasında yaklaşık 700 trilyonluk satış hasılatının kayıtlara geçmesi sağlanmıştır." 
     
     SAYIN defterdar, bu denetimleri de yeterli görmüyor, bunları daha da etkin hale getireceklerini belirtiyor 
     "İddiamız ve kararlılığımız fabrikadan perakendeciye zincirin halkalarında etkin bir kayıtdışı ekonomi mücadelesi verilmektedir. Bu mücadele sonucunda 2001 hedefimizin 2 katrilyonluk bir kayıtdışılığı kayıt etmek olacaktır. İki ana konunun toplumun tüm katmanlarına yaygınlaştırılmasını ve benimsetilmesini istiyoruz. 
     Birincisi, kayıtdışı ekonomiyle amansız bir mücadele kampanyası. 
     İkincisi vergi ahlak ve bilincinin yerleştirilmesi, hatta öğretim kurumlarında ders olarak girmesi. 
     Kayıtdışı ekonomi ile mücadelede, elbette denetim çok önemlidir. Biz bu görevimizi gerçekten de özverili personelimiz ile 24 saat esasıyla yürütmeye çalışıyoruz. 189 numaralı telefonumuza gelen 7.339 ihbar telefonu da göstermektedir ki bu konuya duyarlı vatandaşlarımız bize yardımcı olmaktadırlar." 
     
     SAYIN Kadir Boy, bu konuda kendilerine yazılarımızla yardımcı olmamızı da istiyor. 
     Elbette 
     Yalnız, sayın defterdar, mektubunda genellikle işyerlerinin, eğlence yerlerinin denetiminden söz ediyor. 
     Ya orada para harcayanların, ödedikleri vergi 
     Konunun püf noktası bu değil mi 
     Ona da pazartesi günü bir maliyecinin görüşüyle değineceğiz. 
     Bir ipucu verelim, vergi, gelirden alındığına göre, gelir nedir 
     
     







Beyfendi rahat 


Lira ve dolar 


Utanç verici Ayıp Duyarsızlık 


İnce ayar 


Hasankeyf kurtuluyor 


Hangi üniversite daha iyi 


"Mega" sorunlu ülke... 


Vergi kaçağında "Alo 189" hattı... 


Fischer'e soralım, ne olacak 


Telekom’u Oyak’a saaatttııım 


"Ben bilmem, büyüklerim bilir " 


Yönetici diktatör değildir 


"Kadını arayınız " 


Stanley Fischer’a dalgalı sorular 


Kur "çıpa" idi "sopa" oldu 


</TEXT>
</DOC>
