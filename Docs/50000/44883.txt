<DOC>
<DOCNO> 44883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/soneko11.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Aycell'in açtığı ihaleye 7 teklif geldi... 
</HEADLINE>
<TEXT>

     Türk Telekom tarafından kurulan şirket tarafından hizmete alınacak 4. cep telefonu sisteminin, yurt genelinde yaygınlaştırılmasına yönelik çalışmalar devam ediyor. 
     Türkiyenin telekomünikasyon alanında GSM-1800 bandında çalışacak şebekenin baz istasyonlarını yurt çapında yaygınlaştırmak amacıyla, Aycell Haberleşme ve Pazarlama Hizmetleri şirketi tarafından bir süre önce açılan uluslararası ihaleye 7 teklif geldi. 
     Aycell'in başta Ankara ve İstanbul olmak üzere turizm potanisyeli yüksek olan yerlerde oluşturulması planlanan altyapı hizmetleri için, Dünyanın önemli telekomünikasyon firmaları teklif verdiler. 
     Aycell'in baz istasyonları elektronik donanım, klimalar ve inşaattan oluşan ''anahtar teslim'' yapım ihalesine, Almanya'dan Siemens-Simko A.Ş. Almanya-Türkiye , Nokia Finlandiya , Netaş-Northem Telecom-Palmet, Alcatel, Ericsson İsveç , Motorola ABD katıldı. İhaleye ayrıca, bir Çin firmasının da teklif verdiği öğrenildi. 
     Bu arada benzer nitelikteki bir altyapı işini daha önce başarıyla gerçekleştirmiş ve bu konuda teknik referansa sahip olan firmaların teklifleri öncelikli değerlendirilecek. 
     Alınan bilgiye göre, önümüzdeki yılın Nisan ayında, tüm Türkiye genelinde yaklaşık 1.5 milyon aboneye hizmet vermesi planlanan baz istasyonlarının yaygınlaştırılması için, yaklaşık 150 milyon doların üzerinde bir yatırım yapılması planlanıyor. 
     Aycell Haberleşme ve Pazarlama Hizmetleri A.Ş'nin bünyesinde kurulan mobil sistemler dairesince işletilecek baz istasyonları Ankara ve İstanbul'un yanı sıra turizm potansiyeli yüksek olan Bodrum ve Marmaris gibi yerleri de kapsam alanına alıyor. 
     Aycell baz istasyonları için gerekli olan yatırım ise Aycell'in özkaynaklarından finanse edilecek. 
     






</TEXT>
</DOC>
