<DOC>
<DOCNO> 31056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/ekonomi/eko06.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Belirsiz ortamda kritik ihale 
</HEADLINE>
<TEXT>

Yarın sekiz ay vadeli ihale düzenleyecek olan Hazine’nin çarşamba günü ödeyeceği 1.5 katrilyon dolara dönebilir 
     TARIK YILMAZ 

     IMF ve Dünya Bankası’nın 3.2 milyar dolarlık krediyi ne zaman serbest bırakacağı sorusu gündemin ilk sırasına oturmuşken bankacılar, bu ortamda Hazine ihalesinin nasıl sonuçlanacağını merak ediyor. Hazine, yarın 238 günlük vadede 500 trilyon lira borç arayacak. Çarşamba günü ise 1 katrilyon 178 trilyon lirası piyasaya, 290 trilyonu kamu ve Fon bankalarına olmak üzere toplam 1 katrilyon 468 trilyonluk borç ödemesi yapacak. 
     İhaleye kadar olumlu bir gelişme yaşanmaması durumunda faizlerin yüzde 100’ün üzerine çıkmasını bekleyen bankacılar, getirinin aylık bazda yüzde 6 - 6.5 arasında olacağını dile getiriyorlar. 
     
     Para dolara kaçabilir 
     Bankacılar, "Kamu ve Fon bankalarına gidecek para dışında piyasada en azından 738 trilyon lira fazla para kalacak. İhaleden paranın dolara dönmesi büyük olasılık. Bu da doları 1 milyon 300 bin liranın üzerinde tutabilir" yorumunu yapıyorlar. 
     



 EKONOMİ 
















</TEXT>
</DOC>
