<DOC>
<DOCNO> 14419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/soneko19.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın fiyatları da arttı 
</HEADLINE>
<TEXT>

     Döviz fiyatlarındaki yükseliş, altın fiyatlarına da yansıdı. Külçe altının gramı 9.6 milyon liraya, Cumhuriyet altını da 64 milyon liraya çıktı. 
     Döviz fiyatlarındaki dalgalanma nedeniyle Kapalıçarşı'daki kuyumcular da sık sık fiyat değiştirmek zorunda kaldılar. 
     24 ayar külçe altının gramı 9 milyon 300 bin lira ile 9 milyon 400 lira arasında alınıp, 9 milyon 400 bin lira ile 9 milyon 600 bin lira arasında satılıyor. Cumhuriyet altının alışı 62 milyon lira ile 56 milyon lira arasında değişirken, satış fiyatı da 61 milyon 500 bin lira ile 64 milyon lira aralığında oluştu. 22 ayar bilezik de 8 milyon 550 bin liradan alınıp, 9 milyon 400 bin liradan satıldı. Kapalıçarşı'da dün 24 ayar külçe altının gramı 8 milyon 700 bin, Cumhuriyet altını 58 milyon 500 bin, 22 ayar bilezik de gramı 8 milyon 600 bin liradan satılmıştı. 




</TEXT>
</DOC>
