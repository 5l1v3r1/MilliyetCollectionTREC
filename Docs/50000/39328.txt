<DOC>
<DOCNO> 39328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/spor/spo03.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
"Biraz sabır" 
</HEADLINE>
<TEXT>

Galatasaray’ın Kolombiyalı oyuncusu Vittoria suskunluğunu Milliyet için bozdu, "Ben eleştirilere kulağımı tıkadım. Yakında neler yapabileceğimi herkes görecek" diye konuştu 
     ERHAN TELLİ 

     SARI - Kırmızılı takımın hazırlık kampında yoğun eleştiri alan, ancak son maçlarda oynadığı oyunla göze girmeye başlayan Vittoria, Galatasaray’da forma giymek için büyük savaş verdiğini söyledi. Kolombiyalı futbolcu, "İlk günler büyük sıkıntı çektim. Kendimi yalnız hissettim. Her şeye kulağımı tıkadım, Lucescu ve arkadaşlarımın desteğiyle kendime güvenimi kazandım" diye konuştu. 
     
     Yeni alışıyorum’ 
     YÜZDE elli kapasite ile sahaya çıktığını ifade eden Vittoria, "İlerleyen haftalarda daha da iyi olacağım. Bu Vittoria’nın sadece yarısı. Bir yarısı daha sahaya çıkmak için bekliyor. Herkesten sabır istiyorum. Galatasaray’a yavaş yavaş alışıyorum ve burada olmak bana heyecan veriyor. Çok yakında beni ve neler yapabileceğimi daha iyi anlayacaklar. Başarıyı yakalayacağım" dedi. 
     
     Rüyada gibiyim’ 
     GALATASARAY formasıyla Şampiyonlar Ligi’nde oynayabilmek için can attığını belirten genç oyuncu, "Açıkçası bu benim adrenalimi yükseltiyor. Ali Sami Yen’in atmosferi ve Galatasaray seyircisi gerçekten mükemmel. Kendimi rüyada gibi hissediyorum" diye konuşurken, yakında baba olacağını ve doğacak çocuğunun hem kendisine, hem de Galatasaray’a şans getireceğini söyledi. 
     
Dostluk gecesi      FENERBAHÇE Başkanı Aziz Yıldırım ve Beşiktaş Başkanı Serdar Bilgili, dün akşam yönetici arkadaşlarıyla Galatasaray Başkanı Mehmet Cansun ve yönetim kuruluna iadeyi ziyarette bulundu. Kuruçeşme Adası’nda buluşan üç büyük kulübün başkan ve yöneticileri dostluk mesajı verdiler. 
     SARI - Kırmızılı kulübün başkanı Mehmet Cansun, Yıldırım ve Bilgili’ye plaket verdi. Daha sonra birlikte yemek yiyen yöneticiler bol bol sohbet ettiler. Sıcak bir atmosferde geçen gecede üç büyük kulübün başkanı yeni sezonun centilmence geçmesi dileğinde bulundular. 
     
Jardel’de son tango      TRANSFER bilmecesi bir türlü çözülemeyen Mario Jardel için Marsilya ile bugün son kez masaya oturulacak. Marsilya’nın banka teminat sorununu çözmesi halinde Jardel, resmen bu kulübe verilecek. Bu arada Basın Sözcüsü Fatih Altaylı, hakemlerin Galatasaray’ı katletmeye, Fenerbahçe’yi ise şampiyon yapmaya çalıştığını söyledi. 
     
Kiko’da pürüz çıktı      ATLETİCO Madrid’in ünlü futbolcusu Kiko’yu transfer etmeye çalışan Galatasaray yine para engeline takıldı. Kiko, yaptığı açıklamada Sarı - Kırmızılı takımın önerdiği ücret ile kendisinin istediği arasında büyük fark olduğunu söyledi, "Ancak henüz kapılar kapanmadı. Bu sorunu çözersek Galatasaray’da forma giymeye hazırım" dedi. 
     



 SPOR 





























</TEXT>
</DOC>
