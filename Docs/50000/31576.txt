<DOC>
<DOCNO> 31576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/ekonomi/eko04.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Antbirlik mucizesi 
</HEADLINE>
<TEXT>

27 yıldır zarar eden Antbirlik’i ilk defa k ra geçiren Genel Müdür Mehmet Körk, Bizim başarımız, sizin kız, bizim oğlan devrini’ bitirmemiz ve kurumu idare için deniz manzaralı binayı terk etmemizdir’ diyor 
     İBRAHİM OKUMAMIŞ Antalya 

     Antalya Pamuk ve Narenciye Tarım Satış Kooperatifleri Birliği’nde Antbirlik bir mucize’ gerçekleşti. 27 yıldır zarar eden kurum ilk defa k ra geçti. "Antbirlik’in Derviş’i" olarak nitelendirilen Genel Müdür Mehmet Körk’ün uyguladığı programla, geçen yıl 18 trilyon lira zarar eden kurum, şimdi 3.3 trilyon k rlı durumda. 
     Antbirlik’te gelişmeler, yıllardır arpalık’ olarak kullanılan kuruma Genel Müdür olarak Mehmet Körk’ün atanmasıyla başladı. Genel Müdür Körk, IMF ve Dünya Bankası ile temasa geçerek Yeniden Yapılandırma’ reçetesini uygulamaya koydu ve kurum 3.3 trilyon lira k r etti. 
     Birlikte, "Bizim kız, sizin oğlan, amcaoğlu devri kapandı" diyerek işe başlayan Körk’ün en radikal icraatı, emekliliği gelenleri, emekli etmek oldu. Arkasından bankamatikçilerin’ sözleşmelerini fesh etti. Bin 400 kişilik kadro 520’ye inince 1 yılda 12 trilyon lira tasarruf sağlandı. Kullanım dışı sekiz binasını kiraya vererek aylık 100 milyar lira gelir sağladı. Birliğe ait 8 uçaktan 6’sını satışa çıkardı. İlaçlama giderlerini 30 milyardan 11 milyara çekti. 
     Manzaralı yeri bıraktı 
     Aksu İplik’i 3.5 trilyon harcama ile modernize etti. Stoksuz çalışan fabrikanın gelirini finans piyasalarında değerlendirdi. İhracat yüzde 60 arttı. Önümüzdeki dönemde Antbirlik’in Talya Otel’in yanındaki deniz manzaralı idari binasını Aksu İplik Fabrikası’na taşıyacak. Falezlerin üzerindeki binayı ise kiraya verecek. 
     
Basiretli tüccar’      Genel Müdür Körk, 49 yaşında. 1974 yılında İstanbul Üniversitesi İktisat Fakültesi’nden mezun oldu. 22 yaşındayken Antbirlik’te göreve başladı. Birçok kademede çalışan Körk, son olarak Genel Müdür Yardımcılığı yapıyordu. 
     Evli ve 1 çocuk babası olan Mehmet Körk başarılarını şöyle anlatıyor 
     "İhracat hedefimiz 10 trilyon lira. Belarus, Almanya ve ABD’ye ihracat yapıyoruz. Kalitesi yüksek 16 çeşit pamuk tohumu getirttik. Ortağımız 300 kilo verimden 500 kilo verime ulaştı. Bizim esbabı mucizemiz basiretli tüccar gibi davranmamızdan ve siyasilerden arınmamızdan kaynaklanıyor." 
     



 EKONOMİ 


























</TEXT>
</DOC>
