<DOC>
<DOCNO> 26607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun01.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da yangın "4 Türk öldü" 
</HEADLINE>
<TEXT>

     Belçika'nın Anvers kentinde, bu sabaha karşı meydana gelen yangında, 4 Türk vatandaşının öldüğü, 1 kişinin de yaralandığı öğrenildi. 
     Edinilen ilk bilgilere göre, yerel saatle 04.40'ta başlayan bina yangınında, bir anne ile 3 çocuğu yaşamını yitirdi. Aile babasının şok halinde hastaneye kaldırıldığı ifade edildi. 
     Yangının nedeni araştırılıyor. Savcılık olay yerinde inceleme başlattı. 
     Belçika'nın Anvers kentinde bu sabah meydana gelen yangında ölen Türklerin kimlikleri belirlendi. 
     Yangında Kahramanmaraşlı Havva-Niyazi Yetim çiftinin çocukları Enes 7 , Fatma 10 ve Musa 14 ile gelini Şerife Yetim 18 öldü. Elektrik kontağından çıktığı belirlenen yangında dumandan zehirlenen Baba Niyazi Yetim, 41 hastaneye kaldırıldı. 
     Osman Yetim 19 ile evli olan Şerife Yetim'in 2 aydır Belçika'da bulunduğu öğrenildi. 
     Yanan binanın yeni onarıldığı ve içinde 16 kişinin resmen kayıtlı yaşadığı belirtildi. 







</TEXT>
</DOC>
