<DOC>
<DOCNO> 27776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/ekonomi/eko05.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş yıldızlı satış 
</HEADLINE>
<TEXT>

     EKONOMİ SERVİSİ 

     Vakıflar Bankası, bünyesinde dördü beş yıldızlı, ikisi dört yıldızlı toplam altı oteli bulunan Taksim Otelcilik’teki hisseleri ile bünyesinde iki otel ve 17 metre boyunda üç kamaralı yatı bulunan Vakıflar Turizm’deki hisselerini satıyor. 
     Taksim Otelcilik bünyesinde satışa çıkarılan altı otel arasında Ceylan Intercontinental Otel de var. Bankanın Taksim Otelcilik’te yüzde 51’ine Vakıflar Turizm’in ise tamamına sahip. Her iki şirketteki hisselerin blok satışı ile ilgili ihale için teklifler 19 Temmuz akşamına kadar verilebilecek. Satışın gerçekleşmesi halinde Vakıbank turizm sektöründen tamamen çıkmış olacak. 
     
     2 bin yatak kapasiteli 
     Bankadan yapılan açıklamada, satışların, Bankalar Kanunu çerçevesinde gerçekleştirileceği belirtildi. 
     Vakıfbank Genel Müdürü Altan Koçer, satışları ticari olmaktan çok, iştirak politikası gereği ve yasal sınırlama nedeniyle yaptıklarını söyledi. 
     Taksim Otelcilik’in satılıkları arasında, Abant Köşkü 49 yataklı , Abant Palace 343 yataklı , Side Palace 560 yataklı , Kuşadası Pagos Otel 160 yataklı , ve Obaköy Alanya Oteli 400 yataklı bulunuyor. Vakıflar Turizm ise Sultan Saray Oteli 116 yataklı , Melita Apart Otel ile bir yatı satacak. 
     



 EKONOMİ 
























</TEXT>
</DOC>
