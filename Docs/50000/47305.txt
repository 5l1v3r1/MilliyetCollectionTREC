<DOC>
<DOCNO> 47305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/yazar/cemal.html </URL>
<DATE> 2001/10/17/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyaset sahnesinde yeni beklentisi 
</HEADLINE>
<TEXT>

     Siyaset sahnesinde hiç bugünkü kadar yeni beklentisi olmamıştı. Büyük çoğunluğun 'yeni' bir siyasi hareket, 'yeni' bir parti beklediği söylenebilir. 
     Kamuoyu araştırmalarında da görülüyor bu gerçek. Mevcut hiçbir partiye oy vermeyeceğini söyleyenlerin, kararsızlığını ilan edenlerin oranı yüzde 50 civarında. 
     Bu oran, bazı uzmanlara göre daha yüksek. Çünkü, kimileri kararsız gözükmemek için herhangi bir partinin adını da verebiliyor. Hatta bazı tahminlere göre bunların oranı yüzde 10'la 20 arasında. 
     Kısacası 
     Yarın ne olur bilinmez ama, bugün için var olan partilerden, siyaset sınıfından milletin sıtkı sıyrılmış durumda... 
     Peki ama yeni ne 
     Örneğin Tayyip Erdoğan yeni mi 
     Ya da ne kadar yeni 
     Recep Tayyip Erdoğan'ın da, partisinin de yeniliği su götürür. Ancak, denenmemiş bir siyaset adamı ve yeni bir parti olarak sahneye çıktıkları için ilgi görüyorlar. 
     Tayyip Erdoğan'lı AK Parti, 11 Eylül öncesinin seçim araştırmalarında birinci partiydi. Ancak, başlangıç noktasına göre sürekli bir iniş eğrisi çiziyorlar. 
     Daha önemlisi 
     Tayyip Erdoğan, milletvekili genel seçimlerine katılmayabilir. Son Anayasa değişikliğinden sonra bu ihtimal güçlendi. Ayrıca DGM'lerde bazı yeni davalar açılabilir Tayyip Erdoğan hakkında. 
     Genel başkanı milletvekili seçilemeyecek, yani başbakan olamayacak bir parti seçimlerde ne yapar sorusu bizim siyaset sahnemizde hiç kuşkusuz önemli bir soru... 
     Siyaset sahnesinde, daha doğrusu perde arkasında bir süredir 'yeni'nin peşinde olan bir siyaset adamı daha var 
     Erdal İnönü. 
     O da programıyla, tüzüğüyle, kadroları ve vitriniyle yeni ve 'devletçilik'le bağını tümüyle koparmış çağdaş bir sosyal demokrat parti kurmak için çalışıyor. Geçmişte parti içi çekişmeler ve 'hizipçilik'ten kaynaklanan bazı yanlışlardan bu kez uzak durmaya gayret ediyor. 
     Bilindiği gibi İnönü bu partinin yalnızca kuruculuğunu yapacak. Bir şemsiye olacak. Bir süre için genel başkanlık koltuğuna oturacak ama başbakan olmayacak. Yeni partide aktif politikayı yeniler yapacak. 
     Peki, eskiler ne olacak 
     İnönü'yü belki de en çok bu soru uğraştırıyor. 'Yeni' partinin vitrininde, üst yönetiminde 'eskiler'e yer vermekten yana değil. 
     İnönü'nün bir engeli bu. 
     Fakat yeni kadrolar bulmak da öyle sanıldığı gibi kolay olmuyor. Yaptığı bazı görüşmelerde bunun güçlüğünü İnönü'nün de yaşadığı söylenebilir. 
     Şansı nedir 
     Erdal İnönü eğer eskiler engelini aşabilirse, gerçekten yeni kadrolarla kamuoyu önüne çıkabilirse, gençliğe 'yeni' bir şeyler söyleyebilirse, tüzüğüyle programıyla öngördüğü parti yapısını gerçekleştirirse, partinin kuruluş zamanlamasını da iyi yaparsa, kamuoyunda, özellikle CHP ile DSP'de bir ilgi dalgası yaratabilir. 
     Zekeriya Temizel ne yapıyor 
     Mümtaz Soysal'la birlikte olabilir mi 
     Uzak ihtimal... 
     Ya Erdal İnönü'yle. 
     Bu da yakın ihtimal değil. İnönü'nün altında çalışmak istemediği söylenebilir. Ayrıca Temizel'in, Murat Karayalçın, Mehmet Moğultay gibi isimlerle birlikte politika yapmak istemediğine dair işaretler var. 
     Zekeriya Temizel'in Ecevit'le ilişkisine gelince... Soğuk, hatta kopuk denebilir. BDDK Başkanı iken, Kamran Çörtük'ün Romanya'daki bankasının kurtarılması konusunda Başbakan Ecevit'in bir isteğini geri çevirmesi yatıyor bu kopukluğun altında... 
     Bir başka soru 
     Yeni arayışı deyince, Kemal Derviş bugün hangi noktada 
     Derviş'in eski popülaritesi yok. İnişte Bunu kendisi de biliyor. Popülarite oranı hala yüzde 22 - 23'lerde bulunsa da, gençler arasında ilgi görmeye devam etse de, başlangıçtaki havası kalmadı Derviş'in... 
     Ekonomideki gidişle, Ecevit'in, hükümetin durumuyla ilgili olarak moralinin de iyi olduğu söylenemez. Ekonomide yapacak o kadar çok işi var ki, siyaset düşünmeye fazla vakit ayırdığına ihtimal vermek güç. 
     Ama bu arada Derviş'in dost çevrelerinde, "Acaba Telekom krizi sırasında istifa etseydi, daha iyi mi yapmış olurdu " gibisinden sorular da kulaklara çalınıyor. 
     Başa dönüyorum 
     Evet, siyaset sahnesinde hiç bugünkü kadar yeni beklentisi olmamıştı. Çünkü halkın mevcutlardan sıtkı sıyrılmış durumda. Bu apaçık Şimdilik apaçık olmayan, bu yeni beklentisinin nasıl ve kimlerle karşılanacağı... 
     
     







Referandum yanlış... 


Yurt görevi... 


Bölgesel barış gücü 


Siyaset sahnesinde yeni beklentisi 


Yıpranma menzili 


Türkiye'yi bürokrasi yönetiyor 


IMF’nin rolü nedir 


Herkes için ulaşılabilir olmak 


Ortadoğu'da Afgan etkisi 


Milletvekillerine neden maaş ödüyoruz 


KOBİ’ler sahipsiz’ 


Hükümet Cumhurbaşkanı'na karşı atakta 


Sinema da krizde... 


TBMM, 1931'de vekil maaşını düşürmüştü 


BBG evinde diktatorya Kadınlar faşist mi sever 


Fon’a devir yok, tasfiye birleştirme devletleştirme var 


</TEXT>
</DOC>
