<DOC>
<DOCNO> 16362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/siyaset/siy01.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Provokatöre tek destek Ilıcak’tan 
</HEADLINE>
<TEXT>

TBBM’de yaptığı konuşmayla büyük tepki toplayan FP’li vekil, "Huzur içindeyim" dedi 
     ABDULLAH KARAKUŞ Ankara 

     TBMM kürsüsünde sarfettiği "Sütü bozuk 28 Şubat" sözüyle tepki toplayan ve partisinden ihracı gündeme gelen FP Tokat Milletvekili Bekir Sobacı, "huzur içindeyim" dedi. 
     Genelkurmay’dan yapılan sert açıklamanın ardından sözlerinin kimseyi hedef almadığını açıklayan Sobacı, yönetimin ihracıyla ilgili olarak Milliyet’e, "Olabilir. Ama suç işleyecek bir şey yapmadım. Ben çok rahatım. Huzur içindeyim. Daha savunmamı almadılar. Bir sonucu görmek lazım" dedi. 
     Genel Başkan Yardımcısı Mehmet Bekaroğlu ise, "Üslup ve içerik yanlış. FP’nin böyle bir düşüncesi olamaz. Pazartesi günü ihraç istemiyle disiplin kuruluna veriliyor. Gerekli işlemi yapacağız" diye konuştu. 
     Yenilikçi milletvekili Nazlı Ilıcak da, Yeni Şafak’taki köşe yazısında, Sobacı’nın yönetimce desteklenmemesine tepki gösterdi. "Sobacı bu kadar kolay satılmamalıydı" diyen Ilyıcak şunları söyledi 
     "Doğrusu ben FP Grup Başkanvekili Avni Doğan söz isteyince, Sobacı’yı kınamaktan ve onun tek bir cümlesine iştirak etmediğini söylemekten ziyade, Başkan Murat Sökmenoğlu’nun tavrını eleştirecek sandım. Ama millet-devlet kavgasını anlatan, ideolojik devlet yapısını eleştiren konuşmanın özü doğruydu. Komünizmi kızıl ordu bile koruyamamıştı. 28 Şubat sütü bozuk bir süreçti." 
     


 SİYASET 














</TEXT>
</DOC>
