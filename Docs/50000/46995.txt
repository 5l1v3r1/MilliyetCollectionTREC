<DOC>
<DOCNO> 46995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/soneko23.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası ile görüşen İntesa ''Yatırım yapacak zaman değil'' 
</HEADLINE>
<TEXT>

     Garanti Bankası ile ortaklık görüşmeleri yapan İtalyan İntesa BCİ grubu, ''herşeye rağmen Garanti ile görüşmeler devam ediyor ama şu anda yatırım yapacak zaman değil'' dedi. 
     Grubun yöneticilerinden Lino Benassi, ''Yeni yatırımları ileriye götürmek için uygun bir zaman değil. Ama Türk muhattaplarımızla ilişkilerimiz iyi'' diye konuştu. 
     İntesaBCİ'nin yönetim kurulu geçtiğimiz 14 Eylül'de yaptığı toplantıda, uluslararası alanda ansızın yaşanan gelişmelerden dolayı Garanti Bankası'na yatırım kararının ertelendiği açıklanmıştı. 
     İtalyan basınına kısa bir açıklama yapan Benassi, İntesaBCİ'den ayrılacağı yönündeki söylentileri yalanladı. 
     Benassi, ileri de moda sektöründe daha büyük bir pay alabilecekleri olasılığının göz arda edilemeyeceğini de söyledi. 
     






</TEXT>
</DOC>
