<DOC>
<DOCNO> 2314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sonspo08.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli sporcu kendini vurdu 
</HEADLINE>
<TEXT>

     Bursa’da, milli sporcu Nedim Yılmaz girdiği bunalım sonucu av tüfeğiyle intihar etti. 
     Birçok kez Atıcılık Milli Takım kadrosunda yer alan Nedim Yılmaz 33 , sahibi olduğu Küçükbalıklı Mahallesi’ndeki "Yılmen" adlı tekstil atölyesinde, çalışanlarla birlikte çay içtikten sonra odasına çekildi. 
     Türkiye’nin en iyi skeet atıcılarından biri olan ve gençler kategorisinde Balkan Şampiyonluğu da bulunan Nedim Yılmaz, kendini av tüfeğiyle vurarak yaşamına son verdi. 
     Nedim Yılmaz’ın cenazesi, Bursa Adli Tıp Kurumu Morgu’na kaldırıldı. 
     Yılmaz’ın ağabeyi Metin Yılmaz, gazetecilere yaptığı açıklamada, kardeşinin intiharına gerekçe olabilecek bir sorununun bulunmadığını belirterek, "İşleri iyi gidiyordu. Kimsye borcu yoktu. Zaten olan borçlarını da her zaman vaktinde öderdi. 1 hafta önce TEDAŞ’tan gelen bir ekip atölyenin elektriğini kesmiş ve sayaca bir günlüğüne el koymuştu. Bunun dışında canını sıkan bir durum yoktu" dedi. 
     




</TEXT>
</DOC>
