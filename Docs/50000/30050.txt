<DOC>
<DOCNO> 30050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/spor/spo04.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hami umut saçtı 
</HEADLINE>
<TEXT>

     Sambacılar iyi 
     TRABZONSPOR kaptanı Hami, çok iyi bir hazırlık dönemi geçirdiklerini belirtti ve transferlerin yerinde olduğunu söyledi. Golcü futbolcu, özellikle Brezilyalı oyuncuları beğendiğini kaydederken, "Takımda 8-9 kişi oturursa zirveye oynarız" diye konuştu. 
     
     Hedef rekor 
     HAMİ, bu yılki hedefinin 27 gol atarak Tanju’nun rekorunu kırmak olduğunu söyledi ve "Sakatlıklar nedeniyle geçen sezon pek iyi değildim. Ancak şimdi çok iyi hazırlanıyorum" dedi. Golcü futbolcuyu dün eşi ve çocukları kampta ziyaret ettiler. 
     
     Milosevski, Malatya’da 
     SÜPER Lig’in yeni takımı Malatyaspor, Milosevski ile sözleşme yaptı. İkinci Başkan Ahmet Yalınkılıç, "Milosevski ile mukavele yaptık. Sırada Nesim, Löbe ve Abdülkadir var" dedi. Öte yandan Perulu Salazar, trafik cezasını ödemediği için havaalanında durdurulunca, gelişini yine bir gün ertelemek zorunda kaldı. 
     



 SPOR 
























</TEXT>
</DOC>
