<DOC>
<DOCNO> 29464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sondun02.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloseviç yanlıları ayakta... 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç'in yargılanmak üzere Lahey'deki USSM'ye teslim edildiğinin açıklanmasından sonra, Belgrad'da toplanan yaklaşık 4 bin kişi ''ayaklanma'' çağrısında bulundu. 
     Miloşeviç yanlıları, yerel saatle 20.00'den TSİ 21.00 itibaren başkentin Cumhuriyet Meydanı'ndaki trafiği engellemeye başlarken, ayaklanma çağrısında bulundular ve Miloşeviç'in lahey'e gönderilmesini ''ihanet'' olarak nitelendirdiler. Göstericilerin ayrıca, Sırbistan Başbakanı Zoran ''Cinciç'i öldüreceğiz'' şeklinde bağırdıkları görüldü. 
     Aşırı milliyetçi Voyislav Şeşel'in Sırp Radikal Partisi SRS yandaşlarının da, Miloşeviç'in lideri olduğu Sırp Sosyalist Partisi'nin SPS çağrısıyla düzenlenen gösteriye katıldıkları belirtildi. 
     SPS parti binasında düzenlenen basın toplantısında da, Miloşeviç'in USSM'ye teslim edilmesinin ''Anayasanın ihlali'' olduğu savunuldu. 
     SPS yetkilileri, kararla mücadele için tüm siyasi yolları kullanacaklarını belirterek, gün içinde Devlet Başkanı Voyislav Koştunitsa ve Sırbistan Başbakanı Zoran Cinciç ile temas kurma girişimlerinin sürekli boş çıktığını bildirdiler. 
     

</TEXT>
</DOC>
