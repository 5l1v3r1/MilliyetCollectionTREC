<DOC>
<DOCNO> 8087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/guncel/gun03.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
CANAVAR VEKİL 
</HEADLINE>
<TEXT>

Trafik cezalarını artırmayı tartışan TBMM Adalet Komisyonu'nun üyesi Orhan Bıçakçıoğlu'nun aşırı hız yapmaktan aldığı çok sayıda ceza var 
     Günseli Önal Ankara 

     192 KİLOMETRE HIZ YAPTI 
     TRAFİK cezalarının ağırlaştırılmasını öngören yasa tasarısının da görüşüldüğü Adalet Komisyonu üyesi olan MHP Trabzon Milletvekili Orhan Bıçakçıoğlu'nun hız merakı nedeniyle başı dertte. Bıçakçıoğlu, Denizli'de ölen bir yakınının cenazesinden dönerken, saatte 192 kilometre hız yapınca, Afyon'da durdurularak ceza ödedi. 
     
     OTOYOLA DAYANAMIYOR 
     YİNE DE hız kesmeyen Bıçakçıoğlu, pazar günü de Trabzonspor - Kocaelispor maçına yetişebilmek için hız yaparken otoyolda polise yakalandı. Ancak milletvekili olduğunu gören polis ceza kesmedi. Bıçakçıoğlu, kendi gibi hız meraklısı trafik canavarlarına engellemek için "Araçlara hız kesen cihazlar takılsın" dedi. 
     
     KOMİSYONDA ŞAHİN 
     ADALET Komisyonu'nda trafik canavarlarının cezaların artırılmasını isteyen Bıçakçoğlu, "Hız sınırını iki yılda iki kez aşanların ehliyetleri iki yıl alınacak" diye konuştu. Bıçakçıoğlu, milletvekillerinin "zaman fukarası" olmaları nedeniyle çoğu kez aşırı hız yaptığını söyleyerek kendini savunuyor. 
     


 GÜNCEL 















</TEXT>
</DOC>
