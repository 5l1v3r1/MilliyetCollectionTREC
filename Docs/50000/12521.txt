<DOC>
<DOCNO> 12521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sondun01.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Başbakanı, barışın önündeki engel olarak Arafat'ı görüyor 
</HEADLINE>
<TEXT>

     İsrail Başbakanı Ariel Şaron, Filistin lideri Yaser Arafat'ın barışın önündeki en önemli engel olduğunu öne sürdü. 
     Şaron, ABD'de Yahudi örgütlerinin düzenlediği bir konferansta yaklaşık bin 500 kişiye yaptığı konuşmada, ''İstihbarat servislerimizin tüm raporları, terörizmi başlatan Arafat'ın, şu anki durumu stratejik olarak kontrol ettiğini göstermektedir'' dedi. Şaron, Arafat'ın kontrolündeki 17.Güç, Fetih ve silahlı kanadı Tanzim gibi grupların, birçok İsrail vatandaşının ölümüne neden olan çok sayıda saldırıyı yaptığını ve yönettiğini söyledi. 
     Şaron, Ortadoğu'da artan tehlikelere karşı korunmak için İsrail'in güvenlik bölgelerine ihtiyacı olduğunu belirterek, şunları kaydetti 
     ''Dış ülkelerde yaşayan Yahudilerin İsrail'e dönmeleri konusu bizim en önemli amaçlarımız arasında yer almalıdır. Önümüzdeki 12-13 yıl içinde 1 milyon Yahudi'nin ülkeye geri dönmesini sağlamalıyız. Amacımız 2020 yılında dünyadaki Yahudi nüfusunun büyük çoğunluğunun İsrail'de yaşıyor olmasını sağlamaktır.'' 




</TEXT>
</DOC>
