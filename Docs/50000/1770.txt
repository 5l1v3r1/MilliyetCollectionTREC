<DOC>
<DOCNO> 1770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/guncel/gun07.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırgan Beyaz'dan özür diledi 
</HEADLINE>
<TEXT>

     İSTANBUL Milliyet 

     Marmara Üniversitesi İlahiyat Fakültesi birincisi sınıf öğrencisi Halil Cihan, bıçakla saldırarak ağır yaraladığı Dekan Prof. Dr. Zekeriya Beyaz ve koruması tarafından dün yapılan yüzleştirmede teşhis edildi. 
     Terörle Mücadele Şube Müdürlüğü'nden dün saat 16.00'da çıkarılan Cihan, Marmara Üniversitesi Hastanesi'nin arka kapısından Prof. Beyaz'ın bulunduğu odaya götürüldü. Dekan Beyaz ve korumasının Cihan'ı görür görmez teşhis ettikleri ve özür dileyen Cihan'ın Prof. Dr. Beyaz'ın elini öpmek istediği belirtildi. 
     Daha sonra İlahiyat Fakültesi'nde Cihan'a tatbikat yaptırıldı. Basın mensuplarının alınmadığı tatbikattan sonra Cihan tekrar şubeye götürüldü. 
     Dekanın oğlu Ozan Beyaz'ın verdiği bilgiye göre, yüzleştir 20 - 25 saniye sürdü. Her iki taraf da bu süre içinde birbiriyle konuşmadı. 
     
Gürüz Kürsüye kan damladı      YÖK Başkanı Prof. Dr. Kemal Gürüz, Beyaz'ı ziyaretinden sonra yaptığı açıklamada, "Bu saldırı Menemen olayı kadar, belki ondan da vahim bir olaydır. Cumhuriyet tarihinde ilk defa bir kürsüye yobazlar tarafından kan damlatılmıştır. Fakat bunlar bizi yıldıramaz" dedi. 
     


 GÜNCEL 





















</TEXT>
</DOC>
