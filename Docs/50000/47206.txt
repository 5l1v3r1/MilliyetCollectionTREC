<DOC>
<DOCNO> 47206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo17.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Milanlı Ümit Davala "Formamı çok özledim" 
</HEADLINE>
<TEXT>

     İtalya'nın Milan takımına transfer olan ve ilk günlerinde geçirdiği sakatlık nedeniyle oynayamayan Ümit Davala, ''Formamı çok özledim'' dedi. 
     Ümit Davala, ''www.umitdavala.com'' adresli internet sitesinde yaptığı açıklamada, Venezia maçını başkan yardımcısı Galiani ile birlikte izlediğini ve güçsüz rakipleri karşısında alınan 1-1'lik sonuca şüphesiz çok üzüldüklerini bildirdi. 
     Bu tür kazaların her takımın başına gelebileceğini ifade eden ve Milan forması altındaki ilk sezonunda şampiyonluk yaşayan bir futbolcu olacağını ileri süren Ümit Davala, açıklamasında şu görüşlere yer verdi 
     ''Yeni takımımın formasına henüz daha doymadan sakatlandım ve sahalardan beklediğimden de uzun bir süre ayrı kaldım. Hedefim bir an önce iyileşmek ve formamı yeniden giymek. Şu anda topa vurduğumda ağrılarım oluyor. Bunun için de özel bir iğne tedavisine başlandı. 
     Futboldan ayrı kalmak çok zor. Formamı çok özledim. Umarım bir an önce iyileşirim ve yeşil sahalara yeniden dönerim.'' 
     






</TEXT>
</DOC>
