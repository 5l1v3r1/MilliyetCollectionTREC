<DOC>
<DOCNO> 24049 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/toker.html </URL>
<DATE> 2001/05/30/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Derviş bunun için gelmiş olmalı 
</HEADLINE>
<TEXT>

     TÜRKİYE'nin siyaset hayatında Askerin ağırlığını demokratik ölçülere göre fazla bulanlar vardır. 
     Dışarda ve içerde. - İçerdekilerin, neredeyse "atavik soydan gelme" Asker düşmanlığıyla malul olanlarından bahsetmiyorum -. 
     Olaya soyut tarzda bakıldığında bundaki haklı tarafı görmemek imkansızdır. Fakat "Türkiye'nin şartları" gözönünde tutulduğunda bunun bir sakınca değil, bir subap oluşturduğu açıktır. 
     "Türkiye'nin şartları" derken klasik jeopolitik durumumuz, şeriatçılık, bölücülük gibi unsurları kastetmiyorum. Bahsettiğim, bizdeki "bir nevi politikacı"dır. Küçük hesapların üzerine çıkamayanlar oy kaygısıyla gözlerini, gerektiğinde, gördüklerine bile kapayanlar bir takım tehlikeleri zamanında önlemeyenler vatan ve rejim üzerinde çok da hassas davranmayanlar.. Bunlar hep, Askerin şöyle veya böyle ikazıyla kendilerine gelmişlerdir. 
     "Bu nevi politikacılar" ne yazık ki Türkiye'de sık sık iktidardadırlar. Bu da Askerin, somut ölçülerle "fazla ağır" bulunan rolünün kaçınılmazlığını gözler önüne sermektedir. 
     
     Kemal Derviş'in Amerika'dan geldiği açıktır da Amerika'dan gönderildiği hususunda ciddi kimselerin ciddi ifadeleri vardır. Derviş - ki Dünya Bankasının bir yüksek memuruydu - Türkiye'nin başının fena halde sıkıştığı, dış borç ihtiyacıyla kıvrandığı, bunu sağlayabilecek çevreler nezdinde "sözünü tutma babında" fazla itibar sahibi bulunmadığı bir dönemde iktidar çarkına önemli bir dişli olarak sokulmuştur. 
     Şurası gerçektir ki iyi niyet mektubunun "istenilen şartlar"ı içermesinde o yol göstermiştir bunların, nihayet bu sefer, doğru dürüst uygulanmasına da o gözkulak olacaktır. Hububat fiyatlarının saptanmasındaki ısrarı bunun gereğidir. 
     
"Nanik yapma" meraklıları      Daha işin başında, henüz ilk üç beş dolar gelmişken görülmüştür ki "bir nevi politikacılar"ın hastalığı tedavi olmamıştır. Siyasi çıkar için çiftçiye - o da büyük çiftçiye - kesenin ağzını açma teşebbüsüne set çekilmek istenilince "Bizi IMF mi idare edecek ", "Bıktık karşımıza IMF dayatması çıkarılmasından" diye "demagoji korosu"na derhal malzeme sağlanmıştır. "Onun verdiği taban fiyatından ben 5 bin lira fazla vereceğim" sloganlı politikacılara alışık zümre "küçük hesap"ını hemen "milli bağımsızlık" kisvesine bürümüş ve ortalığa dökülmüştür. 
     İmzayı basarken "milli çıkar", imzanı tutmaya gelince "milli bağımsızlık" Yok mu, senden açıkgözü Elbette ki Türkiye'nin yönetiminde IMF'in bugünkü ağırlığı bağımsızlık ölçülerine göre fazladır. Ama "IMF'in komiseri"nden hiç şikayet hakkı bulunmayanlar, ona ülkeyi "mecbur etmiş" iktidarı oluşturanlardır. 
     Bunlar, o iktidarın yıldönümünü kutlayacak kadar pişkinler. 
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
