<DOC>
<DOCNO> 44629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/spo06.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul manzarası 
</HEADLINE>
<TEXT>

Futbolun başkenti İstanbul’un takımları haftayı firesiz kaparken, Karadeniz yine durgundu. Gaziantep’in kötü gidişi, Celal Doğan’ın 8 yıllık başkanlığına maloldu 
     TAMER BAĞLAN 

     2001 2002 sezonu toplu gösterimlerinde, 7. haftanın en başarılıları İstanbul yapımlarıydı. Başka bir deyişle, Galatasaray, İstanbulspor, Fenerbahçe ve Beşiktaş, Direklerarası’nın son oyunlarında perdeyi bol alkışla kapadı... 
     Türk Futbol Sahnesi’nin son yıllardaki lider firması Galatasaray, Nantes sonrası, Ankara öncesi "Bu sefer kaybedecekler" diye ümitlenenlerin bir kez daha heveslerini kursaklarında bıraktı. Oysa, UEFA Şampiyonu’ndan geriye yalnızca bir kaç yönetici ve oyuncu kalmıştı. Ne var ki, değişen fazla bir şey olmadı. Henüz sezon başı olmasına rağmen 24 futbolcunun forma giydiği Sarı - Kırmızılılar her iki ligde de doludizgin gidiyor. Eskisi gibi tat vermiyor’ düşüncesinde olanlar da kesinlikle yanılıyor. Abdürrahim Albayrak’ın tadına doyulmuyor... 
     
Kocaman adımlar      Lig öncesi, bir çok k hin tarafından düşecekler listesinde baş köşeye konulan İstanbulspor ise, Kocaman adımlarla zirvedeki yürüyüşüne devam ediyor. Mütevazı bir bütçeyle kurulan kadrosuna ve de en önemli zaafı gişe hasılatına rağmen, Boğalar büyük oynamaya devam edecek gibi görünüyor. Aykut Kocaman ise, daha şimdiden En iyi yönetmen’ dalında oscara aday gösteriliyor... 
     "Yönetmen" deyince ister istemez insanın aklına Fenerbahçe geliyor. Geçen sezonki kadrosundan hiç fire vermeyen, üstelik Denizli’nin istediği 5 oyuncu ile takviye edilen Kanarya’nın kötü oyunları, her türlü imk na rağmen h l sürüp gidiyor. Sevenleri, Avrupa sahnesinden çoktan umudu kesti, Söz aramızda, çokları zaten pek umut beslememişti bu sıralar üçüncü yıldızın derdine düşmüş bulunuyor. Fenerliler top yekün kötü gidişe "Dur " diyecek h l çaresi ararken, birileri h l içerideki İrlandalılar’la uğraşıyor... 
     
En mutlu hakem      Akaretler - Fulya - Dolmabahçe hattında ise, bu kez yüzler gülüyor. Son sürat hücum edip, ağır aksak geri dönerken yitirdiği puanlarla gözden düşme tehlikesi yaşayan Kara - Kartallar, sonbaharın ilk günlerinde aldıkları derin nefesle şimdilik rahatlamış görünüyor. Beşiktaş’ın iyiliğini isteyenler, güçlü bir rakibe karşı, duygusal bir hakemle alınan zaferin sarhoşluğa neden olmamasını diliyor... 
     Geçen hafta ilk golünü atan Malatyaspor, üçüncü Teknik Direktörü Ziya Doğan’la bu kez kazanmanın, ilk üç hafta Nereye böyle ’ denilen Antalyaspor ise ikinci Teknik Direktörü Hüseyin Kalpar’la Haftanın Takımı’ olmanın gururunu taşıyor. Sanırım en büyük hayal kırıklıklarını, 8 yıllık başkanını istifaya kadar götüren sonuçlar alan Gaziantepspor ve Karadeniz temsilcileri yaşıyor... 
     



 SPOR 



























</TEXT>
</DOC>
