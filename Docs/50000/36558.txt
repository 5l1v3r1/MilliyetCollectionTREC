<DOC>
<DOCNO> 36558 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yazar/toker.html </URL>
<DATE> 2001/08/11/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Laf kıtlığında... 
</HEADLINE>
<TEXT>

     Türkiye, Mesut Yılmaz'ın Başbakan Yardımcısı sıfatını taşıdığı Hükümet tarafından gerilmiş bir yay haline getirilmiş bulunsaydı da onun atacağı her ileri adım "ulusal güvenlik gerekçesiyle" kesilmiş olsaydı bu kavramın bugün tartışmaya açılması bir haklılık taşıyabilirdi. Ama eğer Hükümet Türkiye'yi gergin bir yay haline getirmişse bu gerginlik, ileri adımlar atılacağının değil, bir sosyal patlamanın hemen kapının önüne geldiğinin işaretidir. 
     Başbakan Yardımcısının inandırıcı olabilmek içinse "ulusal güvenlik sendromu" - okuyunuz Asker - tarafından engellenmiş "ileri adımlar"dan hiç olmazsa bir kaç örnek vermesi beklenirdi. Bu bekleyiş boşa çıktığı gibi Hükümetin Başı da böyle bir şey olmadığını açıklamıştır. O zaman akla şöyle bir ihtimal gelmektedir 
     Acaba Genelkurmayın bildirisinde "ülkenin bugünkü hali" diye sayılan ve üzerinde herkesin ittifak ettiği Ekonominin iflas durumuna gelmesi Ekonomiyi bu hale getirenler hakkında en ufak bir işlem yapılmaması Milli ve ahlaki değerlerin aşındırılması Soygun düzeninin adeta normal bir davranış haline gelmesi v.s. gibi hususların ortadan kaldırılması için Mesut Yılmaz'lı Hükümet "ileri adımlar" atacaktı da bunlar mı "ulusal güvenlik sendromu" - okuyunuz Asker - tarafından engellenmiştir 
     Bunun her hangi bir haklılığı veya inandırıcılığı olabilir mi 
     Yoksa bunlara engelleri Koalisyon partilerinde ve de özellikle ANAP'ın içinde, hele onun tepesinde mi aramak lazımdır 
     Sakın yeniden Genel Başkanlığa seçilen Yılmaz'ın bu, "Laf kıtlığında.." derirten çıkışı böyle bir aramayı önleme, konuyu değiştirme amaçı taşımasın 
     
"Doğal müttefikler"      Zira "ulusal güvenlik kavramı"nın tartışılması şimdiye kadar hep serbestçe yapılagelmiştir ve bunun delili de şu anda en yüksek bir tempoda yapılmakta oluşudur. ANAP Genel Başkanından "la " sesini alan "doğal müttefikler", adeta cephe halinde ve "demokrasi adına", ülke sorunları üzerinde memleketin sağlam kuvvetlerinin - okuyunuz Asker - söz hakkını sorgulamaya koyulmuşlardır. Hem de "Yılmaz'ın çıkışının altına imzamızı basarısız" diyecek bir tesanüt içinde.. 
     Zaten bu "doğal müttefikler", Cumhuriyetin ta başından bu yana ne zaman böyle bir çıkış olsa onun sahiplerinin - Terakkiperverler hareketi, Serbest Fırka, v.s. - yanında yer almışlardır. Şimdi, genelde "2. Cumhuriyetçiler" diye bilinmektedirler. 
     Her halde Yılmaz, bugünün akla gelebilecek "en az güncel konu"suna - ulusal güvenlik kavramı - güncel bir cila vurabilmek için onu "AB'ye girişimiz"e bağlamaktadır ama Hükümetin hazırladığı rapordaki bütün çekingenlikler Askerden değil, Koalisyonun MHP kanadından gelmiştir. Bunlar Mecliste ele alındığında "Asker talimatı" değil, MHP oyları geçerli olacaktır. 
     Kimse kimseyi, hele kamuoyunu yanıltmaya kalkışmasın. 
     
     Fakat Yılmaz'ın bu vesileyle yaptığı bir TV mülakatında "açıkladığı bir husus" var ki "Parti mi, demokratik bir toplum hareketi mi " önceliğine cevap arayanlar ondan ilham alacaklardır Seçim, Nisan 2004'te 
     
Yarın ...asmalar budayalım 








Avrupa ve 'güvenlik' 


Yaşam dersleri 


Önce Meclis'e bakalım 


Asker askerliğini, sivil sivilliğini bilecek 


Atanmışla seçilmiş İtilmiş'le Kakılmış 


Öğretmen atamaları ne zaman yapılacak 


Zihniyet meselesi 


Merkez Bankası 


Şeriatçı değilim desem inanır mısınız 


Mesut Yılmaz'ın dünü, bugünü, ya yarını 


Solda tarihi buluşma 


Guru Terim 5 Kasım'da karşımızda 


Babanızla nasılsınız Kadın mısınız 


Artık kapkaç gaspın içine giriyor 


Laf kıtlığında... 


Şimdiki kızlar harika 


</TEXT>
</DOC>
