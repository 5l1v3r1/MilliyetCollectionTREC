<DOC>
<DOCNO> 8444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/dunya/tur.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Tecavüzcü Sırplara hapis      GÜVEN ÖZALP Brüksel 

     Uluslararası Savaş Suçları Mahkemesi USSM , üç Bosnalı Sırp komutanı, 1992'de Müslüman kadınlara tecavüz ve işkence etmekten suçlu buldu. Mahkeme aldığı kararla tecavüzü inasnlığa karşı işlenmiş suçlar kategorisine sokmuş oldu. 
     Bosna - Hersek'teki savaşın ilk aylarında Foca kasabasında meydana gelen tecavüz olaylarını değerlendiren USSM, kadınları seks kölesi olarak kullandıklarına kanaat getirdiği sanıklardan 40 yaşındaki Dragoljub Kunaraç'ı işkence ve çok sayıda tecavüzden 28 yıl, 39 yaşındaki Radomir Kovaç'ı 20 yıl ve yine 39 yaşındaki Zoran Vukoviç'i de 12 yıl hapis cezasına çarptırdı. 
     
Mekke’de kaza 20 yaralı      Hac ziyareti için Suudi Arabistan’a gelen ve Arafat’ı gezmek isteyen Balıkesirli hacı adaylarının bulunduğu otobüs, dün Mekke’de bir otobüsle çarpıştı. Yaralanan 20 yolcu Mekke’deki Ecyad ve Nur hastanelerine getirildi. 17 kişi taburcu edilirken, Nuriye Ayaz, Meliha Sevik ve İbrahim Özcan’ın tedavisi sürüyor. Yine dün K be’nin ikinci katına çıkan yürüyen merdivenlerde aşırı kalabalıktan meydana gelen izdihamda üç Türk hacı adayı hafif yaralandı. OKTAY ANKIN 
     


 DÜNYA 












</TEXT>
</DOC>
