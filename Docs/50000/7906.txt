<DOC>
<DOCNO> 7906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/dunya/dun02.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Gorbi Putin’e danışman oldu 
</HEADLINE>
<TEXT>

     MİNE G. KIRIKKANAT Paris 

     Kurucu başkanı olduğu "Green Cross International" Uluslararası Yeşil Haç Vakfı’nın Lyon şubesini açmak üzere Fransa’ya gelen Mihail Gorbaçov, Paris’te Avrupa Basın Kulübü üyesi gazetecilerle bir söyleşi yaptı. Aralarında Türk basınından yalnızca Milliyet temsilcisinin yer aldığı sohbet toplantısında, Gorbaçov, Rusya Devlet Başkanı Vladimir Putin’e danışmanlık yaptığını itiraf etti. Gorbaçov, "Putin’in isteği üzerine görüştük. Deneyimlerimden yararlanmak istediğini belirtti. Özellikle dış politika ve basınla ilişkilerde kendisine danışmanlık yapıyorum" dedi. 
     "Milliyet’i ziyaret etmiştim, iyi tanıyorum" diyen Gorbaçov, Türkiye için "Rusya ile Türkiye, sorunları ve insanları birbirine çok benzeyen iki ülke. Türklerin ilgisi beni çok şaşırtmıştı. Türkiye’de kendimi her yerde olduğumdan daha ünlü hissetmiştim. Hele, Kapalı Çarşı’da yaşadığım saatleri hiç unutamayacağım" şeklinde övücü ifadeler kullandı. 
     Gorbaçov, Putin’in bundan sonra ne yapacağını, Rusya’nın geleceğini nasıl tasarladığını soran gazetecilere şu karşılığı verdi "Putin’in ne yapacağını ben de merak ediyorum. Putin, iyi yetişmiş, hırslı ve yetenekli ama ekibi profesyonel değil. Bana başvurması bu yüzden." 
     
Bush tam Teksas kovboyu      Sohbet sırasında ABD’nin yeni Başkanı George W.Bush hakkındaki görüşlerini de açıklayan Gorbaçov "Babası, harekete geçmeden önce düşünürdü, oğlu hareket ettikten sonra düşünüyor. ABD, silahlanma ve askeri operasyonlar konusunda dünyayla alay ediyor, Biz yapalım, bakalım ne olacak ’ diye eğleniyor. Bunu sürdürürlerse, sonuçları çok vahim olur ve silahlanma yarışı yeniden başlar" diye uyarıda bulundu. 
     
     


 DÜNYA 












</TEXT>
</DOC>
