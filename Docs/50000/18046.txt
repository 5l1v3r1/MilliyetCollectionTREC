<DOC>
<DOCNO> 18046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sontur09.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafkas kökenliler Çeçen eylemine kızdı 
</HEADLINE>
<TEXT>

     Kafkas Vakfı Kayseri Şube Başkanı Mükremin Öner, Türkiye'ye zarar verecek her türlü eylemin karşısında olduklarını belirterek, ''herkes aklına geleni yapmamalı'' dedi. 
     Öner, yaptığı açıklamada, vakıf olarak her türlü şiddet olayının karşısında olduklarını, İstanbul Swissotel'deki baskının ''amacı insan öldürmek, zarar vermek olmasa bile'' şiddet kullanıldığı için tasvip edilemeyeceğini bildirdi. 
     ''Çeçenistan davasına'' bütün Kafkas kökenli vatandaşların canı gönülden destek verdiğini anlatan Öner, ''Ancak, kaş yaparken göz çıkarmayalım. Bizler Türkiye'ye zarar verecek her türlü eylemin karşısındayız. Herkes aklına geleni yapmamalı. Bunun dikkate alınmasını, tüm Kafkas kökenli vatandaşlarımızın sağduyulu davranmalarını istiyoruz'' dedi. 
     Öner, ''Rus turistlerin korkmasına gerek yok. Huzur içinde Türkiye'de tatil yapabilirler'' diye konuştu. 
     







</TEXT>
</DOC>
