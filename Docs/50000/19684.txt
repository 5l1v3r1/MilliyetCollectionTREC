<DOC>
<DOCNO> 19684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/cemal.html </URL>
<DATE> 2001/05/05/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kemal Derviş'in eğilimi DSP ama... 
</HEADLINE>
<TEXT>

     Kemal Derviş'in siyasete gireceği konusunda artık kimsenin kuşkusu yok. Şimdilik karşılığı belirsiz olan iki soru var 
     Siyasete nasıl girecek 
     Yeni bir partiyle mi Yoksa mevcut sol partilerden birine katılarak mı 
     Ve nasıl bir zamanlamayla 
     Bu konularda Kemal Derviş henüz kesin kararını verebilmiş değil. Ne yapacağını kafasında evirip çevirmeye devam ediyor. Vakit buldukça nabız yoklayıp sesli düşündüğü anlaşılıyor. 
     Farklı telkinler söz konusu. 
     Kimileri, mevcut partilerden hiçbirine rağbet etmeyip yeni bir siyasal hareket yaratmasını söylüyor Derviş'e. 
     Kimileri tümüyle farklı düşüncede. Yeni bir parti kurmanın Türkiye koşullarında birçok açıdan güç olduğunu, o yüzden mevcut sol partilerden birine girerek politikaya atılmasının doğru olacağını savunuyor. 
     Peki, Derviş ne düşünüyor 
     Benim duyumlarımdan şöyle bir tablo ortaya çıkmakta 
     Yeni bir parti kurmanın zorluğunu Derviş de görüyor. Hem para hem zaman açısından yepyeni bir siyasi hareket yaratmanın hiç de kolay olmadığı kanısında. 
     Güçlük konusunda Derviş'e, sonu hayal kırıklığıyla biten ve kısa adı YDH olan Yeni Demokrasi Hareketi'ni örnek olarak gösterenler var. 
     Bu durumda alternatif belli 
     Bir partiye katılmak... 
     Ama hangisine 
     Bugün için Kemal Derviş'in eğilimi, öyle anlaşılıyor ki, DSP'ye katılarak siyasete adımını atmak... Derviş'te ibre, Ecevitler'in DSP'sini gösteriyor. 
     Ancak, demin de belirttiğim gibi Derviş bu konuda henüz kesin kararını vermiş, daha doğrusu verebilmiş değil. 
     Kimileri, Derviş'e daha böyle bir karar için erken olduğunu, opsiyonlarını şimdilik açık bırakması gerektiğini telkin etmeye devam ediyorlar. 
     Son bir soru 
     Derviş'in bu kadar çok siyaset konuşması doğru mu Özellikle büyük iş dünyasında ve bazı akademik çevrelerde Derviş'in bu kadar çok siyaset konuşmasının zamansızlığına işaret edenlerin sayısı az değil. 
     Kemal Derviş ve siyaset konulu yazım daha uzayabilirdi. Ancak aşağıda bir açıklama var, Tansu Çiller'den. Ona yer açmak için yazımı kısa kesiyorum. 
     
Çiller'in açıklaması...      "Milliyet gazetesinin 3 Mayıs 2001 tarihli nüshasında yayımlanan Mesut Yılmaz'ın inandırıcı olabilmesi başlıklı köşe yazınızda, Sayın Yılmaz ve benim birbirimizi Yüce Divan silahı ile vurmaya çalıştığımız ve sonuçta birbirimizi karşılıklı olarak akladığımız iddia edilmiştir. 
     Her şeyden önce, Anayasa'nın 100. maddesinde yer alan Meclis soruşturması yolunu bir silah olarak kullandığım iddiasını kabul etmiyorum. Ben hiç kimseye karşı böyle bir savaş başlatmadım. 
     İkincisi, Sayın Yılmaz ve başka siyasetçiler hakkındaki Meclis soruşturmalarında, hiçbir milletvekilimize suçlama ya da aklama yönünde herhangi bir baskı veya telkinde bulunmadım. 
     Hakkımda yapılan Meclis soruşturmalarına gelince malvarlığı ve örtülü ödenek konularındaki soruşturmalar dahil, sadece Meclis kararıyla değil, aynı zamanda bağımsız yargının verdiği kararlarla aklandım. Şimdi bu kararları tek tek bilginize sunuyorum. 
     1 Bana isnat edilen 'haksız mal edinme ve gerçeğe aykırı bildirimde bulunma' suçlarına iştirak ettiği iddiasıyla eşim Özer Çiller hakkında 3 ayrı dava açılmış, bu davaların hepsi beraat kararıyla sonuçlanmış ve verilen kararlar Yargıtay'ca onanarak kesinleşmiştir. 
     Benimle birlikte bu suçları işlediği iddia edilen eşim Özer Çiller bu suçlardan beraat ettiğine göre, söz konusu kararların benim yönümden de, beraat kararı niteliğinde birer kesin hüküm oluşturduğu açıktır. 
     2 Örtülü Ödenek konusunda, Başbakanlığı 55 milyar lira zarara uğrattığım iddiasıyla Başbakanlık tarafından aleyhimde tazminat davası açılmış, bu dava Ankara 29. Asliye Hukuk Mahkemesi'nin kararı ile reddedilmiş, karar Yargıtay'ca onanarak kesinleşmiştir. 
     Özetle, Sayın Yılmaz'dan ve diğer siyasetçilerden farklı olarak, tarafıma yöneltilen suçlamalardan, sadece Meclis kararıyla değil, bağımsız yargı kararlarıyla aklanmış durumdayım. 
     Bilindiği üzere, yargı kararı kesinleşmiş herhangi bir iddia hakkında Meclis'teki aklama Anayasa gereğidir. Aksi ise Anayasa ihlalidir. Yani, Meclis'te bizi aklayan parmaklar, bağımsız yargı kararı nedeniyle zorunlu olarak kalkmıştır. 
     Son olarak, Anayasa'nın 83. ve 200. maddelerinin değiştirilmesi ve bu suretle milletvekillerine ve başbakanlara bakanlara sağlanan dokunulmazlıkların kaldırılması yönünde, gerek şahsen ve gerekse DYP grubu olarak bugüne kadar her türlü çabayı gösterdiğimizi de hatırlatmak isterim. 
     Bu açıklamamı köşenizde aynen yayınlamanızı diler, en iyi dileklerimi sunarım. 
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
