<DOC>
<DOCNO> 36326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/siyaset/siy05.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli, Yılmaz’ı asker’ gibi eleştirdi 
</HEADLINE>
<TEXT>

     ÖNDER YILMAZ Ankara 

     MHP lideri Devlet Bahçeli, ulusal güvenlik kavramını tartışmaya açarak Türk Silahlı Kuvvetleri ile karşı karşıya gelen ANAP lideri Mesut Yılmaz’ı DYP Genel Başkanı Tansu Çiller’e benzetti. 
     Bahçeli, kurmaylarıyla yaptığı değerlendirmede Yılmaz’ın ulusal güvenlik kavramını tartışmaya açmasını sorumlu bir davranış olarak görmediğini dile getirirken, Çiller benzetmesini şu sözlerle ifade etti 
     "Çiller 1995’te Gümrük Birliği’ni kendi siyasi geleceği için kullandı. Şimdi Yılmaz, kendisi ve partisinin siyasi inişini durdurmak için AB’ye sarılıyor. Bunu yaparken bazı kesimlerden oy alacağını hesaplıyor. Çift taraflı imzalanan Gümrük Birliği Anlaşması’nın Türkiye’ye neye mal olduğunu gördük. Şimdi AB’yi de siyasi amaçlar için kullanmak milli hassasiyetleri tartışmaya açmak kimseye fayda getirmeyecek." 
     Yılmaz’ın geçmişte "AB’nin yolu Diyarbakır’dan geçer" sözlerinin de gündeme geldiği değerlendirmede Bahçeli, "Yılmaz AB’ye yaklaşımıyla aydın kesimin oylarını ve desteğini almaya çaba harcıyor" dedi. Bahçeli, Yılmaz’ın başlattığı tartışmanın zamanını ve mek nını da yanlış bulurken, "Eğer tartışılacaksa, tartışılması gereken kurumlar belli. Bu kurumlarda tartışılır, daha sonra karar verilirse kamuoyuna açıklanır" diye konuştu. 
     



 SİYASET 















</TEXT>
</DOC>
