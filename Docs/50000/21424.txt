<DOC>
<DOCNO> 21424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sontur11.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarhoş şoför trene sellektör yaptı, sonra çarptı, ölümden kurtuldu... 
</HEADLINE>
<TEXT>

     Kayseri'de, aşırı miktarda alkol alan sürücü, yanlışlıkla çıktığı rayların üzerinde giderken karşı yönden gelen yolcu trenine, yol vermesi için sellektör yapınca otomobili hurdaya döndü. 
     Kocasinan İlçesi'ne bağlı Gömeç Köyü yakınlarındaki Yeşilgöl Gazinosu'na gece eğlenmek için giden Yılmaz Çelik 33 , aşırı miktarda alkol aldıktan sonra 38 FH 643 plakalı otomobiliyle yola çıktı. 
     Kayseri-Sivas karayolu yerine, şaşırarak demiryolu üzerine çıkan ve kısa bir süre giden Yılmaz Çelik, otomobilin farlarıyla sellektör yaparak Kazım Güzel yönetimindeki yolcu treninden kendisine yol vermesini istedi. Trenin durmadığını gören Çelik, son anda otomobilden inerek canını kurtardı ancak araç hurdaya döndü. 
     Çelik ifadesinde, olay sırasında alkollü olduğunu belirterek, ''demiryolu üzerinde gittiğimi bilmiyordum. Otomobilim durunca üzerime trenin geldiğini görüp aşağıya inip canımı kurtardım'' dedi. 
     
     
     






</TEXT>
</DOC>
