<DOC>
<DOCNO> 49729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/spor/spo02.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hadef 100. gol 
</HEADLINE>
<TEXT>

Sarı-Lacivertliler, Şampiyonlar Ligi’ndeki son maçında, Barcelona önüne para ve prestij için çıkacak. İspanyolların sahaya yedekleri sürmesi bekleniyor 
     FENERBAHÇE büyük hayal kırıklığı yaşadığı Şampiyonlar Ligi’ni bugün Barcelona ile yapacağı maçla noktalayacak. Sarı - Lacivertliler, sonucun iki takımı da etkilemeyeceği maça prestij ve UEFA’dan alacakları prim için çıkacaklar. Avrupa Kupaları’nda bugüne kadar 99 gol kaydeden Fenerbahçe, Barcelona karşısında da bu sevinci yaşarsa, "dalya" diyecek. 
     İKİNCİ turu garantileyen Barcelona’nın, haftasonu oynayacağı Real Madrid maçını düşünerek aslarını dinlendireceği belirtildi. Dün Barcelona’ya giden ve akşam saatlerinde Nou Camp Stadı’nda son çalışmasını yapan Fenerbahçe’de ise Ogün ve Revivo İstanbul’da bırakılırken, Mirkovic kadroya alındı. Grubunda puansız olan Fenerbahçe maçı eğer üç farklı kaybederse, Şampiyonlar Ligi tarihindeki en kötü takım olacak. 
     
F GRUBU TAKIMLAR O G B M A Y P Barcelona 5 4 0 1 11 5 12 B.Leverkusen 5 4 0 1 8 5 12 O.Lyon 5 2 0 3 6 7 6 FENERBAHÇE 5 0 0 5 3 11 0      
     PROGRAM Barcelona - Fenerbahçe, B.Leverkusen - O.Lyon 
     
Avrupa karnesi BARCELONA O G B M A Y Avrupa Kupası 336 179 75 82 672 375 Şampiyonlar Ligi 55 27 14 14 116 78 FENERBAHÇE O G B M A Y Avrupa Kupası 97 30 13 54 99 169 Şampiyonlar Ligi 11 2 1 8 6 17      
     Fenerbahçe bugüne kadar İspanyol takımlarıyla iki kez eşleşti. 1995 - 96 sezonunda UEFA Kupası ilk turunda Real Betis’e, 1 - 2, 0 - 2’lik sonuçlarla elendi. Sarı - Lacivertliler Barcelona’ya ilk maçta da 3 - 0 yenilmişti. 
     Galibiyetleri Galatasaray, Beşiktaş, Trabzon, Eskişehir, Ankaragücü, Göztepe aldı. 
     
Balic moral verdi      Fenerbahçe, kafilesini Barcelona’da Balic karşıladı. Boşnak futbolcu eski takım arkadaşlarıyla hasret giderirken, Fenerbahçe’nin aldığı sonuçlara şaşırdığı ve güçlü kadrosuyla Ligi şampiyon bitireceğini söyledi. Balic, Real Madrid yönetimi izin verdiği taktirde Rayo Vallecano’ya kiralık gideceğini de açıkladı. Bu arada yönetim Nou Camp Stadı’nı inceleyip, Şükrü Saracoğlu’nun yenilenmesinde fikir üretmesi için mimar Adnan Aksu’yu da Barcelona’ya getirdi. n Fotoğraflar Yusuf Dursun 
     
Denizli prestij arıyor      FENERBAHÇE Teknik Direktörü Mustafa Denizli, "Şampiyonlar Ligi’nde hiçbir şansımız yok, bunu biliyoruz. Bu maç psikolojik açıdan, prestij açısından, maddi açıdan değer taşıyor. Barcelona galibiyeti, benim için Gaziantep galibiyetinden daha önemli " dedi. Hemoroidinden operasyon geçiren Oktay ile sakatlıkları süren Uche ve Abdullah’ın durumu maçtan önce belli olacak. 
     
Revivo’dan iyi haber      PROFESÖR Ömer Taşer tarafından kontrolden geçen Revivo’nun dizindeki probleminin sanıldığı kadar büyük olmadığı, ameliyat gerektirmediği ve 7 hafta içinde oynayabileceği açıklandı. Yönetici Ünal Uzun’un eniştesi Adil Tekdal Antalya’da toprağa verilirken, Mehmet Karasu’nun kayınpederi Ersel Gülbay’ın cenazesi de bugün Altunizade Camii’ndeki öğle namazından sonra defnedilecek. 
     



 SPOR 























</TEXT>
</DOC>
