<DOC>
<DOCNO> 5748 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yasam/yas11.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa’ya savaş açtı 
</HEADLINE>
<TEXT>

Fransız Konsolosluğu’nun silahlı saldırganı mahkemede slogan attı "Kahrolası Fransa’yı mermi manyağı yapacağım" 
     ÇAĞLAR ÇAĞATAY, HALUK ATALAY İstanbul 

     Fransa’nın İstanbul Başkonsolosluğu’na 6 el ateş ettikten sonra yakalanan Fevzi Özçelik 22 , dün çıkarıldığı mahkemece tutuklandı. Terörle Mücadele Şube Müdürlüğü’nce sorgulanan Özçelik’in yasadışı örgütlerle bir bağlantısı bulunamadı. Kendisinin kimsenin azmettirmediğini söyleyen Özçelik ifadesinde şöyle dedi "Olay akşamı televizyon izliyordum. Ermeni Soykırım Yasası’nın kabul edilmesiyle ilgili bir program vardı. Alkolde almıştım. Hırslanıp konsolosluğa 6 el ateş ettim. Olay yerinde yakalandım" 
     Fevzi Özçelik ateş etmek ve Ateşli Silahlar Kanunu’na muhalefet suçlarıyla tutuklandı. Bayrampaşa Cezaevi’ne götürülmek üzere Adliye’den çıkarılan Özçelik, slogan atmayı da ihmal etmedi "Kahrolsun Fransa... Fransa’yı da, konsolosluğu da mermi manyağı yapacağım" 
     
     


 YAŞAM 



























</TEXT>
</DOC>
