<DOC>
<DOCNO> 34084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/spor/yguv.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen ve medya 
</HEADLINE>
<TEXT>

     Ters Köşe ERCAN GÜVEN 

     Zaten hep böyle olmuştur. Sergen için asla tek yazı yazamazsınız... Önceki hafta, "Sergen’in bir takımda istikrarla oynaması mümkün değildir" derken, kalbinin kırık olacağını söylemiştim, hasta değil... 
     13 numaralı formanın uğurundan mı nedir, daha sezon başlamadan malulen emekli ettiler Sergen’i... 
     Gerçi, kalbinde ritm bozukluğu var mı yok mu, kesinleşmedi ama, yazılanlara bakılırsa, doktorlar bir dizi yasak koymuşlar ünlü futbolcuya... 
     Düzensiz yaşamak yok. Gece hayatı yasak. Yorulmayacaksın. Kendine iyi bakacaksın... 
     Ama futbol oynayabilirsin .. 
     Buyurun bakalım... 
     "Kalbi hasta mı, değil mi gibi son derece somut bir konu bile içinden çıkılmaz boyutlara ulaştı yine. 
     Aslında, ülkemiz sosyoekonomik gerçeğinin "senaryolaştırılmış" hali bu 
     
     Yetenekli genç, "zor yaşam koşullarından futbol ile kurtulur. 
     O artık Dünyaya "ekran çerçeveli gözlüklerle" bakan herkesin sevgilisi olmuştur. 
     Bu arada, sınıf atlamanın kestirme yolunu "içgüdüsel olarak" bilen genç kızlarımız tarafından yorulmuştur. 
     Şiddetli bir ekonomik krizin pençesine düştüğü günlerde, kalbinin teklediğini öğrense de, aynen "geçinebilmek için böbreğini satan çaresiz insanlar" gibi hayatını riske ederek futbol oynamaya çalışmaktadır... 
     
     Evet, öykünün son paragrafı, şayet Sergen’in dediği gibi doğru değilse ve kalbi taş gibiyse, bu da "ülkemizin gerçeklerinden biridir" ve toplumsal çürümeyle birlikte medyamızın, sıcak ve nemli yaz günlerinde haber üretmek için geldiği düzeyi gösterir. 
     Doğrusu, eğrisinden beter... 
     Belli ki, daha çok konuşulacak, yazılacak, yazacağız. 
     Dedik ya, "Sergen için tek yazı yazmak asla mümkün değildir"... 
     Baksanıza, kardiyologlar bile tek rapor yazamıyor... 
     
Daum takiyyeci mi      Taktık Daum’a... 
     Ne söylese, altında buzağı ne yapsa içinde hinlik arıyoruz... 
     Ali Eren, yılda bir milyon dolara İtalya ikinci ligindeki Cenova’ya gidince kulaklarına inanamayıp kutlama için şampanya açtırıyor... 
     Ali Eren diyor ki 
     "O dışından sevinmiş gibi görünmüştür, içi kan ağlıyordur". 
     Taktık ki, çok fena... 
     "Önce futbolcuların alacakları ödensin" kankalığının, aslında mecburiyetten kaynaklandığını düşünüyoruz 
     "Ben anlamam arkadaş, önce benim paramı vereceksiniz " mi diyecekti yani .. " 
     Daum şimdi yeni bir slogan buldu Beşiktaş’a... 
     Daha doğrusu eski sloganı restore etti ve taraftarın "Beşiktaş bizi diskoya götür" diye bağıracağını söyledi. 
     "Niye kütüphane demedi .. Bu adamın gençliği nereye çekeceği belli..." 
     İnanmıyoruz, güvenmiyoruz, art niyet ve takıyye arıyoruz... 
     O kadar ki, adam çıkıp "Beşiktaş’ın şampiyon olması mucize" diyor, "Hayır" diyoruz 
     "Rakiplerini kandırmak için söylüyor"... 
     Böyle giderse Daum hepimizi birden Bakırköy’e götürecek... 
     Artık "Amatem"e mi olur, "H 1"e mi, onu bilemem. 
     
     Hangisi tehlikeli 
     "Çapraz Ateşöde Mehmet Yurdadön’e sormuşlar, "sıcak ve rutubetli havada jogging yapmak telikeli mi " diye. Atletizm Federasyonu Başkanı olması hasebiyle Yurdadön, koşarak yapılan egzersizi koruyacak ya, yapıştırmış yanıtı "Yüzme daha tehlikeli"... 
     Burası Türkiye eğer bir gurme’ye sorsaydınız, "bu sıcakta yemek yemek tehlikeli mi " diye, o da "mutfakta yemek pişirmek daha riskli" diyebilirdi. 
     Enis Öksüz’e göre "İMEFE", Kemal Derviş’e göre "elense" yaşamsal tehlike... 
     Evet, Türk Sporu’nun en büyük atletlerinden Yurdadön, atletizm sporunu cansiparane korumuş korumasına ama, sonunda bir gaf yapmış. 
     "Benim de kalbimde pil var" ... 
     Konu sarpa sarıyor... 
     Yeni soru, "atletizm kalbi mahveder mi " 
     
Alkışlar ve sorular      Gerçi burası Ters Köşe ama, "Sezar’ın hakkı Sezar’a"... 
     Fatih Altaylı’nın önerisinden eyleme dönüşen Galatasaray - Fenerbahçe el sıkışması, bence, henüz başlamayan sezonun en büyük olayı. 
     Çünkü, yönetimdekilerin, "sorumluluklarını yüklendikleri insanların muhalefetine karşın" onlar için iş yapmaları pek rastlanan bir şey değil ülkemizde. 
     Eyyamdan, reklamdan, reyting kaygısından uzak, fair play adına yapılan bir girişimin hak ettiği sadece alkıştır. 
     Fenerbahçe’den beklenen ise aynı nezaketle karşılıktır. 
     Unutmayın, bir Avrupa Kupası’ndaki galibiyetten sonra yapılan sokak kutlamalarında, maganda kurşununa şehit giden vatandaş için, "keşke galip gelmeseydik de ölmeseydi" diyebilen Fatih Terim’i de görmüştük. 
     Görmüş de, neden Avrupa’nın onu bu kadar benimsediğini bir türlü anlayamamıştık... 
     Neyse... Benim ilgimi çeken şu 
     Her sezon işler alevlendiğinde, ters yüz beyanatlar veren yöneticileri haklı olarak "kışkırtıcılıkla" suçlayan medyamız, Fanatik’in "cuk oturan" başlığı ile bu "gerçek kutsal ittifakı" neden "sanal" olanlar kadar değerli bulmadı acaba .. 
     Yoksa, medyada amigolar mı var .. 
     Amigolar var da, "barışık" şartlarda "esprisiz" kalacaklarını mı anladılar .. 
     Sorular... Sorular... 
     
Hadi Jardel      Jardel’in 28 milyon dolara alındığını boş verdik, 9 - 10 milyona bir yerlere imza atsa diye gözünün içine bakıyoruz. 
     Ama o, Samba yapıyor... Masaya oturup, zampara damat gibi imza atmadan kaçıyor. 
     Valencia 12,5 milyon dolar vermiş. Hani, "Jardel’siz olmaz" diyen Porto vardı ya, o da 9 milyon dolar... 
     Olsun... At imzayı... At hadi... 
     Uyanık... Biliyor ki takımın alacakları ancak bu imza ile ödenir, son bir teklik daha tırtıklamaya çalışıyor. 
     Ama görür o... Yönetimde konuşmuşlar... Yolu İstanbul’a düşerse camları sildireceklermiş. 
     Yapabilirlerse, önce yöneticilerin gözlük camlarından başlatsınlar... 
     
Tercih      Serdar Bilgili "Allah Galatasaray’ın durumuna düşürmesin" demiş... 
     Tercih meselesi... Kimileri hem borçlu, hem de kupasız olmayı sevebilir. 
     
Ağaç ve adam      Desteklediği Ateş Ünal Erzen başkanlık seçimini kaybedince Galatasaray’ı Mehmet Ali Yılmaz’sız Trabzonspor’a çevirmeye çalışan Cem Uzan, 5 milyon dolarlık teminat mektubunu icraya koyarak, Cansun’un evini boşalttı. Çok etkili bir intikam yöntemi doğrusu.. 
     Ben Cansun ve yönetim kurulunun koltuklarına taze dikilmiş çimen koyup, üzerine yumurta kıracağını sanmıştım... 
     
Zinde kuvvet spor      Ve Oktay da Fenerbahçe ile anlaştığında, başladığımız yere döndük. 
     Artık Türk futbol piyasasında Jet - pa’nın ve Fadıl Akgündüz’ün yarattığı "el parasıyla ağalık" sendromlu "bulanık" devir tamamen geride kaldı. 
     Spor, zinde bünyesine borçlu bunu. 
     Aynı şey, finans ve bankacılık sektöründe olunca, temizlik bir kuşak sürüyor, artan kirler, yeni nesillere enflasyon, borç, kriz, sefalet şeklinde miras kalıyor. 
     
Alo Galatasaray      Gece uykunuz mu kaçtı .. Soğuk ve boş yatağınızda dönüp durmak, canınıza tak mı etti .. Arayın 900’lü numaralarımızı, içinizi sıcacık bir duygu sarsın... Ümit Karan size son golünü nasıl attığını anlatacak. Canlı... 
     Komple servis 2 milyon liradır. " 
     



 SPOR 
























</TEXT>
</DOC>
