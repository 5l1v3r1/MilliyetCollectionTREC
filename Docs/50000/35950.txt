<DOC>
<DOCNO> 35950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/ekonomi/eko07.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce uzlaşma sonra hedef 
</HEADLINE>
<TEXT>

Merkez Bankası, enflasyon hedeflemesine geçmek için öncelikle toplumsal uzlaşma sağlanmasına çalışacak 
     REUTERS 

     Merkez Bankası Başkan Yardımcısı Şükrü Binay, başarılı bir enflasyon hedeflenmesinin gerekli şartının toplumsal bir uzlaşmanın sağlanması olduğunu söyledi. 
     Binay, "Ekim ayında bütçenin Meclis’e sunuluşunda, enflasyon hedefini açıklamak zorundayız" diyerek, enflasyon hedeflemesinin ön koşullarını şöyle açıkladı 
     
     Sekiz koşul var 
     1- Maliye politikasının uzun vadeli sürdürülebilirliğinden tam anlamıyla emin olmak. 
     2- Kısa vadeli faizlerden en az etkilenecek derecede sağlıklı bir bankacılık sektörü olmalı. Kısa vadeli faizleri artırdığı zaman bankacılık sektörünün çökmemesi lazım. 
     3- Piyasadaki kısa vadeli araçların oranı yüzde 10’un altına inmeli. 
     4- Kurdaki hareketliliğin olumsuz etkisini engelleyecek bir ekonomik yapı olmalı. Bu vadeli işlemler piyasasının faaliyete geçmesi ve bankaların kur riskini rasyonel yönetmesine bağlı. 
     5- Kamu bilanço şeffaflığı ile hesap verebilir hale getirilmeli. 
     6- Merkez Bankası’nın para politikası araçlarına tam anlamı ile hakim olup para arzını kontrol edebilmesi lazım. 
     7- Yatırımlar özel sektör tarafından yapılmalı, yabancı sermaye girişi önemli oranda artmalı. 
     8- Kredibiliteyi güçlendirici bir iletişim politikası sürdürülmeli." 
     
     
     



 EKONOMİ 






















</TEXT>
</DOC>
