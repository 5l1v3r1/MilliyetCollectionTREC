<DOC>
<DOCNO> 30071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/yazar/cankat.html </URL>
<DATE> 2001/07/03/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Dürüst olunca da laf ederler 
</HEADLINE>
<TEXT>

     CHP’nin eski Genel Sekreteri Yiğit Gülöksüz güvenilir, namuslu, çalışkan bir insandır. Alınmayacağını umarak, işini ne kadar cidd ye aldığını, dürüstlüğünü gösteriyor bu söylenenler Ankara’da konuşulanları aktaracağım. Bir arkadaşımdan dinledim. Erdal İnönü, Gülöksüz’ü kurulacak yeni partinin tüzüğünü hazırlamakla görevlendirilmiş. 
     Erdal Bey, Yiğit Bey’i çok sever. Başbakan Yardımcısı olduğu dönemde onu Toplu Konut İdaresi’nin başına getirmişti. Ancak Cumhurbaşkanı Özal atamayı bir türlü imzalamıyordu. Galiba 6 ay filan bekletti. Özal, sonradan, niçin tereddüt ettiğini şöyle anlattı "Ben Yiğit’i Planlama’dan tanırım. Çok dürüst ve işini iyi yapan bir bürokrattı. Şimdi Toplu Konut’un başına gelince, üç dört ay durum değerlendirmesi yapar sonra bir sempozyum düzenler. Bu da bir altı ayını alır. Sonuçları değerlendirmek için de koy bir altı ay. Bir altı ay da kurmaylarıyla fikir alışverişinde bulunur. Yani çalışmaları iki seneden önce sonuç vermez..." 
     Erdal Bey işi geciktirmek için bahane buldu, demeye getiriyorlar, ama Yiğit Bey ne yapsın Bu zamanda böyle lekesiz kalmanın başka çaresi yok ki 
     
Saksonya’nın uğursuzluğu      Haslet Soyöz ile arkadaşları Beyoğlu’-ndaki Saki meyhanesinde Almanya’nın Türk kökenli Milletvekili Cem Özdemir’e rastladılar. Uzaktan kadehler kalktı, sonra masalar birleştirildi, sohbet başladı. Hannover’in adını hatırlamaya çalışırken, Haslet "Hani Aşağı Saksonya’nın başkenti..." deyince, Özdemir gülmeye başladı. Sonra da niye güldüğünü anlattı 
     Berlin’de, Türk nüfusa hitap eden, gençler anadillerini unutmasın diye 24 saat Türkçe yayın yapan Metropol FM diye bir istasyon açıldı. Ancak daha ilk gün, haberleri okuyan spikerin başına büyük bir talihsizlik geldi. Aşağı Saksonya diyeceğine, Aşağı Soksanya deyiverdi... Berlin günlerce bu espriyle çalkalandı. 
     Bu Saksonya’da bir uğursuzluk var demek ki. Yıllarca önce, TRT’-nin çok sevilen, başarılı bir spikerinin de başına aynı kaza gelmişti. 
     
Gay, gey derken...      Yirmi yıldır Almanya’da işçi olarak çalışıyordu. Bir gün Göçmen Bürosu’-na müracaat etti 
     Türkiye’ye kesin dönüş yapmaya karar verdim. 
     Bırak şimdi şakayı, dedi görevli. Herkes Almanya’da çalışmak için sırada bekliyor. Senin vatandaşlığın var, işin var... Ne oldu, hayırdır 
     Hep bu homoseksüeller yüzünden... 
     Homoseksüeller mi Rahatsız eden olduysa, niye polise gitmedin 
     Yok, Allah için rahatsız eden yok. 
     Ee, sıkıntın ne o zaman 
     Yahu beyim, ben geldiğimde, 20 yıl önce Almanya’da homoseksüellik yasaktı. 10 yıl önce serbest bırakıldı. 5 yıl önce evlenmelerine izin çıktı... Geylik mecbur olmadan, bırakın ben evime döneyim 
     
McDonald’s Mekdanılts’a karşı      Beyoğlu başta, İstanbul’da bir "sokak kavgası"dır sürüyor, siz uyuyorsunuz. Kavga dediysem, öyle sokak çeteleri arasında, taşlı sopalı bir kavga değil. Afişli ve boyalı "anti-emperyalizm" savaşı. 
     Bir sosyalist partinin militanları geceleri sokaklara korsan afişler asıyor. Adının söyleyişini Türkçe yazarak "Mekdanılts"ı ve dolayısıyla "Amerikan emperyalizmini" protesto etmek için. McDonald’s personeli de, yönetimin ricasıyla, sabahları, karşı eyleme geçip bu afişlerin üzerini boyuyor, örtüyor. Yani Mekdanılts McDonalds’a karşı... 
     Eee, küreselleşmiş dünyada anti-emperyalist savaş bu kadar olur. 
     
     







Erbakan geliyor mu 


Pahalı dava 


IMF eliyle yürütülür 


Dürüst olunca da laf ederler 


Demokrasi ve özgürlük alanını genişletmek... 


IMF... Sisifos'un kayası 


Kuğunun ölümü 


Ulusal Eğitime Destek Kampanyası 


Programdan kurtulmak 


İyi bir dönem olabilir 


Piyasalar temkinli karşılar 


Kumarcılar doğruyu söylemiyor 


Cem'in iç politikası 


"Gümrükler için tek bir işadamı bile aramadı " 


Dava açmak cezalandırma değildir 


Siyasal avantacılığı dünya yutmuyor 


</TEXT>
</DOC>
