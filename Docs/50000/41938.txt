<DOC>
<DOCNO> 41938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sondun10.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu ne dram... Anne-kız uçakta, kardeşi ise kulede idi... 
</HEADLINE>
<TEXT>

     Bu arada, trajik saldırıların üzerinden bir gün geçtikten sonra insan manzaraları da yavaş yavaş basın-yayın organlarında yer almaya başladı. 
     Dünya Ticaret Merkezi'nin ikiz kulelerinden birine çarpan uçakta İrlandalı bir anne ve kızı, yerle bir olan kulede ise kadının kurtulmayı başaran erkek kardeşi bulunuyordu. 
     İrlanda'nın RTE radyosunun bildirdiğine göre, 45 yaşındaki Ruth McCourt ve 4 yaşındaki kızı Juliana, Boston'dan Los Angeles'a gitmek üzere United Airlines'ın 175 sefer sayılı uçağına binmişlerdi. Kısa bir süre önce binaya giren kardeşi Ronnie Clifford ise, faciadan kıl payı kurtuldu. 
     Erkek kardeşlerden John Clifford, radyoya yaptığı açıklamada, ''iki uçağın iki binaya çarptığını görmek ve sonra uçakta kız kardeşinin ve yeğeninin bulunduğunu öğrenmek korkunç bir şey'' diye konuştu. Kardeşi Ronnie'nin kıl payı ölümden kurtulduğunu anlatan John Clifford, ''Binaya girmiş ve kendisinden önce içeri giren kadın korkunç bir ateş topuna kapılıp gitmiş. Kadın sanırım ölmüş'' dedi. 
     
     
     







</TEXT>
</DOC>
