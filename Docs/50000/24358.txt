<DOC>
<DOCNO> 24358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sontur22.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da yolcu taşıma ücretlerine zam.. 
</HEADLINE>
<TEXT>

     İstanbul’da İETT otobüs, tünel, nostaljik tramvay yolcu taşıma ücretlerine zam yapıldı. Yarın yürürlüğe girecek zamla tam bilet 600, indirimli bilet 400, tam akbil 500, indirimli akbil ücreti ise 300 bin lira oldu. 
     İETT Genel Müdürlüğü’nden yapılan yazılı açıklamada, İstanbul Büyükşehir Belediye Başkanlığı Ulaşım Koordinasyon Merkezi UKOME tarafından alınan zam kararının, maliyetlerde meydana gelen artışlardan kaynaklandığı belirtildi. 
     Yolcu taşıma ücretlerine en son 1 Nisan 2001 tarihinde zam yapıldığı hatırlatılan açıklamada, o tarihten bu yana akaryakıt, malzeme, personel ve yedek parça girdi fiyatlarında yüzde 35 oranında artış olduğu belirtilerek, bunun da yeni düzenlemeyi zorunlu kıldığı kaydedildi. 
     Açıklamada, artış oranının bilette yüzde 11.75, akbilde yüzde 7 düzeyinde tutulduğu, böylelikle bilet ve akbil arasındaki farkın yüzde 16’dan yüzde 20’ye çıktığı da bildirildi 
     Buna göre akbilde yeni seçenekler ve fiyatları şöyle 
Tarife Tam fiyatı TL İndirimli fiyat TL Günlük mavi akbil 2.000.000 1.250.000 Haftalık mavi akbil 9.000.000 5.500.000 15 günlük mavi akbil 16.500.000 9.000.000 Aylık mavi akbil 30.000.000 15.000.000      
     1 Haziran Cuma gününden itibaren geçerli olacak yolcu taşıma ücretleri de şöyle oldu 
Tarife Yeni fiyat TL Eski fiyat TL Tam abonman bileti 600.000 550.000 İndirimli abonman 400.000 350.000 Tam akbil 500.000 475.000 İndirimli akbil 300.000 275.000 Aylık mavi akbil tam 30.000.000 28.000.000 Aylık mavi akbil indirimli 15.000.000 14.000.000 Tünel ve tramvay 400.000 350.000      
     Bu arada yolcuların elinde bulunan biletler 15 Haziran günü servis bitimine kadar geçerli olacak. 
     







</TEXT>
</DOC>
