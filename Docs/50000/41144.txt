<DOC>
<DOCNO> 41144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/sonspo09.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş, Samsunspor deplasmanında tek forvetle oynayacak.. 
</HEADLINE>
<TEXT>

     Beşiktaş, Samsunspor ile yarın yapacağı lig maçının hazırlıklarını, bugün yaptığı antrenmanla tamamladı. 
     Fulya Tesisleri'nde basına kapalı olarak gerçekleştirilen idmanda,siyah-beyazlı futbolcuların taktik ağırlıklı bir çalışma yaptıkları kaydedildi. 
     Teknik direktör Christoph Daum'un, yarın Samsun'da yapılacak karşılaşmada, takımını tek forvetle oynatacağı öğrenildi. 3-6-1 sistemiyle sahaya çıkması beklenen siyah-beyazlılarda, eski Samsunsporlu İlhan Mansız'ın forvette oynayacağı, orta alanda ise Nihat, Veit, Tayfur, Baya, Tümer ve İbrahim'in görev alacağı öğrenildi. Nihat'ın orta alanda forvete dönük oynayacağı, savunmanın ise Ümit, Ronaldo ve Ahmet Yıldırım'dan oluşması bekleniyor. 
     Bu arada Danimarka Milli Takımı'nın, Bulgaristan ile yaptığı maçta, sağ el yüzük parmağından sakatlanan Peter Kjaer'in, Samsunspor karşısında eline bandaj yapılarak oynayacak. 
     Siyah-beyazlıların, yarın saat 19.00'da Samsun 19 Mayıs Stadı'nda yapılacak ve hakem Metin Tokat'ın yöneteceği karşılaşmaya, şu muhtemel 11 ile çıkması bekleniyor 
     Kjaer, Ümit, Ronaldo, Ahmet Yıldırım, Veit, Nihat, Tayfur, Baya, Tümer, İbrahim ve İlhan Mansız. 
     Öte yandan siyah-beyazlılar, Samsunspor maçı için akşam üzeri özel uçakla Samsun'a gidecek. 






</TEXT>
</DOC>
