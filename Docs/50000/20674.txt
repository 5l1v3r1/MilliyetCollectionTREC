<DOC>
<DOCNO> 20674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sondun01.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller eski Dışişleri Bakanı Kissinger ile Ermeni sorununu görüştü 
</HEADLINE>
<TEXT>

     DYP Genel Başkanı Tansu Çiller, New York'ta bir araya geldiği ABD eski dışişleri bakanlarından Henry Kissinger ile Ermeni sorununu görüştü. 
     Yaklaşık 1 saat süren görüşmede Tansu Çiller, Henry Kissinger'e, ''Son zamanlarda Türkiye'nin başını ağrıtan Ermeni sorununun arkasında İran ve Rusya'nın bulunduğunu düşündüğünü'' söyledi. Buna karşılık Kissinger, ''Asıl tahrik buradan ABD'den oralara gidiyor olmasın ''karşılığını verdi. 
     Çiller daha sonra konuyla ilgili olarak bilgi verirken, ''Ermenilerin ABD'de kongre üyesi olduklarına ve banka ve derneklerin başına geçtiklerine'' dikkati çekti. Çiller, ''Bu kişiler buradan oralara çok ciddi kaynak aktarıyorlar. Ermenistan konusunda para ve nüfuzlarını kullanıyorlar. İşi aktif tutan asıl ABD'deki Ermeni lobisidir'' diye konuştu. Çiller, ''Kendi başbakanlığı döneminde, Ermenistan Devlet Başkanı Levon Ter Petrosyan ile çok iyi ilişkiler kurulmuş olduğunu ve Türkiye'nin açlık çeken Ermenistan'a buğday yardımı yaptığını'' da sözlerine ekledi. 







</TEXT>
</DOC>
