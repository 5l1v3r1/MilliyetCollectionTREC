<DOC>
<DOCNO> 4399 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/guncel/gun02.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Haraç’tan aklandı 
</HEADLINE>
<TEXT>

Yahya Murat Demirel’in 30 bin dolar haraç istediğini iddia eden Buffalo sanıkları şikayetçi olmadıklarını bildirince, savcı haraç soruşturması için takipsizlik’ kararı verdi 
     GÖKÇER TAHİNCİOĞLU Ankara 

     Kasırga Operasyonu kapsamında tutuklanarak cezaevine konulan ve burada aynı koğuşta kaldığı "Buffalo Operasyonu" zanlılarından haraç istediği gerekçesiyle hakkında soruşturma başlatılan Murat Demirel’i yine eski koğuş arkadaşları kurtardı. 
     Aynı koğuşta kaldığı Buffalo Operasyonu sanıklarına, "30 bin markı dışarıdaki adamıma gönderin" yazılı bir not ileterek, "haraç" istediği iddia edilen Demirel, bu soruşturmadan aklandı. Cezaevi yönetimine gelen bilgilerden sonra açılan ve Demirel’in haraç istediğine ilişkin notun da ele geçirildiği soruşturmayı yürüten Ankara Cumhuriyet Başsavcılığı, Buffalo sanıklarının şikayetçi olmadıklarını belirtmeleri üzerine "takipsizlik" kararı verdi. 
     
     Cezaevini değiştiremedi 
     Demirel’in, eşi Ayşenur Esenler ile aynı cezaevinde kalma düşüncesi ise Adalet Bakanlığı’nın kesin tavırı nedeniyle suya düştü. Hukuk danışmanlarının başvurusuyla Kırklareli Cezaevi’ne gitmek için mücadele eden Demirel’in istediği olmadı. Demirel’in Kartal Cezaevi’ne, Ayşenur Esenler’in ise İstanbul’daki başka bir cezaevine gönderilmesi planlanıyor. 
     


 GÜNCEL 





















</TEXT>
</DOC>
