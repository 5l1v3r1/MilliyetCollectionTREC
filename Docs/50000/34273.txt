<DOC>
<DOCNO> 34273 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yazar/sazak.html </URL>
<DATE> 2001/07/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Fischer'e soralım, ne olacak 
</HEADLINE>
<TEXT>

     IMF Başkan Yardımcısı Stanley Fischer "Derviş programı"na yapılacak "balans ayarı" için Türkiye'ye geldi. Ekonominin geleceği, Fischer'in emeklilik kabusu haline gelmiş olmalı. Çünkü Fischer, Dünya Bankası'ndan tanıdığı Kemal Derviş'i 22 Şubat krizi ertesinde Ecevit'e öneren kişi. 
     Aralık 1999 - Mart 2001 dönemi arasında Türk ekonomisi IMF'ye verilen 5 niyet mektubu çerçevesinde yönetildi. 
     Ecevit hükümeti 2000 yazını "kur çıpası" uykusunda pembe rüyalar görerek geçirirken, uzaktan beşik sallayanlar arasında Stanley Fisher de vardı. 
     Işın Çelebi, "reform yorgunu" ülke ekonomisinin "yazboz" serüvenini "Ne Olacak " adını verdiği kitapta toplamış. Orada yazıyor 
     Kasım 2000 başında IMF Başkan Yardımcısı S. Fisher "Türk hükümetinin programı iyi gidiyor, çok önemli sonuçlar sağlandı" derken Cumhuriyet tarihinin en ağır krizine giriyoruz. 
     Fischer'in ve IMF'nin bugün vazgeçmek istemediği "dalgalı kur"a geçilecekse 22 Şubat'ta "öldürücü darbe" gelene dek niye beklendi Bir gecede Türkiye yüzde 40 yoksullaştı. Enflasyonda yıl sonu hedefi revize edildiğinde yüzde 70 - 80'lere çıkacak. TL'den kaçış eğilimi sürüyor. Sanayi durmuş, işsizlik "sosyal patlama"nın habercisi. 
     Peki "Ne yapmalıyız " 
     Çıkış ne olacak 
     Işın Çelebi, kitabında bir yönetim anlayışını tartışmaya açıyor. Tepeden inme kararları, "Başüstüne" yönetimini eleştiriyor. "Bunu herkes kabul edecek" anlayışı ciddi sorunlara yol açıyor, alternatif düşünceyi ortadan kaldırıyor. Oysa "Kriz geçti atlatıldı, bol bol gol atacağız, altı hafta sonra önümüzü göreceğiz" söylemine insanların karnı tok. Ne yazık ki "teknokrat" Derviş de, piyasalara moral ve güven aşılayacağım derken "politikacı" üslubuyla konuşmaya başladı. 
     6 hafta sonra ne olacak 
     Eylüle yığılan iç borç geri ödemeleri aşılırsa Türkiye düze mi çıkacak Yok... Öyleyse, niye "illüzyon" yaratılıyor 
     Işın Çelebi "Bu program propaganda ile yürütülüyor" derken haklı bir istemde bulunuyor 
     "Başarının tanımı yapılmalı." Gelişmeler kamuoyuna doğru aktarılmalı. Çelebi kitabında 2000 başında IMF ile yapılan anlaşmalara baz teşkil eden 150'ye yakın tablonun da yer aldığı rapor olduğunu öğrenmesine karşın Hazine'nin bunları gizlediğini anlatıyor. İlgili bakanlar da tablolardan habersizmiş 
     Madem Fischer, emeklilik öncesi son ziyaretini Türkiye'ye yapıyor. Soralım bakalım 
     Eylüldeki "Perfect Storm", büyük dalga gelirse ne olacak 
     Kendi gücümüze dayanarak krizi aşmak düşüncesinden bizi uzaklaştıran, IMF teslimiyetçiliği değil mi 
     Derviş bu özgüvenin paratoneri olmalıydı, IMF'nin memuru değil 
     
     







Beyfendi rahat 


Lira ve dolar 


Utanç verici Ayıp Duyarsızlık 


İnce ayar 


Hasankeyf kurtuluyor 


Hangi üniversite daha iyi 


"Mega" sorunlu ülke... 


Vergi kaçağında "Alo 189" hattı... 


Fischer'e soralım, ne olacak 


Telekom’u Oyak’a saaatttııım 


"Ben bilmem, büyüklerim bilir " 


Yönetici diktatör değildir 


"Kadını arayınız " 


Stanley Fischer’a dalgalı sorular 


Kur "çıpa" idi "sopa" oldu 


</TEXT>
</DOC>
