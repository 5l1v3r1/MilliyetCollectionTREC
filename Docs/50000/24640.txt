<DOC>
<DOCNO> 24640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/cankat.html </URL>
<DATE> 2001/06/02/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Şaşanlara şaşıyorum 
</HEADLINE>
<TEXT>

     Yüksel Yalova politik bir çıkış yaptı, parti disiplinine uymadı, ekonomik tedbirlere karşı çıktı diye şaşanlara asıl ben şaşıyorum... 
     Bu tür haberlerden hiç hoşlanmadığım için, özelleştirme kapsamına alınan Tekel, ne zaman Devlet Bakanı Yalova’ya bağlandı, hatırlamıyorum. Ama duyduğuma göre, Tekel bakanlığına bağlanır bağlanmaz, Yalova, kendi seçim bölgesi olan Aydın’a, Tekel’in kesesinden, iki-üç okul yaptırma talimatı vermiş. 
     Yani, "Devlet elini çeksin, politik hesaplarla hortumlanmasın" diye Tekel’in özelleştirilmesine karar verilmiş. Tekel, özelleştirmeden sorumlu olan Yalova’ya emanet edilmiş. O da ilk iş olarak, Tekel’in parasından seçim bölgesine yatırım yapmış. "Birazcıcık emanete hıyanet" etmiş... 
     Eee, şimdi niye şaşıyorsunuz 
     
Ne güzel ifade etmiş      Dün akşam çocuklarla tartışıyorduk. En küçük bir entelektüel kaygısı olmayan, hiçbir şeyi merak etmeyen, akarsuyun üzerindeki yaprak gibi, hayatın onları götürdüğü yere gitmeye baştan razı, bir hayal kurup buna elini uzatmaya bile üşenen gençlerin pasifliğinden şik yet ettim anlatamadım. Yine "Aman anneee " diye bitti konuşma. 
     Yıldız Kenter bitirme sınavı olarak Arzu Tramvayı’nı sahneleyen öğrencileri için bakın ne söylüyor 
     "Çocuklar, Arzu Tramvayı’nı oynamak istedikleri zaman şaşırdım, sevindim. Şaşırdım, çünkü bir yıl önce, Tennessee Williams’ın bir perdelik oyunlarına pek ilgi göstermemişlerdi. Gerçi bu sınıfın öğrencileri baştan beri farklı, olumlu bir çizgiyi tutturmayı başarmışlardı. Ama genel olarak tüm öğrencilerimde, 1980’lerden beri bir kolayı seçme, bir kestirmecilik, bir yüzeysellik, bir sanatsal potansiyel düşüklüğü başlamıştı. Bu aslında yaşadıkları dönemin çarpık toplumsal, ekonomik koşullarından kaynaklanıyordu. ... Tiyatronun ilk ve tek vazgeçilmez unsuru insana olan ilgiyi yavaşlatan bir durum. İnsana yabancı bir tiyatrocu, insana yabancı bir oyuncu. İnanılmaz bir paradoks. Ama ben bunu 44 yıllık bir öğrenci gözlemcisi olarak bir süredir görüyorum. Canım acıyarak bazen... Sonuçta, benim talebelerim zoru seçtiler". 
     Anlatabildim mi, Sema kızım 
     
Bulut değil, toz duman      Bulutsuzluk Özlemi, Manisa Celal Bayar Üniversitesi’nde düzenlenen Bahar Şenlikleri’nde sahneye çıktı. Konserin sonunda bir de havai fişek gösterisi yapılacaktı. Son parçalarını çalarken, sahne arkasından biri uzandı 
     Rektör Bey erken ayrılacak. Havai fişek gösterisini öne aldık... 
     Dur, yapma etme demeye kalmadı, orkestra sahnede çalarken bir cayırtıdır koptu. Maytaplar uçuştu, bir kısmı -artık ıslak mıydı bilinmez- yükselemedi, yerlerde patladı... Sanatçılara ayıp oldu, gençler afalladı.. Rektör de herhalde üzüldü. Yani tam bir festivaldi. 
     Kurtulamadık şu "Sayın Bakan, Sayın Müdür" kafasından 
     
ÇEVİR KAZI      Sabah gazetesi, 31 mayıs Gönül bu Gönül Yazar, Laila’ya gayet zarif ve neşe içinde girdi. Gecenin bitiminde ise neredeyse küfelikti. Arabasına kadar zor yürüdü. 
     Sabah gazetesi, 1 haziran Gönül Yazar korkuttu Önceki gece Laila’nın açılışında iki metrelik bir boşluğa düşen Gönül Yazar, Amerikan Hastanesi’nde sabaha kadar müşahede altında tutuldu. ... Yazar, "Verilmiş sadakam varmış, her yerim kırılabilirdi" dedi. 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
