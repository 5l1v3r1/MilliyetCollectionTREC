<DOC>
<DOCNO> 24895 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/spor/spo01.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’a Okocha teklifi 
</HEADLINE>
<TEXT>

Nouma’yı transfer etmek isteyen PSG, bu oyuncunun yerine vermeyi düşündüğü Diawara’yı ikna edemeyince, yerine Nijeryalı yıldızı önerdi 
     FRANSA’nın Paris Saint Germain kulübü, Nouma’nın transferi için Beşiktaş’a yeni bir teklif getirdi. Fransız yöneticiler, Nouma’ya karşılık Diawara’yı önermiş, ancak bu futbolcu İstanbul’a gelmek istemeyince, zor duruma düşmüştü. Yeni bir teklifle gelen PSG, Siyah - Beyazlı yönetime daha önce Fenerbahçe’de de forma giyen Okocha ve 1.5 milyon dolar önerdi. 
     BAŞKAN Serdar Bilgili, bu takasa resmiyet kazandırmak için Paris’e gitme hazırlıkları yaparken, aniden rahatsızlanınca, planını gerçekleştiremedi. Nijeryalı yıldızın Türk statüsünde de oynayabileceği ifade edildi. Bu arada Weit ve Baya’nın hafta içinde İstanbul’a gelecekleri, yönetimin 1860 Münih’te oynayan Nejat Aydın’la da anlaştığı bildirildi. 
     
Daum’un işi zor      ALMANYA’da son yılların en büyük davası haline gelen Daum’un mahkemesi için hazırlıklar sürüyor. Koblenz Başsavcılığı’nın Daum hakkındaki iddianame dosyası 121 sayfayı buldu. Mahkeme heyeti 59 kişiyi tanık olarak dinleyecek. Bunların arasında Bayern Münih’in menajeri Uli Hoeness, Hertha Berlin menajeri olan kardeşi, Leverkusen menajeri Calmund ve Daum’un hayat arkadaşı Angelike da bulunuyor. 
     



 SPOR 

























</TEXT>
</DOC>
