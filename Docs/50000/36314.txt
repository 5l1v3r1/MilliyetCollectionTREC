<DOC>
<DOCNO> 36314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/magazin/amag.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Doğuş'un büyük aşkı 
</HEADLINE>
<TEXT>

Şarkıcı Doğuş, bir ay önce tanıştığı, kendisine müzik şirketi kuracak Gülşah Dinçer ile nişanlandı 
     DENİZ ALTUNTAŞ 

     Korumalar göz açtırmadı 
     DOĞUŞ olarak tanınan şarkıcı Orhan Baltacı, protest müzik şarkıcısı Emrah Dinçer'in kızkardeşi Gülşah Dinçer 23 ile Polat Otel'de nişanlandı. Bir ay önce tanışıp kısa sürede evlenmeye karar veren çifti Gülşah Dinçer'in üç koruması adım adım takip etti. Doğuş 'Çok heyecanlıyım' derken, eylül sonunda evleneceklerini söyleyen Gülşah Dinçer de, 'Doğuş'u çok seviyorum' demekle yetindi. Çiftin nişan töreni, yüzüklerini takacak İbrahim Tatlıses'in gelmesiyle başladı. 
     
     Mutluluktan uçuyorlar 
     TATLISES'İ, gelin adayının babası Mustafa Dinçer karşıladı. Katıldığı bütün nikah ve düğünlerin mutlu sürdüğünü söyleyen Tatlıses 'İnşallah benim de şansım açılır' dedi. Gülşah Dinçer'in kendisi için yeni bir müzik şirketi kuracağı söylenen Doğuş'un nişanına, bağlı olduğu Ulus Müzik'ten kimsenin katılmaması dikkat çekti. Taze nişanlılar, törenin ardından China White'a gidip eğlendi. Birlikte içki içen ve birbirine şaka yapar nişanlılar 'Mutluluktan uçuyoruz' dedi. 
     



 MAGAZİN 














</TEXT>
</DOC>
