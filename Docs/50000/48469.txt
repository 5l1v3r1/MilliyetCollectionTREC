<DOC>
<DOCNO> 48469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/ekonomi/eko04.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İhale’ özerkliğe takıldı 
</HEADLINE>
<TEXT>

Ay sonuna kadar çıkarılması gereken Devlet İhale Yasası, IMF ve AB’nin ısrar ettiği özerk kurul’ maddesindeki anlaşmazlık nedeniyle henüz Başbakanlığa sunulamadı 
     HARUN GÜREK Ankara 

     Ekonomik program kapsamında en önemli düzenlemelerden biri sayılan "Devlet İhale Yasası", özerk kurul konusunda çıkan anlaşmazlık nedeniyle Bakanlar Kurulu’na sevk edilemiyor. 
     Söz konusu düzenleme IMF’ye geçen mayıs ayında verilen niyet mektubuna da konuldu. Niyet mektubu uyarınca değişikliğin bu ay sonuna kadar Meclis’ten çıkması gerekiyor. 
     Yasa taslağını hazırlamakla görevli olan Maliye Bakanlığı ile Bayındırlık ve İskan Bakanlığı, özerk kurul oluşturulmasına karşı çıkıyor. Hazine, DPT ve Avrupa Birliği AB Genel Sekreterliği ise AB’de olduğu gibi özerk bir İhale Kurulu’nun oluşturulmasında ısrar ediyor. 
     
     Derviş, Hemen çıkmalı’ diyor 
     Devlet Bakanı Kemal Derviş, önceki gün katıldığı televizyon programlarında, "İhale yasasının yürürlüğünün 2004 yılına bırakılacağı duyumlarını alıyoruz. Bu yasa çok önemli. Hemen yürürlüğe girmeli" dedi. 
     Buna karşın, taslakta yürürlük tarihi olarak 2002 olarak yazıldı. Bugüne kadar oluşturulan özerk kurullardan olan rahatsızlık nedeniyle, hükümet içinde kurula direnç geldiği belirtiliyor. Kurulun oluşturulmasının altı ay süreceğini belirten teknisyenler ise yürürlük tarihinin 2004 olmasının teknik zorunluluktan kaynaklandığını kaydetti. 
     



 EKONOMİ 

























</TEXT>
</DOC>
