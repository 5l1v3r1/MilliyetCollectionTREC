<DOC>
<DOCNO> 27672 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sondun04.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de kraliçenin şatosunda zehirli örümcek bulundu 
</HEADLINE>
<TEXT>

     İngiltere'de ana kraliçenin ikametgahı olan Windsor Şatosu'nda, nesli İngiltere'de binlerce yıl önce tükendiği sanılan zehirli bir örümcek türünün bulunduğu bildirildi. 
     The Times Gazetesi'nin haberinde, boyu 10 santimetreden uzun olan,dört çift bacağı bulunan, karnı kırmızı ve siyah renklerden oluşan örümceklerin, şato yakınlarında telefon kablolarını onaran işçiler tarafından bulunduğu ve örümceklerin incelenmesi için ünlü böcekbilimci Graham Smith'in çağırıldığı belirtildi. 
     Örümcekleri inceleyen Smith, gazeteye yaptığı açıklamada, daha büyük türlerin olabileceği konusunda uyarıda bulunarak, ''Bulunan örümceklerin yetişkin olup olmadıklarını bilmiyoruz. Bu, büyüleyici bir keşiftir, çünkü yeni bir tür örümcek veya İngiltere'de neslinin binlerce yıl önce tükendiğini sandığımız bir türle karşı karşıyayız'' dedi. Smith, bu türden, şatonun altında daha binlercesinin bulunabileceğini belirtti. 







</TEXT>
</DOC>
