<DOC>
<DOCNO> 35717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/soneko11.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, geçen Cuma günkü kapanışa göre 37.90 puan artışla 1. seansı 10,139.48 puandan tamamladı. 
     Hisse senetleri ortalama yüzde 0.38 oranında değer kazandı. Borsa'da, haftanın ilk seansı olumlu karşılanan Temmuz ayı enflasyon rakamları ve 1.5 milyar dolarlık IMF kredisinin onaylanmasıyla yüksek açıldı. 10,171 puandan açılan seansın başlarında 10,260 puana kadar yükselen Endeks, ardından kar realizasyonlarıyla karşılaştı. İlk bir saatlik bölüm 10,135.25 puanla geçildi. İkinci yarıda daralan işlem hacmiyle durgunlaşan piyasa, yatay seyre girdi. Dar bir bantta yatay bir seyir izleyen Ulusal-100 Endeks, seansı da 10,139.48 puandan tamamladı. 
     Kapanışta mali endeks 98.96 puan artışla 14,186.31 puana, hizmet endeksi de 62.83 puan artışla 5,553.92 puana yükselirken, sınai endeksi 8.51 puan kayıpla 8,489.68 puana geriledi. Önceki kapanışa göre mali grup hisseler ortalama yüzde 0.70, hizmet grubu hisseler de yüzde 1.14 oranında değer kazanırken, sınai grubu hisseler yüzde 0.10 oranında değer yitirdi. 1. seansta işlem gören toplam 277 hisse senedinden 134'ü değer kazandı. 42 hisse senedi değer yitirirken, 101 hissenin fiyatında ise değişiklik olmadı. Seansta 82 trilyon 648 milyar 15 milyon liralık işlem hacmi oluştu. 1. seansta Yapı Kredi Bankası, Akbank, Ereğli Demir Çelik, Garanti Bankası ve Tüpraş en yoğun işlem gören hisseler oldular. 







</TEXT>
</DOC>
