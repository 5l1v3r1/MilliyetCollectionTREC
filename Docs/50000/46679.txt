<DOC>
<DOCNO> 46679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sondun14.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaka mı gerçek mi.. İtalya Jandarma Merkezi'ne virüslü mektup... 
</HEADLINE>
<TEXT>

     İtalya'nın Cenova kentinde, dün akşam jandarma merkezine gönderilen ve ''dikkat bu bir biyolojik terördür'' yazan mektuba dokunan 5 kişinin hastaneye kaldırıldığı bildirildi. 
     Önlem amacıyla hastaneye kaldırılan 4'ü erkek 5 kişiye yapılan ilk testler sonucunda hastalık tespit edilmediği açıklandı. 
     Aralarında 2 jandarmanın da bulunduğu 5 kişinin, San Martino Paolo Elia Capra hastanesinde bulunduğu ve testlerin devam ettiği belirtildi. 
     Hastane başhekimi, yaptığı açıklamada, ''5 kişi gelir gelmez hemen acil serviste doktorlar tarafından muayene edildi. Şimdi klinikteler, uzun bir seri testten geçecekler. İlk test olumsuz çıktı'' dedi. 
     İçişleri Bakanı Claudio Scajola da gazetecilere olayla ilgili olarak, ''Şimdilik birkaç serseri aptalın yaptığı acımasız bir şaka'' dedi. 
     






</TEXT>
</DOC>
