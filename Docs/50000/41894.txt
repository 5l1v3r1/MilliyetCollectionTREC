<DOC>
<DOCNO> 41894 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/spor/spo06.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ödülünü alıyor, ama maaşları ödemiyor 
</HEADLINE>
<TEXT>
UYANIK KOMBASSAN 
Halil Mutlu başta olmak üzere yedi halterciye maaşlarını vermeyen, ancak devletin ödülünü cebe indiren Konya kulübü için Bakan Ünlü devreye girdi 
     Devletten aldı, vermedi 
     YEDİ milli haltercimizin kulüpleri Kombassan’dan 20 milyarı aşan alacakları için umut ışığı yandı. Kombassan’ın Halil Mutlu, Aziz Alpak, Yasin Aslan, Dursun Sevinç, Mehmet Yılmaz, Ekrem Celil ve Ayhan Çiçek’in uluslararası başarılarına karşılık devletten 22 milyarlık ödül almasına rağmen, sporcularına bir yıldır tek kuruş maaş veya prim ödememesi, isyana neden oldu. 
     
     Ünlü kolları sıvadı 
     AKDENİZ Oyunları’nda da madalyalara ambargo koyan haltercilerin mağdur durumda olduğunu öğrenen Spordan Sorumlu Devlet Bakanı Fikret Ünlü, soruna çözüm bulmak için kolları sıvadı. Ünlü, "Kulübün ödüllerine el koyamayız. Ancak, sporcularımız veya federasyon resmi başvuru yaparsa konuyu inceler, durum uygunsa kulübe verilecek ödülü, mahsuben haltercilerimize aktarabiliriz" dedi. 
     



 SPOR 




























</TEXT>
</DOC>
