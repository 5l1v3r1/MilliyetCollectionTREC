<DOC>
<DOCNO> 8654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/spor/aspo.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev buluşma 
</HEADLINE>
<TEXT>

Yer Şükrü Saracoğlu. Saat 19.00. Hakem Muhittin Boşat. Buyurun devlerin dansına, futbol şovuna 
     Derbide 300. sayfa 
     FENERBAHÇE şampiyonluk yarışındaki avantajını koruyacak mı Zirvede kalacak mı Şükrü Saracoğlu’nda yeni bir zafer daha kazanacak mı Beşiktaş yeniden umutlanacak mı Yoksa havlu atacak mı İşte bu sorular bu akşam yanıt bulacak. Devler Kadıköy’de kapışacak, 300. ezeli rekabette yeni bir sayfa daha açılacak. 
     
     Kartal’da üç eksik 
     ZORLU mücadele saat 19.00’da başlayacak ve DigiTürk’ten yayınlanacak. Hakemliği Muhittin Boşat yapacak. Fenerbahçe Andersson’dan yoksun oynayacak. Beşiktaş’ta ise Ümit sakatlığı, Ali Eren ve Nouma da cezaları nedeniyle yer almayacak. Ve 20.45’te kozlar paylaşılmış olacak. 
     
Kadıköy’de alarm      POLİS, maç için olağanüstü önlemler aldı. Yetkililer taraftarları uyararak, stada cep telefonu, anahtarlık, kalem, bozuk para, çakmak, pet şişe, yanıcı madde alınmayacağını açıkladılar. Bin 500 sivil polis taraftarlar arasına oturacak. Bu arada İstanbul - Beşiktaş ve F.Bahçe - G.Birliği maçlarında olay çıkaran 8 kişiye tribüne alınmama cezası verildi. 
     
2 kurmay 2 stratejiFenerbahçe pres yapacak, Beşiktaş duvar örecek 
     FENERBAHÇE, Beşiktaş derbisinde ilk yarıdaki gibi savunma futbolunu oynamayacak, birinci dakikadan itibaren gol için hücum yapacak. Kadroyu değiştirmeyi düşünmeyen Denizli, presle Beşiktaş savunmasını hata yapmaya zorlayacak. Mirkoviç savunmada kalacak, Johnson ve Ogün orta alanda "kesici" görevi üstlenecek. 
     REVİVO, Rapajiç ve Lazetiç, oyunun temposunu sürekli yüksek tutmaya çalışacak. Teknik Direktör Mustafa Denizli, takımını sahaya 3 - 5 - 2 sistemiyle sürecek, Revivo soldan, Rapajiç de sağdan atak yapacak. Son haftalardaki formda oyuncusu Abdullah’tan daha çok ofansif oynamasını isteyen Denizli, böylece sol kulvarı daha çok kullandıracak. 
     

     SİYAH - Beyazlı takım, Fenerbahçe karşısına savunma ağırlıklı bir kadroyla çıkacak, kontrollü oynamaya çalışacak. Teknik Direktör Scala, yükselen form grafiği nedeniyle Revivo’ya özel önlem alacak. İsrailli yıldızı Tayfur durdurmaya çalışacak. Kanatlardan yapılacak kontrataklarla da Kartal pozisyon arayacak. 
     ÜMİT’in yerine defansta Rahim’e görev vermeyi düşünen Scala, forvette Ahmet Dursun’la gol arayacak. İtalyan hoca kalabalık tutacağı orta sahada adeta bir duvar örecek, Fenerbahçe’nin teknik kapasitesi yüksek futbolcularına kilit vurmaya çalışacak. Scala’nın Karhan’ın yerine Yasin’e yer vereceği öğrenildi. 
     
Sanal karaborsa İnternette yüksek fiyatla bilet satmaya çalışan uyanık taraftar yakayı ele verdi 
     YUSUF KOBAL 

     VE sonunda sanal karaborsa da ortaya çıktı. Derbinin biletini internette karaborsa satmaya çalışan uyanık taraftar yakayı ele verdi. Sarı - Lacivertli taraftarların kurduğu "Fenerlist" sitesinde biletini açık artırmaya çıkaran Taner Karabağ’ın yazı yazması dört gün yasaklandı. 
     FENERBAHÇE - Beşiktaş derbisinin biletlerinin tamamının tükendiği bildirilirken, karaborsanın önlenmesi için Kadıköy’de de sıkı önlemler alınacağı bildirildi. Yetkililer, elinde maç bileti olmayan taraftarların Şükrü Saracoğlu Stadı’nın çevresine gelmemesini istediler. 
     
Zirvede puan durumu TAKIMLAR O G B M A Y P Fenerbahçe 21 15 3 3 54 23 48 Galatasaray 21 14 4 3 45 17 46 Gaziantepspor 22 12 7 3 43 25 43 Beşiktaş 21 13 4 4 45 33 43      
     
Son dakika      Teknik Direktör Mustafa Denizli zorlu derbi öncesinde futbolcuların stresini azaltmaya yönelik çalışmalar yaptırdı. 5’e 2 pas çalışması ve yarım saha çift kale yapılan neşeli idmana Balic ve Kennet Andersson da katılırken, Balic’in 18 kişilik kadroya dahil edilebileceği belirtildi. 
     
Gol makinası      Fenerbahçe Şükrü Saracoğlu Stadı’nda ligde oynadığı son 7 maçta 4 gol ortalaması yakaladı. Sarı - Lacivertliler’in 11 maçlık galibiyet serisinde attığı gol sayısı 38, yediği ise 11. 
     
Kara Kartal çıkabilecek mi      Ligde 11 maçtır Şükrü Saracoğlu Stadı’nda değil yenilgi, beraberlik bile almayan Fenerbahçe’nin karşısında Beşiktaş’ın amacı büyüyü bozmak. 
     
Son dakika      Ahmet Dursun derbi öncesi yapılan son taktik antrenmanda arka adalesi çektiği için oynayamadı. Ancak kulübe yakın çevreler Scala’nın, Nouma’nın da yokluğunda Ahmet Dursun’dan vazgeçmesinin çok zor olduğunu, bu futbolcunun maçta oynatılmaya çalışılacağını belirttiler. 
     
Neden 301 değil      ÇEŞİTLİ kaynaklar ezeli rekabette 301 maç oynandığını belirtiyor. Ancak milli küme zamanında iki takım arasında bazı maçlar oynanmış gibi kabul edilip, ancak yapılmadığından gerçek sayı aşağıda görüldüğü gibi 299 olarak kabul ediliyor. 
     
FENERBAHÇE - BEŞİKTAŞ REKABETİ MAÇIN TÜRÜ O FB B BJK FB GOL BJK GOL Atatürk Kupası 2 2 - - 5 1 Türkiye Ligi 87 28 30 29 77 89 Türkiye Kupası 15 3 4 8 15 21 Cumhurbaşkanlığı Kupası 4 2 - 2 5 6 Başbakanlık Kupası 2 - - 2 2 6 TSYD Kupası 35 12 10 13 39 42 Donanma Kupası 5 2 2 1 5 3 Spor Toto Kupası 2 - - 2 - 2 Milli Küme 23 8 5 10 39 39 İstanbul Kupası 3 1 - 2 3 5 İstanbul Şildi 5 4 - 1 11 6 İstanbul Ligleri 59 20 15 24 84 76 Özel  57 28 14 15 108 75 Toplam maç 299 110 80 109 393 371      


 SPOR 





























</TEXT>
</DOC>
