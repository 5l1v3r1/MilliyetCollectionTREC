<DOC>
<DOCNO> 26023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/spo02.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ogün’den garanti 
</HEADLINE>
<TEXT>

Fenerbahçe kaptanı, üç yıl daha oynayacağını belirtti, "Sonra da futbolu bırakacağım" dedi 
     YALÇIN TÜRK 

     Sorun çıkarmam’ 
     FENERBAHÇE kaptanı Ogün, Sarı - Lacivertli formayı üç yıl daha giyip, futbola veda etmek istediğini söyledi. Tecrübeli futbolcu, "İmza konusunda sorun çıkarmam. Fenerbahçe’ye Aziz Yıldırım döneminde geldim, onun döneminde ayrılmak isterim. Futbol yaşantımda ilk kez şampiyonluk sevinci yaşadım. Başkanımızın bunda büyük payı var. Bir yerde şampiyonluk sevincini başkanımız için istiyorduk" diye konuştu. 
     
     Denizli’yi övdü 
     TEKNİK Direktör Mustafa Denizli’yi de öven Ogün, sözlerini şöyle sürdürdü "Denizli deyince aklıma hırs, heyecan, istek ve başarı gelir. En büyük özelliği hangi konumda olursa olsun bizlere sahip çıkması. Her şeyi en ince ayrıntısına kadar hesapladı. Taraftarımız inanılmaz destek verdi. Şuna inanıyorum ki, Samsun’dan şampiyon olarak dönemesek bile, o taraftar yine bizi bağrına basacaktı." 
     
     Rapajiç’e izin verdim 
     FENERBAHÇE Başkanı Aziz Yıldırım, Rapajiç’i bir İngiliz takımının istediğini ve 10 milyon dolar önerdiğini belirtti ve "Kendisine şampiyon olursak transferine izin vereceğimi söylemiştim. Ancak 10 milyon dolardan aşağı vermem" dedi. Fiorentina’nın da 7 milyon dolar teklif ettiği belirtildi. 
     



 SPOR 
























</TEXT>
</DOC>
