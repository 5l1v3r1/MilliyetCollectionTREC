<DOC>
<DOCNO> 35128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sontur01.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte polis Başkomiseri azarlamaya kalkınca yakayı ele verdi 
</HEADLINE>
<TEXT>

     Polis rütbelerini bilmeyen sahte ''komiser yardımcısı'', Ankara Şehirlerarası Terminal İşletmesi'nde AŞTİ bir başkomiseri azarlamaya kalkışınca yakayı ele verdi. 
     Alınan bilgiye göre, Durali Çelik isimli kişi, komiser yardımcısı üniforması giyerek AŞTİ'de gezerken, bir başkomiseri ''Buradaki yazıhaneleri çok sıkıyorsunuz'' diyerek azarlamaya kalkıştı. 
     Başkomiserin şüphelenmesi üzerine Trafik Denetleme Şube Müdürlüğü ekiplerince düzenlenen operasyon sonucunda gözaltına alınan Durali Çelik'in, ilk ifadesinde polisliğe meraklı olduğu için üniforma ile gezdiğini söylediği öğrenildi. 
     Emniyet yetkilileri, Durali Çelik'in üniforma ile gezmesinin nedeninin henüz öğrenilemediğini ifade ederek, bu şekilde menfaat sağlamaya çalıştığından şüphelenildiğini belirttiler. 
     







</TEXT>
</DOC>
