<DOC>
<DOCNO> 34606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/sontur14.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük Birlik Partililerden savunma "Bahçeli'yi biz yuhalamadık" 
</HEADLINE>
<TEXT>

     Büyük Birlik Partisi BBP , MHP lideri Devlet Bahçeli'nin Samsun'da protesto edilmesiyle ilgisi olmadığını bildirdi. 
     BBP Genel Merkezi'nden yapılan yazılı açıklamada, Başbakan Yardımcısı ve MHP Lideri Devlet Bahçeli'nin Samsun'da protesto edilmesiyle ilgili olarak, MHP'li yöneticilerin BBP'yi suçladığına dikkat çekilerek, bunun gerçeklere tamamen aykırı olduğu belirtildi. 
     Gözaltına alınanlırın içinde bir tek BBP üyesinin bulunmadığı savunulan açıklamada şunlar kaydedildi 
     "Olay tamamen MHP yönetimi ile MHP'ye oy vermiş ama bugün parti politikalarına tepki gösteren seçmenler arasındaki bir olaydır. Hayal kırıklığına uğrayan seçmen sayın Bahçeli ve parti yönetimine tepkisini ifade etmiştir. Ülkenin içine düşürüldüğü duruma ve MHP'nin iktidar anlayışına, başta MHP seçmenleri olmak üzere, bütün milletin gösterdiği doğal tepkiyi anlamamak ve bunu BBP'nin bir organizasyonu gibi sunmak çözüm değildir. Vatandaş tepkisiyle BBP'nin hiç bir ilgisi ve etkisi olmamıştır." 







</TEXT>
</DOC>
