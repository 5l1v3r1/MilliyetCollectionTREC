<DOC>
<DOCNO> 4966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yazar/pulur.html </URL>
<DATE> 2001/02/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Sen saygın değilsen... 
</HEADLINE>
<TEXT>

     ELBETTE, her başımıza gelen belayı "Zaten bunlar ezeli ve ebedi Türk düşmanları der " diye karşılayamayız. 
     Böyle yaptıkça, belayı def edeceğimize, belanın katmerlisiyle uğraşırız... 
     Türk'ün ezeli ve ebedi düşmanları yok mudur 
     Hiç olmaz mı, elbette vardır. 
     
     BİR kere şunu iyice bilmeliyiz, çoğunlukla, Avrupalı için "Türk" kelimesi "Müslüman"la eşanlamlıdır, sorun da buradan kaynaklanmaktadır. 
     Martin Luther'den Voltaire'e kadar, İslamiyet, Hıristiyan dininin düşmanıdır. 
     Martin Lüther, "Tanrım biz Hıristiyanları, şeytandan, şehvetten ve Türklerden koru " diye dua ederken, 1919'da İngiltere Başbakanı Llyod George "Türkler millet olmak bir yana, bir sürüdür" demekten utanmamış ve Lozan'da ağzının payını almıştır. 
     Bu örnekleri çoğaltabiliriz, ama neye yarar 
     
     BUGÜN muhtaç olduğumuz tek şey vardır Saygınlık... 
     Ermeni sorunu yeni mi çıktı 
     Kürt sorunu birden bire mi patladı 
     Hayır 
     Ekonomisini IMF'ye, geleceğini AB'ye bağlayan bir devlet, saygın olabilir mi 
     
     PROF. Dr. Haluk Ülman geçenlerde şöyle diyordu 
     "Acıdır, ama Türkiye bugün dünyada saygınlığını yitirmiş bir ülkedir. Bunda elbette iç politikada yaşanan otorite bunalımlarının, belirsizliklerinin, diz boyuna yükselmiş yolsuzlukların da payı var. Ama asıl neden Türk dış politikasında bir süredir görülen bocalamadır. Bir süredir Türkiye, gerçeklere gözünü yummuş, hayallerin peşinde sürüklenmektedir. 
     Lafla peynir gemisi yürümez. Ekonomimiz sürünürken, günü kurtarmak için IMF'ye el açarken bölgesel güç olmak, Türk cumhuriyetlerinin liderliğine soyunmak gibi boyumuzu aşan işleri bir yana bırakalım. Hayallerin en büyüğü AB üyeliğidir." x 
     
     BİR değerlendirme de, birinci sayfa yazarlarımızdan Hasan Cemal'den 
     "Sokaktaki adam kendinden görmüyor Türkleri, Türkiye'yi. Diniyle, kültürüyle, günlük yaşantısıyla kendinden farklı sayıyor. Dışlamak istiyor. Bu duygularını elbette kökleri tarihin derinliklerine uzanan duygular da besliyor." 
     
     AVRUPALI olmak için, önce insanın, kendisine saygılı olması gerekmez mi 
     Kendisine saygısı olan, kurulacak Avrupa Ordusu'da Türk askerinin bulunmasını ama kumanda merkezinden Türkiye'nin dışlanmasını sineye çekebilir mi 
     Sanki Türk askeri "Lejyon askeri" ver parayı, sok savaşa... 
     Buna susanlara, Avrupalı hangi gözle bakar 
     Herhalde "Ne saygın adamlar " demez 
     Ya, Fransa'nın kabul ettiği soykırım kanunu... 
     Bu öyle bir kanun ki, Fransa'da artık hiç kimse kalkıp "Hayır, soykırım yoktur " diyemez, diyenin yakasına yapışırlar. 
     Lakin Türkiye'de demokrasi mücadelesi verenler, buna da ses çıkarmaz, sineye çekerse, "Hani düşünce özgürlüğü, nerede çoksesli demokrasi " diye sormazsa, kim ona saygı duyar 
     ---------------------- 
     x Dünya 30.01.2001 
     
     





Yılanın başı 


Dört oyuncu 


Karneler rehin... 


'Kürsüyü işgal edeceğiz' dediler 


Tamam abi devam et 


Bindik bir alamete gidiyoruz kıyamete mi .. 


TV haberciliği Yalnız erkekler için 


Ben Davos'ta yaşarken 


Türkiye'm eyvah 


"Parliamentum" yaralı 


Ermeni meselesi 


Ankara'nın çöküşü Yılmaz'ın "SOS"i 


İt ürür, kervan yürür... 


Sümerbank'ın "aksiyon" planı 


Bugün 1 Şubat 


Sen saygın değilsen... 


İçtüzük cinayeti 


Sigorta yapılacak 


8.206 evde "aş tenceresinde" "dert kaynıyor 


</TEXT>
</DOC>
