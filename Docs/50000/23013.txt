<DOC>
<DOCNO> 23013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sontur02.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Edirne eski Belediye Başkanı tutuklanıp cezaevine gönderildi 
</HEADLINE>
<TEXT>

     Eski Edirne Belediye Başkanı Hamdi Sedefçi ''Rüşvet almak'', Başkan Yardımcısı Ayhan Gür ise ''Rüşvet almaya aracılık'' iddiasıyla, nöbetçi mahkemece tutuklandı. 
     Savcılık tarafından nöbetçi mahkemeye sevk edilen Sedefçi ve Gür, yaklaşık 1 saat süren duruşma sonunda tutuklanarak, Edirne Kapalı Cezaevi'ne gönderildiler. 
     Sedefçi, cezaevine gönderilmeden önce eşi Sevgi Sedefçi ile bir süre görüştü. 
     Sedefçi'nin Avukatı İbrahim Karakoç ise tutuklama kararına yarın itirazda bulunacaklarını belirterek, ''Suçsuz olduğuna inanıyoruz. Rüşvet veren ortada yok. Alan da, verende suçlu'' diye konuşu. Edirne'de, jandarmanın ''Beyaz Ahtapot'' operasyonu kapsamında gözaltına alınan eski Edirne Belediye Başkanı Hamdi Sedefçi, Başkan Yardımcıları Ahmet Tuğsal ve Ayhan Gür ile itfaiye kadrosunda şoförlük yapan Doğan Dişikırık, belediye hesap işlerinde görevli Ayhan Kara, mali müşavir Refik Şahin'le müteahhitler Hasan Altuntaş ve Halit Demir bu sabah İstanbul DGM'ye sevk edilmişlerdi. 
     DGM savcılığı Sedefçi, Gür, Altuntaş ve Demir'i tutuklanma istemiyle İstanbul Nöbetçi 2 No'lu DGM Yedek Hakimliği'ne sevk etmiş, diğer sanıkları ise serbest bırakmıştı. 
     İstanbul Nöbetçi 2 No'lu DGM Yedek Hakimliği de, ''Görevsizlik'' kararı vererek, Sedefçi, Gür, Demir ve Altuntaş'ı haklarında ''Resmi ihaleye fesat karıştırmak'', ''Rüşvet vermek'' ve 'Rüşvet almak'' suçlarından işlem yapılması için Edirne Cumhuriyet Savcılığı'na gönderilmişti. 
     
     







</TEXT>
</DOC>
