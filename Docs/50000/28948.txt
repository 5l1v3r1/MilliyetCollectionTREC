<DOC>
<DOCNO> 28948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sonspo19.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursasporlu Okan "Raporla ilgisi olan herkesi dava edeceğim" 
</HEADLINE>
<TEXT>

     Bursasporlu genç futbolcu Okan Yılmaz,kendisi için hazırlanan ve ''Okan seks ve kumar düşkünüdür'' yönünde görüşlerin yer aldığı raporla ilgisi olanlar hakkında tazminat davası açacağını söyledi. 
     Genç futbolcu, Marsilya kulübüyle yaptığı 5 yıllık anlaşma sonrası yaşadığı sorunları hiç haketmediğini, tek isteğinin yeniden Bursaspor forması giymek olduğunu bildirdi. 
     Sorunların Marsilya kulübünün, Bursaspor'a bonservis ücreti ödemek istememesiyle başladını belirten Okan, ''Ben üne kavuştuğum kulübe ihanet edemem. Fransız kulübe Size gelirim ama Bursaspor'a da istediği bonservisi ödersiniz dedim. Ancak bu isteğim önce kabul edilmesine karşın, daha sonra Marsilyalı yetkililer beni hülle yoluyla transfer etmek istedi'' diye konuştu. 
     Okan, kendisi için yeşil-beyazlı kulübün menfaatlerinin herşeyden önde geldiğini ifade ederek, şöyle konuştu 
     ''Marsilyalı yöneticilere bu şartlar altında gelemeyeceğimi söyledim. Ardından kamuoyunun da yakından takip ettiği rapor olayı çıktı. Bu rapor tamamiyle düzmece. Benim Fransa'ya gitmem için hazırlanmış bir tezgah. Raporla ilgisi olanlara tazminat davası açacağım. Sözümün arkasındayım, Marsilya'ya gitmeyeceğim. Gerekirse 1 yıl futbol oynamamayı göze alıyorum.'' 






</TEXT>
</DOC>
