<DOC>
<DOCNO> 30804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/spor/spo03.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Taffarel, Parma’da 
</HEADLINE>
<TEXT>

İtalya’daki eski kulübüne döndü 
     GALATASARAY’IN kalecisi Taffarel, kariyerini tamamlamak için son kulüp olarak Parma’yı seçti. 36 yaşındaki Brezilyalı, İtalyan kulübüyle 1 yıllık kontrat imzaladı. Taffarel, Sarı-Lacivertli takımın Inter’den transfer ettiği Frey’in yedek kaleciliğini yapacak. 
     BREZİLYALI file bekçisinin kariyerine bu takımda son vereceği belirtildi. Taffarel, 1990 - 93 yılları arasında da Parma takımında oynamıştı. Ünlü kaleci, Sarı - Lacivertli forma altında İtalya Kupası 1991-92 ve Kupa Galipleri Kupası’nı 1992-93 kazanmıştı. , 
     
Cim-Bom’a ilk kupa 4 - 0      GALATASARAY, İsviçre’deki Blitz Turnuvası’nın ilk maçında ikinci lig takımlarından Solothurn’u 4 - 0 yendi. 45 dakika üzerinden oynanan karşılaşmada Cim - Bom’un gollerini Berkant 2 , Ufuk ve Serkan attı. Bu maçta forma giyen yeni transfer Kolombiyalı Mendez hiçbir varlık gösteremedi. 
     
     Maçın karnesi 
     HAKEMLER Schluchter , Dieder , Ritzinger 
     GALATASARAY Kerem , Emrah , Emre , Vedat , Mendez , Sabri Sedat Debreli Dk. 29 , Ufuk , Ayhan , Faruk Sedat Yeşilkaya Dk. 29 , Serkan , Berkant 
     SOLOTHURN Felder , Nüssli , Aebi , Baumgartner , Blatmann , Samuel , Vivian , Roth , Gökhan , Bongo , İssaka 
     GOLLER Serkan Dk.3 , Berkant Dk.21 ve 31 , Ufuk Dk.26 
     
     SARI - Kırmızılılar turnuvanın ikinci maçında ise güçlü rakibi Dinamo Zagreb’i iki farkla geçti ve turnuvada şampiyonluğa ulaştı. Mondragon ilk kez forma giyerken oldukça başarılı gözüktü. Cim - Bom’un gollerini Arif ve Ümit Davala attı. 
     
     Maçın karnesi 
     HAKEMLER Schluchter , Dieder , Ritzinger 
     GALATASARAY Mondragon , Perez , Popescu , Bülent Korkmaz , Ergün , Ümit Davala , Bülent Akın , Faruk Mendez Dk.30 , Hasan Şaş , Arif , Ümit Karan 
     DİNAMO ZAGREB Butina , Miljokovic , Seldoski , Cesar , Polovanke , Juric , Leko , Pilipovic , Agiç , Gondziç , Mikiç 
     GOLLER Arif 22, Ümit 29 
     SARI KART Hasan Şaş 
     
Jardel bitti      Dürüst açıkladı 
     GALATASARAY Asbaşkanı Ali Dürüst, Marsilya’nın Jardel’le de anlaştığını söyledi. Dürüst, "Fransız kulübü yöneticileri Jardel’le ön sözleşme yaptıklarını söylediler. Kendisinin pazartesi günü Marsilya’da olacağını bildirdiler. Jardel, Marsilya’ya gitmek için iddia edildiği gibi bizden para istemedi" dedi. 
     
     Son çağrı 
     DÜRÜST, Jardel’e son kez çağrıda bulunduklarını da bildirdi ve "Eğer Marsilya’ya yine de gitmezse bizim mukaveleli oyuncumuz. Kendisine bunu kabul etmezsen gel cumartesi kampa katıl, dedik. 14 Temmuz’da kongre var. Eğer dönerse o zamanki başkan sıcak bakar, soğuk bakar, onu bilemem" ifadelerini kullandı. 
     
Ender işi yattı      GALATASARAY, transfer etmek istediği Ender için Bursaspor’la anlaşamadı. Sarı - Kırmızılılar, Ender karşılığında Bursaspor Kulübü’ne B.Saffet, Ufuk ve Alper’i teklif ettiler. Ancak Yeşil - Beyazlılar bunu kabul etmeyerek, B.Saffet ile Emrah’ı istediler. Bu öneriyi de Galatasaray geri çevirince transfer gerçekleşmedi. 
     
Hakan ve Suat sakat      SARI-KIRMIZILI takımın İsviçre kampında antrenmanların temposu arttıkça sakat sayısı da çoğalmaya başladı. Son olarak da Hakan ve Suat sakatlandı. İki futbolcu da dün akşamki hazırlık maçlarında yer alamadı. Teknik Direktör Lucescu, bunun üzerine tempoyu düşürdü. 
     
Lozan’a geçtiler      GALATASARAY, dün İsviçre’deki kamp yerini değiştirdi. Sarı-Kırmızılılar, akşam oynanan maçlardan sonra Liestal’dan Lozan’a geçtiler. Kafile, kamp sonuna kadar Lozan’da kalacak ve yeni sezon hazırlıklarını sürdürecek. 
     
Mendez kötü başladı      PEREZ’İN iyi çıkması Sarı - Kırmızılıları sevindirirken Mendez’in henüz bekleneni vermemesi yöneticilerin moralini bozdu. Kolombiyalı futbolcu antrenmanlardaki kötü performansının yanısıra dünkü iki karşılaşmada da hiç bir varlık gösteremedi. 
     
Yasaklara devam      TEKNİK Direktör Mircea Lucescu, Liestal’dan sonra Lozan’da da basın mensuplarına koyduğu futbolcularla röportaj yapma yasağını sürdürdü. Rumen hoca sadece antrenmanlardan önce 10 dakika oyuncularla görüşme yapılabileceğini belirtti. 
     



 SPOR 



























</TEXT>
</DOC>
