<DOC>
<DOCNO> 8610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/dunya/dun01.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İçeride vals dışarıda dayak 
</HEADLINE>
<TEXT>

     ALİ HAYDAR YURTSEVER - VİYANA 

     Dünya sosyetesinin geniş katılımıyla Avusturya’nın başkenti Viyana’da 45 yıldan beri yapılan geleneksel opera balosunda geçen yıl olduğu gibi yine olaylar çıktı. 13 bin dolar ödenerek girilen balonun büyük bir ısraf olduğunu savunan protestocular ile polis arasında çıkan kavgada 21 polis yaralandı, 42 gösterici gözaltına alındı. Ülkede binlerce insanın işsiz ve evsiz olduğunu, buna karşın binlerce insanın opera balosunda yaptıkları sınırsız harcamaların "ısraf" olduğunu ileri süren göstericiler şehir merkezini de savaş alanına çevirdi. 
     
     Ellerindeki boya torbalarını polis ve çevreye atan 700 kadar gösterici taş ve sopalarla çevredeki otomobilleri ve dükkanları tahrip etti. Balonun açılışını 17 ila 24 yaşları arasında özel vals eğitimi almış bekar 160 kız ve erkek yapıyor. Baloya erkekler frak, kadınlar ise birbirinden gözalıcı pahalı kıyafetler giyerek katılıyor. 
     
     


 DÜNYA 












</TEXT>
</DOC>
