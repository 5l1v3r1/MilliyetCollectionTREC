<DOC>
<DOCNO> 6461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/son/sontur01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'de trafik kazası 1 ölü 
</HEADLINE>
<TEXT>

     İzmir-Aydın otobanında sabaha karşı meydana gelen kazada 1 kişi öldü, 7 kişi de yaralandı. 
     Edinilen bilgiye göre, İzmir-Aydın otobanı Tahtalı Çay Mevkii'nde, Bayram Uğur'un 38 kullandığı 33 LP 400 plakalı yolcu otobüsü İzmir yönünde seyir halindeyken, aynı yönde giden Şahin Biler 43 yönetimindeki 09 JD 879 plakalı meyve ve sebze yüklü kamyona arkadan çarptı. 
     Kazada, kamyonun kasasında yolcu olarak bulunanlardan Selma Erkan 21 , annesi Hanım Erkan 58 , Ercan Çınar 19 , Sevim Sert 40 , Necla Sever 31 , kardeşi Fatma Sever 21 , Günay Cengiz 40 , kızı Güldane Cengiz 10 yaralandı. Torbalı Devlet Hastanesi'ne sevk edilen yaralılardan Selma Erkan aşırı kan kaybı sonucu yolda öldü. İlk tedavileri Torbalı Devlet Hastanesi'nde yapılan diğer yaralılar ise, Ege Üniversitesi Tıp Fakültesi Hastanesi'ne gönderilerek tedavi altına alındı. 
     Otobüs ve kamyon şoförleri kazayı yaralanmadan atlattı. Kazayla ilgili soruşturma başlatıldığı bildirildi. 




</TEXT>
</DOC>
