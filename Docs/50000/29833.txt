<DOC>
<DOCNO> 29833 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/dunya/adun.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu dava çok konuşulacak 
</HEADLINE>
<TEXT>

Miloşeviç, avukatları aracılığıyla iktidarına destek veren, katliamlara göz yuman İngiliz bakanları tek tek açıklayacağı, ABD ve İngiltere’nin Bosna’daki kirli çamaşırlarını ortaya dökeceği’ mesajını verdi 
     NEVSAL ELEVLİ Londra 

     Uluslararası Savaş Suçları Mahkemesi USSM tarafından yargılanacak olan Sırp lider Slobodan Miloşeviç, 2002’de başlaması beklenen davasında yapacağı açıklamalarla dünyayı sarsmaya hazırlanıyor. Miloşeviç, hücresinden avukatları aracılığıyla, Balkanlar’ın kan gölüne döndüğü 10 yıl boyunca, İngiltere’nin kendi rejimine nasıl destek verdiğini gözler önüne sereceğini açıkladı. Miloşeviç’in yapacağı açıklamalar bu 10 yıl boyunca medyaya yansımayan, Batılı ülkelerle Bosna konusunda yapılmış tüm gizli pazarlıkları kapsıyor. 
     Sunday Telegraph gazetesiyle irtibata geçen Miloşeviç, gizli anlaşmalarla rejimine destek olan İngiliz dışişleri bakanlarının adlarını açıklamaya hazırlandığını söyledi. Muhafazakar Parti’li üç eski dışişleri bakanı Lord Hurd, Lord Carrington ve Lord Owen’ın adlarının bu suçlamaların odağında yer alacağını belirten Sunday Telegraph, Sırp liderin böylece, Yugoslavya’da yaşanan kanlı bölünme sırasında Amerikan ve İngiliz siyasetinin oynadığı stratejik rolü ortaya koymayı planladığını bildirdi. 
     Sırp avukat Branimir Gugl, Lord Hurd’ün başkanı olduğu National Westminister adlı bankanın kaynaklarını Sırplara kullandırma konusunda girdiği iddia edilen gizli pazarlığın da duruşma sırasında ortaya döküleceğini savundu. 
     



 DÜNYA 












</TEXT>
</DOC>
