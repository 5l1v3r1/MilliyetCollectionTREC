<DOC>
<DOCNO> 8100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/sanat/asan.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben özgürüm 
</HEADLINE>
<TEXT>

Albatros Grubu, çalışmaları için, mek n olarak galeri yerine apartmanı tercih etti 
     İlke Kamar 

     Minare Sok. Nur Ap. No 15 A. Bu adres ilk bakışta çok sıradan gelebilir, ancak Nur Apartmanı’nın diğer mek nlardan önemli bir farkı var. Bu mek nın en önemli özelliği, özgür bir "Çağdaş Sanat Mek nı" olması. En azından 28 Şubat tarihine kadar Albatros Grubu’nun çalışmalarıyla, bu isimsiz mek n böyle anılacak. 1997 yılında kurulan Albatros Grubu, birkaç yıldır sürdürdükleri sanatsal çözüm önerilerini bu mek nda sunuyor. Özgür bir sanat ortamının yaratılması için, insanların kendilerini bir proje olarak sunması düşüncesinden hareketle işlerini bu mek nda sergiliyorlar. Sergide, Burcu Arısoy, Fatih Balcı, Şinasi Güneş, Kurucu Koçanoğlu, Hülya Özdemir, Sevil Güneysu Koçanoğlu, Coşkun Sami, Çağrı Saray, Ferhat Satıcı, Nilde Şafak’ın yapıtları yer alıyor. Sergilenen çalışmalar, mek nla o kadar örtüşüyor ki iç içe geçmiş tuğla duvarlarla çevrili odalar, çalışmaların bir parçasıymış gibi algılanıyor. Serginin giriş duvarında yer alan bez torba içerisindeki ışık topları, mek ndaki en ilginç çalışmalarından. Kurucu Kozanoğlu’nun oluşturduğu bu çalışmanın altında, şöyle bir not bulunuyor "Akşam olunca çıkıp yıldız toplarım çantamda ay çörekleri..." Bu ışıklı torba, duyularımıza ve duygularımıza sesleniyor. 
     
     Çözüm önerileri 
     Mek nın ortasında bulunan diğer ilginç çalışma ise, üç bavuldan oluşan, Fatih Balcı’nın çalışması. Bu iş, içindeki müzikle ilgi çekiyor. "Üç bilinmeyenli denklem" adını taşıyan çalışma, genelgeçer düzene eleştiriler getiriyor. Sergide bulunan bir diğer ilginç çalışma ise, Çağrı Saray’ın fotoğraf ve videoyu birleştirdiği yapıtı. Yine ses destekli olan bu iş, fonda "Sana yemeğini bitir dememiş miydim " ifadesiyle izleyicinin dikkatini çekiyor. Hülya Özdemir ise, video ve yazılardan oluşan yapıtıyla üretimsizliğe karşı tepkisini ortaya koyuyor. Sevil Güneysu Koçanoğlu, Coşkun Sami, Ferhat Satıcı ve Nilde Şafak’ın çalışmaları da akılcı bir sanatsal tavırla, toplumsal gerçekliği yansıtıyor. Burcu Arısoy’un işi de, özgürlük arayışının simgesi. Cama yapıştırdığı arıları bardaklara hapseden sanatçı, doğaya yabancılaşmaya karşı tavrını da sergiliyor. Yazı ve fotoğraflı çalışmasıyla dikkat çeken Şinasi Güneş de tasarımını önermeye dönüştürerek, çözüm arayışına girişiyor. 
     Albatros Grubu, Türkiye’de biçime dayalı çabuk tüketilen sanatsal anlayışa göndermelerde bulunuyor. 
     


 SANAT 










</TEXT>
</DOC>
