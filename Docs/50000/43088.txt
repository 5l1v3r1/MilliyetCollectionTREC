<DOC>
<DOCNO> 43088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/dunya/adun.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terör korkusu tehlike oldu F-16'lar uçak düşürüyordu 
</HEADLINE>
<TEXT>
PARANOYA 
Chicago üzerinde telsizle temas kurulamayan American Airlines uçağının peşine iki F-16 savaş uçağı düştü. Pilot, ışıkla 'telsiz arızalı' mesajı gönderince faciadan dönüldü 
     DIŞ HABERLER SERVİSİ 

     ABD'deki terör saldırıların ardından ülkeye h kim olan paranoya, az kalsın bir yolcu uçağının düşürülmesine neden oluyordu. ABD'nin Chicago kenti üzerinde, önceki gün telsizi arızalanan ve temas kurulamayan American Airlines uçağının peşine iki F - 16 düştü, ancak daha sonra uçakla temas kurulunca F - 16'lar üslerine döndü. 
     Chicago Tribune gazetesinin haberine göre, Chicago'dan Los Angeles'a giden uçağın, kalkışından kısa süre sonra telsizi arızalandı. Bu nedenle uçağın pilotu bölgede devriye gezen iki F - 16'nın çağrılarına cevap veremedi. F - 16'lar da uçağın peşine düştü. 
     
     Düşürme yetkileri var 
     F - 16'ların uçağa yaklaşmalarının ardından yolcu uçağının pilotu ışık sinyali göndererek, telsizinin arızalandığını bildirdi. Uçak, daha sonra Chicago'ya döndü ve arıza giderildi. ABD Başkanı Bush, New York ve Washington'daki saldırıların ardından, sivil yerleşim bölgeleri için tehdit oluşturan uçakların düşürülmesi için orduya yetki vermişti. 
     
     Beşinci uçağı arıza kurtardı 
     ABD'de Federal Soruşturma Bürosu FBI yetkilileri, 11 Eylül'de kaçırılarak intihar eyleminde kullanılan dört uçağa ek olarak, teröristlerin aynı gün beşinci bir uçağı kaçırmaya teşebbüs ettikleri bilgisini araştırmaya başladı. 
     Chicago Tribune gazetesine bilgi veren bir kaynağa göre, olay günü kıtalararası uçuş yapacak olan bir American Airlines uçağı, ilk iki uçağın Dünya Ticaret Merkezi'ne çarpmasından 25 dakika sonra havalandı, ancak mekanik bir arıza sonucu havaalanına indi. Aynı kaynağa göre FBI, söz konusu uçakta bulunan bazı şüpheli isimleri aramaya başladı. 
     Başka bir bilgiye göre de, patlamaların ardından verilen talimat üzerine yere indirilen diğer uçaklardaki yolculardan "şüpheli" olan bazıları, saldırıların ardından konulan uçuş yasağının kalkmasına rağmen uçağa binmedi. Bu da FBI'ın şüphelerini daha da artırdı. 
     Bu arada, Kuzey Amerika Hava Savunma Komutası NORAD , Dünya Ticaret Merkezi’ne çarpan uçakların kaçırılmasının hemen ardından savaş uçaklarının havalandığını, F-15’lerin, ikinci kuleye çarpan uçağa 8 dakika uzaklıkta bulunduğunu bildirdi. 
     



 DÜNYA 













</TEXT>
</DOC>
