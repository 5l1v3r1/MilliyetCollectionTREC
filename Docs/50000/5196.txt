<DOC>
<DOCNO> 5196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/sontur01.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı hız aynı aileden üç kişiyi ölüme götürdü 
</HEADLINE>
<TEXT>

     Kadıköy'de aşırı hız yüzünden meydana gelen trafik kazasında aynı aileden 3 kişi öldü, 4 kişi de yaralandı. 
     E-5 karayolunda Boğaz Köprüsü yönüne giden Ahmet Yıldırım'ın kullandığı 34 VD 7480 plakalı özel araç, Hasanpaşa Mevkii'ne geldiği sırada, aşırı hız ve yolun kaygan olması nedeniyle yol ortasında savrulmaya başladı. Araç sürücüsü Yıldırım, direksiyon hakimiyetini kaybederken, araç Otosan Köprüsü korkuluklarına hızla çarparak durabildi. T Feci kazada hurda haline gelen araçta bulunan sürücü Ahmet Yıldırım'ın halasının kızı Emine Ayca, oğlu Mesut Yıldırım 2 ve annesi Rahmiye Yıldırım 63 olay yerinde öldü. Kazada, sürücü Yıldırım ve eşi Hamdiye Yıldırım araç içerisinde sıkıştı. Yıldırım çifti, olay yerine gelen itfaiye ve sağlık ekipleri tarafından çıkarıldı. Bu arada Yıldırım çiftinin diğer çocukları Yaşar 6 ve Derya 3 ise hafif yaralı olarak kazayı atlattılar. Yaralılar, Haydarpaşa Numune Hastanesi'ne kaldırılarak tedavi altına alındılar. 
     Ahmet Yıldırım ve ailesinin, Adapazarı'nda bulunan akrabalarını ziyarete gittiği ve gece geç saatlerde Güngören'de bulunan evlerine dönerken kaza geçirdikleri öğrenildi. 
     
     



</TEXT>
</DOC>
