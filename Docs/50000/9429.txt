<DOC>
<DOCNO> 9429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/ekonomi/eko06.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kalbim var, Hazine’nin başına geçemem’ 
</HEADLINE>
<TEXT>

     ANKARA Milliyet 

     Son üç buçuk yıl içinde dört müsteşar değiştiren Hazine için yeni isim aranıyor. Kamu Finansmanı Genel Müdürlüğü kökenli olan, Hazine Müsteşar Yardımcısı ve Selçuk Demiralp’in görevden ayrılmasından sonra da yerine vekaleten bakan Ferhat Emil’in adı kulislerde yayıldı. IMF ve Dünya Bankası ile uzun yıllardır çalışan ve hem programın hazırlanmasında, hem de uygulanmasında öndeki isimlerden biri olan Emil’in ise kendisine teklif edilen bu görevi rahatsızlığı nedeniyle kabul etmediği öğrenildi. 
     Emil, birkaç yıl önce by - pass amaliyatı geçirmişti. Kalbindeki rahatsızlık nedeniyle hem doktor kontrolünde olan hem de hareketlerine dikkat eden Emil daha önce de aynı görevi kabul etmemişti. Emil’in, stresten özellikle kaçınması gerektiği vurgulanıyor. 
     


 EKONOMİ 





















</TEXT>
</DOC>
