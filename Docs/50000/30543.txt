<DOC>
<DOCNO> 30543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/son/sontur09.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kadarı da fazla...İntihar girişimlerinin tadı kaçtı... 
</HEADLINE>
<TEXT>

     Kayseri'de bir genç, işsizlik yüzünden girdiği bunalım sonucu bir inşaatın çatısına çıkarak intihar etmek istedi. 
     Gavremoğlu Mahallesi'ndeki 7 katlı bir inşaatın çatısında, elinde bira şişesiyle dolaşan genci gören vatandaşlar durumu polise bildirdi.Olay yerine gelen polis, Metin İlik 26 adlı gencin, işsizlik yüzünden intihar etmek amacıyla çatıya çıktığını belirtmesi üzerine itfaiyeden yardım istedi. 
     İtfaiye ekipleri havalı brandayı açarak önlem alırken, polis de çatıda, Metin İlik'i ikna etmek için çaba gösterdi. Elinde bira şişesi, bıçak ve fotoğraf makinesiyle çatıda dolaşan genç, bir ara aşağıda kendisini izleyenlerin fotoğrafını çekti. 
     Polisin çabasına rağmen ikna olmayan Metin İlik, kendisini görüntüleyen yerel televizyon ekibiyle röportaj yapmak istediğini söyledi. Bunun üzerine habercilerden mikrofonu alan polis, konuşması için uzattığı Metin İlik'i yakalayarak etkisiz hale getirdi. 
     Metin İlik, çatıdan indirilişi sırasında, ''Nereye gittiysem kimse bana iş vermedi. Çalışıp para kazanmak istiyorum. Beni bu duruma düşürenler utansın'' dedi. İlik daha sonra, ambulansla Kayseri Devlet Hastanesi'ne götürüldü. 
     






</TEXT>
</DOC>
