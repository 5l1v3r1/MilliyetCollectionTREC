<DOC>
<DOCNO> 47810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/magazin/yazdud.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir’de hayat oh ne rahat 
</HEADLINE>
<TEXT>

Salzburg Cafe-Bar-Patisserie, Ristorante Mario Plaza, Cafe Garden, Haşmet Bar, Detroit, Ege, Telefon Bar, Tabaklar Balık, Hancı, Orman Restaurant, Cafe Miko, Almira Çöpçü, İzmir Life, Gülay’la yeniden... 
     Tam 6 ay olmuş İzmir’e gitmeyeli. Annemden fırçayı yiyince ve paraya sıkışınca soluğu memleketimde aldım. Doğan Haber Ajansı’nın acar muhabiri Cesur Sert ile İzmir’in altını üstüne getirdik. Cesur, ismi gibi. Gözünü budaktan sakınmayan bir gazeteci. Askerlik dönüşü Cesur İstanbul’a gelir ve bence başarır. Aile muhabbetimi hiç sormayın. Allah bağışlasın, 6 yeğenimi etrafıma topladım. En büyüğü Nuray’ın kızı Evren, üniversite mezunu, işe başladı. Çok güzel tenis oynuyor, süper İngilizce konuşuyor. Utandım. Gülay’ın büyük kızı Tuğçe gitarını adeta konuşturuyor. Bu yıl üniversite sınavına girecek. İkizler Can ile Zehra bir felaket. Zehra Karşıyaka’daki süper lisede, muhteşem keman çalıyor. Karşıyaka Lisesi’ndeki Can 1.89 cm.lik boyuyla geleceğin dev adamı. Başarılarını babaları Özden’e borçlular. Ailenin tekne kazıntısı Tülay mükemmel iki evlat yetiştirmiş. Naci, Anadolu Meslek ve Turizm Lisesi’nde. Karantina’da futbol oynuyor, boy 1.87 cm. Merve, Misak-ı Milliye’de. O da süper öğrenci, hazırlıkta. Tabii onların yetişmesinde de babaları Mehmet’in payı büyük. Yani çocuğum yok diye üzülmüyorum. Efendim, cuma akşamı İzmir’i gezdim. Karşıyaka bir ihtişamlı, anlatamam. Sıra sıra kafe, bar ve gece kulüpleri cıvıl cıvıl. Seda Sayan’ın eski kocası, arkadaşım Tuncay Kıratlı, Bostanlı’daki en gözde mekanlardan Telefon Bar 0232 330 60 33 ve Kafes Bar’a takılmaktan sıkılmış olacak ki kendine bir yer açmış. Beyaz’ın Paprika Bar’ının yanında. Adı Spot. Fotoğraf sanatının duayeni sevgili Erol Atar bana bir kare Sibel Can veya Seda Sayan fotoğrafı vermeyip kan kusturuyor, dostlarının kıymetini 
     bilmiyor, o nedenle yalnız kalmaya mahkum yarı İzmirli olmuş. Hafta sonları Telefon Bar’daymış. Buranın ortağı sevgili Erdal Güvenç zaman zaman şık aktiviteler yapıyormuş. İzmir gündüz 32, akşam 29 dereceydi. Tişörtle gezdim. Sevgili kuzenim, Kemas’ın sahibi Kemal Subaşı ile daha önce yaptığım Karşıyaka turunda Taka diye bir yer vardı. Soğuk-sıcak sandöviçlerinin, salatalarının, bakır cezvede Türk kahvesinin tadı hala damağımda. Bostanlı’da olan Taka liseli gençlerin buluşma yeriymiş. Herkesin ballandırarak anlattığı Bostanlı’daki Boğaziçi Restaurant’a uğradım. Güney mutfağından örnekler var. Herkes yemeklerin lezzetinden söz ediyor ama ben çoğu mekanda kahve, su, çay içtim. Ayıptır söylemesi, annem 8 çeşit yemek yapmış da. Boğaziçi Restaurant’ın telefon numarası 0232 330 00 13. Kızkardeşim Gülay’ın, Karşıyaka’da oturduğu için eve servis yaptırttığı Hanımağa benim için ideal. Gözleme, mantı çeşitleri lezzetli. Canlı müzik var. Telefon numarası 0232 368 76 62. Meksika mutfağına düşkün olanlar için Bostanlı’daki Kertenkele iyi. Telefon numarası 0232 330 90 47. Gençlerin rağbet ettiği yerlerden biri Y Y Köfte. Her gün 07.30-24.00 arası hizmet veriyor. Keseye uygun. Zaten İzmir hayli ucuz. Kemeraltı’nda 1.5 milyona dört çeşit yemek çıkaran lokantalar var. Bir ara Kahve Evi’ne uğradık. Değişik bir yer ama taaa Çiğli’de, eski havaalanına yakın. Biz girdiğimizde kapanıyordu, 22.00’ye kadar servis varmış. Aromalı dünya kahveleri, meyvalı çaylar... İçersi mis gibi kokuyordu. İzmirlilerin ve İzmir’e gelenlerin vazgeçemediği Karşıyaka’daki bir başka mekan ise sevgili Nedim Demirağ’ın sahibi olduğu Ristorante Mario Plaza. Çeşme Dalyan’da da şubesi olan bu mekan ailelerin gitiği şık bir İtalyan restoranı. Damak tadına çok düşkün olan sevgili 
     Nedim, Mavişehir’deki Ristorante Mario Plaza’da Türk, Fransız Mutfağı’ndan örnekler sunuyor. Canlı müzik var. Telefonu 0232 324 37 34. 
     
Kemeraltı bir alem, Tabaklar Balık Lokantası      Cumartesi günü Miraç Kandili nedeniyle sevgili babamın mezarını, aynı adı taşıyan yeğenim Naci ile ziyaret ettim. 47 yaşında vefat eden babamın mezarını gülle donattım. Karabağlar Mezarlığı’nda 5 tane beyaz gül, hem de 1 metrelik saplı olanları, 500 bin lira. İstanbul’da tanesi 
     1.5 milyon. Anlayın. Bayan ayakkabısı 3-5 milyon, erkek ayakkabısı 3-6 milyon. Kazaklar 5-10, tişörtler 1-5 milyon. Yani İzmir’de kimse aç kalmaz, çıplak gezmez. Kemeraltı’nda esnaf lokantası çok. Tabak Balık Lokantası bunlardan biri. Fiyatlarına göz gezdirdim çipura, levrek, yanında salatayla 4 milyon. Sardalya, salata 2, dil şiş yine salata 
     4.5 milyon. Tıklım tıklımdı. Ben oruçlu olduğum için gezmekle yetindim. Telefon numarası 0232 482 27 08. Daha sonra Hürriyet Gazetesi’nin İzmir Bürosu’na uğradım. Eski dostlar Nedim 
     Demirağ, Gülümser-Nedim Bubik ile sohbet ettim. Cesur’dan İzmir dedikodularını aldım. 7 yıl birlikte çalıştığım, fotoğraf çekmeyi öğrendiğim değerli arkadaşım Gazanfer Karpat ile eskiyi yadettik. Çıkışta Alsancak’ta ve hayli güzelleşmiş bulduğum Birinci Kordon’da turladım. Mekan ve daire sahipleri denizin dolmasıyla yerlerinin değer kaybettiğini söyleyip yakındılar ama güzel oturma grupları yapılmış. Üstelik her taraf yemyeşil. Yıllardır gittiğim Kemal’in Yeri ve Deniz Restaurant’a baktım. Hayli ekonomik olan Kulüp Ali, gündüz ve Miraç Kandili olmasına rağmen hareketliydi. 
     Ardından sevgili dostlar Semra-Kemal Zorlu’nun sahibi olduğu Ege Palas Oteli’ne geçtim. Semra Zorlu geçen yıl Salzburg Cafe-Bar-Patisserie’yi açmıştı. Burada çok lezzetli ev yapımı pasta, kurabiye çeşitleri var. Otelin üst katında müthiş İzmir manzarasına hakim Panorama Restaurant, Haşmet Bar en popüler yerler. Ünal Usta, Panorama Restoran’da mesleğini konuşturuyor. Haşmet Bar’da ise hafta içi her gün 23.00-01.00, haftasonları da 22.00-01.00 saatleri arasında Bahar-Alpagut-Bahadır eski ve yeni in’ şarkılarla İzmirlileri coşturuyorlar. Telefon numarası 0232 463 90 90. 
     
Princess Club, Cafe Garden, Asansör Restaurant, Lö Pide      İzmir’in en hareketli yerlerinden biri de Hotel Princess bünyesinde yer alan Club ve Cafe Garden. Princess Club’da genç yetenek Sedat Yüce çalışıyor. Burada yemekli 20, yemeksiz eğlence 
     15 milyon. Cafe Garden’da ise fiks mönü kişi başı 10 milyon. Sekiz çeşit meze, ara sıcak, mangalda marine edilmiş ızgara çeşitleri, limitli içki ve meyva var. Çay, kahve, bira, yabancı içki çeşitleri, sandöviç, pasta ve tatlıların fiyatı ise 1-7 milyon arasında. Telefon numarası 0232 238 51 51. Bir de tarihi asansörün içinde yer alan restoran var ki manzarası harika. İzmir tabir-i caiz ise ayaklarınızın altında. Pasaport’da yeni açılan Lö Pide her keseye uygun. Bir de buranın kaymaklı pidesi çok meşhur. Fiyatlar 600 bin ila 
     2 milyon. Telefon numarası 0232 441 
     80 51. Et ve tavuk ağırlıklı mönülerin, salata çeşitlerinin yer aldığı Cafe Piyer, 14 saat açık olan, çorba, tandır, çöp şiş satan Almira, Büyük Efes Oteli’nin içinde yer alan Saklıbahçe, pizza, sandöviç çeşitleri, egler, pasta ve zengin kahve mönüsü ile dikkati çeken Why Not Cafe popüler yerler arasında. 
     
İzmir’de gece, Nicci geliyor      Cesur’un öve öve bitiremediği Tunç Afşar’a ait olan, İzmir-Manisa yolu üzerindeki Orman Restorant’a ne yazık ki gidemedim. O gece Tunç Bey’in doğum günüymüş. Orman’ın telefonu 0232 377 53 54. İzmir geceleri hareketli. En nezih gece kulüplerinden olan CeCe Bar, Mehmet Özöner işletmeciliğinde Nicci adlı şık bir disko oldu. Sahibi sevgili Metin Köroğlu 300 kişilik bir bar açmak üzere. Türkçe müzikli. Bu arada Metin, dünya güzeli Gülden ile evlendi. Hancı’da Altay, Ege Bar’da Ati, Alem Bar’da Sevim Egesoy ve Leyla Adalı sahne alıyor. Yine İzmir’de İzmir Life’ diye bir dergi çıkmaya başladı. Çok şık. Dilerim İzmirliler sahip çıkarlar da geleceği parlak olur. Benden bir gün önce İzmir’de olan Uğurkan Erez’in önerdiği Pasaport’daki Jussty’e de uğrayamadım. Eski She’nin yerini alan, sevgili Mert Özmen’in ortaklarıyla açtığı Detroit eğlenceli bir disko. 
     4 yıldır hizmet veren Golden Club Bar’da da Ata çok başarılı. Altuğ Peker’in işlettiği, baba dostum Erol Çehreli ve oğullarının sahibi olduğu Outside eski popülaritesini koruyor. Ümit Özgüntürk gözde mekan Le Meyhane’yi dün Gülay Eralp ile yeniden hizmete soktu. Uğur Özden’in Envelo’su ise kalitesini koruyor. Unutmadan, Efes Pilsen Blues Festivali 29-30 Ekim’de İzmir Hilton Oteli’nde. Ankara Sinema Derneği’nin düzenlediği 7. Avrupa Filmleri Festivali’ de 
     26 Ekim-1 Kasım’da Fransız Kültür Merkezi ve İzmir Sanat Merkezi’nde başlıyor. Efendim, İzmir’de daha çok mekan var ama bugünlük 
     bu kadar. Kalanı bir başka sefere yazarım inşallah. Kalın sağlıcakla. 
     



 MAGAZİN 












</TEXT>
</DOC>
