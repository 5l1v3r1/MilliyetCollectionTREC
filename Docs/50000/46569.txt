<DOC>
<DOCNO> 46569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sontur18.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP de krizden etkilendi personel çıkarttı 
</HEADLINE>
<TEXT>

     CHP Genel Başkanı Deniz Baykal, ekonomik krizden parti olarak da etkilendiklerini belirterek, ''Biz de güçlüklerle karşı karşıyayız. Çalışanlarımızı azaltmak zorunda kaldık'' dedi. 
     Baykal, partisinin İl Merkezi'ni ziyaret ederek, yöneticilerle bir süre görüştü. 
     Görüşme sırasında İl Başkanı Cemal Özdemir, maddi sıkıntıda olduklarını belirterek, Baykal'dan destek istedi. 
     Baykal da, genel merkez olarak kendilerinin de ekonomik güçlükler yaşadığını vurgulayarak, şöyle dedi 
     ''Mali açıdan sıkıntılı olduğunuzu biliyorum. Biz de güçlüklerle karşı karşıyayız. Çalışanları azaltmak zorunda kaldık. Üzülüyoruz da... Çünkü bir kriz durumundayız. Arabası olan arkadaşlarımız parti işlerine, benzini kendisi koyup gidiyor. Öyle har vurup harman savurma yok. Çünkü şartlar bunu gerektiriyor.'' 
     






</TEXT>
</DOC>
