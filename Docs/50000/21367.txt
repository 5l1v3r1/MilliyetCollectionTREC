<DOC>
<DOCNO> 21367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/soneko11.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan'da kapasite kullanımı yüzde 9 geriledi 
</HEADLINE>
<TEXT>

     Sanayide üretim değeri ağırlıklı kapasite kullanım oranı bu yıl Nisan ayında yüzde 68'e geriledi. Geçen yılın Nisan ayında yüzde 77.2 olan kapasite kullanım oranında 9.2 puanlık düşüş kaydedildi. 
     Devlet İstatistik Entitüsü'nün DİE ''Aylık İmalat Sanayi Eğilim Anketi'' çerçevesinde ''701 İşyerinin Nisan Ayı'' ilk geçici sonuçları açıklandı. 
     Buna göre, bu yılın Nisan ayındaki üretim değeri ağırlıklı kapasite kullanımının düşüş nedenlerinin başında yüzde 50.5 ile iç pazardaki talep yetersizliği geldi. Bu oran geçen yılın aynı ayında yüzde 43.1 olmuştu. 
     İhracat'daki kıpırdama dış pazardaki talep yetersizliğini geçen yıla göre daha az etkilerken, bu oran 2000 Nisan'ında yüzde 11.9 iken, bu yıl aynı ay yüzde 8 oldu. 
     Mali imkansızlıklar ise geçen yıl yüzde 2 gözükürken, bu yıl yüzde 3.1'e yükseldi. Yerli mallarda hammadde yetersizliği ise geçen yıl Nisan'da yüzde 5.2 iken, bu yıl Nisan'da yüzde 6.6'ya yükseldi. İşçilerle ilgili meseleler ise aynı dönemlerde sırasıyla yüzde 2.5 ve yüzde 2.2 oldu. İthal mallarda hammadde yetersizliği de yüzde 5.5'den yüzde 2.1'e düştü. 
     







</TEXT>
</DOC>
