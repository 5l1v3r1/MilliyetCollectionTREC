<DOC>
<DOCNO> 38700 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/magazin/mag01.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Blues’cu imamlar Avrupa’ya açıldı 
</HEADLINE>
<TEXT>

Türkiye’de pek çok yıldız, yurt dışına açılma hayalini kurarken, dar bir cemaatin tanıdığı’ iki cami imamını Avrupa dinliyor. Nasıl mı Kudsi Ergüner’in albümüyle 
     NURDAN AKINER 

     Türkiye'de konserleri tıklım tıklım dolan, kaset satışları 1 milyona dayanan sanatçılar bile yurtdışında dinlenebilmek için az ter dökmüyor az çaba harcanmıyor... Yunus Balcıoğlu ile Halil Neciboğlu ise küçük bir cemaat’ dışında pek tanınmıyor... Ancak sesleri, ülke sınırlarını aşmış durumda... Çünkü onlar yani iki cami imamı’, Kudsi Ergüner’in Avrupa’da piyasaya çıkan Islam Blues adlı albümünün vokalistleriler... 
     
"Türkiye’deki sesler küçük"      Fenerbahçe Camii İmamı Yunus Balcıoğlu ve Kılıç Ali Paşa Camii İmamı Halil Neciboğlu, Kudsi Ergüner tarafından mevlevi ayinlerinde keşfedilmişler... 
     Ergüner, Islam Blues'da aynı zamanda hafız olan genç imamlarla çalışmasının çok mantıklı olduğunu söylüyor. Ünlü müzisyen bunun nedenlerini şöyle açıklıyor "Günümüzde gazinolarda, radyolarda ve televizyonlarda şarkı söyleyen kardeşlerimizin ses kapasitesi de yorum şekli de klasik Türk müziğine ters. Türkiye’de bu türde okuma, ses bitti. Ülkemizdeki sesler melankolik, içine kapanık ve küçük. Oysa ki camilere bakın. Camilerdeki hafızların çoğu hep büyük kitlelere hitap ettikleri için okuma teknikleri otantik ve sesleri çok daha üstün. Bu yüzden Yunus Balcıoğlu ve Halil Neciboğlu'yla çalışmayı tercih ettim." 
     
Ergüner dünyamı değiştirdi’      Kudsi Ergüner, albümün Almanya'da gerçekleştirilen kayıtları sırasında hafızlara hiç müdahale etmemiş. Tek istediği şiirdeki o anı yaşamaları, hissetmeleri olmuş... 
     Albümün ardından 1982’den bu yana hayran olduğu Kudsi Ergüner’le tanışmayı bekleyen Halil Neciboğlu’nun yaşam vizyonu da değişmiş. 
     Neciboğlu, "Kudsi Bey bana hep Musıkide anı yaşa’ der. Şimdi hayatında bir musiki olduğuna inanıyor ve hayatta da anı yaşıyorum. Önceden plan ya da program yapmıyorum ve Kuran-ı Kerim okurken nerelerde nasıl okumam gerektiğini önceden düşünmüyorum. Anlama ve benim his dünyamda yaşattıklarına göre yorumluyorum" diyor. Neciboğlu Kudsi Ergüner’den başkasıyla çalışmamakta kararlı olduğunu da sözlerine ekliyor. 
     
"Joy FM’ciyiz"      Kendisiyle aynı yaştaki hafız arkadaşı Yunus Balcıoğlu da tıpkı Neciboğlu gibi 3 oktavdan fazla olan sesiyle bu albümde görev almaktan onur duyuyor. 
     12 yaşında hafız olan Balcıoğlu, M.Ü. İlahiyat Fakültesi mezunu. Onlar müziğin uluslararası iletişim dili olduğuna inanıyor ve ayrım yapmıyorlar. Blues, caz, klasik müzik favorileri. Otomobilde ise yabancı slow müzik çalan Joy FM en çok tercih ettikleri kanal. 
     



 MAGAZİN 


















</TEXT>
</DOC>
