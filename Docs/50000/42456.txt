<DOC>
<DOCNO> 42456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun21.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa "Dünyanın af ve uzlaşmaya ihtiyacı var..." 
</HEADLINE>
<TEXT>

     Katolik dünyasının ruhani lideri Papa 2. Jean Paul, dünyanın af ve uzlaşmaya ihtiyacı olduğunu söyledi. 
     İtalya'nın Frosione kentinde yapılan pazar ayininde konuşan Papa, ABD'deki terörist saldırılara değinirken, ''Amerika, acı çeken büyük bir ulus. Yaralı Amerikan halkının üzüntüsünün, nefret ve şiddete dönüşmemesi için dua ediyorum'' dedi. 
     Papa 2. Jean Paul, ''Dünyanın af ve uzlaşmaya ihtiyacı olduğunu'' belirtti. 
     Bu arada, Il Messaggero Gazetesi'nde yer alan bir haberde, ''olası saldırı hedefleri'' arasında gösterilen Vatikan için en büyük tehlikenin, gizli servislere göre, İtalya'da yaşayan Filippinli radikal Müslümanlar olduğu öne sürüldü. 
     Güvenlik görevlilerinin, son 3 günde Vatikan çevresindeki denetimleri artırdığı bildirildi. 






</TEXT>
</DOC>
