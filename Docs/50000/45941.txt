<DOC>
<DOCNO> 45941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun30.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair'e tehdit "Meşru hedef oldu" 
</HEADLINE>
<TEXT>

     -İSLAMCI HAREKETE GÖRE, BLAİR ARTIK ''MEŞRU HEDEF...'' LONDRA A.A - 09.10.2001 - Londra'da faaliyet gösteren İslamcı bir hareketin sözcüsü, Başbakan Tony Blair'ın İngiltere'yi Afganistan harekatına katmakla ''meşru hedef'' haline geldiği uyarısında bulundu. 
     El Muhacirun örgütünün sözcüsü Abdurrahman Salim, AFP muhabirine, ''Blair, onu öldürmek isteyen her Müslüman için meşru hedef haline gelmiştir'' dedi. 
     Sözcü, ''Madem ki müttefikler, yani Amerikalılarla İngilizler ve belki de Fransızlar, Afganistan'daki Müslümanları bombalıyorlar, buradaki hükümet binaları, askeri tesisler ve Başbakanlık binası da meşru hedef haline gelmiş demektir. Başbakanın kendisi de bu hedefler arasındadır'' diye konuştu. 
     AFP muhabirinin görüşlerini sorduğu Başbakanlık yetkilileri, demeçle ilgili yorum yapmayı reddederken, İçişleri Bakanlığı yetkilileri, sözcü hakkında soruşturma açılabileceğini söylediler. 
     






</TEXT>
</DOC>
