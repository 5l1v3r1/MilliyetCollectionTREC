<DOC>
<DOCNO> 11990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/dunya/tur.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Korsanlara şeriat yasası’      Suudi Bakan Rus uçağını kaçıranlara affedici olamayız 
DIŞ HABERLER SERVİSİ 

     Suudi Arabistan İçişleri Bakanı Prens Nayif, İstanbul-Moskova seferini yapan Rus uçağını kaçırarak Medine’ye indiren ve kanlı bir operasyonla yakalanan Çeçen korsanlarına karşı şeriat yasalarını uygulayacaklarını söyledi. 
     Hava korsanlarıyla ilgili tutumunun ne olacağına ilişkin bir soruyu yanıtlayan Nayif, "Suudi Arabistan her tür terörizme, özellikle de masum insanları etkilediği için uçak kaçırmaya karşıdır. Bu yüzden krallığımız, bu konuda affedici olamaz ve uçak kaçırmada şeriat yasalarını uygular" dedi. Nayif ayrıca, üç Çeçen hava korsanından hayatta kalan ikisinin Moskova’ya iadesi konusunun diplomatik yollardan çözüleceğini dile getirdi. Suudi Arabistan’la Rusya arasında, suçluların iadesine ilişkin bir anlaşma bulunmuyor. 
     
Yolcular dava açıyor      Öte yandan, İnterfaks ajansı, uçağın yolcularının eylem sonucu maddi ve manevi zarar gördüklerini belirterek charter seferini düzenleyen Pan - Ukrayna şirketine dava açma kararı aldığını açıkladı. Yolcuların, Suudi güvenlik kuvvetleri aleyhine de dava açacağı belirtiliyor. Rusya da operasyonda ölen kabin görevlisi Yulya Fomina’nın ailesine 16 bin dolar tazminat ödeme kararı aldı. 
     
     


 DÜNYA 











</TEXT>
</DOC>
