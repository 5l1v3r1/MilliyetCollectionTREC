<DOC>
<DOCNO> 21891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/spor/spo06.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
En görkemli final 
</HEADLINE>
<TEXT>

Liverpool’un 5-4’lük galibiyetle kazandığı UEFA Kupası karşılaşmasına spor kamuoyundan övgü yağıyor. İngiliz basını, takımını baştacı etti 
     UEFA Kupası, nefesleri kesen final maçıyla önceki gece sahibini bulurken, şampiyonluk kupasını uzatmalarda gelen "altın golle" müzesine götüren Liverpool, İngiltere’de baştacı oldu. Ada basını İspanyol Alaves’i, Delfi Geli’nin uzatmada kafayla kendi kalesine attığı golle yenen Liverpool’un, şimdiye kadarki en görkemli finali kazandığını iddia ettiler. 
     THE Guardian gazetesi, "En büyük final Liverpool’un" başlığını atarken, Dail Mail, Geli’nin kendi kalesine attığı gol için, "İnanılmaz bir gecede hayretler içinde bırakan son" yorumunu yaptı. Daily Telegraph ise "Her şeyi içinde barındıran bir final" diyerek Dortmund’daki maçın tüm finaller içindeki "en iyisi" olduğunu iddia etti. 
     



 SPOR 





























</TEXT>
</DOC>
