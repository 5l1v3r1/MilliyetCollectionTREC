<DOC>
<DOCNO> 21310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/yasam/yas01.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Prangayı 100 bin dolar çözecek 
</HEADLINE>
<TEXT>

Yargılanırken bile prangayla dolaştırılan Türk dadı Fügen Gülertekin’in yeniden yargılanması için 98 bin 300 dolar daha toplanması gerekiyor 
     SEMRA KARDEŞOĞLU İstanbul 

     Amerika’da açtığı çocuk yuvasında, bir bebeği boğulmaktan kurtaran, buna rağmen çocuğu sarstığı gerekçesiyle 8 yıl hapse mahk m olan Fügen Gülertekin’in arkadaşları çaresizlik içinde. Yargılanma aşamasında ayağına pranga takıldığı için Prangalı kadın’ olarak tanınan ve şimdi tutuklu olan Gülertekin’in, yeniden yargılanabilmesi için yaklaşık 100 bin dolara ihtiyaçları var. 
     Ancak lise arkadaşları Jülide Bayram, Gülay Uluçay ve Işıl Tümerkan'ın başlattığı yardım kampanyasında bugüne kadar sadece 1700 dolar toplanabildi. 
     
     Avukatlar çok pahalı’ 
     Gülertekin’in Robert Kolej’den arkadaşı Jülide Bayram, şöyle konuşuyor 
     "Fügen’in hayatını kurtardığı bebek gayet sağlıklı, yaşamını sürdürüyor. Yeni tutulan avukatlar, Gülertekin’in yeniden yargılanması için müracaatta bulundu. Ancak avukatların ücretleri çok yüksek. Yaklaşık 100 bin dolara ihtiyaç var. Tüm malvarlıklarına ihtiyati tedbir kararı kondu, yuvaları kapatıldı. İçişleri Bakanlığı’nın izniyle açtığımız kampanyada sadece 1700 dolar toplayabildik. " 
     
     Kızına sarılamıyor çünkü... 
     Prangalı kadın’ın ağabeyi Fethi Alpay ise, şöyle diyor "Ölümle sonuçlanan davalarda bile bu kadar ağır ceza verilmiyor. Mesele, dava açan ailenin çok güçlü olması. Kardeşimi masanın öte yanında görebilmek için 4 ay izin bekledim. Kızına bile doyasıya sarılamıyor. Ensest ilişki gibi bir gerekçeyle, izin vermiyorlar. Tüm yetkililerden bu haksızlığın giderilmesi için destek bekliyoruz." 
     
     Kendi kitabını bile okuyamıyor 
     Yargısı süresince elektronik prangaya bağlı olarak yaşamını evinde sürdüren Gülertekin, hiçbir indirime tabii tutulmadan 8 yıl hapse mahk m oldu. 2.5 yıldır Ohio’daki Marsysville Kadınlar Cezaevi’nde yatıyor... 
     Fethi Albay, kardeşinin cezaevine ilk girdiğinde ikinci derecede ağır suçlar işleyenlere giydirilen mavi gömlek giydiğini daha sonra pembe ve yeşil gömleğe geçtiğini söylüyor. 
     Gülertekin, cezaevinde kurallara karşı geldiği gerekçesiyle hücre hapsine mahk m olmuş. Bir dönem de 02.00-05.00 saatleri arasında ceza olarak mutfakta çalıştırılmış. Şimdi tek kişilik bir koğuşta kalan Gülertekin'in odasına, Haluk Şahin'in kendisi için yazdığı kitap bile alınmıyor. Gerekçe kitabın kapağının kalın olması 
     



 YAŞAM 






















</TEXT>
</DOC>
