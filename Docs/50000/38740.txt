<DOC>
<DOCNO> 38740 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/yasam/yas02a.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Elinin hamuruyla futbol oynamışlar 
</HEADLINE>
<TEXT>

Eski Türklerin yaşantısıyla ilgili yeni bulgular olay çıkaracak. Kadınlar futbol oynuyor, güreş ve binicilikte zaman zaman erkekleri bile geçiyor 
     GAZİ Üniversitesi Beden Eğitimi ve Spor Yüksekokulu Öğretim Üyesi Dr. Hasan Basri Öngel’in Kültür Bakanlığı Yayınları’ndan çıkan "Türk Kültür Tarihinde Spor" adlı kitabı eski Türkler’de sporun gelişimine ilişkin ilginç ipuçlarına sahip. Kitaba göre, futbol, güreş, binicilik ve okçuluk dallarını "Türklerin ata sporu" saymak mümkün. 
     
Yeşil sahayla tanışma      "AYAKTOPUNU" başlangıçta dinsel ritüellerin gereği olarak gören Türklerin "yeşil sahalarla" tanışması ise en az Amerika ve Avrupa ulusları kadar eski. Futbol takımları sadece erkekler ya da kadınlardan oluştuğu gibi, zaman zaman da "karma takımlar" karşı karşıya geliyordu. Buna göre, çeşitli kaynaklara dayanan Türk tarihinde futbolun "tarifi" şöyle 
     
Futbolu savaş zannederlerdi      "BÜYÜK mabetlerin avlularında sık sık bazen onlu bazen de altılı gruplar halinde futbol maçı yapılır. Topa elle dokunulmaz. Ya ayak veya başla vurulur ve karşı kaleden içeri sokulmaya uğraşılır. Türk kadınlarının erkekler gibi savaşçı olmalarının nedenini ise futbol maçlarında elde ettikleri mücadele ruhu ve azmiyle açıklamak mümkündür." 
     
Polo, kayak eskrim de Türk icadı      Eski Türklerin "ata sporu" sayılabilecek branşlardan biri de polo oyunu idi. Poloya "çöğen" adını veren Türkler, tahta çıkma törenlerinde bu oyunu oynardı. Bu sporu Çin’e de götüren Türkler, belirli zamanlarda "konu komşu" polo oynamak için bir araya gelirlerdi. 
     Göktürkler’in "gökbörü" adlı oyunlarını geliştirerek "atlı hokeye" çevirdiği "polo"nun "atası", ismini atlıların elindeki "çöğen" adlı sopalardan almıştı. Keçi derisi topla oynanan oyunu Türk kültür ve ekolojisinin bir parçası haline getiren Türkler, "eskrim" ve "kayak" gibi sporları da yüzyıllar önce yapıyordu. 
     



 YAŞAM 





















</TEXT>
</DOC>
