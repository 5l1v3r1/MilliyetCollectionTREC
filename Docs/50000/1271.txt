<DOC>
<DOCNO> 1271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/ekonomi/eko12.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanayi üretimi yüzde 10.5 arttı 
</HEADLINE>
<TEXT>

     Devlet İstatistik Enstitüsü DİE verilerine göre, geçen yılın kasım ayında, sanayi üretimi yüzde 10.5 arttı. 1999'un Kasım ayı ile karşılaştırıldığında, geçen yılın aynı döneminde üretim, madencilik sanayinde yüzde 1.5, imalat sanayiinde yüzde 12, elektrik, gaz ve su sektöründe de yüzde 1.8 oranında artış kaydetti. 1999 yılının Kasım ayında üretim, toplam sanayide yüzde 2, madencilik sanayiinde yüzde 6, imalat sanayiinde de yüzde 2.9 azalmış, elektrik, gaz ve su sektöründe ise yüzde 9.5 artış göstermişti. 
     Öte yandan, geçen yılın 11 aylık ortalamalarına bakıldığında, 1999'un aynı dönemine göre, toplam sanayide üretim yüzde 6.2 oranında arttı. Söz konusu dönem itibariyle üretim, madencilik sanayinde yüzde 3.9 azalırken, imalat sanayi üretiminde yüzde 6.6, elektrik gaz ve su sektöründe yüzde 8 artış kaydedildi. 1999 yılının 11 aylık ortalamasında üretim, toplam sanayide yüzde 5.7, madencilik sanayinde yüzde 8.9, imalat sanayinde yüzde 6.6 azalırken, elektrik, gaz ve su sektöründe yüzde 4.9 artmıştı. 
     
     


 EKONOMİ 


















</TEXT>
</DOC>
