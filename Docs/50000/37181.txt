<DOC>
<DOCNO> 37181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/spor/aspo.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
"Hafife almayın" 
</HEADLINE>
<TEXT>

A Milli Takım’ın hocası Şenol Güneş, Ay - Yıldızlı futbolcuları uyardı. Güneş, "Norveç son ciddi sınavımız, eksiklerimizi bu maça göre belirleyeceğiz" dedi 
     BİLAL MEŞE - OSLO 

     AY - Yıldızlı ekibin teknik patronu Şenol Güneş, bugünkü Norveç maçı öncesi futbolcuların dikkatini çekti. Güneş, rakibin son karşılaşmasını oyunculara izlettirirken, Oslo’daki sınavı ciddiye almalarını istedi. Milli hoca, "Bu maçta eksiklerimizi, gediklerimizi göreceğiz. Norveç’i kesinlikle hafife almayın. Sizden hem iyi futbol, hem de galibiyet bekliyorum. Bu bizim için iyi bir moral olur" dedi. 
     
"Önemli dönem"      ŞENOL Güneş, çok önemli üç maçları olduğunu da hatırlattı. Milli Takım Teknik Direktörü "Norveç karşılaşması bizim için hazırlık açısından güzel bir fırsat. Kimin ne eksiği olduğunu görme fırsatı bulacağız" diye konuştu. Bu arada Hakan Şükür de, Dünya Kupası finallerine mutlaka gideceklerini söyledi. Yıldız golcü, "Norveç maçı, bizim bir arada olmamız açısından önem taşıyor" ifadesini kullandı. 
     
Güvenlik önlemleri      MİLLİ Takım, Norveç ile oynanacak özel maçın son antrenmanını ayağının tozuyla karşılaşmanın yapılacağı Ulleval Stadı’nda dün akşam gerçekleştirdi. Yaklaşık altı saat süren bir yolculuktan sonra özel uçakla Oslo’ya gelen kafileyi havalimanında gurbetçiler karşıladı. Ay - Yıldızlı ekibin, Oslo’da kaldığı süre içinde sıkı koruma altında tutulacağı belirtildi. 
     
Ümitler, İsrail’de      ÜMİT Milli Takım da, deplasmanda İsrail ile bugün özel bir maç oynayacak. Tel Aviv’e dün sabah giden Ay - Yıldızlı ekibin sınavı Ramat Gan Stadı’nda TSİ 19.30’da başlayacak. 
     
Norveç-Türkiye      DÜNYA Kupası Grup Elemeleri’nde mücadele eden A Milli Takımımız, grubundaki geride kalan üç maçın son provasını bugün Norveç önünde yapacak. Oslo Ulleval Stadı’nda TSİ 20.00’de başlayacak karşılaşmada Şenol Güneş kadroda yer alan tüm oyunculara şans verecek. Müsabakayı Finlandiya Federasyonu’ndan Mikko Vuore-la yönetecek. 
     
Eşitlik var      A MİLLİ Takımımız, Norveç ile daha önce sekiz kez karşı karşıya geldi. Bunlardan beşini kendi sahasında, üçünü ise deplasmanda oynayan Ay - Yıldızlı ekibimiz, üçünü kazandı, ikisinde berabere kaldı, üçünü de kaybetti. Milli Takımımız, attığı yedi gole karşılık kalesinde 12 gol gördü. 
     
Önceki karşılaşmalar 03.08.1936 Türkiye - Norveç 0 - 4 01.06.1961 Norveç - Türkiye 0 - 1 29.10.1961 Türkiye - Norveç 2 - 1 06.05.1987 Norveç - Türkiye 1 - 1 18.11.1987 Türkiye - Norveç 0 - 0 28.04.1993 Norveç - Türkiye 3 - 1 10.11.1993 Türkiye - Norveç 2 - 1 23.02.2000 Türkiye - Norveç 0 - 2      


 SPOR 





















</TEXT>
</DOC>
