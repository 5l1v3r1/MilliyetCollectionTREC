<DOC>
<DOCNO> 38100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sonspo11.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Trabzonspor'u gözüne kestirdi 
</HEADLINE>
<TEXT>

     Bursaspor Teknik Asbaşkanı Nihat Şengezer, bu hafta Trrabzonspor ile deplasmanda oynayacakları karşılaşmada puan ya da puanlar kazanmayı hedeflediklerini söyledi. 
     Şengezer, yaptığı açıklamada, Trabzonspor'a karşı son yıllarda şanslarının bir türlü tutmadığını ve puan alma başarısı gösteremediklerini belirterek, Cuma günü oynayacakları karşılaşmada bu duruma son vermek istediklerini kaydetti. 
     Beşiktaş karşısında oynanan futbolun Trabzonspor maçı öncesi kendilerini umutlandırdığını ifade eden Şengezer, ''Trabzonspor karşısında şeytanın bacağını kırmak istiyoruz. Beşiktaş maçındaki gibi hırslı oynarsak, Tbarzon deplasmanından da puan çıkarabiliriz'' dedi. 






</TEXT>
</DOC>
