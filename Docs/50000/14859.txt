<DOC>
<DOCNO> 14859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/guncel/gun13.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
OKUR YORUM 
</HEADLINE>
<TEXT>

     Harç geç yatırılınca ne olur 
     İstanbul Üniversitesi harçzede öğrencilerin mağduriyetini, umarım gerekli yerlere duyurabilirsiniz. Ne olur, elinizden gelebilecek yardımı biz öğrencilerden esirgemeyin. Başta sayın Cumhurbaşkanımız, başbakanımız ve yardımcılarının ve Bakanlar Kurulu’nun dikkatine 
     Ekonomik kriz nedeniyle bu seneki ikinci dönem harcını vaktinde bulup yatıramadık. Rektörlük, birkaç günlük gecikmeyi hiçbir şekilde kabul etmiyor, kaydımız yapılmıyor, koskoca bir seneyi kaybetmek üzereyiz. Zaten büyük zorluklar içinde okuyoruz. Borç, harç zorla bulduğumuz paraları yatıramıyoruz. Başta biz ve ailelerimiz, perişan bekliyoruz. Ne olur, siz bari bu ülkenin öğrencilerine sahip çıkın. 30 civarında yapılan dilekçeli başvuruya yanıt alamadık. Yetkili makamlardan bize bir hak tanınması için gerekli yardımı talep ediyoruz. Sesimizi raktörümüze duyuramıyoruz, görüşemiyoruz. Ne olur, siz çare olun. 


 GÜNCEL 






















</TEXT>
</DOC>
