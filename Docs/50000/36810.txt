<DOC>
<DOCNO> 36810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/spor/spo02.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay tehlikesi 
</HEADLINE>
<TEXT>

Las Palmas, Türk Futbol Federasyonu’nun, golcü futbolcu için verdiği geçici lisansın yasa dışı olduğunu iddia etti ve FIFA’ya şikayet ettiklerini bildirdi 
     MEHMET ÇİFTÇİ 

     "Lisans bizde" 
     FENERBAHÇELİ Oktay için dün şok bir gelişme yaşandı. İspanyol Las Palmas Kulübü Genel Direktörü Sabino Lopez, golcü futbolcunun, Fenerbahçe forması ile Samsunspor maçına çıkmasına büyük tepki gösterdi ve "Türkiye Futbol Federasyonu’nun verdiği geçici lisans yasa dışıdır" dedi. Lopez, Oktay’ın lisansının halen Las Palmas kulübünde olduğunu da belirtti. 
     
     "Tazminat alırız" 
     LOPEZ, Fenerbahçe ile Las Palmas’ın arasında anlaşma olmadığını hatırlattı, "Geçici lisansı, FIFA’ya sikayet ettik, bütün yasal hakkımızı talep edeceğiz" diye konuştu. Lopez ayrıca Oktay’ın, Şampiyonlar Ligi’nde forma giymesinin olanaksız olduğunu söyleyip, "Rangers maçında oynarsa, Fenerbahçe’den yüklü tazminat talep edeceğiz, muhatabımız Fenerbahçe değil Trabzonspor’dur" dedi. 
     
12 numaraya çağrıFenerbahçe yeni sezona fırtına gibi girerken boş tribünlerin şokunu yaşadı, yöneticiler taraftarlardan başarı için özveri ve destek istedi 
     SARI - Lacivertli yöneticiler, taraftarlardan özveri isteyerek bundan sonraki maçlarda takımın başarısı için kendilerine destek vermeleri gerektiğini söylediler. Kulüp Sözcüsü Atilla Kıyat, yatırımlar için maç gelirlerine ihtiyaçları olduğunu söyledi. Hamdi Akın, "Bu stat Fenerbahçe’nin geleceğidir" dedi. 
     
Revivo Fener’i coşturuyor      FENERBAHÇE’nin 2000 - 2001 futbol sezonunda şampiyon olmasında büyük pay sahibi olan ve attığı 14 golle takımın en golcü oyuncusu unvanını alan Haim Revivo, lige yine hızlı başladı. Samsunspor maçında ilk kez hat - trick yapan İsrailli yıldız son üç lig maçında yedi gole imzasını attı. 
     
2000 - 2001 Hafta Rakip Sonuç Gol 1 Kocaeli 4-0 1 4 S.Jetpa 4-2 1 6 Y.Yozgat 3-1 1 11 Ankaragücü 5-1 1 20 G.Birliği 3-0 1 21 S.Jetpa 4-0 2 22 Beşiktaş 3-1 1 24 Antalya 2-1 1 29 Gaziantep 4-3 1 33 Bursa 2-0 2 34 Samsun 3-1 2      
2001 - 2002 1 Samsun 3-0 3      
Yönetim tatilde      BAŞKAN Aziz Yıldırım, yöneticiler Mahmut Uslu, Nihat Özdemir, Mithat Yenigün ve Hamdi Akın aileleri ile birlikte bugün bir haftalığına Bodrum’a gidecekler. Fenerbahçeli yöneticilerin tatilde eski başkanlardan Ali Şen’i de ziyaret edeceği belirtildi. Bu arada milli takımlarına çağrılan dört yabancı futbolcu dün ülkelerine gitti. Andersson ve Johnson ise Türkiye’de kaldı. İstanbulspor maçının hazırlıkları bugün başlayacak. 
     



 SPOR 




























</TEXT>
</DOC>
