<DOC>
<DOCNO> 38874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/siyaset/siy02.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Partizanlık belgeye geçti 
</HEADLINE>
<TEXT>

Sulusaray ANAP ilçe örgütü, işlerini yapmayan kaymakamın görevden alınması için İçişleri Bakanı’nı istifa’yla tehdit etti. Yücelen de, ANAP’lıları merkeze şikayet etti 
     TOLGA ŞARDAN Ankara 

     Partizanlığın görevinden ettiği kamu görevlileri vakalarına bir yenisinin daha eklenmesi, İçişleri Bakanı Rüştü Kazım Yücelen tarafından, benzeri görülmeyen bir uygulamayla önlendi. Yücelen, Tokat’ın Sulusaray ilçesi Kaymakamı Ayhan Işık’ın görevden alınmaması halinde, topluca istifa edecekleri tehdidini karar defterine geçiren ve gereği için fotokopisini kendisine fakslayan, ANAP ilçe başkanı ve teşkilatı hakkında işlem yapılması için parti genel merkezine yazılı olarak başvurdu. 
     Sulusaray ANAP İlçe Başkanı Mustafa Der ve üyeler bir süredir Kaymakam Işık’tan şikayetçiydi. Heyet, yaptığı bir toplantıda karar defterine, Işık hakkındaki iddiaları da yazdı. Yazıda, Işık’ın vatandaşları yanına kabul etmediği, iktidar partisi teşkilatı olarak kendisine söz geçiremedikleri, İçişleri Bakanlığı ANAP’tayken kaymakamın böyle davranamayacağı belirtildi. Karar defterinin söz konusu yazıyı içeren bölümünün fotokopisi, 15 Ağustos’ta Yücelen’e fakslandı. 
     
     Gereğini yapın 
     Faksı okuyan Yücelen, partizanlığa öfkelenerek, Sulusaray ilçe örgütünü ANAP Genel Başkanlığı’na yazdığı resmi bir yazıyla şikayet etti. Yücelen, gönderdiği yazıda, "Kaymakam ilçeden tayin edilmediği takdirde istifa edileceği tehdidinde bulunulması yönündeki davranışın değerlendirilerek gereğinin yapılmasını rica ederim" dedi. 
     



 SİYASET 
















</TEXT>
</DOC>
