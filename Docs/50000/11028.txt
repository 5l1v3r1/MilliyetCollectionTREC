<DOC>
<DOCNO> 11028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sonspo01.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Maç sonrasında Fenerbahçeli taraftarlara ateş açıldı "6 yaralı" 
</HEADLINE>
<TEXT>

     Fenerbahçe Şükrü Saracoğlu Stadı'nda dün akşam oynanan Fenerbahçe-Antalyaspor maçı sonrası stad yakınlarında, plakası alınamayan bir otomobilden silahla çevreye açılan ateş sonucu, 6 kişi yaralandı. 
     Şükrü Saracoğlu Stadı'nda dün akşam oynanan Fenerbahçe-Antalyaspor 1. Lig karşılaşması sonrası, stadın çıkış kapısının yaklaşık 100 metre yakınında plakası henüz alınamayan gri renkli bir otomobilden kimliği belirsiz kişilerce silahla çevreye ateş edildi. 
     Açılan ateş sonucu, staddan çıkan ve Fenerbahçe taraftarı oldukları öğrenilen Aykut Avcıoğlu, Adem Aykut, Nihat Özpolat, Vodi Koçoğlu, Selçuk Demiral ve Volkan Okanlar, vücutlarının çeşitli yerlerinden yaralanarak Özel Acıbadem ve Özel Vatan hastanelerine kaldırıldılar. Yetkililer yaralıların sağlık durumlarının iyi olduğunu bildirdi. Polis, olaydan sonra kaçan kimliği belirsiz saldırganların yakalanması için geniş çaplı operasyonların sürdürüldüğünü kaydetti. 




</TEXT>
</DOC>
