<DOC>
<DOCNO> 22723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/spor/spo04.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay çıkmazı 
</HEADLINE>
<TEXT>

Yıldız oyuncunun transferi için Zürih’te bir araya gelen Özkan Sümer, Takiddin Yarayan ve Las Palmaslılar uzlaşmaya varamadı 
     ZAFER ATAMER - ZÜRİH 

     TRABZONSPOR Başkanı Özkan Sümer ile Siirt Jetpaspor Başkanı Takiddin Yarayan arasında dün Zürih’te yapılan, Las Palmaslı yöneticilerin de katıldığı toplantıdan sonuç çıkmadı. Zürih’e korumalarıyla gelen Siirt’in eski başkanı Fadıl Akgündüz’ün de yer aldığı ve yedi saat süren görüşmede ağırlıklı olarak Oktay’ın durumu görüşüldü, ancak anlaşmaya varılamadı. 
     LAS Palmas’ın kendilerine Oktay için ödeme yapmadığını savunan Siirt Jetpa, İspanyol kulübünden 2.5 milyon dolar istedi. Las Palmas da bu rakamı ödeyemeyeceğini bildirdi. Ceyhun ve Sergen’in transferlerinin konuşulmadığı ifade edildi. Başkan Yardımcısı Ahmet Kul, Belçika Ligi’nden Lokerenli Seyfo ile Lierseli Somers ile prensipte anlaştıklarını açıkladı. 
     



 SPOR 






















</TEXT>
</DOC>
