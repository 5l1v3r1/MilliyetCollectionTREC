<DOC>
<DOCNO> 25216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sonspo25.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Teknik Direktörünü seçti "Rıza Çalımbay" 
</HEADLINE>
<TEXT>

     Süper Birinci Futbol Ligi'nin yeni takımlarından Göztepe'nin teknik direktörlüğüne Rıza Çalımbay getirildi. 
     Göztepe Başkanı Hamdi Türkmen, İzmir'i süper ligde tek başına temsil etmenin sorumluluğunun bilincinde ve takımın başına çok iyi birteknik adam getirmenin mutluluğu içinde olduklarını söyledi. Rıza Çalımbay ile 1 yıllık sözleşme imzalayan Türkmen, Çalımbay'a ödenecek transfer ücreti konusunda açıklama yapmaktan kaçındı. 
     İç transferde bazı futbolcularla ilgili kararı yeni teknik direktörleri Çalımbay'ın vereceğini ifade eden Türkmen, Altay, İzmirspor, Bucaspor ve Manisaspor'a yardımcı olacaklarını sözlerine ekledi. 
     Göztepe'de başarılı olacağına inandığı için görev kabul ettiğini belirten Teknik Direktör Rıza Çalımbay ise ''Benim için maddi konulardan önce başarı gelir. Göztepe gerçekten büyük bir camia. Ben hedefi olan iddialı bir insanım. Göztepe'de düşündüklerimi başaracağıma inandığım için görev aldım. Yeni bir Göztepe yaratacağım'' diye konuştu. 
     Süper ligde yeni bir takım olmanın dezavantaj değil, avantaj olduğuna dikkati çeken Çalımbay, transfer çalışmalarına başladıklarını açıkladı. Bazı futbolcularla görüştüğünü belirten Çalımbay, şunları söyledi 
     ''Göztepe'yi eski günlerine götürmek için geldim. Hedefimiz ligde kalmak değil, üst sıralar için mücadele eden bir takım kurmaktır. Göztepe taraftarına yakışır güçlü bir takım yaratmak için çalışacağız.'' 
     
     






</TEXT>
</DOC>
