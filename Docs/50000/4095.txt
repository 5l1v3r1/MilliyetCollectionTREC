<DOC>
<DOCNO> 4095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/sontur06.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomobilde kalaşnikof ele geçirildi 
</HEADLINE>
<TEXT>

     İzmir’in Menderes ilçesinde düzenlenen operasyonda, bir otomobil içindeki 6 kişi, Kalaşnikof tüfek, şarjör ve mermileriyle yakalandı. 
     Alınan bilgiye göre, Narlıdere ve Menderes İlçe Emniyet Müdürlüğü ekipleri, yaptıkları istihbarat çalışmasında, Ali Özkan isimli kişide, Kalaşnikof tüfek bulunduğunu belirledi. Yapılan operasyonda, Özkan ile birlikte, oğlu Alper Ö., Latif A., Kerim O., Haydar A. ve Mustafa A., Özkan’a ait 35 BJF 57 plakalı otomobilde gözaltına alındı. Otomobilin bagajında yapılan aramada, Kalaşnikof tüfek, 3 şarjör ve 48 mermi ele geçirildi. 
     Yapılan soruşturmada, Ali Özkan’ın, "dolandırıcılık, naylon fatura ve sahtecilik" suçlarından poliste kaydı bulunduğu, silahı 1995 yılında Güneydoğu’dan getirttiği, olayın terör boyutunun bulunmadığı bildirildi. 
     Emniyet yetkilileri, Kalaşnikof’un, başka olaylarda kullanılıp kullanılmadığının anlaşılabilmesi için balistik incelemeye gönderildiğini, sanıklar hakkında yasal işleme başlandığını belirttiler. 
     




</TEXT>
</DOC>
