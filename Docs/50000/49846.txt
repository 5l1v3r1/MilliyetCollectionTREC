<DOC>
<DOCNO> 49846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sontur06.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, siyasetçilerin torpil telefonlarından yakındı 
</HEADLINE>
<TEXT>

     Devlet Bakanı Kemal Derviş, kalkınma hızında belirleyici faktörün ''yönetişim'' olduğunu vurgularken, ''uluslararası başarı, iyi yönetişimi gerektiriyor'' dedi. 
     Derviş, TÜSİAD ve TODAİE'nin ortaklaşa düzenlediği ''Yönetişim 
     Düzenleyici reformlar'' konulu konferansta yaptığı konuşmada, piyasa ekonomisi uygulamasında, demokrasilerin az geliştiği ülkelerde piyasalara müdahaleler yapıldığını, Türkiye gibi demokrasinin geliştiği ülkelerde ise bu müdahalenin açık ve tartışılarak gerçekleştiğini belirtti. 
     Türkiye'de, demokratik politik sürecin gücünün kullanıldığını, demokrasi çerçevesinde piyasaya müdahale edildiğini belirten Derviş, şunları kaydetti 
     ''Bu bakan olabiliyor, milletvekili olabiliyor, sivil toplum örgütü olabiliyor. Bu açık bir biçimde oluyor, tartışılıyor. Bu süreç, demokrasinin önünde bir aşamadır. Milletvekili kendi ilini, temsil ettiği çevrenin görüşlerini dile getirebiliyor. Bu ortam doğal. Bunu çok kötü görmemek lazım. Piyasa ekonomisinin iyi işleyebilmesi için, etkenleri bozacak aşırı müdahalelerden kaçınmalı.'' İyi yönetişimle çelişen hususların aşılması gerektiğini belirterek, şöyle konuştu 
     ''Ne tür müdahale iyi yönetişimle çelişiyor Bir milletvekili telefon ediyor, şöyle bir şirket var, şirket zor durumda kamu banrkalarına söyleyin bu şirkete yardımcı olsun. Nasıl yardımcı olsun Kredi verilsin veya bir kredi yeniden yapılansın, geri ödeme daha geç olsun, birtakım teminat eksikliklerine göz yumulsun. İşte bu, iyi yönetişimle çelişen, siyaseti meşru çerçeve dışına çıkaran, piyasa ekonomisini temelinden sarsan, bozan bir yaklaşımdır. 
     İkinci tür müdahaleye kesinlikle hayır. Kim telefon ederse etsin. 
     Bu, piyasa ekonomisinin iyi yönetim temelini engelleyen bir yaklaşım. 
     Bu Türkiye'de hala yeterli ölçüde anlaşılmış değil.'' Türkiye'nin bu konuda tam geçiş döneminde olunduğunu belirten Derviş, ''Birinci tür müdahale ile ikinci tür müdahaleyi hala birbirine karıştırıyoruz. Bu somut bir örnek, hergün yaşadığımız bir örnek. Özellikle benim hergün yaşadığım bir örnek'' dedi. 
     
     Çok çalışana çok maaş 
     Doğrudan Gelir Desteği Reformu'nun da önemli reformlardan biri olduğunu kaydeden Derviş, kamudaki personel düzeni ve maaş düzenine değinirken, şunları söyledi 
     ''Çok önemli bir sorun. Bugün kamu harcamalarının, konsolide bütçe harcamalarının, cari harcamaların yüzde 40'ı, personel maaşına gidiyor. Bütçenin çok önemli bir kısmı ona gidiyor. Bütçede etkinliği arttıramazsak, birtakım tasarruflar yapamazsak, o zaman yatırım bütçesi, diğer önemli kalemler, sosyal harcamalar, sosyal adaleti destekleyen harcamalar, daha da düşük duruma geliyor. 
     Dolayısıyla bu yüzde 40'ı iyi kullanmamız şart. Sanıyorum bu konuda bazı çalışmalar başladı. Fakat önemli bir konu var Türkiye'de. 
     Hala uygulanamayan performansa bağlı ücret düzeyi.'' Derviş sonuçta, olgun olmayan bir demokrasi ve piyasa ekonomisi anlayışından, olgun çağdaş bir piyasa anlayışına doğru gidildiğini kaydetti. 
     






</TEXT>
</DOC>
