<DOC>
<DOCNO> 1945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/ekonomi/eko13.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlere vergi servisi 
</HEADLINE>
<TEXT>

İstanbul Defterdarlığı, vergi dairesine gelemeyecek kadar yaşlı ve hastalara görevli memur gönderiyor 
     İstanbul Defterdarlığı, yaşlılığı veya hastalığı nedeniyle vergi dairelerine gidemeyecek durumda mükellefler için, "Eve Vergi Servisi" kurdu. 
     Yaşlılığı veya hastalığı nedeniyle vergi dairelerine gidemeyecek durumda olan mükellefler, 0 212 - 514 20 00 44 Hat 1344 - 1345 - 1346 - 1347 - 1350 - 1351 dahili numaralı telefonu arayarak adreslerini, bağlı bulundukları vergi dairesi ve hesap numaralarını ve telefonlarını bildirebilecek. Bu durumda görevli memurlar mükelleflerin ikametgahlarına gelecek. 
     İstanbul Defterdarı Kadir Boy, ayrıca Profilo, Capitol, Galleria, Beylikdüzü Çarşı ve Carrefour Kozyatağı ile Akmerkez'de vergi danışma standları oluşturduklarını belirtti. 
     Boy, 2001 yılı Gelir Vergisi beyan döneminin 2 Ocak'da başladığını hatırlatarak, 2000 yılındaki gelirleri sadece gayrimenkul sermaye iradından ibaret olanların Gelir Vergisi beyannamelerini bu ay içinde vereceklerini hatırlattı. 
     Boy, Defterdarlığın www.ist.def.gov.tr internet adresine gayrimenkul sermaye iradı beyanlarıyla ilgili gönderilen soruların da ivedi cevaplandırılacağını bildirdi. 
     


 EKONOMİ 



















</TEXT>
</DOC>
