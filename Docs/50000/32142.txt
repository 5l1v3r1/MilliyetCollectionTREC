<DOC>
<DOCNO> 32142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yasam/yas08.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek katiline en ağır ceza 
</HEADLINE>
<TEXT>

Küçük bir trafik tartışmasında sinirlendiği kadının köpeğini yola atarak öldüren Andrew Burnett, ön görülen en ağır cezaya, 3 yıl hapse mahk m oldu 
     DIŞ HABERLER SERVİSİ 

     O ne Hitler gibi soykırım yaptı, ne de Timothy McVeigh gibi 168 kişinin canını aldı... Ancak fino cinsi Leo adlı köpeğin ölümüne sebep olması, onun kısa sürede Amerika’nın en nefret edilen adamı’ unvanı almasına yetti... Ve sonunda hukuken de bunun cezasını aldı.... ABD’de geçen yıl Sara McBurnett adlı kadının köpeğini, arabasından alıp yola fırlatarak öldüren köpek katili Andrew Burnett, mahkeme tarafından yasanın öngördüğü en ağır cezaya çarptırıldı ve 3 yıl hapse mahk m edildi. 
     
     Toplumu tehdit ediyor’ 
     San Jose Mahkemesi yargıcı Kevin J. Murphy, Burnett’in 27 serbest kalmasının topluma tehdit oluşturacağını belirterek hapis kararını açıkladı. Mahkemeyi izleyen hayvanseverler de kararı ayakta alkışladı. Burnett’in annesinin, yargıca yalvararak oğlunun hayvanları çok sevdiğini iddia etmesiyse işe yaramadı. 
     Şubat 2000’de meydana gelen olayda Burnett, arabasıyla çarptığı McBurnett’le ağız kavgasına giriştikten sonra, kadının otomobilinde bulunan köpeğini pencereden alarak yoldan geçen otomobillerin önüne fırlatmış ve köpek ezilerek ölmüştü. 
     



 YAŞAM 




















</TEXT>
</DOC>
