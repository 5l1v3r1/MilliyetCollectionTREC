<DOC>
<DOCNO> 46406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/ekonomi/eko01.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF NE DİYORSA O 
</HEADLINE>
<TEXT>

2002 ekonomik hedefleri ve bütçesinde IMF’nin dediği oldu Faiz dışı fazla hedefi milli hasılanın yüzde 6.5’i düzeyinde olacak. Büyüme hedefi ise yüzde 4 belirlendi 
     HARUN GÜREK - ZÜLFİKAR DOĞAN 

     Başbakan Bülent Ecevit başkanlığında toplanan Yüksek Planlama Kurulu’nda YPK belirlenen 2002 bütçesi ve program hedefleri IMF’nin istekleri ile uyumlu hale getirildi. Önümüzdeki yıl toptan eşya fiyatları enflasyonu TEFE hedefi yüzde 31, TÜFE hedefi ise yüzde 35 olarak öngörüldü. Önceki YPK toplantısında yüzde 5 olarak ilan edilen 2002 yılı büyüme hızı yüzde 4’e çekilerek IMF’nin yüzde 3 talebine yaklaştırıldı. 
     IMF’nin kesinlikle "ödün vermeyeceğini" bildirdiği faiz dışı fazla hedefi de stand by düzenlemesinde belirlendiği şekilde, yüzde 6.5 olarak saptandı. 
     IMF’nin daha önceki projeksiyonlarda yüzde 40’larda öngörülen enflasyon hedefine itiraz etmesi üzerine, 2002 yılı enflasyon hedefi de bu yönde revize edilerek, TÜFE’de yüzde 35, TEFE’de de yüzde 31 olarak belirlendi. Deflatörün ise yüzde 47 belirlenmesi bekleniyor 
     Bu yılın 30 milyar dolarlık ihracat hedefi, gelecek yıl 2 milyar dolarlık artışla 32 milyar dolara yükseltilirken, ithalat hedefi de 45.5 milyar dolar olarak belirlendi. 
     
     Faize 46 katrilyon lira 
     YPK’da 2002 bütçesi de ele alındı ve 100.3 katrilyon lira tutarında belirlendi. Konsolide vergi gelirlerinin 58 katrilyon lira, toplam konsolide gelirlerin ise 71 katrilyon lira öngörüldüğü öğrenildi. Gelecek yıl için mahalli idare yatırımları hariç 9.8 katrilyon lira tutarında yatırım öngörülürken, personel harcaması için 22 katrilyon lira ayrıldı. Faiz ödemeleri için de 46 katrilyon lira öngörüldü. 
     Bütçe harcamalarının milli gelire oranı yüzde 20’den 17.5’e düşürülecek. 2.5 puanlık bu azalmayı sağlamak için, 2001 yılındaki bütçedeki faiz dışı harcamalar, önümüzdeki yıl 7 katrilyon lira azaltılacak. 
     Toplantıda 2001 için bazı tahminler de yapıldı. Bu yıl için tüketici fiyatlarında yüzde 65, toptan eşya fiyatlarında ise yüzde 80 civarında artış beklenirken, 2001 yılında 38.5 katrilyon lira vergi geliri bekleniyor. Bu yıl toplam kamu gelirlerinin ise 50 katrilyon lira düzeyinde gerçekleşeceği tahmin ediliyor. 
     Diğer yandan enflasyon hedeflemesine geçiş konusunda ise YPK’nın somut bir karara varmadığı, çalışmaların Merkez Bankası tarafından yürütüldüğü, ancak bir ertelemenin gündeme gelebileceği belirtiliyor. 
     
     Dış destek hedeflere bağlı’ 
     Devlet Bakanı Kemal Derviş, YPK’da yaptığı konuşmada, "Ekonomi ciddi olarak daralıyor. Dış desteğin yapısında değişikliğe gidilmesi gerekir. Ancak dış destek de içerideki hedeflerin tutturulmasına bağlı" dedi. Savaşın uzun sürmesi durumunda turizm ve sınır ticaretinin olumsuz etkileneceğini ifade eden Bakan Derviş, IMF’den ek destek için olumlu işaretler alındığını, 2002 bütçesi ve makroekonomik hedeflere bağlı kalınmasının ek desteğin önünü açacağını belirtti. 
     Derviş, programın sürdürülmesi için devletin küçülmesinin, harcamaların kısılmasından başka seçenek olmadığını vurgulayarak, "Vergide artık bir noktaya gelindi. Bundan sonra yeni vergi koyamayız. Artık devleti küçültmeli, bakan sayısını azaltmayız. Bu programı ancak topluma böyle anlatabiliriz" dedi. 
     
Ecevit Bu sayıların üretime yararı ne      2002 için sergilenen tablonun rakamsal verilere dayandığını gören Başbakan Ecevit, "Bunlar sayı, üretime ne katkıda bulunacaksınız " diye sordu. bazı önlemler üzerinde çalışıldığı söyledi. Başbakan Yardımcısı Mesut Yılmaz da Merkez Bankası’nın, Hazine’ye kredi açamayacağı yeni dönemde, kredi politikasının nasıl süreceğini sordu. Merkez Bankası Başkanı Serdengeçti ise Hazine’nin başka yol ve yöntemlerle destekleneceğini belirtti. DPT, Hazine ve Maliye projeksiyonlarının farklılığı eleştirilerine yol açtı. Devlet Bakanı Yılmaz Karakoyunlu, özelleştirme hedeflerinin bilgisi dışında hazırlandığını belirtti. Karakoyunlu ayrıca, faiz ve enflasyon beklentisi arasındaki büyük farkın yaratacağı borçlanma gereğine işaret etti. 
     
Bürokratlara Bahçeli’den fırça      Toplantıda, ekonomi yönetimi eleştiri yağmuruna tutuldu. Başbakan Yardımcısı Devlet Bahçeli, YPK’nın sekretaryasını yürüten DPT’nin bağlı olduğu bakan olarak, kendilerine ve diğer bakanlara, hazırlıklar konusunda önceden bilgi verilmemesi konusunda sitemde’ bulundu. Bazı MHP’li bakanlar da projeksiyonlara itiraz ettiler ve hazırlıkların kendilerine önceden iletilmemesini eleştirdiler. Devlet Bakanı Tunca Toskay ihracatta kendi belirledikleri 37 milyar dolarlık hedefi programa konulmasını istedi. Tanrıkulu ise, bütçe ve ilan edilen programların, binlerce işletmenin tümüyle kapısına kilit vurmasını gündeme getireceğini, projeksiyon ve hedeflerin gerçekçi olmadığını savundu. 
     
     Memura enflasyon kadar zam 

</TEXT>
</DOC>
