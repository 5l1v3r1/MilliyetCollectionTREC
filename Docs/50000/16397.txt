<DOC>
<DOCNO> 16397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yazar/cemal.html </URL>
<DATE> 2001/04/15/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Haydi bakalım, yeniden umuda yolculuk... 
</HEADLINE>
<TEXT>

     Umut otobüsü yine yola koyuluyor. Bir kez daha umuda yolculuk başladı. Derviş programını, koalisyon ortakları siyasal desteği açıkladı. 
     Sıra şimdi uygulamada 
     Her başlangıç taze bir umuttur Türkiye'yi yeniden yapmak zorundayız. Bir daha düş kırıklığına uğramak istemiyoruz. Beklediğimiz yarınların bu defa tünelin ucunda gözükmesidir bütün dileğimiz. 
     Onun içindir ki, inşallah umut otobüsü üçüncü kez duvara toslamaz. 
     Peki, yolculuk nereye 
     Ecevit'in açıkladığı gibi 
     Yoksulluk ve yolsuzluktan kurtulmuş bir Türkiye'ye... 
     Derviş'in açıkladığı gibi 
     İçinde krizlerin değil, istikrarın süreklilik kazanacağı yapısal reformları gerçekleştirmiş bir Türkiye'ye... 
     Bu nasıl olacak 
     Ecevit'in dediği gibi 
     Türkiye'yi bunca yıldır inleten enflasyon - borç - faiz sarmalını yok ederek, yani enflasyon canavarını nihayet yenerek... 
     Derviş'in dediği gibi 
     Bankacılık ve tarım düzeninde devrim yaparak... Borç yükünü taşınabilir hale getirerek... Faizleri indirerek... Özelleştirmeyi tamamlayarak... Ve bu hedeflere el ele, sosyal dayanışma içinde yürüyerek... 
     Çetin bir yolculuk bu 
     Kemal Derviş bu yüzden alışılmış ya da klasik politikacı kolaycılığına sapmadı. 
     Doğru olanı yaptı. 
     Kısa sürede cennet sözü vermedi. "Bugün gerçekten çok güç bir durumdayız " dedi. Yolculuğun zaman alacağını ve sıkıntılı geçeceğini yalın bir dille söyledi Derviş. 
     Ve iki temel ilke açıkladı 
     1 "Halka doğruyu söyleyeceğiz." 
     2 "Bugünü kurtarıp geleceğin altına dinamit koymayacağız. Kimse bizden günü idare eden çözümler beklemesin. Güzel, mutlu yarınları kurmak istiyoruz biz..." 
     Derviş'in bu ilkelerinin tek bir anlamı var 
     Popülizme hayır 
     Nedir popülizm 
     Kısa tarifi 
     Kaşıkla verileni sapıyla çıkarmak... 
     Kim yaptı bunu 
     Geçmiş iktidarlar, siyasetçiler... Enflasyon canavarı yıllarca böyle beslendi. Devlet hazinesi iflas noktasına, değirmenin suyunu hesaba katmaksızın bol kepçe dağıtan hükümetler yüzünden geldi. 
     İşte Derviş'ten iki örnek 
     1 "1990'ların başına göre Türkiye'nin borç stoku iki katına çıkmış. Bugün vergiden elde ettiğimiz her 100 liradan 95'i faize gidiyor. 1990'ların başında 32'si gidiyordu. Türkiye artık bu çarkı döndüremez." 
     2 "1992'de kamu bankalarının görev zararı hiç yoktu. Bugün milli gelirin yüzde 20'sine çıktı bu zarar... O yüzden bir devrimdir, bu bozuk düzeni değiştirmek..." 
     Kemal Derviş, siyasete girip girmeyeceği konusundaki bir soruyu, herhalde zamanı ve zemini değil diye yanıtsız bıraktı. Ama dünkü uzun basın toplantısı, Derviş'in nitelikleri konusunda önemli ipuçları verdi. 
     Noktasıyla virgülüyle konuştu. Konusuna ve gündemine hakimdi. Açıklamalarında boş lafa az rastlandı. Kendisine güvenen insanlarda dikkati çeken sakin bir havası vardı. Güleryüzlü ve saygılı bir üslüp sergiledi. 
     Ve pozitif enerji yaydı. 
     Soruları yanıtlarken bir ara, devletçilik - özel sektörcülük konusundaki görüşüne de açıklık kazandırdı. Bu tartışmanın artık geçen yüzyılda kaldığını, ekonomide devletçi görüşlerin artık herhangi bir geçerliliği kalmadığını belli etti. 
     Ancak pazar ekonomisinden yana olduğunu belirtirken, devletin denetleyici ve sosyal rolünü de vurguladı. Bu herhalde sosyal pazar ekonomisi görüşünün ince tertip bir ifadesiydi. 
     Kısacası 
     Kemal Derviş'in dünkü performansı, çeyrek yüzyıl boyunca Washington'da, Dünya Bankası'nda çalışmış ve daha bir buçuk ay önce yurda dönmüş bir kişi olarak başarılıydı. 
     Her başlangıç taze bir umuttur. Türkiye'yi yeniden yapmak zorundayız. Bir kez daha düş kırıklığına uğramak istemiyoruz. Beklediğimiz yarınlar artık tünelin ucunda gözüksün, lütfen 
     Umut otobüsü duvara toslamasın. 
     
     





SBF'den inciler 


Ecevit "Dış desteğin önü açıldı" 


İçel Havalimanı Öksüz kaldı 


Haydi bakalım, yeniden umuda yolculuk... 


Milat Pazartesi 


İki yabancı 


Plato "Akıl kutsaldır" 


Diyalog eksikliği 


Devletin tasarruf tedbirleri 


"Gülmeye, gülmeye geldik " 


Lale Devri'nin sonu 


Sen öyle zannet 


Gelecek tamam, dalgalıya devam 


Derviş "umut" dağıttı 


</TEXT>
</DOC>
