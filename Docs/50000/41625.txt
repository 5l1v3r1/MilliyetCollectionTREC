<DOC>
<DOCNO> 41625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sontur10.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İHD bombalı saldırıyı protesto etti 
</HEADLINE>
<TEXT>

     İnsan Hakları Derneği İHD Genel Başkanı Hüsnü Öndül, insanın fiziksel ve ruhsal varlığına yöneltilmiş her şiddet eylemini kınadıklarını belirtti. 
     Öndül, yaptığı yazılı açıklamada, Taksim'de meydana gelen bombalı saldırıyla ilgili olarak, ''İHD'nin, politik çalışmada ve hayatın her alanında şiddeti ilkesel olarak reddettiğini'' ifade etti. 
     Demokratik standartların, demokratik araç ve yöntemlerle yükseltilebileceğini kaydeden Öndül, ''İnsanın fiziksel ve ruhsal varlığına yöneltilmiş her şiddet eylemini kınıyoruz. Yaşam hakkını herkes için ve koşulsuz savunuyoruz'' dedi. 
     Öndül, açıklamasında, 12 Eylül zihniyetinin hala egemenliğini sürdürdüğünü de ifade ederek, ''pek çok eksik bıraktığı konuya rağmen'' 37 maddelik anayasa değişiklik paketinin TBMM'den geçirilmesi gerektiğini, bunun toplumun ihtiyaç duyduğu reformlar açısından ''cesaret verici olabileceğini'' kaydetti. 
     
     
     






</TEXT>
</DOC>
