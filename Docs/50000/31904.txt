<DOC>
<DOCNO> 31904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sonspo09.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası Olimpiyat Komitesi'ne İstanbul sunumu yaılıyor 
</HEADLINE>
<TEXT>

     Olimpiyat Oyunları'na 2008'de ev sahipliği yapacak kentin seçimi öncesinde, Türkiye, Uluslararası Olimpiyat Komitesi IOC üyelerine son sunumunu yaptı. 
     Diğer aday kentlerin tanıtımlarının sarkması nedeniyle, yaklaşık 20 dakika geç başlayan İstanbul'un sunumu, ilgili ile izlendi. 
     Türkiye Milli Olimpiyat Komitesi TMOK Başkanı Sinan Erdem'in konuşmasının ardından tanıtıcı bir film gösterilirken, daha sonra TMOK Genel Sekreteri Togay Bayatlı ile Hazırlık ve Düzenleme Komitesi Genel Direktörü Yalçın Aksoy söz aldılar. 
     
     'Dünyaya kalıcı miras' 
     Sunumda ilk olarak söz alan TMOK Başkanı Sinan Erdem, oyunların başarısı için sporculara, olimpiyat ailesine, medyaya ve seyircilere sağlanması gerekenleri, iyi spor tesisleri, konaklama ve ulaşım imkanları, en iyi iklim koşulları, bütün katılımcıları biraraya toplayacak tek bir sporcu köyü, gençliğe ve bütün dünyaya kalıcı bir miras olarak açıkladı ve ''İstanbul bunları sağlayacaktır'' dedi. 
     Erdem'in kısa konuşmasının ardından üyelere, Türkiye ve İstanbul'u tanıtan ''Neden İstanbul '' sorusuna cevap vermeyi amaçlayan bir video film izlettirildi. 
     Filmde, İstanbul Büyükşehir Belediye Başkanı Ali Müfit Gürtuna, kentinde doğal ve tarihi dokusu hakkında bilgi verdi ve başta ulaşım olmak üzere tüm sorunların 3-4 yıllık bir zaman dilimi içinde çözüleceğini ve konudaki projelerin devam ettiğini söyledi. 
     
     'Olimpiyat yasası en büyük güvence' 
     Tanıtım görüntülerinde görüşlerini açıklayan Spordan Sorumlu Devlet Bakanı Fikret Ünlü, Türkiye'nin adaylar arasında, ''Olimpiyat Yasası''na sahip tek ülke olduğunun altını çizerek, şunları kaydetti 
     ''Olimpiyat yasası bir olimpiyat organizasyonunun üç temel ayağını merkezi yönetimi, yerel yönetimi ve ulusal olimpiyat komitesini biraraya getirmiş, sürekli bir örgütlenmeyi, kesintisiz bir destek ve güvenceyi sağlamıştır. Demokratik yaşamın bir gereği olarak, ülke ve kent yönetiminde bazı değişiklikler oluşmuşsa da bu durum, çalışmaların yürütülmesine bir engel oluşturmamıştır. Çünkü, olimpiyatşartnamesindeki hükümler, olimpiyat yasası ile Türk hukuk sistemine eklenmiştir. Yasanın oluşturduğu konsensüs, tüm çalışmaların aksamadan keintisiz olarak yürütülmesini sağlamıştır ve devam etmektedir. Kısacası bu yasa, IOC'nin öngördüğü garantilerin yasal güvencesi olmuştur.'' 
     Tanıtım görüntülerinde İstanbul'daki ruhani liderlerin mesajları da büyük bir dikkatle izlenirken, şampiyon halterci Naim Süleymanoğlu da eski bir sporcu olarak görüşlerini açıkladı. 
     
     Sorular, cevaplar... 
     Tanıtımın ardından İstanbul ile ilgili olarak yöneltiler sorulara komite yetkilileri cevap verdiler. 
     Yalçın Aksoy, yatırımlar ve ulaşımla ilgili olarak gelen sorular üzerine, şunları kaydetti 
     ''Merkezi hükümet yatırım için 1 milyar dolar ayırıyor. Diğer kuruluşların yatırımları da ikinci 1 milyar doları öngörüyor. Belediye yatırımları ile birlikte bu rakam toplam 5 milyar dolar. Bunun yüzde 56'sı son 4 yıldır ulaşım için harcanıyor. Büyükşehir Belediyesi açısından bu rakamı yatırım olarak artırmak bir problem değil.'' 
     Sinan Erdem de, ''İstediğimiz rakamlar, yatırım için ayrılan paranın çok altında. Bu nedenle hiçbir sıkıntı yok'' eklemesini yaptı. 
     Sorulardan sonra IOC Başkanı Juan Antonio Samaranch, Devlet Bakanı Ünlü'ye çalışmalarından ve olimpik ruha katkılarından dolayı bir plaket verdi. 






</TEXT>
</DOC>
