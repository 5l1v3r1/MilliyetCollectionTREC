<DOC>
<DOCNO> 2925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yasam/yas05.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
4 yıl sonra fırlatılacak 1.5 yılda gidecek 
</HEADLINE>
<TEXT>
DERİN DARBE 
NASA, uzay tarihinin en büyük projesi ile bir kuyruklu yıldızı vurmaya’ hazırlanıyor 
     ABD’nin Ulusal Havacılık ve Uzay Dairesi NASA , bir kuyrukluyıldıza ilk kez şiddetli iniş’ yapılacak projesi için 4 yıl önceden geri sayımı sürdürüyor. 
     NASA’nın 1.5 yıl önce resmen onayladığı proje, Deep Impact Derin Darbe ’ ismini taşıyor. Bu isim, uzaya fırlatılacak uzay aracının da adı. NASA’nın, insanoğlunun uzay tarihinde bir ilk olacak’ projesi ise şöyle 
     Derin Darbe’ isimli uzay aracı, 4 yıl sonra, 2004’ün Ocak ayında Florida’daki Cape Canaveral Uzay Üssü’nden fırlatılacak. Araçta, şu anda NASA Proje Müdürü Michael A’Hearn’ün, Şili’de madeninin seçimi için çalışma yaptığı, tam 500 kilogram ağırlığında bir de bakır mermi’ bulunacak. 
     
     Tam kalbe Ateş ’ 
     Derin Darbe’nin hedefi, dünyadan 134 milyon kilometre uzaklıktaki yaklaşık Dünya’nın Güneş’e mesafesi Tempel 1 Tapınak ’ adlı kuyrukluyıldız olacak. 
     Yaklaşık 1.5 yıl sürecek yolculuk sonrası Derin Darbe’, ABD’nin Ulusal Bağımsızlık Günü 4 Temmuz 2005’te Tempel 1’e varacak. Ardından, uzay aracındaki dev bakır mermi, saatte 35 bin 900 kilometre gibi korkunç bir hızla Tempel 1’in kalbine ateşlenecek. 
     
     Evrenin sırrı toplanacak 
     Ve dev bakır mermi, müthiş bir hızla Tempel 1’in kalbine saplanacak. Oluşacak müthiş ısı ve çarpmanın şiddeti ile, kuyrukluyıldızda futbol sahası büyüklüğünde, 30 metre derinliğinde bir krater açılacak. 
     Böylece, evrenin en eski sırlarını barındıran kuyrukluyıldızın buz çekirdeği’ ve iç formülleri, çözülerek uzaya fışkıracak. İşte bu anda Derin Darbe’ motorlarını ateşleyip kuyrukluyıldıza 480 kilometre yaklaşacak ve uçuşan parçacıkları toplayacak. Elde edilen bilgilerin dünyaya gönderilmesi ile, evrenin ilk oluşumunun gizemleri ile ilgili son derece önemli bilgiler elde edilecek. 
     
     1 - 'Derin Darbe' uzay aracı Ocak 2004'te Cape Canaverall Uzay Üssü'nden uzaya fırlatılacak. Araçta, 500 kg. ağırlığında bakır bir mermi yüklü olacak. 
     2 - Uzay aracı, yaklaşık 1.5 yıl sonra, 4 Temmuz 2005'te, dünyadan 134 milyon kilometre uzaklıktaki Tapınak Kuyrukluyıldızı'na varacak. 
     3 - 'Derin Darbe' uzay aracı, nişan alarak 500 kg.'lik bakır mermiyi saatte 35 bin 900 km. hızla kuyrukluyıldıza fırlatacak. 
     4 - Dev mermi müthiş bir hızla kuyrukluyıldıza çarptığında, futbol sahası büyüklüğünde, 30 metre derinliğinde büyük bir çukur açılacak. 
     5 - Bu çarpma sonucu erime başlar başlamaz, 'Derin Darbe' kuyrukluyıldıza 480 km. yaklaşacak ve saçılan parçacıkları toplamaya başlayacak. 
     


 YAŞAM 





















</TEXT>
</DOC>
