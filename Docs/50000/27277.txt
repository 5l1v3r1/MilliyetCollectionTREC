<DOC>
<DOCNO> 27277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/aspo.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk savaş 
</HEADLINE>
<TEXT>

Galatasaray ile ön protokol imzalayan Ayhan ve Beşiktaş arasındaki gerginlik tırmanıyor. Genç futbolcu, Cim - Bom’a transferine izin vermeyen kulübünü, federasyona şikayete hazırlanıyor 
     KARTAL YİĞİT 

     Eli kolu bağlandı 
     SİYAH - Beyazlı kulüp ile Ayhan arasında tam anlamıyla soğuk savaş yaşanmaya başladı. Daum’un yeni sezonda kendisinden yararlanamayacağını söyleyerek, kulüp bulmasını istediği genç futbolcu, balayını yarıda kesip, parasal konularda da anlaştığı Galatasaray ile ön protokol yapmıştı. Ancak Beşiktaş yönetiminin, kendisini Sarı - Kırmızılı kulübe vermeye yanaşmamasıyla Ayhan’ın adeta eli kolu bağlandı. 
     
     Alacağını istedi 
     AYHAN’IN bu nedenle, menajerleri Tamer Özçam ve Serdar Berkin aracılığıyla 643 bin dolar alacağını istediği bildirildi. Genç futbolcunun önümüzdeki hafta da paranın ödenmemesi halinde, Fazlı’nın yaptığı gibi Beşiktaş’ı Futbol Federasyonu’na şikayet edeceği belirtildi. Beşiktaş’ın, G.Saray’ın Ahmet Yıldırım ve Mehmet önerisine sıcak bakmadığı, Ayhan’ı Fatih’e karşılık Gaziantep’e vermek istediği öğrenildi. 
     
     Hukuki yollar 
     BEŞİKTAŞLI oyuncunun menajeri Tamer Özçam, yönetimin Ayhan’ı bir yıl daha sözleşmesi olmasına rağmen göndermek istediğini hatırlattı. Özçam, "Bu kararı biz kendimiz almadık. Madem istemiyorlar, Ayhan’ın anlaştığı Galatasaray’a gitmesine niçin izin vermiyorlar Bu olay çözülmezse, hakkımızı hukuki yollardan arayacağız. Alacaklarımıza karşılık, bonservisini bedelsiz alırız" diye konuştu. 
     
     Karşı atak 
     Siyah - Beyazlı yönetimin takasta önerilen isimleri kabul etmeyip, Galatasaray’la sözleşme imzalamasına izin vermemesi Ayhan’ı kızdırdı. Tecrübeli futbolcunun alacağı için menajerini devreye soktuğu, parasının ödenmemesi halinde federasyona başvuracağı bildirildi. 
     



 SPOR 


























</TEXT>
</DOC>
