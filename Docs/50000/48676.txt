<DOC>
<DOCNO> 48676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/guncel/agun.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Çalışanları inançlı ve inançsız diye böldü 
</HEADLINE>
<TEXT>
Tayyip’in günahı 
Belediye başkanlığı döneminde ayrımcılık yapan Erdoğan’ın kurduğu suç teşekkülü’nün Gürtuna tarafından sürdürüldüğüne dikkat çekildi 
     NEDİM ŞENER 

     AKP Genel Başkanı Recep Tayyip Erdoğan’ın İstanbul Büyükşehir Belediye Başkanlığı döneminde Atatürkçü ve laik personelin sicilini kasıtlı olarak bozduğu, kendilerine yakın olanların dosyalarına "inançlı" diye ayrımcılık ifade eden notlar kaydettiği belirlendi. 
     Mülkiye Başmüfettişi Candan Eren’in İstanbul DGM ve Yargıtay başsavcılıklarına gönderilen 3 Eylül tarihli raporunda, Erdoğan ve halefi Ali Müfit Gürtuna hakkında "cürüm işlemek amacıyla teşekkül oluşturmak" ve "Çıkar Amaçlı Suç Örgütü Kurmak" suçlarından işlem yapılması istendi. 
     Belediyeye eski imamlar ile imam hatip okulu kökenlilerin alındığı, bazı daire amirlerinin sicil raporlarına özellikle sakallı fotoğrafların konulduğu, bazı personelin siciline de "inançlı" ifadesinin not edildiğinin anlatıldığı raporda şöyle dendi "Recep Tayyip Erdoğan’ın 2. Sicil Amiri’ sıfatıyla sicil raporunu doldurduğu İdris Naim Şahin’in 1995 yılı sicil raporunun ikinci sayfasındaki 2. Sicil Amiri’nin düşüncesi’ sütununa, Sicil Raporları Yönetmeliği’nin 17’nci maddesinde belirtilen hususlar dışında İNANÇLI’ şeklinde bir ibare yazılmıştır." Erdoğan’ın, "Atatürkçü ve laik belediye çalışanlarının sicillerini bozduğunun" belirtildiği raporda, "Atatürk aleyhtarlığı nedeniyle ordudan atılmış kişileri de belediye sekreter yardımcısı ve daire başkanlığına getirdiği" ifade edildi. Raporda, 10 belediye yetkilisinin de AKP’nin kurucular listesinde yer aldığı vurgulandı. 
     
     Cihat için yolsuzluk’ 
     Erdoğan’ın kurduğu, Gürtuna tarafından da sürdürüldüğü vurgulanan "suç teşekkülü" hakkındaki raporda şu suçlamalar yapıldı 
     "Organize teşekkülle ihalelere fesat karıştırmak, ihale şartnamelerini Albayraklar şirketleri menfaatine düzenlemek, Albayraklar’a ihalesiz iş vermek, belediye yetkililerinin kendi araçlarına kira’ adı altında ödeme yapmak, ağaç dikimi ve park bakımı adı altında büyük ödemeler yapmak, hayali şirketlere naylon faturalarla ödeme yapmak, verilen bu paraların kendilerince bilinen kişelerin elinde toplanmasını sağlamak ve özel amaçla kullanmak, geleceğin başbakanını hazırlamak ve cihat için dolandırıcılık ve zimmete para geçirmek veya göz yummak, İstanbul’da FP’li belediyelerle işbirliği içinde kamu imk nlarını partinin menfaatine kullanmak, bu eylem sırasında baskı, cebir ve mafyavari yollara başvurmak, belediye imk nlarıyla yapılabilecek işleri başka kişi ve kuruluşlara yaptırarak zarar yaratmak." 
     



 GÜNCEL 
















</TEXT>
</DOC>
