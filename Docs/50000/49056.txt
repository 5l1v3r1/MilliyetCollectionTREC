<DOC>
<DOCNO> 49056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/spor/spo08.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Haydi hayırlısı 
</HEADLINE>
<TEXT>

Milli takımımızın 48 yıllık Dünya Kupası hasretini bitirmek için oynayacağı baraj maçındaki rakibi, bugünkü İsrail - Avusturya maçıyla belli oluyor 
     2002 Dünya Kupası finalleri için A Milli Takımımız’ın baraj maçındaki rakibi, bu akşam İsrail ile Avusturya karşılaşmasıyla belli olacak. Tel Aviv’den kalkan bir uçağın Karadeniz’de düşmesi üzerine yaşanan güvenlik sıkıntısı sonucu bugüne ertelenen maç, TSİ 21.30’da Ramat Gan Stadı’nda başlayacak.50 bin kişinin izleyeceği maç için olağanüstü güvenlik önlemleri alındı. 
     İSRAİL’E gelmemek için çeşitli bahaneler öne süren Avusturya da 14 eksikle dün Tel Aviv’e ulaştı. İsrail, bu tarihi maçı kazandığı takdirde barajda Türkiye’nin rakibi olacak. Avusturya’ya ise grup ikinciliği için beraberlik yetecek. Karşılaşmada Fenerbahçe’nin İsrailli yıldızı Haim Revivo da forma giyecek. Mücadele Star’dan naklen yayınlanacak. 
     
Güneş de gitti      MİLLİ Takımlar Teknik Direktörü Şenol Güneş ile Milli Takım menajeri Can Çabonoğlu da muhtemel rakipleri görmek için dün Tel Aviv’e gitti. İki takım hakkında not tutup, taktik düşüncesini oluşturacak olan Güneş, rakibin hangi takım olacağının kendileri açısında önemli olmadığını söyledi. A Milliler, bu maçtan çıkacak rakiple, 10 veya 11 Kasım’da rakip sahada, 13 - 14 Kasım’da da Türkiye’de karşılaşacak. 
     



 SPOR 

























</TEXT>
</DOC>
