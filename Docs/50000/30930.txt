<DOC>
<DOCNO> 30930 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/guncel/gun04.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum örümceği 
</HEADLINE>
<TEXT>

Gömlek Kralı Özkan Akkayagil’in, emniyet, jandarma, mülki idare amirleri, vergi dairesi yetkilileriyle kurduğu ilişkilerle Bodrum’u avucunun içine aldığı ortaya çıktı 
     TOLGA ŞARDAN Ankara 

     Emniyet Genel Müdürlüğü ile Muğla Emniyet Müdürlüğü’nün birlikte yürüttüğü "yakamoz" operasyonu, organize suç gruplarının büyük kentlerin yanı sıra, tatil bölgelerinde de etkili olduğunu ortaya çıkardı. İstanbul piyasasında "Gömlek Kralı" olarak bilinen işadamı Özkan Akkayagil’in emniyet, jandarma, mülki idare amirleri, vergi dairesi yetkilileriyle kurduğu ilişkilerle Bodrum’u avucunun içine aldığı saptandı. 
     Akkayagil’in İstanbul’daki şirketleri için özellikle Halkbank’tan aldığı usulsüz ve geri ödemediği kredilerden elde ettiği parayı, güvendiği kişiler adına kurduğu şirketler aracılığıyla rahatça akladığı saptandı. 
     Soruşturmada, geçen yılın ağustos ayında Bodrum’a gelen ve Murat Taner adıyla tanınan Akkayagil’in önce Bodrum’da, Kırkan Döviz ve Dürüst Altın Döviz A.Ş., Milas’ta Faktör Döviz, Isparta’da Noma Döviz, Zarif Kuyumculuk, Ak-Su Gıda Turizm A.Ş.’nin sahibi olduğu ve bu şirketlerin resmi muhasebesinin de güvendiği Ünal Budakoğlu’nca, gayri resmi muhasebesinin ise emekli astsubay Ferhat Kilerci tarafından yapıldığı saptandı. 
     
     Yetkililerle özel ilişkiler 
     Çıkarıldığı mahkemece 8 adamı ile tutuklanan Akkayagil, Bodrum’da kendisine faydalı olacak kamu görevlileri ile özel ilişkiler geliştirmeye çalıştı. İlk hedefi, tutuklanan Bodrum Vergi Dairesi Müdürü Orhan Şahin olan Akkayagil, Şahin’in yardımıyla, başta ilçe kaymakamı olmak üzere üst düzey kamu görevlileri ve işadamları ile tanışma imk nına kavuştu. 
     Akkayagil, sağ kolu Mehmet Raşit Kuzucu’nun yardımıyla Kaçakçılık ve Organize Suçlarla Mücadele Grup Amiri olan ve tutuklanan Başkomiser Ahmet Yılmaz ile dost oldu. 
     Uzun takipler sonunda Akkayagil’in Bodrum’un Jandarma sorumluluk alanındaki bölgelerde yatırımlara giriştiği ve İlçe Jandarma Komutan yardımcısı Jandarma Astsubay Başçavuş Ömürlü Şaip ile yakınlık kurmaya çalıştığı belirlendi. Akkayagil’in, "Kara Murat" adıyla tanınan Murat Şevk ve eski Özel Harekatçı Muammer Veliler ile TEM Şube’den ayrılma polis Güngör Baykurt ve adamlarıyla da "tehdit" eylemlerini organize ettiği saptandı. 
     



 GÜNCEL 


















</TEXT>
</DOC>
