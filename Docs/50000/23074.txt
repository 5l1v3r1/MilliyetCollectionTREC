<DOC>
<DOCNO> 23074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/magazin/yazdud.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Taze şarkıcı Sezen Aksu’yu ağlattı 
</HEADLINE>
<TEXT>

Tanju Okan Parkı, caz geceleri başlıyor, Niyazibey İskender Restaurant, Bodrum’da sosyete kuaförleri yarışacak 
     Haftasonu Anadolu yakasına geçtim. Sırdaşım İsmail Akkaya, kızkardeşi Tansel ve eski manken Sanem Kayra ile tur attık. İsmail, Kızılay Pendik Şubesi’nde dişlerini temizletmiş, şaşırdım. "Eee, ekonomik kriz Şenay’cığım. Bir dolgu 150-200 dolar. Diş temizliği de öyle. 30 milyon verdim, pırıl pırıl dişlere sahip oldum. Özel doktora gitmeye kalksam, vizite 70 milyon. Üstelik Kızılay’da 10 milyon verdim, kulak-burun-boğaz kontrolünü yaptırttım. Valla Amerikan Hastanesi gibi pırıl pırıldı. Bunları da yaz lütfen, insanlar gidecekleri yeri bilsinler" dedi. Doğru. Öğle yemeği yemem ama İsmail tam 35 yıldır Anadolu yakasında hizmet veren Niyazibey İskender Restaurant’ı methedince girdik. Tertemiz. Niyazi Manav lezzeti şölene dönüştürmüş. Hele perdeli pilavı müthiş. Bursa İskender’i, fileto ve közlenmiş patlıcanla yapıyorlar. Perdeli pilavın anavatanı Orta Asya’ymış. Düğün gecelerinde hazırlanan bu pilavın içine tavuk, horoz eti, badem koyuyorlar. Geleneklere göre pirinç bereket, yufka yuvanın dokunulmazlığı demekmiş. Niyazibey’e gidin. Telefonu 0216 459 12 50. Maltepe’dekinde manzara harika. Üsküdar, Kadıköy, Feneryolu, bir de Sivas’da şubesi var. 
     
Şafak Fişek, caz geceleri, Tanju Okan Parkı      Bilmem farkında mısınız Çoğu güzel İzmir’den çıkar. Yine podyumların pek çok ünlü mankeni İzmirli’dir. Yüksel Ak, Esin Moralıoğlu, Selin Toktay, Ebru Destan. İzmir’de bu işi ciddi yapan bir de mankenlik ajansı vardır Şafak Fişek Ajans. Şafak eski milli manken. Şimdi çeşitli organizasyonlarla uğraşıyor. Yarın Kuşadası Pine Pay Oteli’nde yapılacak Dünya Mankenler Kraliçesi 2001’ İzmir seçimlerini de Şafak’ın ajansı düzenliyor. Ben de jüri üyesiydim, iş yoğunluğundan katılamadım. Buradan herkese başarılar diliyorum, sevgili Şafak’a da teşekkürler. Bir iş randevusu için gittiğim Şişli’deki Tanju Okan Parkı’na girdim. Muhteşem olmuş, Özgür Aras’ı kutluyorum, helal olsun. İstanbul’un en muhteşem Boğaz manzarasına sahip Çırağan Sarayı’ndaki Q Jazz Club, 2001 yaz sezonunu ise bu akşam açıyor. Cazseverlere duyrulur. Telefon numarası 0212 236 21 21. 
     
Gültekin’e dikkat ve Bodrum’da sosyete kuaförleri yarışıyor      Son günlerde, özellikle de sabah programlarında Gültekin Gönülaçar’ı izlemişsinizdir. Gülben Ergen, Ece Erken, Gültekin’in sesine hayran oldular. Bence de müthiş gırtlak nağmeleri var. Bir gazel çekiyor, olmaz böyle şey. Sevim Emre ve Sibel Can da Gültekin’in söylediği Makber’ ile ağlamışlar. Orhan Gencebay-Metin Güneş eseri olan Batmanlı Gültekin çok genç ve efendi. Bir akşam Metin, Sezen Aksu’nun evine götürmüş onu. Sezen dinledikçe bir hüzünlenmiş, bir neşelenmiş. Ama Gültekin uzun hava okuyup da gazel çekince Sezen hıçkıra hıçkıra ağlamış. Gültekin’in albümü bir Orhan Gencebay ürünü. Ben üç kez dinledim, çevreme de dinlettirdim. Herkes, bu çocuğun birilerinin tahtına oturacağını düşündü. Kaseti mutlaka dinleyin. Mahmur Gözlüm’, Bir Görüşte Aşık Oldum’, Gülom’ benim hit şarkılarım oldu. 
     Gültekin Gönülaçar Gülom’ ile aslan gibi geliyor. Efendim, cumartesi Bodrum eğlencelerinden sözetmiş, yer darlığı yüzünden bitirememiştim. Devamını şimdi getireyim. Bodrum’daki eski Makara, iş adamı Cafer Sefai tarafından bu yıl Şamata’ adıyla açılıyor. Sefai, Kumkapı eğlencesini yaşatacak. Gece yaşamının zirvedeki ismi Emre Ergani ise yine Havana’da tek tabanca. Kışlık Havana’nın temel direği Ali Ünal, bu kez Emre’ye yazlıkta ortak. Ekip, kışlık Havana’dan. Ünlülerin kuaförü Mehmet-Metin Bahçecik’in salonu sosyeteye hizmet verecek. Erkek kuaförü ve saç doktoru Veysel Şenel de kadın-erkek olarak iki dükkan açıyor. Biri Yüksel Çağlar İş Merkezi’nde, diğeri Joya Beach Club’da. Sevgili eşi Aynur da işin başında olacak ve İstanbul-Bodrum arasında mekik dokuyacak. İstanbul’daki Günay Restaurant ile ekonomik krize kahramanca direnen, tek gecelik de olsa o müthiş galaları ile eğlence yaşamına renk katan Günay Tuncel Bodrum Günay’ı 29 Haziran’da Sibel Can’la açıyor. Her haftasonu Bodrum Günay’da starlar geçidi olacak. Unutmadan... Kışlık Günay’da cumartesi Gülben Ergen ve Fedon, son galada ise Sertap-Levent çifti olacak. Efendim, bugünlük de bu kadar, kalın sağlıcakla. 
     En kötü gününüz benimkinden iyi olsun. 
     
Okura mektuplar      Büyük bir hayal 
     İzmir’den yazan sevgili hemşerim Güneş. Çok güzel olduğunu, Hülya Avşar’ın dergisine kapak olmak istediğini söylüyorsun. Valla Hülya Hanım yazılarımı izliyor, bu isteğini de sanırım okur. Derginin yayın yönetmeni ve yazı işleri müdürü de arkadaşlarım. Ama bu hayalinin gerçekleşmesi olanaksız. İyisi mi bu sevdadan vazgeç. Hülya’ dergisinde yalnızca Hülya Avşar kapak oluyor. Şöhret olmak istiyorsan güzellik ya da mankenlik yarışmalarına katıl, belki şansın olur. Sevgiler. 
     
     Park Orman yetkililerine 
     Aydın Eratıl, yazılarımı merak ve ilgiyle takip eden saygın bir okuyucum. Kendisi 1964’den beri at sporu ile ilgileniyormuş. S.O.B.K’nın lisanslı binicisi, kulüp müdürlüğü yapmış. Eski süvarilerden ve Mussolini kupası sahibi olan Aydın Eratıl, Saip Polatkan, Eyüp Öncü’nün öğrencisi. Bence Park Orman yetkilileri, Aydın Bey’in engin ve geniş bilgisinden yararlanabilirler. Bu arada Sayın Eratıl, telofonunuz, yetkililerden Aykut Kutluel’e de iletildi. 
     
     Pamuk eller cebe 
     Özürlü ve öksüz bir okuyucumunun babasının para değil, giyecek ve içecek yardımına ihtiyacı var. Tabii arzu eden para da gönderebilir. Gerçekten hayli muhtaç bir aile. 13 yaşında yatalak olan Zeki Eyilik’in muhtarlıktan aldığı, hiçbir mal varlığı bulunmadığına ve çok yoksul olduğuna dair resmi evrak bendenizde. Adresi Zeki Eyilik-Medar Kasabası, Cumhuriyet Mahallesi, No 6 Akhisar Manisa. 
     
     



 MAGAZİN 













</TEXT>
</DOC>
