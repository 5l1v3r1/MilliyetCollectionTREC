<DOC>
<DOCNO> 49699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/guncel/agun.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayyıldızlı tişört satanlar yandı 
</HEADLINE>
<TEXT>

Bayrak Kanunu'na aykırı olduğu için Türk Bayrağı baskılı tişörtleri toplatan Savcı Oruç, tişörtleri üretenler ve satanlar hakkında soruşturma başlattı... 
     VEYSEL EROL İzmir DHA 

     İzmir'de Cumhuriyet Bayramı'nın 78. yıldönümü törenleri sırasında bazı öğrencilerin, önünde Türk Bayrağı baskısı bulunan tişörtler giydiğini gören Savcı Arif Hikmet Oruç, tişörtlerin toplatılması için karar aldırdı. Oruç, yaptığı açıklamada, 2893 sayılı Türk Bayrağı Kanunu'nun 7. maddesi gereğince tişörtleri üreten ve satan firmalar hakkında soruşturma başlatıldığını açıkladı. Yasaya göre, Türk Bayrağı, elbise gibi giyilemiyor. Bu suçu işleyenler için 3 aydan 6 aya kadar hapis cezası öngörülüyor. 
     
     Esnaf şaştı kaldı... 
     Öte yandan tişörtü satan esnaf olayın şaşkınlığını yaşıyor. Dükk nında bu tişörtlerden satan İsmail Soyuer, 111 tişörtüne polisin el koyduğunu belirterek, "Yıllardır biz bunu turistlere satıyorduk, hiç böyle bir sorun yaşamamıştık" dedi. Esnaf Mustafa Kemal Sayan da "Polis geldi ve dükk nımdaki 35 tişörte el koydu. Bunun suç olduğunu bilmiyordum. Çocuk ve büyükler için 2 boy olarak yapılan tişörtleri biz 2 - 3 milyon liraya alıp k rla satıyorduk. Turistler de hatıra olarak bunları satın alıyordu" diye konuştu 
     



 GÜNCEL 













</TEXT>
</DOC>
