<DOC>
<DOCNO> 32667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sondun10.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İddia için Almanya Cumhurbaşkanı Sarayı'na girmek isteyen Türk... 
</HEADLINE>
<TEXT>

     Arkadaşlarıyla girdiği iddia üzerine Almanya'nın başkenti Berlin'deki cumhurbaşkanlığı konutu olan Bellevue Sarayı'na gizlice girmeye çalışan Murat C. adlı Türk tutuklandı. 
     33 yaşındaki Murat C'nin, bir hatıra fotoğrafı çekmek amacıyla yanında bir fotoğraf makinasıyla sarayı çevreleyen demir parmaklıklardan bahçeye atladığı ve hiç kimse tarafından görülmeden binaya kadar ulaştığı bildirildi. 
     Saraya girmek için bir camı da kıran ve içeriye girmeye çalıştığı sırada alarm sistemine yakalanan Murat C, koruma görevlileri tarafından tutuklandıktan sonra, ''Ben hırsız değilim. Ortada sadece bir iddia vardı'' dedi. 
     Murat C. hakkında meskene tecavüzden ve hasara yol açmaktan suç duyurusunda bulunuldu. 







</TEXT>
</DOC>
