<DOC>
<DOCNO> 36640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sontur25.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmir'in Bayındır İlçesi'nde orman yangını 
</HEADLINE>
<TEXT>

     İzmir'in Bayındır İlçesi Ovacık mevkiinde çıkan orman yangını kontrol altına alınmaya çalışılıyor. 
     Alınan bilgiye göre, Lutuflar Köyü yakınlarındaki kızılçam koru alanında, henüz belirlenemeyen nedenle yangın çıktı. Yangına, Denizli, İzmir ve Çanakkale'den gönderilen uçaklar, dozer, arozöz ve söndürme ekipleri müdahale ediyor. 
     Rüzgarın da etkisiyle genişlemeye başlayan yangının ağaçlandırma sahasına sıçradığı ve olumsuz hava koşulları nedeniyle kontrol altına alma çalışmalarının güçlükle sürdürüldüğü belirtildi. 
     Yangın bölgesine civar il ve ilçelerdeki orman işletmelerinden takviye ekiplerin istendiği bildirildi. 







</TEXT>
</DOC>
