<DOC>
<DOCNO> 22102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/akyol.html </URL>
<DATE> 2001/05/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Şehit... 
</HEADLINE>
<TEXT>

     CASA askeri nakliye uçakları dünyada 6 kaza yapmış, üçü Türkiye'de... Hele son ikisi, üst üste 
     On sene önce öne sürüldüğü gibi, bu uçaklarda imalat sakıncaları vardı da "siyasi karar"la satın alındığı için mi bu kazalar oluyor 
     Öyle değil de, her bir kazanın kendine özgü teknik, insani ve atmosfer şartlarıyla ilgili sebepleri mi var 
     Bu sorulara teknisyenler cevap verecek. 20 yıl uçuş tecrübesi olan emekli askeri nakliye pilotu Necati Özgür'ün 'genelde' söylediği şudur 
     - CASA'lar süper güvenli uçaklardır. Türk Silahlı Kuvvetleri'nde talimatlar kesin ve eksiksiz uygulanır. Eksiksiz bakımı yapılmadan, teknik kuralları eksiksiz yerine getirilmeden uçuş yapılmaz. Üst üste kaza olması tesadüftür. 
     Arıza yapmayan teknoloji yoktur. Çok iyi yetişmiş insan da, en azından dikkatsizlik yapabilir. 
     
     ŞEHİTLİĞİ en yüksek manevi mertebe sayan bir kültürün çocukları olarak, şehitlerimize duyduğumuz derin saygı, bizi "millet" yapan en önemli manevi değerlerimizden biridir. 
     "Anatolia"ya binyıl önce "Turcia" damgasını vuran kültürümüzde, masal ve türkülerimizde, ağıtlarımızda, hele de "gazavatname" denilen "gaza" ve "gazilik" destanlarımızda işlenen şehitlik, coğrafyayı vatanlaştıran kültür unsurlarımızdan biridir. 
     Gazavatnamelerden İstiklal Marşı'na 
     Tarihçi Bernard Lewis'in belirttiği gibi, "Cumhurbaşkanı Atatürk"ün, kendi geçmişinde "Mustafa Kemal Paşa" olarak sahip olduğu unvanlardan devam ettirdiği ve onurla taşıdığı tek sıfatın "Gazi" olması, bu binyıllık kültürün devamlılığını ifade eder. 
     Bu kültür, bugün şehitlerimize duyduğumuz derin saygı ve rahmet dualarında bizi birleştiriyor, "millet" olmamızı resmediyor... 
     
     LAKİN dayanışmada, birbirimize güvende, ortak iş yapmada, gönüllü hayır faaliyetlerinde aynı şekilde "ortak duygulara" sahip miyiz 
     Terörle mücadelede şehit düşen, yahut sakatlanan asker ve askerler ve polislerimizin aile ve çocukları için rehabilitasyon, iş, meslek, toplumsal intibak çalışmaları yapan gönüllü kuruluşlarımız var mı 
     Son şehitlerimizin de hatıralarını, aile ve çocuklarını yine sadece devlete mi bırakacağız 
     Depremde 'istisnai' bir toplumsal dayanışma örneği sergiledik... Ama koca bir ekonomik kriz yaşıyoruz nerede gönüllü sosyal yardım faaliyetleri 
     Bunu başka bir gün ele alacağım. Bugün sadece şehitlerden bahsetmek istiyorum... 
     Allah'tan rahmet diliyorum... Aile ve yetim kalmış çocuklarını unutmamayı diliyorum. 
     ------------------ 
     
     DÜZELTME Dünkü yazımda 1951 - 60 dönemi ortalama buğday üretimi olarak yazdığım 8.5 milyon ton, 1960 yılı üretimidir. On yıllık ortalama 7 milyon tondur. Dönemin ekonomik dinamizmini etkilememekle birlikte, bu sehvi düzeltir, özür dilerim. 
     
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
