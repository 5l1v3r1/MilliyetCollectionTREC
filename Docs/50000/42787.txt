<DOC>
<DOCNO> 42787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun08.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de gaz maskesi ve silah satışı patladı 
</HEADLINE>
<TEXT>

     ABD'de terörist saldırılardan sonra gaz maskesi, silah, cephane, diğer savunma gereçlerinin satışında büyük artış gözlendi. 
     Merkezi Florida'da bulunan savunma gereçleri mağazası Kejo Limited'in Yönetim Kurulu Başkanı Tony Tanner, özellikle gaz maskesi satışlarının patladığını belirterek, ''Bütün gün telefonlar susmuyor, insanlar bir biyolojik ya da kimyasal savaştan korkuyor ve hangi maskenin en iyi koruyacağını soruyorlar'' dedi. Pilotların da kurşun geçirmez yelek satın almak için sürekli kendilerini aradıklarını belirten Tanner, insanların hemen korunmaya geçmek istediklerini söyledi. ''B and A products'' isimli Oklahoma merkezli bir başka üretici firmanın yetkilileri de ''bir günde aldıkları gaz maskesi siparişinin,eskiden 2 haftada aldıklarına eşit'' olduğunu belirttiler. 







</TEXT>
</DOC>
