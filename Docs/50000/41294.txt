<DOC>
<DOCNO> 41294 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sonspo02.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Akdeniz Oyunlarında Türk boksörlerden 4 altın, 2 gümüş, 1 bronz... 
</HEADLINE>
<TEXT>

     14. Akdeniz Oyunlarında 6 sıklette finale çıkan Türk boksörler, 4 altın, 2 gümüş ve 1 bronz madalya kazandı. 
     48 kiloda Abdülkadir Koçak, Cezayirli Cherif'i 8-7 sayı ile yenerek altın madalyanın sahibi oldu. 
     54 kiloda Agassi Agagüloğlu, Tunuslu Djlassi'i 7-3 sayı ile yenerek, Türkiye'ye 2. altın madalyayı kazandırdı. 57 kiloda Ramazan Palyani, Tunuslu Melki'ye karşı, 10'a, 2 üstün götürdüğü karşılaşmada rakibinin son rauntta sakatlanması üzerine hakem kararıyla galip geldi ve altın madalyayı elde etti. 71 kiloda Bülent Ulusoy, Cezayir'den Bemamar,ı 8-3 sayı ile yenerek altın madalya kazandı. 75 kiloda Fırat Karagöllü, Mısırlı Ramdan'a 8-1 yenilerek gümüş madalyada kaldı. 81 kiloda İhsan Yıldırım Tarhan, Tunuslu Sahraoui'ya 8-3 yenildi ve gümüş madalyada kaldı. 91 kiloda Fransız Bellouati'ye yarı finalde 6-2 yenilen Ahmet Aksu ise bronz madalyanın sahibi oldu. 







</TEXT>
</DOC>
