<DOC>
<DOCNO> 47216 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sontur07.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü adları yemek mönüsünde... 
</HEADLINE>
<TEXT>

     İzmir'in Alsancak semtindeki ''Cafe Biz'' isimli restorant-cafenin yemek mönüsü, ünlülerin isimlerinden oluşuyor. 
     Cafe Biz'in sahibi Eser Aslanlı, amaçlarının müşterilerine ''okumayı sevdirmek'' olduğunu belirtti. Aslanlı, mönüde yeralan ünlü isimlerin, müşterilerin ilgisini çektiğini ve çok olumlu tepkiler aldıklarını ifade etti. Müşterilerin, sipariş verirken yazar, ressam ve şair isimleri ile karşılaştıklarında önce çok şaşırdıklarını dile getiren Aslanlı, ''Müşterilerimize hesaplarını da, sipariş verdikleri ünlünün bir eseri içinde götürüyoruz. Bu da onların çok hoşuna gidiyor'' diye konuştu. 
     Aslanlı, Türk toplumu olarak okuma alışkanlığımız olmadığına değinerek, bu uygulama sayesinde müşterilerine yazar, ressam ve şairlerin isimlerini hatırlamatmayı istediklerini kaydetti. Sanata ve sanatçıya verdikleri önemi vurgulamak için böyle bir uygulaya başladıklarını söyleyen Aslanlı, ayrıca üzerinde ünlü şairlerin şiirlerinin yazılı olduğu hesap defterleri kullandıklarını belirtti. 
     Cafenin mönüsünde yer alan soğuk sandviçler, Atilla İlhan, Nazım Hikmet ve Melih Cevdet'in isimlerini taşırken, yumurta yemeklerinin isimleri Mina Urgan ve Özdemir Asaf'ın ismini taşımakta. Hamur işleri bölümünde ise Cezmi Ersöz, Aziz Nesin ve Hıncal Uluç gibi isimleri görmek mümkün. 
     






</TEXT>
</DOC>
