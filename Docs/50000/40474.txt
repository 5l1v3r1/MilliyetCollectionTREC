<DOC>
<DOCNO> 40474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sonspo15.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurobasket 2001'de bir istifa daha... 
</HEADLINE>
<TEXT>

     32. Avrupa Erkekler Basketbol Şampiyonası finallerinde, baraj müsabakasında Almanya'ya dün gece Antalya'da 80-75 yenilen Yunanistan, şampiyonadan elenirken, Yunan basketbol camiası da karıştı. 
     Yunan basınının basketbolun ''Nureyev''i olarak tanımladığı milli takım antrenörü Kostas Petropulos, Yunan gazetecilerine, görevinden istifa etme kararı aldığını söyledi. 
     Milli takımda 1989-1993 yılları arasında 2. teknik adam rolünü üstlenen Petropoulos, 1993-1999 yılları arasında çeşitli Birinci Lig takımlarını çalıştırdı. 
     Petropoulos, 23 Mart 1999 tarihinden bu yana Yunanistan Milli Takımı'nın başında bulunuyordu. 
     Şampiyonaya iddialı gelen Yunanistan, Antalya'da dün gece yapılan baraj maçında Almanya karşısında bir ara 22 sayı farkla önde olmasına karşın, Almanya'da, NBA Ligi takımlarından Dallas Mavericks formasını giyen Dirk Nowitzki'nin 25 sayısına engel olamayınca, sahadan yenik ayrılmıştı. 
     Petropulos'dan önce de yine şampiyonadan sürpriz bir biçimde elenen İtalya'nın çalıştırıcısı Bogdan Tanjeviç, istifa ettiğini açıklamıştı. 






</TEXT>
</DOC>
