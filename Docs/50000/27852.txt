<DOC>
<DOCNO> 27852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/yazar/mujde.html </URL>
<DATE> 2001/06/20/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Atları da yarıştırırlar 
</HEADLINE>
<TEXT>

     Ekonomik krizin zor yıllarıdır. 
     Büyük bir para ödülü konur ikramiye olarak ve yarışmacılardan dans etmeleri istenir. 
     Neredeyse ölümüne. Bayılanlar, sakatlananlar ve ölenler olur dans ederken. 
     Dünyanın o en zarif, en estetik ve en seksi gösterisi para için vahşi bir at yarışına dönüşür neredeyse. 
     Amerika 1900'lü yılların ilk çeyreğinde yaşadı bu amansız yarışı. 
     Sydney Pollack filme çekmişti yıllar önce, biz ise yeni vakıf olduk. 
     Biri Bizi Gözetliyor, '102 milyonla hayatta kalın' filan derken şimdi de bir arabaya elini ayırmadan en uzun süre dokunanın araba kazandığı yarışması var televizyonda. 
     Hazır bu noktaya varmışken bir iki öneri de ben yapayım dedim. 
     Memleket Gani Bey'in fikirlerinden mahrum kalmasın istedim... 
     
     
     
     Kaka tutmaca yarışması 
     Yarışmacılar toplu olarak Hacı Abdullah'a götürülür ve tıka basa yemek yemeleri sağlanır. 
     Sonra stüdyoya götürülen yarışmacılardan hacetlerini tutmaları rica edilir. 
     Tutamayan elenir ve hacetini en uzun süre tutabilen büyük ödülü kazanır. 
     Halkım böyle b..tan yarışmalara bayıldığından reyting de garanti edilir. 
     
     Soğanın cücüğü yarışması 
     Bir odaya kapatılan 25 yarışmacı sadece soğanın cücüğünü yiyerek yaşamak zorundadır. 
     ölen ölür, kalan sağlar parayı alır... 
     
     Karabiberim nasıl ederim yarışması 
     Yarışmacılar bir karabiber deposuna sokulurlar. 
     Hapşırığını tutabilen yarışı kazanır. Tutamayana çok yaşa denilip sepetlenir. 
     
     Sevdan olmasa yarışması 
     Askerden yeni terhis olmuş 10 er alınır ve bu erler Sevda Demirel'le aynı odaya konulur. 
     Dayanamayan elenir gider. 
     Dayanar kalır hem parayı, hem karoyu alır gider... 
     
     Zengin ailelerden birinin magazin basınına malzeme olmuş kızı bulunur ve gelin adayı yapılır. 
     200 adet koç gibi ama işsiz delikanlı seçilir varoşlardan. 
     Bunlar bir stada doldurulur ve birbirlerini jiletlemeleri istenir. 
     Kazanan zengin kızla evlendirilecektir. 
     Bu vahşi yarışı kazanan işsizlikten kurtulur. 
     
     'Taze Hıyar' yarışması 
     Gene işsizlerden oluşan 20 kişi seçilir. 
     Bunlara hıyar arabası, hıyar soyacağı ve tuzluk verilir. 
     Zabıtaya 10 gün yakalanmadan satış yapabilen hıyar arabasına ebediyen sahip olur. 
     
     Urfa'lıyım ezelden yarışması 
     Urfa'dan 20 kız yarışmacı bulunur. 
     Bunlar istanbul'a getirilir ve salınır. 
     Kızlarının ailelerine de kızınız İstanbul'da haberi verilir. 
     Aile meclisi kararı ile istanbul'a gelen abiler kızları birer birer yakalamaya ve töre gereği viyadükten atmaya başlarlar. 
     Abilere yakalanmadan son kalan kız yarışmayı ve büyük ödülü kazanır. 
     Aile meclisi kararı gereği ödülü alır, kızı gene viyadükten atar. 
     Şimdi reytinge bak sen... 
     
Gani Müjde Web - Cam      Birinci basamak sınavının birincisi belli oldu. 
     öSYM birinci basamakta toplam puanda birinci olan Bobi Türkyılmaz ilk kez basının karşısına çıktı. 
     Ailem beni bu işi çok hazırladı. 
     "özel hayatım bitti. Yıllardır insan içine bile çıkmadan bilgisayar başında köpek gibi bu sınavlara hazırlanıyordum" diyen Bobi Türkyılmaz ekonomi okuyup Kemal Derviş'le birlikte yolsuzluklara karşı savaşmak ve sağı solu ısırmak istediğini belirtti... 
     
     







Erbakan'ın kızının düğünü 


Kara para ak para 


Meclis çalışırsa... 


Derviş, Ecevit, Özal 


Fatih Terim Bir başarı öyküsü... 


Astro FP 


Bütünleme, tercih, kayıt 


Takastan sonra takoz konmamalı 


Irak'la sağırlar diyaloğu 


Atları da yarıştırırlar 


Derviş’e destek, siyasetçiye köstek 


Geriye dönmese de olur kredisi 


İnsanlarımız 


Tantan gitti, Erdem sorguda 


Teknoloji geldi böyle oldu 1 


"Bak, şu bizim küçük Simeon'a " 


Yalap şalap banka satılmaz 


</TEXT>
</DOC>
