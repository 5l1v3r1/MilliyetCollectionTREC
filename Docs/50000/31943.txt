<DOC>
<DOCNO> 31943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/ekonomi/eko05a.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara konuştu tansiyon düştü 
</HEADLINE>
<TEXT>

Arjantin krizi ve spekülasyonlarla sarsılan piyasalar, Ankara’dan yapılan açıklamalarla denge bulmaya çalıştı 
     EKONOMİ SERVİSİ 

     Geçen hafta IMF’nin T. Telekom ve bankacılık konusunda Türkiye’yi uyarmasıyla piyasalarda yaşanan panik havası, Arjantin’deki finansal krizle doruğa çıktı. Özellikle yabancı fonların Arjantin krizinin etkisiyle gelişmekte olan ülkelerdeki pozisyonlarını azaltması, Türkiye’deki piyasaları telaşlandırdı. Çarşamba günü dolar 1 milyon 400 bine, faizler yüzde 114’e yükselirken, borsada tarihi çöküşler oldu. 
     
     Açıklamalar etkili oldu 
     Piyasalar Ankara’dan teskin edici açıklamalar bekledi. Perşembe günü Başbakan Bülent Ecevit ve Merkez Bankası Başkanı Süreyya Serdengeçti, dün de ekonomiden sorumlu Devlet Bakanı Kemal Derviş ile Hazine Müsteşarı Faik Öztrak’ın piyasaları yatıştırıcı açıklamalarda bulunması, tansiyonu az da olsa düşürmeye yetti. Ancak konsolidasyon söylentilerinin devam etmesi yabancıların satışlarını artırmasına neden oldu. Borsada düşüşler hız keserken, Merkez Bankası hafta içinde yaptığı iki ihaleyle doların ateşini düşürmeye çalıştı. Faizler de tekrar yüzde 100’ün altına geriledi. IMF ve Dünya Bankası’nın kredileri onaylaması ise faizlerde beklenen düşüşü sağlayamadı. 
     Geçen hafta yaşanan panikten en çok borsa etkilendi. Borsanın haftalık kaybı yüzde 12 oldu. Endeks hafta boyu 1.228 puanlık düşüşle 8.940’a geriledi. 
     
Arjantin rüzgarı piyasaları dalgalandırdı  Geçen Cuma Kara Çarşamba Dün Haftalık Değişim Borsa 10.168 8.325 8.940 -12.00 Dolar 1.325.000 1.345.000 1.337.000 0.90 Mark 571.000 600.000 584.000 2.27 C.Altın 76.500.000 78.500.000 78.000.000 1.96 K.Altın 11.396.000 11.300.000 11.500.000 0.91 Bono 91.81 119.45 98.69 1.92      
     



 EKONOMİ 


















</TEXT>
</DOC>
