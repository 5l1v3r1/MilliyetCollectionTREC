<DOC>
<DOCNO> 30699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/soneko28.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2.seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 487.57 puan kayıpla, 2. seansı 10,168.80 puandan tamamladı. 
     Hisse senetleri ortalama yüzde 4.58 oranında değer kaybetti. 
     Borsa'da ilk seans yaşanan yüzde 4.65'lik düşüşün ardından 2. seansta 10.654.87 puandan açılan endeks, gerilemesini sürdürdü. 2.seansın ilk yarısını 10,268.61 puandan geçen ve minimum 10,004.34 puanı gören endeks, gün ü 10,168.80 puandan kapattı. Seans kapanışında mali endeks 891.28 puan kayıpla 14,326.47 puana,sınai endeks 236.37 puan kayıpla 8,025.69 puana, hizmetler endeksi ise 151.50 puan kayıpla 5,892.90 puana geriledi. Böylece ilk seansa göre mali grup hisseler ortalama yüzde 10.01, sınai grup hisseler yüzde 6.92, hizmetler grubu hisseler yüzde 8.01 oranında değer kaybına uğradı. 
     Günün tamamında endeks 1006.95 puan düşerken, hisse senetleri yüzde 9.01 oranında değer kaybetti. 2. seansta işlem gören 294 hisse senedinden 252'si değer kaybetti. 19 hisse senedi değer kazanırken, 23 hisse senedinin fiyatında değişiklik olmadı. Seansta, 216 trilyon 429 milyar 91 milyon liralık işlem hacmi oluştu. İki seansın işlem hacmi toplamı da 338 trilyon 503 milyar 360 milyon liraya ulaştı. 2. seansta, Yapı Kredi Bankası, Garanti Bankası, Tüpraş, İş Bankası C ve Sabancı Holding en yoğun işlem gören hisseler oldular. 







</TEXT>
</DOC>
