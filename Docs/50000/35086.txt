<DOC>
<DOCNO> 35086 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sondun22.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Genesis'in fırlatılışı ertelendi 
</HEADLINE>
<TEXT>

     Amerikan Uzay ve Havacılık Dairesi NASA , uzaydan atom zerrecikleri getirecek olan ''Genesis'' adlı aracın fırlatılmasını kötü hava koşulları nedeniyle yeniden erteledi. 
     Amerikan uzay ajansı, hava koşullarının elverişli olması halinde Genesis'in yarın Cape Canaveral'daki Kennedy uzay merkezinden fırlatılması için çalışılacağını duyurdu. İlk olarak 3 gün önce fırlatılması öngörülen Genesis'in kalkışı, daha önce de kumanda sistemindeki motorların yeniden kontrol edilmesi için ve kötü hava koşulları nedeniyle 2 kez ertelenmişti. 
     Genesis'in üç yıl boyunca 32 milyon kilometre yol kat ederek daha sonra dünyaya geri dönmesi planlanıyor. Genesis aracının, milyarlarca atom örneği biriktirerek dünyaya getireceğini belirten bilim adamları, bu sayede güneş sisteminin 4 buçuk milyar yıl önceki oluşumunu daha iyi anlayabileceklerini açıklamışlardı. Genesis'in ultra saf silikon, elmas, safir, altın, alüminyum ve germanyum kullanılarak yapılmış olan petek panellerinin, 83 çeşit doğal element örneğini toplayacağı düşünülüyor. 







</TEXT>
</DOC>
