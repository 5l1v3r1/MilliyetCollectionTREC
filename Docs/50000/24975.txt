<DOC>
<DOCNO> 24975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko24.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılın ilk 5 ayında dolar Borsa'yı 5'e katladı 
</HEADLINE>
<TEXT>

     Yılın ilk 5 ayında İstanbul Menkul Kıymetler Borsası’nda işlem gören hisse senetleri ortalama yüzde 15.29 değer kazanırken, dolardaki artış yüzde 76’ya ulaştı. 
     Ocak-Mayıs döneminde İMKB Ulusal 100 Endeksi yüzde 15.29, Ulusal-Mali Endeks yüzde 22.52, Ulusal-Sınai Endeks yüzde 19.14 artış kaydetti. Ulusal-Hizmetler Endeksi ise yüzde 14.81 geriledi. Hisse senetlerinden İş Bankası Kurucu, bu dönemde yüzde 350.58’lik artışla en çok kazandıranlar arasında ilk sırayı alırken, Akın Tekstil yüzde 345.71’lik performansı ile ikinci kağıt oldu. 
     Taç Yatırım Ortaklığı yüzde 268.57, Camiş Lojistik yüzde 231.91, Kent Gıda yüzde 221.95, Altınyunus Çeşme yüzde 194.33, Marmaris Martı Otel yüzde 180.80, Tuborg yüzde 154.46, CU Sigorta yüzde 145.00, Avrasya Y. O. yüzde 143.33 ile ilk 10 hisse senedini oluşturdular. 
     
     Yatırım fonları 
     Yatırım fonlarına katılma belgeleri de bu dönemde yüzde 46.53 değer kazandı. Yatırım fonlarının fiyat seyrini izleyen A.A Bileşik Fon Endeksi yüzde 46.53,, A tipi endeks yüzde 39.53, B tipi endeks yüzde 49.25 artış kaydetti. 
     A tipi katılma belgeleri arasında Finans Yat. A Tipi Değişken Fon yüzde 86.48’lik artışla ilk sırayı alırken, Demir Yat. A İmalat Sektörü Fonu yüzde 74.35 ile ikinci, İktisat Bankası A Hisse Fon da yüzde 73.96 ile üçüncü oldu. 
     B tipi katılma belgeleri arasında da Ekinciler B Tahvil Bono Fonu yüzde 80.75 ile ilk sıraya yerleşti. İş Yatırım B Tipi Değişken Fonu yüzde 80.65 ile ikinci, Yaşarbank B Tipi Değişken Fon ise yüzde 73.90 ile üçüncülüğü aldı. 
     
     Altın ve dövizde durum 
     Bu dönemde 24 ayar külçe altının değeri yüzde 73.08, Cumhuriyet Altını yüzde 71.25 artış kaydetti. İstanbul Altın Borsası’nda 24 ayar altının gramı yüzde 65.39 yükseldi. 
     Dalgalı kur sistemine geçildiği ilk 5 ayda, ABD Doları yüzde 76 artışla 675 bin liradan 1 milyon 188 bine, Alman Markı da yüzde 61.88 artışla 320 bin liradan 518 bin liraya çıktı. İngiliz Sterlini yüzde 74.44, İsviçre Frangı yüzde 66.60, Fransız Frangı da yüzde 66.70 değer kazandı. 
     
     







</TEXT>
</DOC>
