<DOC>
<DOCNO> 6814 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/spor/spo05.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyanın çocuklar 
</HEADLINE>
<TEXT>

     İTALYAN basını, Fiorentina’nın Parma yenilgisini "Mor Menekşeler puan krizine girdi" diye yorumladı. Corriere dello Sport’un Floransa baskısı "Ulivieri, Terim’i daha küçültüyor" başlığını attı. Parma Teknik Direktörü’nün ilk defa Floransa’da maç kazanmayı başardığını hatırlatan gazete, "Bir defans hatası, imparatoru art arda üçüncü kez tozlar içinde yuvarlıyor. Fiorentina, durumunu iyice gözden geçirmeli" diye yazdı 
     FLORANSA’NIN yerel gazetelerinden La Nazione de, ligdeki kötü gidişe artık bir son verilmesini kaydederek, "Uyanın Çocuklar " başlığını kullandı. Gazete, Terim’in ayrılacağını açıklamasından sonra son dört maçta sadece bir puan alındığını hatırlatırken, Terim’e 5.5 puan verip, takımın sadece bir devre oynadığını, şanssızlıkların olmasına rağmen oyuncu değişikliklerinin tartışmaya açık olduğunu ifade etti. 
     


 SPOR 






























</TEXT>
</DOC>
