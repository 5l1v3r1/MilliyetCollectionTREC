<DOC>
<DOCNO> 34534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yazar/theper.html </URL>
<DATE> 2001/07/30/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Müeyyide caydırıcı olmalı 
</HEADLINE>
<TEXT>

     Bir ürün satın aldım ama kısa zamanda arızalandı. Tüketicinin korunması gerekli yasayı ileri sürüp satıcıya başvurdum aldırmadı. Bunu tamir veya değşitirme mecburiyeti yok mu 
     N. R. - İstanbul 
     
     Var tabii, satıcı garanti belgesi kapsamındaki malların garanti süresi içerisinde gerek malzeme ve işçilik ve gerekse montaj hatalarından dolayı arızalanması halinde mali, işçilik masrafı, değiştirilen parça bedeli ya da başka herhangi bir ad altında hiçbir ücret talep etmeksizin tamir ile yükümlüdür. 
     Garanti süresi içinde sık sık arızalanması sonucu maldan yararlanmanın süreklilik arz etmesi veya tamiri için gereken azami sürenin aşılması hallerinde tüketici, malını ücretsiz olarak yenisi ile değiştirilmesini satıcıdan talep edebilir. Satıcı bu talebi reddedemez. Tüketicinin bu talebine karşı satıcı, bayi, acente, imalatçı - üretici ile ithalatçı müştereken ve müteselsilen sorumludur. 
     Şimdi bunları size aktardım, bunlar tüketicinin korunması için güzel şartlar. Peki bunları yapmayana verilecek ceza nedir Şimdi de bunu vereyim. 
     Bu yasaya göre, yapması gereken bazı şeyleri yapmayana verilecek ceza 5.000.000 TL ve sizin anlattığınız olay karşısında yasaya uygun davranmayana verilecek ceza 10.000.000 TL para cezasıdır. 
     Şimdi anladınız mı satıcının neden aldırmadığını. İnsanları korkutan müeyyidedir. İnsanlar cezadan kurtulamayacağını biliyorsa ve ceza onlar için korkutucu ise insanlar yasalara uygun davranır, izlenmediği kanaatinde ise veya verilecek ceza caydırıcı değilse işte böyle davranır, yani satıcı malı tamir ettirmez, kapkaççı sokakta kapkaç yapmaktan çekinmez, sahibi bankayı soymaktan korkmaz, milletvekili dokunulmazlık zırhına bürünüp dilediği gibi davranır. Yani baştan sona sebep sonuç ilişkisi benzerlik gösterir, toplum da bugünkü haline gelir. 
     
     







Makam ve kıdem adaleti 


Yüreğe yakın bir kıtadan... 


Fischer'ın ziyaretinin anlamı 


Sen neymişsin be Tayyip 


Harcanandan gelir vergisi alınırsa... 


Ekonomide post - optimist süreç 


Halay çekelim Yara kapansın 


Müeyyide caydırıcı olmalı 


Ekonomide moralin ve uyarının önemi 


Sistemi "sorgulamak" zorundayız 


</TEXT>
</DOC>
