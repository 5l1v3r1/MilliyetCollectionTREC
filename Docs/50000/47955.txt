<DOC>
<DOCNO> 47955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/ekonomi/eko08.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağdat’a Türk İşadamları’ kalkanı 
</HEADLINE>
<TEXT>

Ankara Kulisi ZÜLFİKAR DOĞAN 
     Afganistan operasyonunun Irak’ı, giderek Suriye’yi de kapsayacak şekilde Türkiye sınırlarına yakınlaşması senaryoları Başbakan Bülent Ecevit’i ve hükümeti tedirgin ediyor. 
     İşte tam bu ortamda, Türk iş adamları, sanayicileri ve ihracatçıları, adeta olası bir saldırıya, bombalamaya karşı, Bağdat’a etten duvar’ örmeye, iş adamlarından kalkan’ kurmaya gidiyorlar. 
     1 Kasım’da açılacak Bağdat İhraç Ürünleri Fuarı’na, Askeri harekat Irak’a da yayılabilir, gitmeseniz’ gibisinden ABD ve Batılı ülkelerin Ticaret müşavirliklerinin riskli bölge ve ülke’ uyarılarına rağmen, Ortadoğu bölgesinde artık mütehassıs’ konuma gelen Forum Fuarcılık, Türk firmalarını, 150 pavyonla ve en yüksek katılımla götürüyor. 
     Bu arada bize gitmeyin’ diyen, batılı ülkelerin firmalarının da fuarda çok sayıda pavyon kapattığını’ belirtelim. 
     Aynı zamanda İstanbul - Bağdat direk uçak seferlerini başlatan ve 3F Havayolu’nu da işleten Forum’cular, uçakla gidecek 100’ün üzerinde iş adamının yanı sıra, Habur’dan Zaho ve Musul üzerinden de karayoluyla Doğu ve Güneydoğulu geniş bir iş adamı heyetinin Bağdat’a geleceğini, fuardaki kayıtlı’ Türk iş adamı ve firma sayısının böylece 350’yi bulacağını belirtiyorlar. 
     Son iki yılda nerede ise Bağdat’ı su yolu’ eden Dış Ticaret Müsteşarı Kürşat Tüzmen de fuar açılışında Irak hükümetinin resmi konuğu’ olarak bulunacak. 
     Yine çok sayıda Irak’lı bakanla görüşerek, BM ihalelerinden Türk firmalarına pay almaya çalışacak. Hele bir de hükümetimiz, bir yıldır beklettiği, Irak’a ikinci kapı’ açma kararını ABD - İngiltere’ye rağmen bir hayata geçirebilse, ticaret katlanacak. 
     



 EKONOMİ 
















</TEXT>
</DOC>
