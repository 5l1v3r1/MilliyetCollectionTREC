<DOC>
<DOCNO> 9354 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sondun05.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'deki tren kazasında ölü sayısı 15 
</HEADLINE>
<TEXT>

     İngiltere'nin Kuzey Yorkshire bölgesindeki Selby kasabası civarında meydana gelen tren kazasında ölü sayısı 15'e yükseldi. 
     Son bilgilere göre, 100'e yakın yolcunun bulunduğu sanılan yolcu treninden 56 kişinin çevredeki hastanelere kaldırıldıkları, bunlardan 30'unun ağır yaralı oldukları ifade ediliyor. 
     Selby'de meydana gelen kazayı ''son yılların en kötü tren kazası''olarak nitelendiren görgü tanıkları, büyük bir gürültüyle meydana gelen çarpışmanın ardından, kazaya karışan üç araçtan kopan metal parçaların çevreye yayıldığını anlatıyorlar. 
     Kazaya kötü hava koşulları ve sürat yüzünden karayolundan çıkan bir kamyonun saatte yaklaşık 200 kilometre hızla giden yolcu trenine çarparak treni raydan çıkardığı belirtildi. 
     Uzmanların tahminlerine göre, kazaya karışan üçüncü araç olan ve karşı yönden gelen yük treni ise, raydan çıkan yolcu treniyle çarpıştı. Bu trenin kaza sırasındaki süratinin saatte 100 kilometre civarında olduğu kaydediliyor. 




</TEXT>
</DOC>
