<DOC>
<DOCNO> 13486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sonspo09.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe ümit takımla yaptığı maçı 4-0 kazandı 
</HEADLINE>
<TEXT>

     Adanaspor maçı hazırlıklarını sürdüren lig lideri Fenerbahçe, ümit takımla yaptığı antrenman maçını 4-0 kazandı. 
     Samandıra Tesisleri'nde oynanan maçın hekemliğini kaleci antrenörü Nurettin Yıldız yaparken, A takım sahada, Oğuz Recep , Misko Mirkoviç, Uche, Mustafa Doğan, Ali Güneş Çetin , Yusuf, Johnson Serkan , Semih Erhan , Celil, Revivo ve Andersson'dan kurulu kadroyla mücadele etti. 
     Maçta golleri Uche, Revivo 2 ve Andersson atarken, uzun süredir sahalardan uzak kalan Andersson'un yanı sıra, kart cezalısı Abdullah'ın yokluğunda sol kanatta oynaması beklenilen Celil ve Revivo, ortaya koydukları performansla dikkat çektiler. Öte yandan, idman maçının ikinci yarısının başında Johnson'un yerine oyuna giren Serkan, sağ ayak bileğindeki ağrıların artması üzerine, karşılaşmayı tamamlayamadı. 
     Dün akşam ülkesinden dönen Rapaiç, sakatlığı süren Serhat ile birlikte maçta yer almayıp, koşu yaparken, karşılaşmayı kulüp başkanvekili Uğur Dündar ile yönetim kurulu üyesi Murat Özaydınlı da izledi. Fenerbahçe, yarın yapacağı idmanla Adanaspor maçının hazırlıklarını sürdürecek. 




</TEXT>
</DOC>
