<DOC>
<DOCNO> 48148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yasam/yas05.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
El kadar yavruya işkence yaptılar 
</HEADLINE>
<TEXT>

     MUĞLA DHA 

     Muğla'da bir süre bakılmak üzere emanet edildiği evde ağır işkenceler gören, kolu ve parmağı kırılan, vücudunda sigara söndürülen 4 yaşındaki Alican Şad’ı polis kurtardı. 
     Kuzgun ailesinin evinde yaşanan işkence vahşeti komşuların şik yeti üzerine ortaya çıktı. Hayat kadını olduğu iddia edilen Sevgi Şad 21 , 25 Ağustos'ta önceden tanıdığı Özer ve Hatice Kuzgun'un Muğla'daki evine gelerek bir süre bakılmak üzere oğlu Alican'ı bıraktı. 
     
     Üzerinde sigara söndürdü 
     İddiaya göre Özer Kuzgun, çocuğu bir başkasına satmak amacıyla kabul etti ve Şad'a 100 milyon lira para verdi. Ancak 3 çocuk babası Özer Kuzgun, Alican'ı sık sık dövüp işkence etmeye başladı. 
     Son günlerde Alican'ın çığlıklarını ve ağlamalarını duyan komşuları bundan rahatsız olup polise haber verdi. Çevresinde 'Yamuk Özer' diye bilinen Özer Kuzgun'un evine giden polisler, çocuğun sol kolunun ve ayak parmaklarının kırık olduğunu, başta penisi olmak üzere vücudunun çeşitli yerlerinde sigara yanıkları olduğunu belirledi. 
     Küçük çocuk hastaneye kaldırılırken, gözaltına alınan Özer Kuzgun, çıkarıldığı nöbetçi mahkemece tutuklandı. 
     



 YAŞAM 


















</TEXT>
</DOC>
