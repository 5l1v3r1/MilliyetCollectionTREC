<DOC>
<DOCNO> 2224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/guncel/gun06.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
DT'de sahte fatura 
</HEADLINE>
<TEXT>
Dilligil açığa alındı 
     AYHAN AYDEMİR Ankara 

     Devlet Tiyatroları'nda üç gündür sürdürülen sahte fatura vurgunu Bursa'dan Ankara'ya uzandı. Trilyonluk sahtekarlıkla ilgili soruşturma kapsamında Devlet Tiyatroları Genel Müdürü Rahmi Dilligil açığa alındı. 
     Bursa Ahmet Vefik Paşa Tiyatrosu'nda geçen hafta ortaya çıkarılan trilyonlarca liralık sahtetecilik olayında gözaltına alınanların sayısı 12'ye ulaştı. Ancak polis, vurgunun Başkent'e kadar uzandığını tespit etti. Olayın açığa çıkması üzerine Kültür Bakanı İstemihan Talay, dün akşam ani bir kararla Dilligil'i açığa aldı. Dilligil, üçlü kararnameyle göreve geldiği için bu görevinden alınamadı, yalnızca görevden el çektirildi. 
     Devlet Tiyatroları'ndaki operasyonun bugünden itibaren genişleyeceği belirtilirken, Başkent polisinin de Dilligil'i soruşturma kapsamında aradığı ancak bulamadığı öğrenildi. 
     
Depoda yangın çıktı      Öte yandan, Bursa polisinin devlet tiyatrolarıyla ilgili yaptığı operasyonlar sırasında, Ankara'daki Devlet Opera ve Balesi Genel Müdürlüğü'nün alt katındaki evrak deposunda yangın çıkması dikkat çekici bulundu. 
     


 GÜNCEL 















</TEXT>
</DOC>
