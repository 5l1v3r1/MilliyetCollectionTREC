<DOC>
<DOCNO> 25224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur08.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik çıldırttı, işsiz genç anne babasını bıçaklayıp intihar etti 
</HEADLINE>
<TEXT>

     Kocaeli'nin Körfez İlçesi'nde bir genç, bıçakla annesini öldürüp, babasını yaraladıktan sonra, intihar etti. 
     Çamlıtepe Mahallesi Nalan Sokak'ta meydana gelen olayda, henüz belirlenemeyen bir nedenle tartıştığı annesi Lalezar Çetinkaya ve araya giren babası Hanlar Çetinkaya'yı bıçakla yaralayan Ergün Çetinkaya 27 , olaydan sonra kaçtı. 
     Komşularının hastaneye götürmek istediği Lalezar Çetinkaya 50 , kan kaybından yaşamını yitirirken, karnından ve kollarından yaralanan Hanlar Çetinkaya, SSK Kocaeli Hastanesi'nde tedavi altına alındı. Olay sonrası evlerinin yanında ölü bulunan Ergün Çetinkaya'nın 27 ise çatıdan atlayarak intihar ettiği belirlendi. 
     Komşuları, bekar ve işsiz olan Ergün Çetinkaya'nın, yaşadığı psikolojik sorunlar nedeniyle ailesiyle sürekli tartıştığını ve birkaç kez intihar girişiminde bulunduğunu söylediler. 
     
     







</TEXT>
</DOC>
