<DOC>
<DOCNO> 11326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/son/sondun15.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinliler kontrol noktasına saldırarak bir yolu ulaşıma açtı 
</HEADLINE>
<TEXT>

     Filistinliler Batı Şeria'daki Ramallah kentinde İsrail askerlerinin kontrol noktasına saldırarak bir yolu ulaşıma açtı. 
     Yüzlerce Filistinlinin, Ramallah'ta İsrail askerlerinin yol kenarındaki kontrol noktasına iki yönden yürüyüşe geçtiği ve askerlerin burayı terkederek tepelere çekildiği belirtildi. 
     İsrail askerlerinin kontrol noktasına Filistin bayrağı diken göstericilere plastik mermiler ve gözyaşırtıcı bombayla müdahale ettiği, olaylarda üç Filistinlinin yaralandığı kaydedildi. 
     Filistinli göstericilerin İsrail ordusunun abluka uyguladığı Ramallah'taki karayoluna yerleştirdiği bariyerleri kaldırdığı ve yolu ulaşıma açtığı bildirildi. El Fetih örgütünün önde gelenlerinden Mervan El Barguti, ''İsrail kuşatmasını ellerimizle kırdık ve bu Şaron'a, kuşatmanın ayaklanmayı yok edemeyeceğini gösteren bir mesajdır'' dedi. El Barguti, Cuma günü yoğun protesto gösterileri yapacaklarını da söyledi. 




</TEXT>
</DOC>
