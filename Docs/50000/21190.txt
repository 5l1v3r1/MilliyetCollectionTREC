<DOC>
<DOCNO> 21190 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sonspo04.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidayet fırtınası... 
</HEADLINE>
<TEXT>

     ABD Profesyonel Basketbol Ligi NBA play-off ikinci turunda Hidayet Türkoğlu'nun 22 sayı attığı maçta Sacramento Kings, Los Angeles Lakers'a 119-113 yenilince elendi. 
     Charlotte Hornets ve Philadelphia 76ers, 7 maçlık seride durumu 2-2 eşitledi. 
     Batı Bölümü'nde maçta Kings, Lakers'ı Sacramento'da ağırladı. Oyuna sonradan giren ve 22 dakika oynayan Hidayet Türkoğlu, 22 sayı attı, 4 ribaund aldı, 3 asist yaptı, 1 de top çaldı. 3 sayılık atışlarda 4'de 4, faul atışlarında 2'de 2 başarı sağlayan Hidayet, 2 sayılık atışlarda da 6 atıştan 4'ünde topu çemberden geçirdi. NBA Ligi'nde bu sezon en çok sayısına ulaşan -daha önce 21 sayı atmıştı- Hidayet, aynı zamanda 26 sayı üreten Predrag Stojakoviç'ten sonra takımda en skorer oyuncu oldu. 
     Kings'den gitmeye hazırlanan bu sezon takımın en başarılı oyuncusu Chris Webber ise 21 sayıda kaldı. Webber, 25 şuttan yalnızca 8'inde isabet buldu. 
     Seride, 4-0'la tur atlayan geçen yılın şampiyonu Lakers'ı deplasmanda galibiyete götüren oyuncuların başında gelen Kobe Bryant 48 sayı, 12 ribaund, Shaquille O'Neal 25 sayı, 10 ribaund Derek Fisher 20 sayı gerçekleştirdi. 
     Doğu Bölümü'ndeki maçlarda da Charlotte Hornets, evinde Milwaukee Bucks'ı 85-78, Philadelphia 76ers da deplasmanda Toronto Raptors'ı 84-79 yenerek seride 2-2 eşitliği sağladı. 
     Charlotte'daki karşılaşmada Jamal Mashburn 31 sayı, Baron Davis 18 sayı, 7 asist, David Wesley 13 sayı, Elden Campbell 12 sayı, 10 ribaund, P.J Brown 13 ribaundla maçı tamamladı. 
     Toronto'daki maçta 76ers'den Allen Iverson 30, Raptors'dan Vince Carter 25 sayı kaydetti. Sezonun en iyi 6. adamı Aaron McKie 76ers'a 18 sayı, 5 asist, 5 ribaund kazandırdı. Dikembe Mutombo 13 sayı, 17 ribaund yaptı. 
     Lige yarın Dallas Mavericks-San Antonio Spurs maçıyla devam edilecek. Seride Spurs, 3-1 önde bulunuyor. 






</TEXT>
</DOC>
