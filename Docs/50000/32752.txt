<DOC>
<DOCNO> 32752 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/ekonomi/aeko.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar operasyonu 
</HEADLINE>
<TEXT>

Dolarda yabancı bankaların atağına karşı yerli banka operasyonu başladı. Türk bankaları yabancı atağında satışa geçerek Merkez Bankası’na destek verdi 
     KADİFE ŞAHİN 

     Dolar fiyatını artırarak spekülatif hareket ettikleri ileri sürülen yabancı bankalar ve Tahtakale’deki bir grup spekülasyoncuya karşı operasyon başlatıldı. 
     Yabancı bankalar ve Tahtakale’deki spekülasyoncular, doları artırıcı ataklara geçtiğinde sektörün büyük bankaları ortak hareket ederek Merkez Bankası’na destek verecek. 
     Dolar atağına karşı Merkez Bankası’nın müdahalesinin yanı sıra büyük bankaların etkisi oluşacak. Türk bankalarının bu desteği 50 - 60 milyon dolarla gün gün yapacağı belirtiliyor. Bunun ilk adımı da dün atıldı. 
     
     "Müşteri için alıyoruz" 
     Spekülatif haraket etmekle eleştirilen yabancı bankalar ise döviz işlemlerini müşterileri adına yaptıklarını belirtiyor. Dış ticaret işlemlerinin kendilerine kaydığını belirten yabancı bankalar, "Piyasadan dolar talep ediyorsak bunu müşterimiz adına yapıyoruz. Sürekli dolar alıp piyasa olmadıktan sonra kime satacağız ki" diye savunmada bulunuyor. 
     Piyasanın dar oluşunun en ufak talepte önemli dalgalanmalara yol açtığını belirten yabancı banka yetkilileri, belirsizlikten dolayı Türkiye’de bireylerin de dolara yöneldiğini ifade ediyor. 
     
     6 milyar dolar çıkardılar 
     Türkiye’deki yabancı bankalar ve Tahtakale’deki spekülasyoncular sığ olan piyasada krizi önceden öngörerek dolardan bir taşla iki kuş vurdu. Yabancılar döviz pozisyon açığı taşımadıkları için kriz süresince yangına körükle giderek doların fiyatını artırdı. Sürekli doldur boşalt yaparak doları istedikleri seviyelere taşıdılar. Piyasada talep oluştuktan sonra satışa geçerek alım satımdan k r sağladılar. Yabancı bankalar ayrıca Türk müşterilerinin paralarını yurtdışına çıkararak da k rlar elde ettiler. Bu yolla 5 - 6 milyar doların dışarı çıktığı belirtiliyor. 
     
Yerli bankalar satış yaparak dolar atağını önleyecek      Kriz ortamını fırsat bilerek spekülatif hareket eden yabancı bankalar dolarda atağa geçtiğinde Türk bankaları ortak hareketle satışa geçecekler. 
     Dün, hafta başından beri tırmanışta olan dolarda Türk bankalarının 68 milyon dolar satarak Merkez Bankası’na ilk desteğini verdiği öğrenildi. 
     Döviz fazlası bulunan sektörün önde gelen büyük bankaları, her gün belli miktarda dolar satarak döviz kuru tansiyonunun düşmesinde etkili olacaklar. 
     Türk bankalarının bu satışları, dövizden tatlı k rlar sağlamak isteyen spekülasyoncuların Tahtakale’deki hareketlerini de engelleyecek. 
     
Ve aşı tuttu...      Önceki gün 1 milyon 500 bine dayanan dolar, Merkez Bankası’nın 200 milyon dolarlık satışı ve yerli bankaların müdahalesiyle 1 milyon 390 bin liraya indi 
     EKONOMİ SERVİSİ 

     Doların ateşini istifa ve müdahale söndürdü. Önceki gün 1 milyon 600 bin liraya dayanarak tüm piyasaları tedirgin eden dolar, Ulaştırma Bakanı Enis Öksüz’ün istifasının ardından hızla düştü. Önde gelen Türk ve yabancı bankaların üst düzey yöneticileriyle dün sabah bir araya gelen Ekonomiden sorumlu Devlet Bakanı Kemal Derviş’in, dolardaki ateşin düşürülmesi yönünde verdiği mesajlar doların düşüşünde etkili oldu. 
     Ayrıca, dün için 150 milyon dolar satacağını daha önce açıklayan Merkez Bankası’nın 1 milyon 395 bin liradan 200 milyon dolar satmasının yanı sıra, yabancılara karşı dolar operasyonu başlatan yerli bankaların 60 milyon dolara yakın satış yapması dövizdeki ateşi söndürdü. Dolar sabah saatlerinde 1 milyon 400 binin de altına inerek 1 milyon 370 bin liraya kadar geriledi. Dolar günü 1 milyon 390 bin liradan kapatırken, düne göre 88 bin liralık düşüş kaydetti. 
     
     Son bir haftada satışta 
     Dolar, Merkez Bankası’nda da 119 bin lira gerileyerek 1 milyon 370 bin liraya düştü. Merkez Bankası, 11 Temmuz tarihinden bu yana, üçü program, üçü de program dışı olmak üzere altı ihalede 735 milyon dolar satarak, temmuz ayında satmayı öngördüğü minumum 700 milyon doları aşmış oldu. 
     
Derviş sağduyu istedi      ANKARA Milliyet 

     Ekonomiden sorumlu Devlet Bakanı Kemal Derviş, dolar kurlarında önceki gün yaşanan ve Ulaştırma Bakanı Enis Öksüz’ün istifasıyla sonuçlanan rekor tırmanışın ardından, bankacılarla bir araya geldi. Derviş, bankacılardan sağduyulu olmaları ve sorumlu hareket etmelerini istedi. 
     
     Hepimiz aynı gemideyiz’ 
     Derviş, dün sabah, bazı yerli ve yabancı bankaların temsilcilerini makamında kabul etti ve bankacılardan kurlardaki tırmanışın nedenleri konusunda görüşlerini sordu. Bankacılar kurlardaki artışın güven sorunundan kaynaklandığını söylerken, Derviş de ekonomik programın sonuçlarının son derece olumlu geliştiğini, bankaların spekülatif hareketlerden kaçınmalarını, spekülatif bir takım girişimlere destek olmamalarının gerektiğini söyledi. Derviş, "Hepimiz aynı geminin içindeyiz" uyarısında da bulundu. 
     



 EKONOMİ 




















</TEXT>
</DOC>
