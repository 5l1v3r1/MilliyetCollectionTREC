<DOC>
<DOCNO> 38817 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sontur02.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Fuhuş yapıldığı gerekçesiyle C Moteller mühürlendi... 
</HEADLINE>
<TEXT>

     Ataköy'deki Cem Motelleri, fuhuş yapıldığı gerekçesiyle Bakırköy Kaymakamlığı'nın kararı uyarınca kapatıldı. 
     Alınan bilgiye göre, Bakırköy Kaymakamlığı, polisin geçen hafta düzenlediği operasyonda, bazı yabancı uyruklu kadınların fuhuş yaptıkları belirlenen Cem Motelleri'nin 7 gün süreyle kapatılmasına karar verdi. 
     Kaymakamlık kararı doğrultusunda Cem Motelleri'ne gelen Bakırköy İlçe Emniyet Müdürlüğü'ne bağlı ekipler, burada kalanlar ilegörevlileri dışarı çıkartarak, 220 odanın bulunduğu işletmeyi mühürledi. 
     Kapatma kararı üzerine motellerden ayrılmak zorunda kalanlar arasında, burada kamp yapan Türk Karate Milli Takımı sporcu ve idarecilerinin de bulunduğu öğrenildi. 
     Aşayiş Şube Müdürlüğü Ahlak Büro Amirliği ekiplerince geçen hafta Cem Motelleri'ne yönelik düzenlenen operasyonda, fuhuş yaptıkları belirlenen çok sayıda yabancı uyruklu kadın yakalanarak, gözlem altına alınmıştı. 
     







</TEXT>
</DOC>
