<DOC>
<DOCNO> 3600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/ekonomi/eko07.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Frankfurter Allgemeine’nin yorumu 
</HEADLINE>
<TEXT>
Türkiye Hamilikler, arpalıklar, babalar... 
     MEHMET AKTAN Berlin 

     Almanya'nın saygın gazetelerinden Frankfurter Allgemeine, Türkiye'de yolsuzlukları anlatan tam sayfa bir analiz yayınladı. 
     "Hamilikler, arpalıklar, babalar... Türkiye Avrupalı bir hukuk devletinden ziyade oryantalist bir despotizme daha yakın" başlıklı yazıda, herkesin "devlet baba"yı yolduğu, çünkü devletin bu yolsuzlukların yapılmasına adeta zemin hazırladığı belirtildi. 
     Yolsuzluklarda, "rüşvet veren işadamı, yetkisini kullanan politikacı ve işin yolunu gösteren bürokrat" şeklinde üç aktörün bulunduğunu anlatan yazıda, yeraltı dünyasının adeta çelikten bir "gölge devlet" oluşturduğu ifade edilerek "Hepsi devletten kazandı" denildi. 
     
     Tantan ve Temizel'e övgü 
     Osmanlı döneminde padişahın ulufe dağıtması geleneğinin yeni Türkiye Cumhuriyeti'nde yakın zamandaki politikacılar tarafından bir başka biçimde sürdürüldüğü kaydedilen yazıda, menfaatleri dağıtma işini bugüne kadar en iyi Süleyman Demirel'in bildiği söylendi. 
     Frankfurter Allgemeine, şu sıralar İçişleri Bakanı Tantan ve bankalardaki yolsuzlukları araştıran eski Maliye Bakanı Temizel'in, yolsuzlukları ortaya koymaya çalıştıklarını, "Beyaz Enerji" operasyonunda bu mücadeleye Jandarma'nın da katıldığını hatırlattı. 
     
     


 EKONOMİ 
























</TEXT>
</DOC>
