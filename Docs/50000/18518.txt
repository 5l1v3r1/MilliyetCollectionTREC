<DOC>
<DOCNO> 18518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yazar/tamer.html </URL>
<DATE> 2001/04/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türk malına mecburi dönüş başlayacak 
</HEADLINE>
<TEXT>

İthal yerine yerlisini alacağınız her 23 otomobil 3 kişiye, her 200 buzdolabı 2 kişiye 1 yıl boyunca istihdam sağlar 
     İkinci krizin ilk günleriydi. İstanbul Sanayi Odası Yönetim Kurulu Başkanı Hüsamettin Kavi, benim ricamı kırmadı ve İSO'nun titiz uzmanı sayın Erdoğan Özötün'ün "Sağlıklı rakamlar çıkmaz" şeklindeki ısrarlarına rağmen hangi ürünün kaç kişiye istihdam sağladığına ilişkin kabaca bir hesaplamanın bir - iki gün içinde yapılıp bana ulaşmasını sağladı. 
     Dolayısıyla rakamlara itirazı olan varsa, sorumluluk İSO'ya değil bana aittir. İstedim ki ufukta yoğun işsizliğin göründüğü bir ortamda farklı bir bakış açısı ortaya koyabileyim. 
     Ancak dalgalı kurla birlikte biz gazetecilerin gündemi de öylesine dalgalandı ki, o günlerde kimsenin bu tür hesaplamalarla ilgilenecek hali yoktu. 
     Şimdiyse dolar, 1 milyon 250 bin lira gibi anormal bir rakamda demir atmış görünüyor ve dışardan para gelinceye kadar da bu istikrarını koruyacağa benziyor Sonrasında düşüp düşmeyeceğini ise de meçhul... 
     Bugün itibarıyla kimsenin bol bulamaç ithalat yapacak hali kalmadı. Şu ilk sersemlik geçsin, dolarla ev kiraları, basit ikili sözleşmeler falan TL'ye çevrilip biraz rahat nefes alınsın, işte o zaman sıra yerli üretime de gelecek. Ve ithal ürünler, yerli benzerlerine karşı rekabet gücünü bu arada yitirmiş olduğundan, kürkçü dükkanına dönüş de hızlanacak. Zaten yerlisi daha ucuza gelmese, kimse ithalattan vazgeçip de 3 - 5 kişiye istihdam yaratayım diye yerliye dönmez. 
     Bu uzun girizgahın ardından gelelim Özötün'ün hesaplamalarına 
     Otomobil 1 kişi yılda 23 otomobil üretiyor. Aynı 23 otomobile girdi üretmek için oto yan sanayiinde de 2 kişinin çalışması gerek. Demek ki 23 otomobil, 3 kişiye 1 yıllık istihdam olanağı sağlıyor. Eğer 100 bin oto daha az ithal edilirse 13 043 kişiye istihdam alanı açılır. Geçen yıl 1 otomobil az ithal etseydik, 1 kişiyi 47.6 gün istihdam edebilecektik. 
     Buzdolabı 1 işçi yılda 200 buzdolabı üretiyor. 200 buzdolabı için yan sanayide de 1 kişi istihdam ediliyor. Demek ki 1 buzdolabı az ithal edilse 1 kişiye 3.65 gün istihdam sağlayabiliriz. Ya da 3.65 kişiyi 1 gün çalıştırabiliriz. 200 bin dolap ithal edilmediğinde, 2 bin kişiye 1 yıllık istihdam olanağı sağlanabilir. 
     Tekstil - konfeksiyon Geçen yıl ortaboy işyerlerinde kişi başına 21 - 43 milyar liralık satış fiyatıyla üretim düşmüştür. Aynı dönemde ucuz olduğu için ithal edilen 1.07 milyar dolarlık pamuk, pamuk ipliği ve pamuklu mensucat girdi olarak kullanılmıştır. Eğer bu girdilerin 500 milyon dolarlık bölümü iç piyasadan karşılansaydı 311 trilyon liralık ürün , en az 14 bin 780 kişiye 1 yıl süreyle istihdam yaratılırdı. 
     
Yerinde yeller esecek rakamlar Tüketim malı ithalatı milyon dolar  1999 2000 TÜKETİM MALI TOPLAMI 5 062 7 221 Giyim 172 204 Ayakkabı 80 114 Mobilya 233 281 Tütün mamulleri 293 350 Sabunlar 176 179 Sebze, meyva, konserve 22 19 Gıda artıkları 176 200 Unlu, sütlü gıda 32 33 Yağlı tohum meyva 263 264 Taşıt, yedek parça 3 094 5 446      
     Geçen yıl 7 milyar doları aşan tüketim malı ithalatımız, bu yıl bakalım ne ölçüde gerileyecek 1 milyon 250 bin liralık dolarla mobilya, otomobil, ananas kompostosu, tombul kırmızı biber alabilenlerin sayısı herhalde epey azalacak. 
     Artık yerli mallarımız daha ucuz, alım gücümüz de maalesef daha düşük. Bundan böyle kevgire dönmüş gümrüklerimiz de bizi daha az rahatsız edecek. Çünkü nasıl olsa satılır diye Türkiye'ye bol keseden mal getirme dönemi sona erdi artık. 
     DİE'nin verilerinden sizler için küçücük bir seçki yaptım. Kesin koyun bir kenara... 
     
     







Siyaset ve hukuk 


Anzaklar kadar 


Zirve ve istifa 


Başarılı avukat 


İstifayla birlikte revizyon da yapılsaydı keşke... 


Gecikmiş doğru 


Refah ve Apo davası 


Sınav maratonu 


Kömür, altın, bor 


Türkiye'nin şansı 


Yabancıyı bırak, içeriye bak 


Bir gazete... 


Beyaz istifa 


Türk malına mecburi dönüş başlayacak 


Haklıysanız yorulacaksınız 


"Hortum"u abarttıkça moral ve güven kalmadı 


</TEXT>
</DOC>
