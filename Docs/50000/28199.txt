<DOC>
<DOCNO> 28199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/yasam/yas08.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz’da petrol’ eylemi 
</HEADLINE>
<TEXT>

Teknelerle Boğaz’da buluşan sivil toplum örgütleri, tankerlerle petrol taşınmasını sis bombası patlatarak protesto etti 
     ÖMER ERBİL İstanbul 

     Çevre Kozası’na bağlı 437 sivil toplum örgütü, Boğaz’daki tehlikeye dikkat çekmek amacıyla dün eylem yaptı. Petrol tankeri geçişiyle nükleer atıklara dikkat çeken eylemciler, Conrad Otel’deki toplantıdan sonra Boğaz’da gezintiye çıkan dev petrol şirketi temsilcilerini de protesto etti. 
     Beylerbeyi Koyu’nda bir araya gelen yüzden fazla tekne, konvoy halinde Boğaz turu yaptı. 
     "Harekete geçmek için felaketi beklemek gerekmiyor" diyen Doğa ile Barış Derneği Başkanı Yüksel Üstün, teknede düzenlediği basın toplantısında şunları söyledi 
     
     İstanbul tehlikede 
     "Her gün 40’tan fazla geminin geçtiği Boğazlar’dan yılda 80 milyon ton petrol taşınıyor. Bu durum İstanbul için büyük bir tehlikedir." 
     Konvoydakiler, Boğaz’da tekneyle gezintiye çıkan petrol devi şirket yöneticilerinin dikkatini çekmek için de "sis bombası" patlattı. Şirket temsilcileri de konvoya el salladı. 
     



 YAŞAM 























</TEXT>
</DOC>
