<DOC>
<DOCNO> 24647 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/pulur.html </URL>
<DATE> 2001/06/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
İstifa... 
</HEADLINE>
<TEXT>

     DEMEK istifa etmek, diye bir kavram varmış... 
     Demek, bazı insanlar istifa edebiliyormuş... 
     Hem de rezil olmadan, başarısız olmadan, her işi yüzüne gözüne bulaştırmadan, doruktayken istifa edilebiliniyormuş... 
     Fenerbahçe Başkanı Aziz Yıldırım bunu ispatladı... 
     
     BİR kulüp başkanı için, özellikle Fenerbahçe başkanı için zafer günü, hangi gündür 
     Futbol takımının şampiyon olduğu gün... 
     İşte Aziz Yıldırım, o gün istifa etti. 
     Televizyonda sonuna kadar izledik, hiç istifa edecek gibi bir havası yoktu, uzun vadeli projelerden söz ediyordu, ama günü ve saati gelince 31 Mayıs 2001'in ilk dakikaları verdiği sözü tuttu, açıklamasını yaptı 
     "İstifa ediyorum " 
     
     İSTİFANIN üç nedeni vardı... 
     Sağlığı bozulmuştu. 
     Ailesini ihmal etmenin üzüntüsünü vicdanında taşıyordu, Amerika'da okuyan kızının mezuniyet törenine bile gidememişti. 
     
     VE üçüncüsü çok önemliydi Fenerbahçe'ye başkan olduğundan beri işsiz kalmıştı. 
     Ailenin büyüğü dayısı Faruk Yalçın'ın nasihatini tutmuştu 
     "Fenerbahçe başkanıyken ihale alma " 
     Aziz Yıldırım, inşaat mühendisiydi, inşaat firması vardı, Fenerbahçe başkanı olduktan sonra, ihalelere katılmamıştı. 
     Kimse onun arkasından dedikodu yapamaz, ya da yüzüne karşı "Fenerbahçe'nin başkanı olduğun için, bu ihaleyi sana verdiler " diyemezdi. 
     Aziz Yıldırım'ın bu söylediklerini, bizimle birlikte milyonlar dinledi. 
     
     AZİZ Yıldırım, eşine ender rastlanan bir tavrı sergiliyordu. 
     Hem zafer günü istifa ediyor, hem de Fenerbahçe'ye, ihale kapmak için, iş çevirmek için başkan olmadığını söylüyordu. 
     
     İSTİFASINI gözyaşlarıyla, - taraftar sevgisiyle - açıklayan Aziz Yıldırım geri dönüş yapar mı 
     Bilemeyiz lakin bildiğimiz bir şey var, Aziz Yıldırım, Fenerbahçe'yi sadece şampiyon yapmadı, Fenerbahçe'nin başına musallat olan "grupçuluğu" da adeta yok etti. 
     Bu, inanın Fenerbahçe'nin şampiyon olması kadar önemlidir. 
     Aziz Yıldırım'dan sonra ne olur 
     Bekleyip, göreceğiz. 
     
     AZİZ Yıldırım'ın istifasını açıklayan programın video kaseti çoğaltılmalı, bir tanesi de Ankara'ya gönderilip Bakanlar Kurulu'nda, muhteremlere seyrettirilmelidir. 
     
     BİR yerde okuyup not almıştık, yazarı meçhul biri şöyle diyordu 
     "Politika bir otobüstür binmesini bilmeli 
     Son durağa gelmeden inmesini bilmeli." 
     Nerdeeeee 
     
     BU yazının, son noktası... 
     İnsanlar ağlar Fenerbahçe Başkanı Aziz Yıldırım da insandır, ağlar. 
     Devlet Bakanı Yüksel Yalova'nın istifasıyla, Aziz Yıldırım'ın istifası aynı kaba konulmamalıdır. Yüksel Yalova - hadi istifa ettirildi demeyelim - istek üzerine istifa etmiştir, Aziz Yıldırım ise kendi iradesiyle... 
     Şampiyonluğun tadını çıkarmak, Fenerbahçelilere haram 
     Geçen şampiyonluktan sonra Oğuz ve Aykut'un takımdan koparılışıyla sarsıldılar, şimdi de Aziz Yıldırım'ın istifasıyla... 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
