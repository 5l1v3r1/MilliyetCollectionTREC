<DOC>
<DOCNO> 28423 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yazar/tamer.html </URL>
<DATE> 2001/06/23/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Derviş'in medyayla ilk ciddi sınavı 
</HEADLINE>
<TEXT>

     Dünkü Hürriyet'te "3 bürokratı kurtarma yasası" başlıklı haberi görünce Halk Bankası Genel Müdürü Yenal Ansen, Bayındırlık Bakanlığı Müsteşarı Ali Helvacı ve Enerji Bakanlığı Müsteşarı Ertuğrul Yiğitgüden irkildim. 
     Devlet Bakanı Kemal Derviş, Yenal Ansen'e yargı yolunu bakalım açacak mı 
     Bu yolun açılması, Ansen'in suçlu olduğu anlamına gelmez. Halk Bankası Genel Müdürlüğü gibi çok önemli bir koltukta oturan bir yüksek bürokrat da, kamu bankalarının ortak yönetim kurulu başkanı Vural Akışık da hukuksal ve bakansal zırhlarla koruma altına alınmak yerine, gerektiğinde yargı önüne çıkıp yaptıklarının hesabını verebilmelidirler. Alnı açık olan, yaptıklarından da yargıdan da korkmaz. 
     
     2 - 3 gündür konuyu kurcalıyorduk. Dün Derviş'ten yazılı açıklama geldi. Hukuki prosedür açısından Derviş'in Ansen'in yargılanması iznini verebilmesi için, yargının bu izni talep etmesi gerekiyormuş. Bu yazı henüz Derviş'e intikal etmemiş. 
     Açıklamanın son cümlesinde, "Yazının gelişini müteakiben gerekli işlemler, yasalar çerçevesinde yerine getirilecektir" deniliyor. Bu son cümledeki "gerekli işlemler" neymiş ve ne kadar sürermiş diye araştırdım. Yazı geldikten sonra Derviş'in 1 ay süresi var. Bu süre içinde Başbakanlık Teftiş Kurulu'na ve Hazine kontrolörlerine başvurularak soruşturmaya gerek olup olmadığı sorulacakmış. 
     Bana sorarsanız bu şeffaflık meselesi, Derviş'in medyayla ilk ciddi sınavıdır ve umarım Derviş bu sınavı başarıyla atlatır. Akışık'a zırh yasasına ise Çankaya'nın yeni sahibi zaten geçit vermez. 
     
Otoyollar ihtiyaç olduğu için yapılmaz      Hürriyet'in ilgiyle izlediğim yazarlarından Gila Benmayor, dünkü köşesinde bir iş gezisi için gittiği Pakistan'da her karşısına çıkanın Bayındır Grubu'nu sorduğunu, hatta bazılarının Kamuran Çörtük'ü eski Cumhurbaşkanı Süleyman Demirel'in öz oğlu zannettiklerini yazıyor. Okuyunca epey güldüm. Yazının devamı da ilginç 
     " ... Tesadüfen, Pakistan Ulaştırma Bakanı da tam bizim orada olduğumuz günlerde, Bayındır Holding'in tamamlamadığı İslamabad - Peşaver otoyolunu ima ederek "Aslında böylesine büyük bir projeye ihtiyacımız yoktu" diyor. 
     Yani bütçesi 10 milyar dolar olan Pakistan'ın, İslamabad - Peşaver otoyoluna yaklaşık 600 milyon dolar ayırması, bazıları için "dostluk uğruna savurganlık" olarak da algılanıyor. 
     Pakistan iş çevrelerindeki genel kanı, Bayındır Holding'in otoyol ihalesini kazanmasında, Demirel ile halen Suudi Arabistan'da sürgünde olan eski Devlet Başkanı Navaz Şerif arasındaki dostluğun büyük payı olduğu yolunda." 
     Gördüğünüz gibi ekonomimizi bugünkü tıkanma noktasına getiren ahbap - çavuş ilişkileri, 90'lı yılların ikinci yarısında Türkiye sınırlarını da aşarak Romanya gibi Balkan ülkelerinden Azerbaycan gibi eski Sovyet cumhuriyetleri, hatta Pakistan'a kadar uzanmış, Haydar Aliyev ya da Navaz Şerif gibi "kafa dengi " devlet başkanlarıyla aile fotoğrafına girebilecek yakın çevre için işler kotarılmış. Zaten Pakistan Ulaştırma Bakanı da söz konusu ihale için kel başa şimşir tarak demeye getirmiyor mu 
     Aslında sadece Pakistan'da değil Türkiye'de de otoyollar genelde ihtiyaç olduğu için değil, iktidarı elinde tutanlar öyle münasip gördüğü için yapılır. Mesut Yılmaz da son başbakanlığının ilk günlerinde otoyol aşkıyla kolları sıvamamış mıydı Hatırlayın, Yılmaz'ın otoyol aşkı bir süre sonra enerji ihalelerine yöneldi. 
     Gila yazısının bir başka yerinde "İslamabad'da kulağıma çalınanlar arasında, Pakistan hükümetinin bundan böyle Türk şirketleriyle iş bağlantılarında Türk bankalarından değil, uluslararası bankalardan teminat mektubu şart koşacağı da var" diye yazmış. Anlayacağınız Pakistan otoyolu başımızı ağrıtmaya halen devam ediyor ve daha da edecek gibi duruyor. 
     
     







Parti kapatmak 


Ararat yolda... 


Parti ve akım 


The other Turgut 


Kafayı değiştirme zamanı gelmedi mi 


Beklenende beklenmeyenler 


Mahiriz kendimizi paralamakta 


Toz duman içinde eğitim 


Siyaset, hukuk ve erotizm 


Dış etkenin rolü... 


"Vizesiz satış" 


Biz yargıya inanırız ama 


Fazilet'in yerine 2 parti 


Derviş'in medyayla ilk ciddi sınavı 


Göcek kaderini "tekne"lere bağlamış 


</TEXT>
</DOC>
