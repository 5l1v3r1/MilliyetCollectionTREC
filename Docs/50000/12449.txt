<DOC>
<DOCNO> 12449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/ekonomi/eko08.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank’a üç teklif 
</HEADLINE>
<TEXT>

     ANKARA Milliyet 

     Mali piyasalarda geçtiğimiz kasım ayında çıkan krizin ardından el konan Demirbank’a üç teklif geldiği açıklandı. 
     Bankacılık Düzenleme ve Denetleme Kurulu BDDK , geçtiğimiz ocak ayında aldığı kararla, 5 katrilyon liraya yakın kamu kağıdı taşıması nedeniyle Demirbank için özel satış yöntemi belirlemişti. Satış için, söz konusu kamu k ğıtlarının nasıl fonlanacağı ve banka için yeterli sermayeyi koyma koşulu getirilmişti. Satış sürecinin 25 Ocak’ta başlamasının ardından 5 yatırımcı BDDK Tasarruf Mevduatı Sigorta Fonu’na TMSF başvurarak, Demirbank ile ilgilendiklerini resmen bildirmişti. 
     Başvuruların ardından Demirbank’ta ayrıntılı inceleme yapan yatırımcılardan üçü tekliflerini 19 Mart tarihinde TMSF’ye verdi. İki yatırımcı ise teklif vermeyeceğini bildirdi. 
     Teklif vermeyeceğini bildiren yatırımcıların isimleri açıklanmazken teklif veren yatırımcılar şöyle Aydın Doğan Konsorsiyumu, Uni Credit Italiano Spa. ve HSBC Hong Kong - Sangai Bank . 
     
     Aralarında İtalyan banka da var 
     Uni Credit Italiano Spa.’nın İtalya’nın önde gelen bankalarından biri olduğu belirtilirken BDDK açıklamasına göre, bundan sonra teklif sahibi yatırımcılarla ayrı ayrı teklifleri üzerinde görüşmeler yapılacak. Varılacak sonuçlar bir aylık süre içinde değerlendirilerek, satış süreci sonuçlandırılacak. Yatırımcılarla teklifleri üzerinde görüşmeleri yapmak üzere Demirbank Yönetim Kurulu yetkili kılındı. 
     


 EKONOMİ 














</TEXT>
</DOC>
