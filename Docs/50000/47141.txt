<DOC>
<DOCNO> 47141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun06.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de aile planlaması kliniklerinde beyaz toz paniği... 
</HEADLINE>
<TEXT>

     ABD genelindeki yaklaşık 110 kürtaj ve aile planlaması kliniği, postadan içinde beyaz toz bulunan mektup zarfları alındığını bildirdi. 
     Yetkililer, 2 mektup zarfının yerel sağlık ve adli kurumlar tarafından incelendiğini ve 2'sinde de şarbon mikrobu izine rastlanmadığını kaydetti. 
     Söz konusu mektup zarflarının 5 farklı eyaletten gönderildiği, hiçbirinin üzerinde alıcı olarak şahıs adı yer almadığı belirtildi. 
     Ulusal Kürtaj Federasyonu'nun açıklamasına göre, beyaz toz bulunan mektuplardan 90'ı Aile Planlaması kuruluşlarına, 20'si de özel kürtaj kliniklerine gönderildi. 
     İsveç'te de polisin 4 şüpheli mektup ele geçirdiği ve mektupları, kontrolden geçirilmeleri için biyolojik savaş uzmanlarına teslim ettiği bildirildi. 
     İsveç medyasında çıkan haberlere göre, mektupların 4'ü de şirketlere gönderilirken, en az 1'i bir Amerikan şirketine geldi. 
     Amerikan giyim firması Levi Strauss'un İsveç'teki mağazasının, bilinmeyen bir kişi tarafından Dubai'den gönderilen, şüpheli görünümlü bir mektup almalarının ardından polise haber verdiği belirtildi. 
     Mektupların virüs taşıyıp taşımadıklarının en erken bu akşam belli olacağı açıklandı. 
     






</TEXT>
</DOC>
