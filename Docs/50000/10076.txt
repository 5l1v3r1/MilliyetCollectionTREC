<DOC>
<DOCNO> 10076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yazar/cankat.html </URL>
<DATE> 2001/03/05/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Rahşan Hanım’a 
</HEADLINE>
<TEXT>

     Rahşan Ecevit beni çağırsa, önüme bir fincan çay koysa, dese ki 
     Haydi şimdi aklında ne varsa söyle bana 
     Bu yazacaklarımın hiçbirini söyleyemezdim. 
     Yazarlığın keyfini yeni yeni çıkarıyorum galiba. Rahşan Hanım gene de, arada çam devirdiğim olursa yeniliğime bağışlasın. 
     Siz Bülent Bey’le baş başayken Hüsamettin Özkan’dan nasıl bahsedersiniz, bilemiyorum. Çok sevdiğiniz, yakın bildiğiniz biri olarak mı Yoksa siz bazen, ölçüyü kaçırdığını, yer yer çok ileri gittiğini, ara sıra haddini bildirmenin, hizaya davet etmenin gerektiğini Beyefendi’ye söyler misiniz O nasıl bahseder, bir anlamda baston yerine kullandığı bu zattan Bunları bilmiyoruz. 
     Ama siz bizim Özkan konusunda neler düşündüğümüzden haberdarsınız. 
     Son günlerde konuşulanları özetleyeyim. 
     Bülent Bey Üsküp uçağına binerken, güvendiği milletvekilleri yolda okuması için kendisine bir mektup verdiler. Bunda, MGK toplantısında, Cumhurbaşkanı’nın asıl hedefi Özkan’dı dediler patlayan ekonomik kriz acaba kime yaradı, diye sordular. 
     Bu uyarıların sizden esinlendiği söylendi. 
     Bülent Bey ilk geldiği gün Kemal Derviş’le baş başa görüştü. Hemen yapılan liderler zirvesinde Derviş’e bakanlık teklif etti, Özkan bunu beklemiyordu. Müthiş telaşlandı, bu bakanlığın gerçekleşmesini önlemek için büyük çaba harcadı, başaramadı. 
     Ecevit’in onu dinlememesi, sizin hük met yönetimini etkileme kararı aldığınız ve harekete geçtiğiniz şeklinde yorumlandı. 
     Özkan, Sermaye Piyasası Kurulu’nun Recep Önal’a bağlanması için de çok uğraştı, ama SPK’nın patronu Derviş oldu. 
     Bu konuda da Rahşan Hanım’ın etkisi oldu dendi. 
     Ecevit’in Derviş’le yalnız görüştüğü akşam, Hüsamettin Özkan’ın akşam yemeğinde kimlerle birlikte olduğunu da size ben söyleyeyim Zekeriya Temizel, Sümer Oral, Sadettin Tantan ve Plan Bütçe Komisyonu Başkanı Metin Şahin. 
     Size söylentileri naklettim. Dilek ve beklentileri de eklememi ister misiniz 
     Rahşan Hanım’ın parti dışında hükümetle de ilgilenmesi bekleniyor. 
     Baharda yapılacak DSP Kongresi’nde bütün ümitler sizin durumla ilgilenmenize bağlanıyor. 
     Başbakanlık ve DSP kulislerinde söylenen şu "DSP’nin gelecekteki genel başkanı belli oldu. Demirel de Özal için aynı şeyi yapmıştı". 
     
     Hanımefendi 
     Siz benim büyüğümsünüz ve Türk siyaset tarihinde cidd yeri ve etkisi olan kadınlardan birisiniz. 
     Ayıplamayacağınızı umarak rica ediyorum. Söylentiler doğruysa, bu tavrınızda lütfen ısrar ediniz. 
     
İyi bayramlar      Yukarıdaki yazı için "Hem uzatmış, hem de tadını kaçırmışsın" diyeceksiniz. Mehmet Yılmaz okuyunca kaşlarını çatacak. 
     Ne cevap verebilirim, diye düşündüm. 
     Bir tavuk öbürüne, yumurtalarının kaç gram olduğunu sormuş 
     Elli, elli beş. 
     Ben yetmiş gramdan aşağı yumurtlamam. Bizimki bunun daha çok para ettiğini söylüyor. 
     Bizim bey de, üç beş kuruş için kıçını yırtma der bana. 
     Aksi gibi yazının da irisi makbul değil. 
     
İLK DERVİŞ FIKRASI      Ben, yılların lafazanı Berrin Cankat, Türk milletinin fıkra uydurma ve uyarlama hızına h l inanamıyorum. Adam Amerika’dan geleli daha üç gün oldu, ilk "Kemal Derviş fıkrası" üretilmiş bile Başbakan’a yakın kaynaklardan sızdırıldığı söyleniyor, bilmem artık 
     Ankara’da orman yangını çıktı ihbarı üzerine, gazetenin tecrübeli fotoğrafçısı havalimanına koşmuş. "Küçük bir uçak hazır seni bekliyor, hava fotoğraflarını çek, hemen dön " demişler. 
     Dedikleri gibi, Cessna’yı motorları çalışır vaziyette bulmuş. 
     Güneş batmak üzere, vaktimiz az, çabuk kalkalım, demiş pilota. 
     Havalanmışlar hemen. Dumanların yükseldiği yöne doğru uçmuşlar. 
     Motorların gürültüsünden sesini zor duyuran fotoğrafçı, bağırmış 
     Alevler yükselen şu sırtı görüyor musun Oraya mümkün olduğu kadar alçal 
     Pilot şaşırmış 
     Delirdiniz mi Niye 
     Yangın fotoğrafı çekeceğiz ya Ben gazeteciyim, sana söylemediler mi 
     Nee Sen öğretmen pilot değil misin 
     
     





Osmanlı ekonomisi 


'Derviş'in arkasındayız' 


Rahşan Hanım’a 


İktisadi öncelikler ve siyasi sorular 


Kim, kime benzeyecek... 


Tavuk olmazsa, horoz keselim 


Derviş'in fikri 


Problem yok 


Sesini duyamadığım protesto 


Medyaya büyük görev düşüyor 


Bayram günü 


</TEXT>
</DOC>
