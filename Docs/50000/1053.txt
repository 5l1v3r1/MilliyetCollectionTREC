<DOC>
<DOCNO> 1053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sondun01.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Microsoft çocuk pornografisi yapan siteyi kapattı 
</HEADLINE>
<TEXT>

     Microsoft firması, evsahipliği yaptığı bir sitenin çocuk pornografisi yayınladığı uyarısı üzerine bu siteyi kapattı. 
     Microsoft'un İskandinav ülkeleri yetkilisi Lars Backhans, şirketin sunduğu servis altında açılan İsveç'e ait web sitesini kapattıklarını söyledi. 
     Backhans, bu tip eylemlere hoşgörülü yaklaşamayacaklarını belirtti. İsveç polisi, 26 Aralık'ta bu web sitesinden çocuk pornografisi yapıldığı gerekçesiyle Microsoft'u uyarmıştı, ancak site 5 Ocak'ta kapandı. Polis, Microsoft'u ağır hareket ettiği gerekçesiyle eleştiriyor. Backhans, kesin kanıt için siteye ait kayıtların incelendiğini bu prosedür nedeniyle de kapatma işleminin 5 Ocak'ı bulduğunu söyledi. 




</TEXT>
</DOC>
