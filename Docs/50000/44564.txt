<DOC>
<DOCNO> 44564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur17.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Lise öğrencisini döve döve öldürdüler... 
</HEADLINE>
<TEXT>

     Edirne'nin Keşan İlçesi'ne bağlı Beğendik Beldesi'nde, nişan töreninde gençler arasında çıkan kavgada, lise öğrencisi yaşamını yitirdi. Olayla ilgili 4 kişi gözaltına alındı. 
     Alınan bilgiye göre, Keşan Ticaret Lisesi 10-D sınıfında eğitim gören Naim Koru 16 , ailesiyle birlikte Beğendik Beldesi'nde yapılan nişan törenine gitti. Koru, daha önce aralarında husumet bulunan E.G. 18 , M.U. 18 , B.Y. 18 ve N.Ş. 18 tarafından tuvalette kıstırıldı. Dört kişi Koru'yu yumruk darbeleriyle yere düşürerek, tekmeledi. Saldırı sonucunda şuuru kapanan Koru, çevredekilerin yardımıyla, Keşan Devlet Hastanesi'ne götürülürken yolda yaşamını yitirdi. 
     Koru'nun muhtemelen boynunun kırılması sonucunda öldüğü, kesin ölüm sebebinin belirlenmesi için cesedinin Trakya Üniversitesi Tıp Fakültesi Hastanesi'ne gönderildiği belirtildi. 
     Keşan İlçe Jandarma Komutanlığı yetkilileri, Koru'nun öldürülmesiyle ilgili olarak 4 kişinin gözaltına alındığını ve bu kişilerin sorgulamalarının devam ettiğini bildirdiler. 
     Bu arada, Koru'nun öldüğünü duyan öğrenci arkadaşları, Keşan Devlet Hastanesi'nde toplandılar. Arkadaşlarının ölümü üzerine öğrencilerin üzüntülü olduğu ve gözyaşı döktükleri gözlendi. 
     






</TEXT>
</DOC>
