<DOC>
<DOCNO> 39063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yazar/pulur.html </URL>
<DATE> 2001/08/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tezeğin tonu kaç dolar eder 
</HEADLINE>
<TEXT>

'Kömürün tonu 170 milyon o da dolara endeksli' diyen Erzurum'un memuru da işçisi ve köylüsü gibi öfke dolu 'Deniz de bitti, bu düzen de' 
     Erzurum yanıyor, Erzurumlu yanıyor... Yok öyle sandığınız gibi, sahillerde denize girerek, kumda yatarak yanmıyor. 
     Erzurumlu işsizlikten yanıyor, Erzurumlu, pahalılıktan yanıyor, ölen hayvancılığın arkasından ağlıyor, ektiği buğdayın, yoncanın, arpanın ziyan zebil olmasına yanıyor. 
     Deprem bölgesi dahil, hiçbir yerde, ne biz, ne bu geziyi baştan sona izleyen diğer arkadaşlar, böyle öfkeli kalabalık görmedik, diyorlar. 
     
     'SADAKATİN ARMAĞANI' 
     "Devlete sadakatin armağanı bu mu " diye bağırıyorlar. 
     Bu öfkeyi, bu şiddeti biz değil, onlar anlatsın 
     "Kömürün tonu 170 milyon, odunun tonu 150 milyon lira. Bu da dolara endeksli bugünkü fiyat... Dolar arttıkça bunlar da artacak " 
     Ya tezeğin tonu kaç dolar 
     Daha ona, dolar cinsinden fiyat biçilmemiş .. 
     Bunları devlet memuru Ali Gücen söylüyor. 
     Bir öğrenci, bu yıl üniversiteye girecek, adı Dönmez Bayraktar 
     "Eğitim fakültesi müzik bölümünü kazandım, 50 milyon kayıt parası veremiyorum." 
     Zeki Bayram, işçi emeklisi ayda eline 160 milyon geçiyor "Dört çocuk ve torunlar elime bakıyor." 
     Pasinler muhtarı Ahmet Efe, "Hayvancılığı öldürdüler" diyor 
     "İstanbul'da etin kilosu beş milyon, ben burada hayvanlarımı kombinede 2 milyon 400 bin liraya kestirip satamıyorum. Satsam da paramı 40 gün sonra alıyorum." 
     Ve Pasinler'in muhtarının bu benzetmesini dikkatinize sunarız 
     "Deniz de bitti, bu düzen de bitti " 
     İmam hatipli ve ilahiyat fakülteli gençler ayrıcalıklı tutumdan yakınıyor. 
     Ali Yılmaz hamamcı, sabahtan akşama kadar iki kişi yıkamış, eline bahşiş dahil 2 milyon 600 bin lira geçmiş, çoluk çocuk aç diyor. 
     
     ŞEHRİN SUYU YETMİYOR 
     Bunlar halkın söyledikleri, ya şehrin Belediye Başkanı Mahmut Uykusuz'un sıkıntısı... 
     En büyük sorunumuz su diyor. Şehrin suyu yetmiyor, Palandöken Barajı tamamlanıyor ama, suyu dağıtacak isale hattı daha ihaleye çıkmamış, dış kredi almak için Hazine'den izin gelmiyor. 
     Erzurum'da hayvancılığı hayvan ithali ve terör öldürmüş, tarımı da susuzluk ve IMF programı... 
     Sanayi Odası Başkanı Lütfü Yücelik, Kemal Derviş'i bekliyor, "Gelsin de halimizi görsün " diyor... 
     Bir başkası da ekliyor 
     "Yalıları bıraksın da yaylalara gelsin " 
     Erzurum, talihsiz şehir, Palandöken'deki kayak merkezine umut bağlamışlar, oteller kurmuşlar ve olmayacak şey başlarına gelmiş... Hani Erzurum için kar şehri derler ya, şimdi neredeyse kar makineleriyle kar yapıp Palandöken'e yığacaklar. 
     Kar yağmıyor 
     Erzurum toplantımız bir ara o hale geldi ki, neredeyse yarıda kalacaktı, Erzurumlu bizi sanki milletvekili sandı. 
     Dayanamadık sorduk 
     "Nerede sizin milletvekilleri " 
     Hay sormaz olaydık .. 
     İçlerinde bize ders verenler de, nasıl gazetecilik yapılacağını anlatanlar da, çıktı... 
     
     ERZURUM FIKRASI 
     Konuştukça aklımıza bir Erzurum fıkrası geldi... 
     Çocuğu bakırcıya çırak vermişler, iki gün gitmiş, üçüncü gün "Ben o işi öğrendim " demiş... Ustası merak etmiş niye gelmiyor, diye... Kapıyı çalmış, çocuğun ninesi çıkmış, niçin gelmediğini anlatmış 
     "Bizim uşak tepsi yapmayı öğrenmiş, bene de anlattı, ben de öğrendim, gerçekten çok golaymış " 
     "Nine nasi öğrenmiş, hele bene de bir bir anlat bahim " 
     Nine anlatmış 
     "Vallah oğul diyir ki, sacı döğirsen döğirsen, edirsen yassi, etrafını çevirir edirsen tepsi. İşde bu geder golay " 
     Usta gülmüş 
     "Vay itoğlu it, gendi öğrendiği yetmemiş, bir de nenesine öğretmiş " 
     
     







Çay artık Rizeliye tat vermiyor 


Son mesaj 


Sümüklü et 


Kargalar güler mi, ağlar mı 


Ekonomiye kar yağmış 


Yeter ki kar olsun suni de olsa olur 


Tezeğin tonu kaç dolar eder 


30 yaş kuşağının feryadı 


Saddam'ın deprem yardımı, valilik lojmanı oluyordu 


Rize'nin hırçın denizi Kadınlar 


"Nasıl da, oturttu amma ." 


Türkiye’de "mucize", olur mu, olmaz mı 


Ayşe Hanım Teyzem mark’ı verecek Euro’ alacak 


Dört Buçuktan beş GEÇTİ 


</TEXT>
</DOC>
