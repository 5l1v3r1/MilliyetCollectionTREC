<DOC>
<DOCNO> 44628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/spo05.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
"Terim'i aldattılar" 
</HEADLINE>
<TEXT>

İtalyan basını, Perugia deplasmanından üç gollü yenilgi ile dönen Milan’ı eleştirdi. Gazeteler, yıldız futbolcuların isteksiz görüntülerinin çöküşü hazırladığını belirttiler 
     Manşetlerden düştü 
     İTALYAN basını, Milan’ın ligdeki ilk yenilgisini "Terim’i, yıldız futbolcuları aldattı" diye yorumladı. Son dönemde sürekli gazete manşetlerine taşınan Terimli Milan, Perugia yenilgisi ve kötü futbol sonrası bu kez ancak iç sayfalarda yer buldu. Kırmızı - Siyahlı futbolcuları, Perugia önünde isteksiz bulan İtalyan medyası, Fatih Terim’i de eleştirdi. 
     
     Forvet yalnız kaldı’ 
     TUTTOSPORT, "Milan, Perugia’da çöküyor" başlıklı haberinde, "Berlusconi’ye 65. yaşgününde Milan’dan hediye yok. Terim’i yıldız oyuncuları aldattı. Forvet çok yalnız kaldı, Rui Costa gizlendi, defans tepe taklak oldu, Abbiati felaketti" diye yazdı. La Gazzetta dello Sport da "Milan’da kötü defans ve futbol var. Üç hafta gol yemeyen Milan, Perugia’dan üç yedi" dedi. 
     
     "Hediye üç kiraz" 
     CORRİERE dello Sport "Cosmi, Milan’ı küçültüyor" derken, Perugia’nın Milan’a karşı son üç maçı kazandığını anımsatıldı. Perugia’nın kontratak futbolunu öven "Cosimi’den, İmparatora ders" başlıklı La Stampa da "Terim, Berlusconi’ye yaşgünü için yolladığı faksta hediyenin şampiyonluk olacağını söylemişti. Ama Perugia karşısında üç kiraz hediye etti" yorumunu yaptı. 
     
İtalya Ligi’ne ara verilmesi üzerine Fatih Terim soluğu İstanbul’da aldı. Terim, UEFA Asbaşkanı Şenes Erzik, A Milli Takım’ın eski sorumlusu Ayhan Bermek ve Fenerbahçe’nin eski yöneticisi Abdullah Kiğılı ile de bir araya geldi. 




 SPOR 



























</TEXT>
</DOC>
