<DOC>
<DOCNO> 2643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur07.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakkari Bağımsız Milletvekili DSP'li oldu 
</HEADLINE>
<TEXT>

     Hakkari Bağımsız Milletvekili Evliya Parlak DSP'ye katıldı. 
     Başbakan Bülent Ecevit, DSP Grup toplantısında yaptığı konuşmada, Parlak'ın bugün resmen partilerine katıldığını açıkladı. Ecevit, ''Sizlere sevindirici bir haber vermek istiyorum'' diye başladığı konuşmasını şöyle sürdürdü 
     'Evliya Parlak, zaten Meclis açıldığından beri bizimle beraberdi.Şimdi resmen partimizin üyesi. Bundan büyük mutluluk duyuyorum.Kendisini demokratik sol kültürü benimsemiş bir arkadaş olarak tanıdık. Çalışmalarında başarılar diliyorum.'' Ecevit, Parlak'ın DSP'ye katılmasının Hakkari için hayırlı olmasını diledi. Parlak, DSP Grup toplantısına katılmadan önce, Başbakan Bülent Ecevit'in TBMM'deki odasında bir süre Ecevit ve Başbakan Yardımcısı Hüsamettin Özkan ile görüştü. 
     FP'den Hakkari Milletvekili seçilen Evliya Parlak, 14 Mayıs 1999 tarihinde bu partiden istifa etmişti. Parlak'ın katılımıyla DSP'nin sandalye sayısı 136'ya yükseldi, bağımsızların sayısı ise 8'e düştü. 




</TEXT>
</DOC>
