<DOC>
<DOCNO> 5416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/siyaset/siy09.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Aksu Enerji de bürokrat yedi 
</HEADLINE>
<TEXT>

Teftiş Kurulu Raporu’nda Aksu Enerji hisselerinden almakla suçlanan Yavuz Gürsoy gözaltına alındı 
     ANKARA Milliyet 

     Beyaz Enerji Operasyonu’nun ardından geçen hafta görevinden istifa eden Enerji Bakanlığı Enerji İşleri eski Genel Müdür Yardımcısı Yavuz Gürsoy, DGM Savcısı Talat Şalk’ın talimatıyla gözaltına alındı. Jandarma Kaçakçılık ve Organize Suçlarla Mücadele Şubesi’nde sorgusuna başlanan Gürsoy’un önümüzdeki hafta içinde Şalk’a ifade vermesi bekleniyor. Teftiş Kurulu’nun hakkında hazırladığı raporda "görevinden alınması" istenen Gürsoy’a, bakanlık tarafından "kınama" cezası verildiği öğrenildi. Gürsoy’un, Aksu Enerji ve Ticaret A.Ş.’nin hisselerinin satışına ilişkin tartışmaların başlaması üzerine geçen hafta, diğer Genel Müdür Yardımcısı Metin Başlı ile birlikte görevinden istifa ettiği bildirildi. 
     


 SİYASET 

















</TEXT>
</DOC>
