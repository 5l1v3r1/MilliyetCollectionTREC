<DOC>
<DOCNO> 12537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sondun17.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedonya'da operasyon ordunun elinde 
</HEADLINE>
<TEXT>

     Makedonya, Arnavut militanlara yönelik operasyonun ''şimdi ordunun elinde'' olduğunu bildirdi. 
     Hükümet sözcüsü Antonio Milosovski, basın toplantısında, ''Şu andan itibaren yanıtımız açık olacaktır ve her hareket yalnızca saha komutanlarının kararlarına bağlı olacaktır'' dedi. Sözcü, bunun nedeninin, son 24 saatte Makedonya'nın birçok bölgesindeki güvenlik güçlerine militanlar tarafından defalarca saldırı düzenlenmesi olduğunu belirtti. 
     Militanların saldırısının, hükümetin verdiği ültimatoma açık bir cevap olduğunu belirten sözcü, büyük bir askeri operasyon konusunda siyasi bir karar alınıp alınmadığına dair bir soruyu, ''Ültimatom çok açık ve Makedonya güçleri teröristleri yok etmek için her yolu kullanacak'' dedi. Makedonya hükümeti, Arnavut militanlara teslim olmaları ya da topraklarını terk etmeleri için dün geceyarısına kadar süre tanımıştı. 




</TEXT>
</DOC>
