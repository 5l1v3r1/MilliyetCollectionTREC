<DOC>
<DOCNO> 7939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/20/siyaset/siy04.html </URL>
<DATE> 2001/02/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yönetenler sorun olmasın’ 
</HEADLINE>
<TEXT>

Süleyman Demirel, "Devleti yönetenlerin sorumlulukları sorun çözmektir. Kendileri sorun olmazlar. Sorun olurlarsa çözmek kendilerine düşer" dedi 
     ANKARA Milliyet 

     Başbakan Bülent Ecevit’in MGK’yı terk etmesiyle başlayan krizle ilgili olarak 9’uncu Cumhurbaşkanı Süleyman Demirel’in yorumu "Olayın Türkiye’ye zarar vermemesini temenni ediyorum" oldu. 
     Demirel, dün Kuleli Sokak’taki çalışma ofisinden ayrılmadan önce yöneltilen sorular üzerine, "MGK’da yaşananları üzüntüyle karşıladığını ve olayın emsali bulunmadığını" kaydeden Demirel şöyle konuştu 
     
Yönetenlerin sorumluluğu      "Tabii ki devleti yönetenlerin ağır sorumluluğu var. Bu sorumlulukların başında sorun çözmek gelir. Kendileri sorun olmazlar. Sorun olma durumunda olurlarsa, bunu çözmek yine kendilerine düşer. Sanıyorum Sayın Cumhurbaşkanı da, Sayın Başbakan da, ne olduğunu çok iyi bilmediğim, ama içeriği ne olursa olsun, böylece vuku bulmuş bir olayın en kısa zamanda tamirini yapacak. Hepimiz için en aziz olan ülke, bu ihtilaftan zarar görmeyecektir." 
     Demirel, "İhtilaf ciddi boyutlara ulaşır mı " sorusunu da şöyle yanıtladı 
     "Onları bilemem. Dünyanın her tarafında, bizim sistemimizde, yani Cumhurbaşkanı ve hükümet sisteminde kriz, tartışma, sürtüşme olur. Türkiye’de de olmuştur. Bunlar, zamanla tamir görür. Hiçbir şekilde Türkiye’nin imajına, devlet mekanizmasının çalışmasına, devletin işlerinin görülmesine zarar vermemesini sağlamak, yine taraflara düşüyor. Türkiye’ye zarar vermemesini temenni ediyorum." 
     
     DDK neler yaptı 
En çok Baba çalıştırdıAnkara Milliyet 
     Sadece geçen yıl 13 rapor hazırlayan Devlet Denetleme Kurulu DDK , Demirel döneminde 182 rapora imza attı. DDK TSK ve yargı organları dışında tüm kamu ve meslek kuruluşlarını, işçi ve işveren örgütleri ile kamuya yararlı derneklerle vakıfları denetleyebiliyor. Soruşturma yapma statüsü tartışılan, ancak yaptığı incelemeler konusunda suç duyurusunda bulunabilen DDK’nın son yedi yılda hazırladığı raporlardan bazıları şöyle "Devlet Islahat Projesi Kamu harcamalarında savurganlığın önlenmesi Kamu personel rejimi Yardım toplama faaliyetleri Yolsuzlukların önlenmesi Kamu ihaleleri Yerel yönetimlerin sorunları İşçi ve işveren sendikaları üst kuruluşları Özelleştirme faaliyetleri." 
     
     Perşembeyi beklemedi 
Sezer neden MGK’yı seçti      Kulislerde, Cumhurbaşkanı Sezer’in sert eleştirilerini Ecevit’e yöneltmek için neden MGK zeminini seçtiği sorusuna yanıt arandı. Köşk’ün, DDK’nın bankaları denetlemesi talimatını değerlendiren Ecevit’in cuma günü yaptığı, "İlginç bir durum, denetimin denetimi isteniyor" açıklamasının "bardağı taşıran damla" olduğu ve Sezer’in bu nedenle tepkisini herkesin önünde dile getirmeyi tercih ettiği kaydedildi. Sezer’in yolsuzlukla mücadele konusunda askeri kanadın hassasiyetini de göz önüne alarak, eleştirilerini yöneltmek için MGK’yı seçtiği, bu nedenle Ecevit’le her perşembe günü yaptığı haftalık olağan görüşmeyi beklemediği dile getirildi. 
     
     Yine şubat, yine MGK 
Cüce şubatta dev krizlerANKARA Milliyet 
     Devletin zirvesini karıştıran MGK toplantısı, dört yıl önceki olaylı MGK gibi yine şubat ayına rastladı. RP - DYP koalisyonunu istifa noktasına getiren 28 Şubat 1997’deki MGK toplantısında komutanlar, irticanın yükselişine ilişkin ayrıntılı bir rapor sundu. Kurulun sivil kanadıyla askeri kanat arasında yaklaşık dokuz saat süren tartışmalar sonrasında, irticayla mücadele için 12 maddelik bir paket hazırlandı. MGK açıklamasında "gerekirse yaptırım" uyarısı yer aldı. "28 Şubat kararları" olarak adlandırılan bu kararları uygulamaya sokma konusunda isteksiz davranan Refahyol hükümeti de, toplantıdan sonra ancak dört ay varlığını sürdürebildi. 
     
Sezer boş durmuyor      Cumhurbaşkanı Sezer, Meclis’i de DDK’ya inceletiyor 
ANKARA ANKA 
     Köşk ile hükümet arasındaki "devlet krizi"ne neden olan Devlet Denetleme Kurulu DDK , kamu bankalarının yanı sıra TBMM Genel Kurul salonu yenileme inşaatındaki yolsuzluk iddialarına da el attı. 
     Sezer’e bağlı olarak çalışan DDK üyesi Süreyya Turgut, geçen hafta Genel Kurul salonu yenileme işini gerçekleştiren Emlak Konut A.Ş.’yi aradı. Turgut, Emlak Konut A.Ş.’deki Genel Kurul yenileme işinde görev yapan kontrol mühendisiyle görüşerek Genel Kurul ihalesine ilişkin tüm belgeleri kendilerine getirmesini istedi. Durumun iletildiği Emlak Konut A.Ş. Genel Müdürü’nün, TBMM Teknik İşler Daire Başkanlığı’na gelişmeyle ilgili bilgi verirken Turgut’u arayarak, "Muhatabınız kontrol mühendisi değil, biziz. Hangi bilgiyi, belgeyi istiyorsanız bizden resmen, yazılı olarak talep etmeniz gerekir" dediği kaydedildi. 
     
Yetkisi araştırılıyor      Bu görüşmenin ardından DDK’dan Emlak Konut A.Ş. ve TBMM’ye henüz yazılı bir istek gelmediği belirtildi. TBMM yetkilileri, konuyla ilgili yargılamanın devam ettiğine dikkat çekerek, bu aşamada DDK’nın herhangi bir incelemede bulunmasının hukuka aykırı olup olmadığını araştırıyor. 
     


 SİYASET 


















</TEXT>
</DOC>
