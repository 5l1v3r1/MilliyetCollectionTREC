<DOC>
<DOCNO> 2400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/spor/spo05a.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Söz tamam, nikah yakında 
</HEADLINE>
<TEXT>

Milan ile Terim beraberliğine artık kesin gözüyle bakılıyor. İmzanın an meselesi olduğu belirtiliyor 
     ASLI BIÇAKÇI 

İtalyanlar’a göre iş bitti      FATİH Terim ile Milan’ın söz kestiğini, çok yakında anlaşmak için tarafların masaya oturacağına İtalya artık kesin gözüyle bakmaya başladı. Milan Kulübü Asbaşkanı Galliani’nin önceki gece RAI Uno’da Fiorentina kalecisi Toldo’nun da katıldığı programda, "Terim ile ilgilenmiyoruz" demesini ise İtalyan medyası politik bir yaklaşım olarak değerlendirdi. 
     
Berlusconi’den yeşil ışık      MİLAN Başkanı Berlusconi’nin "Herkes Fatih Terim gibi bir hocasının olmasını ister" sözleri ise, Milan’ın yaktığı yeşil ışık olarak değerlendirildi. Fioentina Başkanı Gori’nin özellikle geçtiğimiz hafta içerisinde üst üste randevuları iptal etmesine ise Terim’in çok sinirlendiği ve artık bir ders zamanının geldiğini yakın çevresine söylediği öğrenildi. 
     

</TEXT>
</DOC>
