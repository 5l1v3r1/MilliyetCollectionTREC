<DOC>
<DOCNO> 32949 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/guncel/gun03.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
TRT yarışını Yener kazandı 
</HEADLINE>
<TEXT>

Yener’in yeniden genel müdürlüğe atanması ile ilgili kararname Bakanlar Kurulu’nda... 
     HAKAN ŞANLITÜRK Ankara 

     TRT Genel Müdürlüğü için pek çok adayın çıktığı yarışı, halen bu görevi sürdüren Yücel Yener kazandı. 
     Yoğun kulislere sahne olan genel müdürlük makamı için finale kalan Yener, Adem Gürses ve Sacettin Gürbüz arasındaki yarış Yener’in galibiyetiyle sonuçlandı. Önceki günkü liderler zirvesinde koalisyon ortaklarının Yener’in TRT Genel Müdürlüğü’ne tekrar atanmasına ilişkin mutabakat sağladıkları öğrenildi. 
     Devlet Bakanı Yılmaz Karakoyunlu’ya yakın kaynaklardan edinilen bilgiye göre, Yener’in yeniden TRT Genel Müdürlüğü’ne atanmasıyla ilgili kararname de Bakanlar Kurulu’nun imzasına açıldı. Kararnamedeki imzaların kısa sürede tamamlanarak Çankaya Köşkü’ne gönderilmesinin beklendiği belirtildi. 
     



 GÜNCEL 

















</TEXT>
</DOC>
