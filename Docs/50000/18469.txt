<DOC>
<DOCNO> 18469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/siyaset/asiy.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
İSTİFA ETTİ 
</HEADLINE>
<TEXT>

Cumhur Ersümer, kendisinden başka herkesi suçlayarak, 'çok sevdiği' koltuğunu bıraktı... 
     ANKARA Milliyet 

     İstifasını açıklamak üzere gazetecilere kısa bir konuşma yapacağını söyleyen Enerji ve Tabii Kaynaklar Bakanı Cumhur Ersümer, 'istifa' kelimesinin hiç geçmediği 45 dakikalık konuşmasının ardından bir soru üzerine "İstifamı Sayın Yılmaz'a verdim" dedi. Basına, bürokratlara, bilirkişiye ve savcıya suçlamalar yönelten Ersümer'in yerine Maliye Bakanı Sümer Oral vekalet edecek. 
     
'Basın yargılansın'      Ersümer şunları söyledi "Gizli belgelerin basında yer alması soruşturmayı etkiledi. Bu Basın Kanunu'na aykırı. İki yıldan üç yıla devam eden bir suç. Türkiye'de basın birinci güç mü yoksa dördüncü güç müdür, bunun değerlendirilmesi lazım. Başsavcının sözleri ve bizim şik yetlerimiz çerçevesinde savcılar da harekete geçecektir. Yapanın yanına k r kalmaması için bu bir ihtiyaçtır." 
     
'Anayasa'ya aykırı'      Ersümer şöyle devam etti "Benimle ilgili hususlar, başsavcının beyanlarıysa Anayasa'ya aykırı bir iddianame düzenlenmiştir. Değilse, tanık, sanık ve bilirkişi beyanlarıdır. Bana yüklenen suçlar da hukuki bir süzgeçten geçmemiştir." Bilirkişilerin tarafsız olmadığını Anayasa Mahkemesi, hükümet, Meclis ve Cumhurbaşkanı yerine karar verdiklerini savunan Ersümer, özelleştirmeye karşı oldukları için hesaplaşmaya girdiklerini belirtti. 
     
Tek başına yapmamış      Ersümer, "Danıştay kararı olmadan hiç imtiyaz sözleşmesi imzalamadım, değişiklik yapmadım. İşletme hakkı devirlerinde Bakanlar Kurulu kararı olmadan işlem yapmadım. Hazine onayı olmadan elektrik satış sözleşmesi imzalamadım" dedi. "Kendisini keyfi işlem yapmış gibi gösteren bilirkişi raporunun rencide edici olduğunu" söyleyen Ersümer, "Suç olan emrin yerine getirilmesi halinde, emri yerine getiren de sorumludur" dedi. 
     
Yine gelecekmiş      "Bunların hepsi geçecek. Yine geleceğim. Büyük bir huzur içindeyim" diyen Ersümer, bir soru üzerine de "Önceki gün istifasını Yılmaz'a verdiğini, iddialar ortaya çıktığında da istifayı düşündüğünü, bunu Meclis kürsüsünde de söylediğini, ancak bunun siyasi bir karar olduğunu" söyledi. Ersümer, "Bu ortamda huzurlu ve verimli hizmet yapmam söz konusu değil" derken, dokunulmazlık zırhı arkasına da saklanmayacağını vurguladı. 
     
Gazetecilere soruşturma      Ankara DGM Başsavcılığı, Beyaz Enerji’ye ilişkin haber yapan Hürriyet Gazetesi muhabirleri Oya Armutçu ve Nurettin Kurt hakkında soruşturma başlattı. Soruşturma için Armutçu kendisi gelirken, Kurt polis nezaretinde getirildi. Emin Çölaşan, Faruk Bildirici ve Mete Belovacıklı gibi gazeteciler de destek amacıyla DGM önünde hazır bulundu. Savcı Hakan Kızılarslan sorguda, Armutçu ve Kurt'a, "Haberleri yaparken gazete yönetimi Ersümer'in kollanması yönünde sizi yönlendirdi mi ", "Hangi amaçla bu haberleri yaptınız ", "Haberi size sızdıran kimdi " şeklinde sorular yöneltti. Soruşturmanın Çıkar Amaçlı Suç Örgütleri ile Mücadele ve Basın Kanunu'nun "gizliliği ihlal" hükümlerince yürütüldüğü bildirildi. 
     
Ersümer'in veda trafiğiANKARA Milliyet 
     10.00 Başbakan Ecevit'le Başbakan Yardımcısı Özkan Başbakanlığa geldi. 
     10.10 İddianame açıklandığı günlerde İstanbul'da bulunan Başbakan Yardımcısı Bahçeli, Ankara'ya iner inmez Başbakanlıktaki makamına geçti. 
     10.40 ANAP Genel Başkanı Yılmaz, Başbakanlığa gitti. 
     11.05 Ersümer'in kaderini belirleyecek zirve Ecevit, Özkan, Bahçeli ve Yılmaz'ın katılımıyla başladı. 
     13.30 Ersümer'in istifasının telaffuz edildiği zirve sona erdi. 
     13.45 Ecevit, öğle yemeği için Başbakanlık'tan ayrılırken, gazetecilere "Ersümer'in açıklamasını bekleyin. Ben daha sonra konuşacağım" dedi. 
     14.00 Ersümer, Meclis'te iddianameye ilişkin açıklama yapmaya başladı. 
     14.45 45 dakika süren açıklamanın sonunda Ersümer, istifa dilekçesini verdiğini açıkladı. 
     15.00 Ecevit, istifaya ilişkin hükümet adına açıklama yapmak üzere Başbakanlığa geldi ve istifanın kabul edildiğini belirtti. 
     
Süreci jandarma başlattıANKARA Milliyet 
     Cumhur Ersümer'i Enerji ve Tabii Kaynaklar Bakanlığı'ndan istifaya götüren süreç, Bakanlığın bazı üst düzey bürokratlarının görevden alınmasıyla başladı. Yapılan ihbarlar üzerine, Jandarma Genel Komutanlığı Organize Suçlar Daire Başkanlığı, Ankara DGM Başsavcılığı ile eşgüdüm içinde bir soruşturma başlattı. Bu soruşturma aşamasında, Enerji ve Tabii Kaynaklar Bakanlığı uzun süre incelemeye alındı. 
     
     'Düğmeye kim bastı ' 
     Jandarma, soruşturma sonunda hazırladığı fezlekeyi, Ankara DGM Başsavcılığı'na gönderdi. Bu aşamada "Düğmeye kim bastı " tartışması başladı. Bu dönemde askeri yetkililere atfen basında yer alan haberler, hükümette rahatsızlık yarattı. Soruşturmayı yürüten DGM Savcısı Talat Şalk'ın talimatıyla birçok bürokrat ile firma temsilcisi ve 
     sahibi gözaltına alındı. Yapılan sorgulamalar sonrasında 15 sanıktan 9'u tutuklandı. 
     



 SİYASET 














</TEXT>
</DOC>
