<DOC>
<DOCNO> 10160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/magazin/yazdud.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapa Çapa ortaklığında yenilikler 
</HEADLINE>
<TEXT>

     Efendim, şimdiden Kurban Bayramı'nızı kutluyorum. Bu ekonomik ve siyasi krizde sağlıklı, bol paralı, mutlu yarınlar diliyorum. Gelelim sadede. Can dostum İzzet Çapa ile sevgili ağabeyi, canım arkadaşım Celal sonunda barıştılar. Şimdilerde büyük projeler içindeler. Ama ekonomik ve halka dönük projeler olacak. İşe Sellam'la başlıyorlar. İzzet, Sellam'ın idaresini tamamen alıyor. Sellam her gün açık büfe ve limitsiz içki, kişi başı 23 milyon olacak. Bu arada canlı hafif müzik ve oryantal Şıvga'nın şovu programı süsleyecek. Maçka'daki Berdush değişecek, insanların bu ekonomik ve siyasi krizde eğlenebilecekleri halka dönük bir yer haline gelecek. Adı da 'People' olacak. Çapa kendi içinde küçülmeye başladı, Barıo Latino kapandı. Yeni açılacak People'a ise Fashion Figaro'nun personeli geçecek. Fashion'ın başına ise Bario Latino ve Sellam'ın dekarosyonunu yapan, Aşkım Darcan'ın eski ortağı Soli Akriş getirildi. 
     
     Onüç, Kantin, Tarkan 10 Haziran'da Türkiye'de 
     Hafta arası bir iş nedeniyle Nişantaşı'nda turluyordum ki Calvin Klein ve Donna Karan New York kreasyonlarını satan 'Onüç' adlı hayli şık bir butikte eski bir arkadaşım, sevgili İdil Atakol ile karşılaştım. İdil, Medya D Genel Müdürü'ydü. İki bebekten sonra evinde oturmayı yeğledi. Biraz lafladık. Buranın sahibesi Hande Erdoğan bu yıl Calvin Klein'ın koleksiyonunda deri, ipek, süet, jarse, tül ve tafta kullandığını, renklerde kozmatik tonların, çilek, lavanta, deniz ve buzlu beyazın vazgeçilmez olduğunu söyledi. Donna Karan'ın ilkbahar ve yaz koleksiyonunda ise lüksün renginin, havyar, şampanya, ten ve kırmızı ile sürdüğünü, uçuşan şifon elbiselerin, nefes kesen minilerin bu yıl hanımların vazgeçilmezleri arasında olacağını açıkladı. Böylelikle moda konusunda kültürümü arttırdı. Arkadaşımla buluşma noktamız, Nişantaşı'ndaki Kantin'di. İlk kez gittiğim bu mekan geçen yıl hizmete girmiş. Saat 10.00 - 22.00 arası açık. Personel çok sıcakkanlı, işletme Şamsa Denizsel'in. Minik bir yer, taş çatlasın 40 -50 kişi alır. Vejetaryenler için ideal. Ben ıspanak manyağı olduğum için porsiyonu 3,5 milyon lira olan ıspanak frittata yedim. Arkadaşım domatesle marine edilmiş ,porsiyonu 5 milyon lira olan ızgara tavuk istedi. Finalde ise buranın spesyali olan, porsiyonu 1,5 milyonluk pekmezli su muhallebisi yedik. Kahveyi Armani Cafe'de içtik. İlgilenenler için Kantin'in telefon numarası 0212 219 31 14. Otoparkta uzun süredir görmediğim bir meslekdaşımla, Barbaros Yüksel ile karşılaştım. Barbaros, Fashion TV'de başlamış. Bu kanalda manken ve moda dünyası ile ilgili yerli, yabancı yapımlar hayli ilgimi çekiyor, izleyin. Cumartesi günleri gazeteye gitmeden önce mutlaka iş için bir yerlere uğruyorum. Bu kez de Emral Avşar'ın Ulus'da açtığı ofisine ikinci kez gittim. Kızı Helin, hemen karşısında, yakında bir cafe açacak. Bu arada Tarkan, 10 Haziran'da Çilek Festivali'nde. Organizasyonu Emral Avşar gerçekleştiriyor. Tarkan'ın Türkiye'deki tüm konserlerini Mydonose üstlendiği halde Emral Avşar, alttan girip üstten çıkmış ve başarmış. Tarkan'ın aldığı parayı şimdilik gizliyor. Bu arada Amiral Emral Avşar işleri büyüttü. Nadir Ermiş'e ait olan Levent'deki Ukala Meyhane'yi, Günay ve Maksim gibi gazino yapacakmış. Bayram kadrosunda Gülşen ile Birol var. Gülşen'in yeni imajını çok beğenen Emral Hanım, pijamalı kızın solistliği altında, bir Almanya ve Anadolu turnesi hazırlığı içinde. 
     
     


 MAGAZİN 

















</TEXT>
</DOC>
