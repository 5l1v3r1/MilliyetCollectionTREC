<DOC>
<DOCNO> 13378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/siyaset/siy03.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Koalisyon kültürü öğretmesinler 
</HEADLINE>
<TEXT>

     MHP Genel Başkanı Devlet Bahçeli, Tarım Bakanı Hüsnü Yusuf Gökalp’in ağır eleştirileri nedeniyle MHP’ye ateş püsküren ANAP’ı isim vermeden eleştirerek, "MHP’nin, hiç kimseden koalisyon kültürü öğrenmeye ya da kendisine ülke sorunlarının hatırlatılmasına ihtiyacı yoktur" dedi. Bahçeli duyarlı siyaset anlayışının sorumluluktan ve sorunlardan kaçmayan bir anlayış olmadığını belirtirken de, "Bunun iktidar koltuklarına yapışıp kalmakla hiçbir ilgisi yoktur. Önemli olan, doğru zamanda doğru kararları verip uygulayabilmektedir" sözleriyle erken seçim imasında bulundu. Bahçeli, partisinin Meclis Grubu’nun toplantısında, yaşanan ekonomik krizlerin ardından halkın şikayet etmesinin, yaşanan tüm sıkıntıların faturasını hükümete çıkarmasının doğal olduğunu belirterek, "Siyaset kurumu, oyunlar ve kasıtlı yıpratma kampanyaları karşısında ise dimdik ayakta durmak zorundadır" diye konuştu. 
     


 SİYASET 





















</TEXT>
</DOC>
