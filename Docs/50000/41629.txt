<DOC>
<DOCNO> 41629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sontur14.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Üvey kızına tecavüz edip hamile bıraktı, mahkemede bayıldı 
</HEADLINE>
<TEXT>

     Üvey kızına tecavüz ederek hamile bıraktığı iddiasıyla yargılanan kişi, ilk duruşmasında bayıldı. 
     Eskişehir Ağır Ceza Mahkemesi'nde bugün görülmeye başlayan duruşmada, tutuklu sanık Ö.K. 28 , anne F.K. 46 ile tecavüze uğradığı iddia edilen D.A. 16 hazır bulundu. 
     Sanık Ö.K, üvey kızı D.A'nın kendisine kur yaptığını, herhangi bir zorlama olmadığını öne sürdü. Kulak, ''D.A. bana son zamanlarda ayrı eve çıkmamız gerektiğini, beni sevdiğini söyledi. Birden fazla ilişkiye girdik ama çocuk benden değil. Bu konuda kuşkularım var'' dedi. 
     Tecavüze uğradığı iddia edilen D.A ise ifadesinde, 2001 yılının Ocak ayı sonlarında annesinin evde olmadığı bir zamanda üvey babasının kendisini öpmeye başladığını, bağırmak istediğinde ise ağzını elleriyle kapattığını iddia etti. 
     D.A. bir süre sonra üvey babasının kendisine tokatla ve yumrukla vurduğu sırada bayıldığını, o sırada tecavüze uğradığını, ancak baygın olduğu için olayı hatırlamadığını ifade etti. 
     Olayı annesine anlatması durumunda öldürülmekle ve evden dışarıya atılmakla tehdit edildiğini öne süren D.A., bunalıma girerek bir süre sonra intihara teşebbüs ettiğini, sanığın aynı tehditleri hastanede de sürdürdüğünü söyledi. 
     D.A. hamile olduğunu, tatile gittikleri sırada annesinin farkettiğini ve olayı açıklamak zorunda kaldığını belirtti. Anne F.K. ise durumu Ağustos ayında öğrendiğini, kendisine verilen bilgiye göre, kızına tecavüz edildiğini anlattı. 
     Tutuklu sanık Ö.K. da duruşma sırasında fenalaşarak baygınlık geçirdi. Jandarma tarafından ayıltılan Ö.K., daha sonra duruşmada oturarak ifade verdi. Ö.K. duruşma salonundan çıkartılırken bir kez daha fenalaştı. 
     Ulu"nder Mahallesi 7. Cadde'deki evde, Ocak 2001 tarihinde üvey kızına tecavüz ettiği iddia edilen Ö.K., Ağustos 2001'de kızın hamileliğinin ortaya çıkması üzerine annesinin şikayeti üzerine tutuklanmıştı. 
     
     







</TEXT>
</DOC>
