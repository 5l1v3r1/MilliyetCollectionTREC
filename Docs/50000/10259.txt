<DOC>
<DOCNO> 10259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/dunya/dun02.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
3 - Yanlışlıklar komedisi 
</HEADLINE>
<TEXT>

Japon balıkçı gemisini kaza sonucu batıran Amerikan denizaltısında neler olmuş neler 
     DIŞ Haberler Servİsİ 

     Dokuz Şubat'ta Honolulu açıklarında bir Japon balıkçı teknesini batırarak 9 öğrencinin ölümüne yol açan Amerikan denizaltısı Greeneville'de bazı önemli cihazların bozuk olduğu, mürettebatın ise affedilmez hatalar yaptığı ortaya çıktı. 
     ABD ile Japonya arasında diplomatik soruna neden olan kazayla ilgili sürdürülen soruşturmada çarpıcı bulgular saptandı. Soruşturmayı yürüten Amiral Charles Griffiths'in verdiği bilgilere göre, Greeneville denizaltısıyla Japon balıkçı teknesi Ehime Maru'nun çarpışmasına yol açan hatalar zincirinin halkaları şunlar 
     
Laçkalığın bedeli 9 can      1 Sonar bozuktu Denizaltının sonar cihazlarından biri bozuktu. 
     2 VİP geciktirdi Denizaltıyı ziyaret eden 16 önemli misafir, 10 kişilik yemek salonuna sığmadığı için yemek iki vardiya halinde yendi. Bu nedenle denizaltının programı 45 dakika aksadı. 
     3 Su üstüne acele çıktı Kaptan Scott Waddle, programın gerisinde kalındığı için normalde 10 dakika sürmesi gereken su yüzüne çıkma işini 5 dakikaya indirdi. 
     4 Periskopa bakan olmadı Çevre periskopla yeterince taranmadı, bu yüzden 600 m uzaklıktaki Japon teknesinin farkına varılmadı. 
     5 Siviller engelledi Mürettebattan yangın kontrol görevlisi Japon teknesini gördü ama ortalıkta gezinen sivil misafirler yüzünden kaptana ulaşamadı. 
     6 Operatör yerinde değildi Sonar operatörü görevinin başında değildi, sivillere rehberlik yapıyordu. 
     


 DÜNYA 











</TEXT>
</DOC>
