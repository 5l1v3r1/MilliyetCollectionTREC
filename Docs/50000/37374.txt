<DOC>
<DOCNO> 37374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yasam/yas05.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Papa kocamı hapsettirdi’ 
</HEADLINE>
<TEXT>

Aforoz tehdidiyle Vatikan’a kapanan papazın eşinden ağır suçlama "Eşimi ilaçla uyutuyorlar" 
     DIŞ HABERLER SERVİSİ 

     Evliliği Vatikan’da skandala yol açan ve daha sonra yazdığı bir mektupla bu evliliğinden vazgeçtiğini açıklayan 71 yaşındaki Başpiskopos Emmanuel Milingo’nun karısı, Vatikan’ın eşine ilaç’ verdiğini öne sürdü. 
     43 yaşındaki Koreli hekim Maria Sung, Vatikan’ın, Emmanuel Milingo’nun 11 Ağustos tarihli mektubundan hareketle düzenlediği basın toplantısında şunları söyledi "Milingo’nun kendisine verilen ilacın etkisinde olduğundan ve Vatikan’da hapis olduğundan eminim. Kocama kavuşmak için aclık grevimi sürdüreceğim." 
     
     Hepsi yalan söylüyor’ 
     "Milingo beni şahsen arayıp Seni terk ediyorum’ demiş olsa bile buna inanmazdım çünkü Vatikan’ın şu ana kadar yaptığı açıklamaların hepsi yalan" diye konuşan Sung, Katolik hiyerarşisinin "Milingo’ya her şeyi söyletebileceğini" de öne sürdü. 
     Evliliğinden vazgeçmesi için Milingo’ya 20 Ağustos’a kadar süre tanıyan Vatikan, daha sonra Başpiskopos Emmanuel Milingo’nun, evliliğinden vazgeçip kiliseye geri döndüğünü açıklamıştı. Aksi halde Milingo’nun aforoz edilebileceği belirtiliyordu. 
     Milingo, Katolik Kilisesi içinde önemli bir yere sahip. 39 yaşındayken başpiskopos olarak Zambiya’ya gönderilen Milingo, buradaki büyücülük ve kiliseyi bölme iddialarıyla 1983’te Roma’ya çağrıldı. 
     



 YAŞAM 






















</TEXT>
</DOC>
