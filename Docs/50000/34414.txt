<DOC>
<DOCNO> 34414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/toker.html </URL>
<DATE> 2001/07/29/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Olimpiyatlar Kaf Dağının arkasında 
</HEADLINE>
<TEXT>

     "Siz, İstanbul'da Olimpiyatların yapılmasını istemiyor musunuz " 
     "İstanbul'da Olimpiyatların yapılmasına siz karşı mısınız " 
     Aşağı yukarı on yıldan beri, ellerine geçirmiş bulundukları "yağma Hasan'ın böreği"nin geri alınma tehlikesi ne zaman belirse bizim "olimpistler" kendilerini - daha doğrusu, mamalarını - bu tarz, suçlayıcı karşı hücumlarla korumaya çalışmaktadırlar. 
     Halbuki, mesele bu değildir ki.. Ne, on yıl önce "İstanbul'da Olimpiyat"ın en ufak bir şansı vardı ne de, en azından önümüzdeki yirmi yıl için böyle bir ihtimal. 
     Sadece "2008 Olimpiyatlarını İstanbul'a alacağız" diye Türkiye Milli Olimpiyat Komitesi MOK tarafından devlete ödettirilen "ziyaret ve propaganda masrafı", konuyu deşenlerden Cumhuriyet'in Necati Doğru'suna Gençlik ve Spordan sorumlu Devlet Bakanı adına - niçin, kendisi tarafından değil - gönderilen cevapta açıklandığına göre yarım trilyon liradan fazladır 584 milyar lira. 
     Düşünmek lazımdır ki aynı şey, Fransızların bir deyimiyle "Prenses'in kesesi"nden 2000 ve 2004 Olimpiyatları için de yapılmıştır. Hep, aynı sonuçla Sıfıra sıfır, elde var sıfır. 
     Fakat bu sefer, deniz bitmişe benzemektedir. 
     Evet, cevapta belirtildiği gibi resmen bu faaliyet MOK tarafından değil, İstanbul Olimpiyat Oyunları Hazırlık ve Düzenleme Kurulunca HDK yürütülmektedir. Ancak herkes bilmektedir ki HDK, gerçekte MOK'nın paravanasıdır ve sözü geçenler MOK'nın başındakilerdir. 
     Evet, HDK, Olimpiyat Kanunu diye bilinen 3796 sayılı kanunla kurulmuştur. 
     Ancak bu, akıl almaz dünyada eşi görülmemiş hiç bir kanun tekniğine uymayan bir kanundur ve inanılmaz bir yutturmacaya dayanmaktadır. MOK 1992'de "2000 Olimpipatlarını İstanbul'a alıyoruz" diye ortaya çıkmıştır. Buna inandırılan Meclis iyi niyetle ve işi kolaylaştırmak amacıyla - aslında bu, Olimpiyatlar alınmadan önce değil, sonra yapılır - HDK'nın emrine Hazineden korkunç bir para tahsis etmiştir. Fakat bunun "2000 Olimpiyatları için" olduğu unutulup - veya unutturulup - "Olimpiyatların kapanışına kadar" yürürlükte kalacağı yazılınca olmuş mudur size, ilelebet, yani - belki hiç gelmeyecek - "bir İstanbul Olimpiyatları" kapanıncaya kadar - açılmayan şey kapanır mı - kemirilecek bir "Yağma Hasan'ın böreği" 
     
     Son yutturmaca 
     Nitekim 2000'de "Bu sefer olmadı, 2004 garanti", 2004'te "Bu sefer olmadı, 2008 garanti" diye etrafı kandıran MOK şimdi "Bu sefer olmadı, 2012 garanti" yutturmacasını sokuşturma çabasını başlatmıştır bile. Bunun delili olarak da "Moskova'daki oylamanın 1. turunda İstanbul'un Paris'i geçmiş bulunduğu"nu ileri sürmektedir. 
     Bu sütunlarda, "gerçeklerin hiç saklanmayacağı" hep belirtilir. Olaya şaşıranlardan ünlü Le Monde gazetesi Bk. Ağustos, 2001 küçük bir araştırma sonuçu "işin esrarı"na varıp açıklamıştır. Hatırın çok geçtiği kulislerde bizim delege - MOK Başkanı - ahbap üyelerden, özellikle müslüman ülkeler temsilcilerinden İstanbul'a "sadece 1. tur"da oy vermelerini rica etmiştir. Bu sonuçu "içerde" kullanacağını belirterek.. Arkadaşları o tur için "Peki" demişlerdir. Nitekim bir sonraki nihai turda İstanbul, büyük farkla sonuncudur. 
     Şeytanın aklına gelmez, değil mi Ey Yağma Hasanın böreği, sen nelere kadirsin Ama insaf edilsin artık deniz de bitmişken bu, "kendisi himmete muhtaç Hazine" daha ne kadar, "Prensesin kesesi" gibi trilyonlar saçacaktır 
     Boşuna. 
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
