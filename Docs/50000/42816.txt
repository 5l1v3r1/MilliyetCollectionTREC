<DOC>
<DOCNO> 42816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/soneko01.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Hükümeti Amerikan havayollarına yardım paketi hazırlıyor 
</HEADLINE>
<TEXT>

     ABD Başkanı George Bush'un, hükümete, geçen haftaki terörist saldırıların ardından mali kayba uğrayan Amerikan havayolları endüstrisi için ''geniş'' bir yardım paketi oluşturma emri verdiği bildirildi. 
     Beyaz Saray sözcüsü Claire Buchan, Bush'un, ekonomi alanındaki üst düzey yardımcılarıyla yaptığı toplantıda, havayolları endüstrisine hükümet tarafından mali akış sağlanmasını istediğini söyledi. 
     Başkan Bush'un, havayolu şirketlerine sorunlarından kurtulmalarına katkı sağlamak amacıyla yardım paketinin oluşturulması gerektiğine inandığını belirten Buchan, büyük şirketlerin yöneticilerinin bugün Beyaz Saray ekonomi danışmanı Lawrence Lindsey ile görüşeceklerini kaydetti. 







</TEXT>
</DOC>
