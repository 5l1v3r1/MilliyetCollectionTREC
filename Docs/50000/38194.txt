<DOC>
<DOCNO> 38194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/spor/spo15.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Okyay fırtına gibi döndü      TÜRKİYE Pist Şampiyonası’nın ikinci ayağında İbrahim Okyay fırtınası esti. Hafta sonunda İzmit Körfez Pisti’nde yapılan şampiyonada Opel Motorsport adına yarışan Okyay, Astra G Kit Car ile yarışı açık ara farkla birinci olarak tamamladı. 1997-1999 Türkiye Pist şampiyonu olan Okyay, bir yıl ara verdiği pistlere bu birincilikle fırtına gibi bir dönüş yapmış oldu. 
     
Yıldıray’a tam sayfa      ALMAN spor dergisi Kicker, Bayer Leverkusen’de forma giyen gurbetçi futbolcumuz Yıldıray Baştürk’e bir tam sayfa ayırdı. Yıldıray’ın büyük yetenekleri olduğu vurgulanan haberde, Leverkusen Antrenörü Toppmöller’in, "Topu aldığı anda kafasında beş etkili oyun şekli birden beliriyor ve birini çok hızlı şekilde uyguluyor" ifadeleri yer aldı. 
     
Futbol heyecanı      ŞAMPİYONLAR Ligi 3. eleme turu rövanş maçlarından altısı bu gece oynanacak. Program şöyle Lazio - Kopenhag 1 - 2 , D.Kiev - S.Bükreş 4 - 2 , Liverpool - FC Haka 5 - 0 , B.Leverkusen - Kızılyıldız 0 - 0 , Barcelona - W.Krakow 4 - 3 , R.Mallorca - H.Split 0 - 1 . Intertoto Kupası’nda da final maçlarının rövanşında A.Villa - Basle 1 - 1 , Brescia - PSG 0 - 0 , Newcastle - Troyes 0 - 0 karşılaşacak. 
     
Real Madrid berabere      İSPANYA Süper Kupası finalinin ilk maçında Real Zaragoza ile Real Madrid 1 - 1 berabere kaldı. Zaragoza’da 27 bin seyircinin izlediği karşılaşmada Real Madrid 55. dakikada Conceicao ile öne geçti. R.Zaragoza bu gole 79. dakikada Yordi ile karşılık verdi. Rövanş yarın akşam Madrid’de oynanacak. 
     
Osman Güneri Spor Ekspres’te      FANATİK Gazetesi Spor Yazarı Oğuz Dizer’in hazırlayıp sunduğu ETV’deki Spor Ekspres programında bu akşam Galatasaray yöneticisi Osman Güneri konuk edilecek. Saat 21.05’te başlayacak programda Güneri, kulüpteki son gelişmeleri açıklayacak. 
     



 SPOR 




























</TEXT>
</DOC>
