<DOC>
<DOCNO> 5960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/sontur05.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Eşek etine müfettiş incelemesi 
</HEADLINE>
<TEXT>

     Çorlu'da bir süpermarkette saptanan tek tırnaklı hayvan etinin daha sonraki incelemelerde normal çıkması, Sağlık Bakanlığı'nı harekete geçirdi. Bakanlık, iki farklı sonuç çıkan ve aynı olduğu iddia edilen eti incelemesi için müfettiş görevlendirdi. Sağlık Bakanlığı Refik Saydam Hıfzıssıhha Merkezi Başkanı Halil Kurt, tek tırnaklı hayvana ait olduğu belirlenen etle ilgili Sağlık Bakanlığı Teftiş Kurulu'nun harekete geçtiğini bildirdi. 
     Tekirdağ Sağlık Müdürlüğü'nün 7.11.2000 tarihli yazısıyla bakanlığa gönderilen et numunesinin tek tırnaklı hayvan eti olarak belirlendiği belirten Kurt, "Tek tırnaklı hayvan eti olduğu sonucu rapor edilmeden önce analiz 5 kez tekrar edilmiş ve her seferinde aynı netice bulunmuş ve ilgili Sağlık Müdürlüğü'ne gönderilmiştir" dedi. İlk numunenin geldiği tarihten yaklaşık 1.5 ay sonra Tekirdağ İl Sağlık Müdürlüğü'ne bağlı Çorlu Sağlık Grup Başkanlığı tarafından 13.12.2000 tarihli yazı ile 2 numunenin önceki numunenin şahidi olarak gönderildiğini anımsatan Halil Kurt, şahit numunenin asıl numune ile çeliştiğini bildirdi. Kurt, Şahit numunelerin önceki analizlerinin Başkanlığımızda yapılmış olması normal çıkan bir analiz sonucunun da aslı ile çeliştiği için yine defalarca tekrar edilmesine sebep olmuştur" dedi. Kurt, çelişkinin Bakanlığın da kafasını karıştırdığını belirterek, konu ile ilgili Sağlık Bakanlığı Teftiş Kurulu tarafından tayin edilen bir müfettişin inceleme yapacağını bildirdi. 




</TEXT>
</DOC>
