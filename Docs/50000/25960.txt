<DOC>
<DOCNO> 25960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/son/sontur07.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kirazımı çaldırmam" dedi, iki kişiyi vurup öldürdü 
</HEADLINE>
<TEXT>

     Yozgat'ın Akdağmadeni ilçesine bağlı Hacıfakılı köyünde bahçesinden izinsiz kiraz toplayan gençlerden Mehmet Ünalmaz'ı av tüfeğiyle öldüren Hacı Demirel, kendisini yakalamak için eve gelen Jandarma Kıdemli Uzman Çavuş Necmettin Kabak'ı da şehit etti. 
     Demirel 75 , 5 - 6 gencin bahçesindeki ağaçlardan gizlice kiraz topladıklarını gördü. Hemen evdeki tek kırma av tüfeğini kapan Demirel, gençlere ateş açtı ve Ünalmaz'ı 18 öldürdü. Olay, yerine gelen Akdağmadeni Jandarma ekipleri, Demirel'in saklandığı eve gittiler. 
     Bu sırada evin kapısını açan Demirel, Jandarma Kıdemli Uzman Çavuş Kabak'a 25 da ateş açtı. Göğsünden vurulan evli ve biri üç yaşında, diğeri ise iki günlük iki çocuk sahibi Kabak, olay yerinde şehit oldu. 
     Kiraz yüzünden iki kişinin katili olan Demirel, diğer jandarma ekipleri tarafından yakalanarak gözaltına alındı. Görevi başında şehit olan Kabak için Akdağmadeni Jandarma Komutanlığı'nda tören düzenlendi. 







</TEXT>
</DOC>
