<DOC>
<DOCNO> 31472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/yazar/cemal.html </URL>
<DATE> 2001/07/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Genelkurmay, 'Avrupa ordusu' için ne diyor 
</HEADLINE>
<TEXT>

     Bu köşede geçen pazar günü çıkan yazımda Avrupa ordusu konusunu ele almıştım. Avrupa Birliği'nin, Avrupa Güvenlik ve Savunma Politikası ismi altında çekirdeğini oluşturmaya çalıştığı askeri gücün Türkiye açısından önemini belirtmiş, üst düzeyde bir Dışişleri yetkilisinin şu sözlerine yer vermiştim 
     "Türkiye'nin bu konudaki tutumu haklı. Ama dediğim dedik diye hiç kıpırdamadan durursak, yıl sonundan itibaren bypass edilmeye başlarız. Kıbrıs'ta da haklıyız. Ama Kıbrıs'ta şimdiden bypass yaşanmaya başladı. Duvar gibi duramazsın. Soğuk savaş bitti artık. O zamanlar Türkiye'ye, 'Aman ne yaparsan yap, ama bizim kampta kal ' denirdi. O günler mazi oldu artık." 
     Ben de yazımda, Türkiye'nin temel yaklaşımlarında haklı olduğunu, ama haklılığın her zaman tek başına kurtarıcı olamadığına, bazı esnekliklerin gerekebileceğine işaret ettikten sonra şunları yazmıştım 
     "Haklı olmak yetmiyor her zaman. Güçler dengesinin, reel politikanın iyi hesap edilmesi de şart. Günü ve geleceği iyi okuyarak bir vizyon işlenmesi de lazım. Bunlar olmazsa, haklı davalarını dış politikada kaybedebilirsin. Nitekim bir Dışişleri yetkilisi, 'Haklı olmakla her şeyi alırım olamıyor. Bir yerde uzlaşma da şart. Bizde ise uzlaşma daha çok bir zaaf olarak görülmekte...' diyor." 
     Bu arada üst düzeyde bir Dışişleri yetkilisinin, 'Avrupa ordusu'yla ilgili olarak AB ile gelinmiş olan noktayı tam bir kördüğüm olarak nitelediğini yazımda belirtmiştim. 
     Pazar günkü bu yazımla ilgili olarak, askerin düşünce ve duyarlıkları hemen pazartesi sabahı, yani sıcağı sıcağına geldi. 
     Genelkurmay Başkanlığı'ndan bir kaynağın görüşleri tırnak içinde şöyle özetlenebilir 
     1 "Çözüm arayışlarının tüm ilgili taraflarca yoğun biçimde sürdürüldüğü bir aşamada, konunun 'tam bir kördüğüm' olarak nitelendirilmesinin doğru ve uygun olmadığını düşünüyorum. Üstelik bu durumun, Türkiye'nin, 'Avrupa'nın yeni savunma mimarisinde kendi koşullarıyla yer almak' hedefinden ve 'Ankara'nın bir milim geri adım atmaktan yana gözükmeyen' tavrından kaynaklandığını öne sürmek en azından haksızlıktır." 
     2 "Türkiye kendi şartlarını ileri sürmüyor. Türkiye, NATO - AB ilişkilerinin geliştirilme şartlarını ortaya koyan ve altında 19 ülkenin ki 11'i aynı zamanda AB üyesidir devlet hükümet başkanlarının imzası bulunan 24 Nisan 1999 tarihli Vaşington Zirvesi kararlarının yok sayılmamasını, aksine bu kararların hayata geçirilmesini istiyor. Çünkü AB, 07 - 11 Aralık 2000'deki Nis Zirvesi'nde aldığı kararlarla Vaşington kararlarını yok saymıştır. Bu durumda, 'Türkiye'yi AGSK'yı veto eden ülke' olarak gösterme çabaları yersiz ve haksızdır." 
     3 "Türkiye'nin 'uzlaşmaya yanaşmayan bir tutum içinde olduğu' ve 'uzlaşmayı bir zaaf olarak gördüğü' düşünceleri de yanlış ve haksızdır. Türkiye'nin son olarak 7 Mayıs 2001'de yaptığı 'Vaşington kararları çerçevesinde Nis Zirvesi sonuçlarının adil bir yorumu niteliğinde olan ve tüm tarafları tatmin edecek bir uzlaşma zemini oluşturan çözüm önerileri' de bunun en yakın örneğidir. Ancak, bu önerilerin de muhataplarımız tarafından iyi niyetle ve yeterli ölçüde değerlendirilmeğini de söylemek durumundayız." 
     4 "Uzlaşma şüphesiz gereklidir. Ancak, 'uzlaşma' ile 'taviz' arasındaki sınırı hassasiyetle tespit etmek zorundayız. Uluslararası ilişkilerde uzlaşma, tarafların görüşlerinin birbirine yaklaşması suretiyle optimum çıkar dengesinin kurulması ile mümkün olabilir. Bir tarafın görüşlerini sabitleştirmesi, diğer tarafın ise çıkarlarına aykırı olduğunu bile bile o noktaya yaklaşması ile uzlaşma olmaz. Bunun her dildeki adı 'taviz'dir. Hele bu taviz, ulusal çıkarlardan veriliyorsa, bu davranışa hangi sıfatı uygun göreceğinizi sizin takdirinize bırakıyorum." 
     5 "Sizin yazınızda da belirtildiği gibi, 'Avrupa Güvenlik Ve Savunma Politikası konusunda haklıyız'. Haklılığımız taraflı ve tarafsız birçok ülke ve çevre tarafından da kabul edilmektedir. Tarihi, hukuki ve ahlaki bakımdan haklı olduğumuza inandığımız bu konuda, yapıcı ve uzlaşmacı tutumumuzu sürdürerek hayati ulusal güvenlik ve savunma çıkarlarımızı temin etmeye çalışıyoruz." 
     Asker böyle düşünüyor. 
     Yetkili bir Genelkurmay kaynağının bu görüşleri bir noktayı hiçbir kuşkuya yer bırakmayacak şekilde bir kez daha ortaya koyuyor 
     Avrupa'da yeni yeni biçimlenmekte olan savunma gücünün ya da 'Avrupa ordusu'nun dışında kalmak, Türkiye'nin çıkarlarına aykırıdır. 
     Ben de böyle düşünüyorum. 
     
     







Tütün vetosu ve devletçilik 


Denizde kum 


Damızlık ihracı 


Genelkurmay, 'Avrupa ordusu' için ne diyor 


Yasağın ömrü 


Kayıt işkencesi 


Kriz bitti mi 


Barışma zamanı 


Böyle düğün görmedim... 


Devlet - yatırımcı ilişkisi... 


Bir operasyonun gerçek öyküsü 


Banka soy KİT'i batır Ürün yak 


Milenyum Türkiye'ye yaramadı 


Bu kanunlar istikrar uğruna 


Güven, ruh gibidir 


Banka defteri gene açık kaldı 


</TEXT>
</DOC>
