<DOC>
<DOCNO> 31307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sondun17.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan sinemacılar küreselleşme karşıtlarını ortaklaşa filme çekecek 
</HEADLINE>
<TEXT>

     Aralarında Taviani kardeşler Paolo ve Vittorio Taviani, Ettore Scola ve Mario Monicelli'nin bulunduğu 40 kadar İtalyan sinemacının, Cenova kentinde 20-22 Temmuz'da düzenlenecek G-8 zirvesini protesto edecek küreselleşme karşıtlarını ortaklaşa filme çekecekleri belirtildi. 
     Başkent Roma'daki Luna Rossa prodüksiyon şirketi tarafından yapılan açıklamada, söz konusu girişimin, yapımcı Fransesco Maselli ve Mauro Berardi'nin imzasını taşıdığı belirtildi ve sinemacıların amaçlarının, ''Cenova'da olup biteceklerin sanatsal bakış açısıyla resmini çekmek'' olduğu ifade edildi. Projenin, katılımcıların kişisel desteğiyle finanse edildiği belirtilen açıklamada, toplanan yaklaşık 100 milyon Euro'nun, filmden kameralara, ulaşımdan konaklamaya kadar bütün masrafların karşılanmasına harcanacağı kaydedildi. Filmin birçok versiyonunun çekileceği, 1 saat sürmesi planlanan bir versiyonun İtalyan devlet televizyonu RAI'ye satılmasının planlandığı açıklandı. 







</TEXT>
</DOC>
