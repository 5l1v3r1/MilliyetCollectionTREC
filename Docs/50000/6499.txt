<DOC>
<DOCNO> 6499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/guncel/gun09.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şantajcı tecavüz çetesi 
</HEADLINE>
<TEXT>
Dehşetin polisi 
Ankara’da 3 ay izledikleri öğretim üyesini kaçırıp tecavüz ettiler 
     GÖKÇER TAHİNCİOĞLU Ankara 

     Ankara Mamak Emniyet Müdürlüğü’nde görevli polis memuru Muhammet Akçay ve arkadaşı Güven Özbey’in para hırsı, akıl almaz bir drama neden oldu. Akçay ve Özbey ile Fuat isimli bir arkadaşları, ODTÜ’lü bir öğretim üyesini kaçırdıktan sonra şantaj amacıyla tecavüz edip kasete çekti. Öğretim üyesinin bankadaki hesabından para çektirirken yakalanan Akçay’ın evinden, lav silahı, el bombası ile çok sayıda mühimmat çıktı. 
     Polis memuru Akçay, Özbey ve Fuat isimli arkadaşları, bundan bir süre önce "zengin avına" çıktı. Çete üyeleri, istihbarat çalışmasından sonra öğretim üyesini kaçırarak, polis memuru Akçay’a ait Elvankent’teki eve götürdü. Öğretim üyesini iki gün burada tutan çete, önce "700 milyar liranı bize vereceksin" diye tehditlerde bulundu. Öğretim üyesi, bu kadar parasının olmadığını söylediyse de inandıramadı. Bunun üzerine Fuat isimli şahıs, silah zoruyla öğretim üyesine tecavüz ederken, diğer iki kişi bunu kameraya çekti. 
     
Tecavüzcü kayıp      Kaset karşılığında öğretim üyesinden tüm banka hesaplarını isteyen üç kişi, sadece bir banka şubesinde para olduğunu öğrenince şok oldu. Buna karşın öğretim üyesiyle bankaya giderek 30 bin dolarını alan arkadaşlardan Akçay ve Özbey polisin takibiyle ele geçirildi. 
     


 GÜNCEL 






















</TEXT>
</DOC>
