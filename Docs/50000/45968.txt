<DOC>
<DOCNO> 45968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/soneko18.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine'nin 91 günlük ihalesinde bileşik faiz yüzde 92.49 oldu 
</HEADLINE>
<TEXT>

     Hazine Müsteşarlığı, bugün düzenlediği bono ihalesinde 91 gün vadeli borçlandı. 
     Hazine'nin bono ihalesine toplam 683.4 trilyon liralık teklif gelirken, ihalede nominal 400.8 trilyon liralık satış gerçekleşti. 
     İhaledeki net satış miktarı da 340.3 trilyon lira olarak gerçekleşti. 
     Bu arada, bonolar, tek fiyat ihale sistemi ile ihraç edildi. 3 aylık bono ihalesinde bu sistemde gerçekleşen bileşik faiz yüzde 92.49, basit faiz ise yüzde 71.15 oldu. 
     Ayrıca, ihalede kamuya, 105 trilyon liralık net satış gerçekleştirildi. 
     Bonoların geri ödemesi, 9 Ocak 2002'de yapılacak. Bono ihalesinde ihraç edilen senet, 8 Ağustos 2001 tarihinde ihracı gerçekleştirilen 154 gün vadeli senedin yeniden ihracı oldu. 
     Hazine Müsteşarlığı'nın, 2 Ekim tarihinde düzenlediği 182 gün vadeli bono ihalesine toplam 727.8 trilyon liralık teklif gelmiş, ihalede nominal 433 trilyon liralık satış gerçekleşmişti. 
     Aynı ihalede net satış miktarı 311.3 trilyon lira olurken, bileşik faiz yüzde 93.56, basit faiz ise yüzde 78.25 olarak belirlenmişti. 
     Bu arada, Hazine, yarın, Ekim ayının en büyük iç borç geri ödemesi olan 1 katrilyon 671.1 trilyon lira tutarında iç borç servisi gerçekleştirecek. 
     Hazine'nin 11 Ekim Perşembe günü de 120.2 milyon dolar tutarında dış borç geri ödemesi bulunuyor. 
     






</TEXT>
</DOC>
