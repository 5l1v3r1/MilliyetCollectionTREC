<DOC>
<DOCNO> 44403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sontur06.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpeğe çarpmamak için fren yapınca... 
</HEADLINE>
<TEXT>

     Bursa'da önüne çıkan köpeğe çarpmamak için fren yapan sürücü, tüm çabalarına karşın önce köpeğe, sonra da yolun karşı şeridinde seyretmekte olan araca çarptı. Kazada, 1 kişi öldü, 5 kişi yaralandı. 
     16 EN 633 plakalı otomobili 
     kullanan Murat Başboğan, Bursa-İstanbul yolu Panayır Kavşağı'nda önüne çıkan köpeğe çarpmamak için ani fren yaptı. Direksiyon hakimiyetini kaybeden sürücü, tüm çabalarına karşın köpeğe çarpmaktan kurtulamadı. 
     Ardından orta refüjdeki direğe çarparak yolun karşı şeridine geçen otomobil, İlker Kurtuluş'un kullandığı 16 ZH 006 plakalı otomobille çarpıştı. 
     Kazada, köpeğe çarpmamak için fren yapan aracın içinde bulunan Nurdan Pehlivan, olay yerinde yaşamını yitirirken, Murat Başboğan, Mustafa Güneş, Ayşegül Dadak, Serap Balcı ve Nesrin Arslan yaralanarak, tedavi altına alındı. 
     






</TEXT>
</DOC>
