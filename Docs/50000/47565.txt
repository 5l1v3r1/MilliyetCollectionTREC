<DOC>
<DOCNO> 47565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo15.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor Sözcüsü "Fenerbahçe'yi elimizden kaçırmayacağız" 
</HEADLINE>
<TEXT>

     Antalyaspor Basın Sözcüsü Murat Bulat, takımın Fenerbahçe maçına büyük bir moralle çıkacağını belirterek, ''Galatasaray'ı elimizden kaçırdık, Fenerbahçe'yi kaçırmayacağız'' dedi. 
     Bulat, Antalyaspor'un son 4 haftadır yükselişini sürdürdüğünü kaydederek, ''Bu süre içerisinde 3 galibiyet ve 1 beraberliğimiz var. Antalyaspor son 4 haftadır Türkiye liglerinin en iyi takımlarından biridir'' diye konuştu. 
     Fenerbahçe'nin ise son zamanlarda başarısız sonuçlar alan bir ekip olduğunu ifade eden Bulat, ''Fenerbahçe'yi yenmememiz için hiçbir neden yok. Galatasaray'ı elimizden kaçırdık, Fenerbahçe'yi kaçırmayacağız. Antalyaspor tüm kadrosuyla bu maça hazırdır. 3 puan bizim olacak'' dedi. 
     Bulat, kısmi sakatlıkları süren Gaudino ve Saffet'in, Fenerbahçe maçına çıkıp çıkmayacaklarının ise henüz netlik kazanmadığını sözlerine ekledi. 
     






</TEXT>
</DOC>
