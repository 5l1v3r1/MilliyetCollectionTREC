<DOC>
<DOCNO> 26974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/spor/ysen.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Havuz adaleti 
</HEADLINE>
<TEXT>

     ERDOĞAN ŞENAY 

     Futbolumuza özellikle son yıllarda hayat veren TV gelirleri, yani HAVUZ’un paylaşımı gerçekten hakkaniyet prensiplerine uygun değildir ve yeniden düzenlenmesi kaçınılmazdır. 
     Var olan sistemde dört büyük kulübümüz gelirin yüzde 50’sini paylaşmakta, diğer 14 kulüp ise kalan yüzde 50’yi ortaklaşarak kullanmaktadır... Büyük dediğimiz kulüplerin ilk dört klasmanı hangi ölçeklere göre yapılmaktadır İkinci, üçüncü ve dördüncü büyükler nasıl saptanır Bu sıralandırmada en doğru değerlendirmeyi kim veya kimler yapacaktır Sonuçta hangi kıstaslara dayanarak gerçek sıralamayı ortaya koyabilecektir Detay tartışılabilir... Ama Gaziantep Başkanı Sayın Celal Doğan’ın feryadı son derece haklıdır... Dört büyük kulübün net tarifini sadece oynanan ligin ilk yılının sene sonu puan cetveli ortaya koyabilir. Böyle adil bir çizilgeden daha başka "doğru tarif" olabilir mi 
     Bu yıl Gaziantep, ligde büyük başarılar göstermiş ve puan cetvelini alt üst ederek, şampiyonlukları, ikinciliği kıl payı kaçırarak, üçüncülük sırasına yerleşmiştir. Öyleyse bu yılın dört büyükler sıralamasındaki Antep’in üçüncülükteki pay sahipliği tartışılabilir mi .. Yani Antep, aslan payı olan ilk yüzde 50’nin tartışılmaz ortağı olmalıdır. Havuz gelirlerinden alması gereken para da dört büyükler pastasından kesilmelidir. Gelecek seneler kimin şampiyon, ikinci, üçüncü ve dördüncü olacağını hangi kahinler şimdiden sıralayabilir ki Ayrıca diğer 14 ekibe de ligdeki sıralamaya göre pay dağıtmak en adil yoldur. Ayrıca bu uygulama lige çeki düzen getirecek, sezonun son haftalarında yapılan hatır veya para karşılığı şikeleri büyük ölçüde önleyecektir. 
     Şampiyon olmak için transferde çok para harcayan da, ikinci, üçüncü ve dördüncünün üstünde bir rakamı hak etmektedir. Çünkü şampiyonun Avrupa’ya hazırlanışı apayrı bir masraf kapısıdır ve futbolun böylesine endüstriyel bir yapıya kavuşmasının sermayesi iyi futbolcu alımı, yani PARA’dır... Haaa bir sorun vardır bu konuda... Kulüplere sezon içindeki para akımını durdurmak zor ve yanlıştır... Federasyon ödemeleri avans şeklinde yapabilir ve kesin hesap da ligin puan sıralamasına göre sezon sonu kesinleşir... HAVUZ’da dağıtım adaletinin böyle sağlanması gerekmez mi sizce de 
     



 SPOR 
























</TEXT>
</DOC>
