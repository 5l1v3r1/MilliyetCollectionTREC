<DOC>
<DOCNO> 43701 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/spor/spo05.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'dan çıkış yok 
</HEADLINE>
<TEXT>

Fenerbahçe ve Beşiktaş’ın ardından Trabzonspor’u da devirdi, ligdeki yenilmezliğini devam ettirdi. Karadeniz ekibi karşılaşma boyunca vasatı aşamadı, üst üste üçüncü mağlubiyetini aldı 
     LİGİN flaş ekibi İstanbulspor, Trabzonspor’a da geçit vermedi. Bordo - Mavili ekip, Hami’nin oynamadığı üçüncü maçında da puan alamazken, bu sezon ilk kez on birde forma giyen Osman’ın kendi kalesine attığı golle rakibine boyun eğmek zorunda kaldı. İnönü Stadı’nda seyirci desteğini de arkasına almasına rağmen Trabzonspor vasatı aşamadı, istediği oyunu tutturamadı. Karadeniz ekibi yakaladığı ender pozisyonlarda da son vuruşu yapamadı, taraftarlarını yine hayal kırıklığına uğrattı. 
     TRABZONSPOR, maça iyi başladı ve henüz 16. dakikada Aurelio’nun penaltı golüyle öne geçti. Ligde 466 dakika sonra kalesinde gol gören Sarı - Siyahlı ekip, beraberlik sayısı için bastırdı, 11 dakika sonra Mehmet Yozgatlı’nın şık vuruşuyla hedefine ulaştı. İlk devre bu sonuçla kapanırken, Osman’ın 53. dakikada kendi kalesine attığı gol İstanbulspor’a beşinci galibiyetini kazandırdı. Sarı - Siyahlı ekipte son dakikada Mithat’ın kafa vuruşunda top direkten döndü. 
     



 SPOR 
























</TEXT>
</DOC>
