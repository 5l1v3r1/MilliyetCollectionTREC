<DOC>
<DOCNO> 24165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/ekonomi/aeko.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Mektubun Japoncası bile var 
</HEADLINE>
<TEXT>

Progamın bütün dünyaya ilan edildiğine dikkat çeken Bakan Kemal Derviş Sapma olursa, herkes anında görür. Ben bu maddeyi beğenmiyorum yapmasak’ diyemeyiz 
     ANKARA Milliyet 

     Devlet Bakanı Kemal Derviş, toplu sözleşmeler ve hububat taban fiyatları ile gündeme gelen programdan sapma girişimi konusunda uyarılarda bulundu. 
     Ankara Sanayi Odası ASO Meclis toplantısına katılan Derviş, programın ayaklarından birindeki başarısızlığın programın tümünün başarıya ulaşmasını engelleyeceğine dikkat çekti. Derviş, programın bütün dünyaya ilan edildiğine dikkat çekerek, "Bu programda gizli mektuplar, taahhütler yok. Her şey açık. Sanıyorum internette niyet mektubunun Japonca’sı bile var IMF’nin sitesinde . Programda sapma olursa, herkes anında görür. Onun için uygulamada çok kararlı olmamız gerekiyor" dedi. 
     Programın bazı taraflarının aceleye gelmiş olabileceğini ve bunların düzeltilebileceğini vurgulayaran Derviş, "Ancak ben bunu beğenmiyorum, yapmayalım’ yaklaşımına girersek çok hızla güvenirliliğimizi yitiririz ve kendi kendimizi vurmuş oluruz" dedi. 
     İşadamlarının vergi yükünün ağırlığından şik yet etmesi üzerine de bunun ancak 2002 bütçesi ile düzeltilebileceğini belirten Derviş, yapılacak bir vergi indiriminin dışarıda "Türkiye borçlarını ödeyemez duruma düşüyor" paniğine neden olabileceği uyarısında bulundu. 
     
     50 ülkede böyle bürokrat yok’ 
     Derviş, Türkiye’de 1980’li yıllarda "oldukça güzel bir yol alınmasına" karşın, 1990’lı yıllarda sıkıntıların oluştuğunu belirti. Belediyeler ve enerji projeleri nedeniyle Hazine’nin üstüne yeni borçlar biriktiğini kaydeden Derviş, "İlerde borç birikimi tehlikesiyle karşı karşıyayız" dedi. 
     Ülkenin geleceğinin teminatının girişim ruhu olduğunu vurgulayarak özel sektörü öven Derviş, ekonomi bürokrasisinden övgüyle bahsetti. Derviş, bugüne kadar 50 ülke gezdiğini anımsatarak, "Hiçbir ülkede bu kadar kaliteli kadro görmedim. Buna dayanarak ileriye umutlu bakıyorum. Dolayısıyla bu kazayı atlatmamız mümkün" dedi. 
     
Mutlu insanların ülkesi olacağız’      Derviş, yazın sonuna doğru yeniden büyüyen, iş alanı açan, güçlü bir şekilde ihracat yapabilen bir Türkiye’ye ulaşılabileceğini söyledi. Dövizin aşırı pahalanmasının iyi bir şey olmadığını, ancak şu anki kura yakın bir kurun Türkiye’ye güçlü bir rekabet fırsatı vereceğini belirten Derviş, bunun turizme de olumlu katkıda bulunacağını ve bu yıl en iyi sezonun yaşanacağını bildirdi. Bunalımın geride kalmasıyla ortalama yüzde 7 büyümenin yakalanabileceğini söyleyen Derviş, on yılda Türkiye’nin çok daha mutlu insanların ülkesi olacağına inandığını söyledi. 
     
Faiz zorla düşürülmeyecek’      Derviş, konuşmasında, piyasaların son iki Hazine ihalesinde faiz düşüşünü kabul etmediğini gösterdiğine dikkat çekti. Programın başarısının reel faizlerin düşmesi ile görüleceğini vurgulayan Derviş, faizlerin yapay olarak değil, piyasalara güvenerek, makro ekonomik hedeflere, dengelere inanarak ineceğini belirterek, şöyle konuştu "Biz bir diretme ile Merkez Bankası olsun, Hazine olsun... Biz ancak şu faizle borçlanırız deriz ama piyasa o faizin üstünü arıyorsa, mecburen o üstünü vermek durumunda kalacağız. Faiz piyasaların güveniyle inecek, diretmeyle olmaz." 
     
Vekil telefonuyla kredi alamazsınız’      Derviş, son krizle birlikte kamu bankalarının zararlarının gizlenemez hale geldiğini vurguladı. Derviş, kamu bankalarının tek yönetime bağlanarak yeniden yapılandırılmasını "sancılı ve zor bir ameliyat" olarak tanımladı ve şöyle konuştu "Kamu bankaları kredileri değerlendirirken kısa vadeli parasal sıkıntısı çekenlerle, rekabet gücünü kaybetmiş olanı ayırmalı. Bankaya telefon edip Biliyoruz siz buradan zarar edeceksiniz ama benim seçim bölgem açısından önemli. Bunu yapın’ düzenini devam ettirmeyeceğimize söz verdik. Buna yeniden dönmemiz mümkün değil." 
     



 EKONOMİ 





















</TEXT>
</DOC>
