<DOC>
<DOCNO> 23290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/siyaset/siy02.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğluna darıldı, yandı 
</HEADLINE>
<TEXT>

Hasan Karayel'in küs olduğu oğlu, babasının sahte evraklarla 11 milyon dolar kredi aldığını ihbar edip hakkında yasal işlem yapılmasını istedi 
     İHSAN YILMAZ İstanbul 

     Geçmişte Türkiye'nin en büyük fındık ihracatçılarından olan Karayel Gıda'nın sahibi Hasan Karayel, 1998'de aldığı usulsüz krediyi ödemeyince küs olduğu oğlu Mete Karayel tarafından ihbar edildi. İstanbul Cumhuriyet Savcısı'nın iddianamesine göre dolandırıcılık olayı şöyle gelişti Karayel'in şirketi, 1998'de vesaik karşılığı, 2 trilyon 909 milyar liralık ipotek vererek, Halk Bankası'ndan 11 milyon dolar kredi aldı. Bu kredilerin verilmesinde, Karayel firmasıyla, malın gönderildiğine ilişkin nakliye firmalarının düzenlediği belgeler esas alındı. Ser - Tur ve Rapid isimli nakliye firmaları, malı yüklemedikleri halde, yüklemiş gibi senetler düzenledi. Karayeller de bu belgeleri bankaya teminat olarak göstererek kredi kullandı. Ancak, mal bedellerinin daha sonra muhabir banka hesaplarına geçmemesi üzerine bu belgelerin sahte olduğu anlaşıldı. Savcı da, şirket yöneticileri hakkında banka dolandırmak suçundan dava açtı. 
     
'İmzamı taklit ettiler'      Aile şirketinden 1995'te ayrılan Mete Karayel, olayın ardından iki yıl geçmesine karşın dava açılmayınca Eylül 2000'de bankanın genel müdürüne başvurdu. Kendisi de sanıklar arasında yer alan Mete Karayel, ailesinin imzasını taklit ederek kredi aldığını iddia etti. 
     



 SİYASET 














</TEXT>
</DOC>
