<DOC>
<DOCNO> 35978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/siyaset/siy04.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Tepkiler... 
</HEADLINE>
<TEXT>

Yılmaz Bildiri haklılığımızı gösterir      HAKAN ŞANLITÜRK Ankara 

     Genelkurmay’ın çıkışının ardından gözlerin çevrildiği Başbakan Yardımcısı Mesut Yılmaz’ın, "Böyle bir bildirinin yayımlanması bile bizim haklılığımızı gösterir" yorumunu yaptığı bildirildi. Dün akşam kurmaylarıyla Genelkurmay’ın açıklamasını değerlendiren Yılmaz’ın bugünkü MKYK toplantısı sırasında geniş bir açıklama yapmayı planladığı kaydedildi. Yılmaz’ın tartışmayı ülkeyi ileri getirmek için yaptığını belirten ANAP Genel Başkan Yardımcısı Ali Doğan, "Ülkede demokrasi var, herkes düşündüğünü söyleyebilir" dedi. 
     
     "Bu rejime ne denir " 
     Konunun tartışılmasını isteyen Yılmaz’ın kimseyi hedef almadığını belirten ANAP’lı Emre Kocaoğlu da şunları söyledi "Kişiler ve kurumlar kendi kendilerini hedef gösterir-lerse, o zaman bizim de şu soruyu sorma hakkımız vardır Sivil siyaset kurumlarının hesap sorduğu rejime demokrasi’ denir. Bunu reddeden rejime ne denir Bildirideki üslup, rakip bir siyasi parti liderinden gelse yadırgamazdık. Üslup dengesizliği genellikle haksızlık psikozudur. Anayasa açısından bu gibi konuların tartışılacağı meşru zemin siyasi partilerdir. Mesut Bey, Anayasa açısından en meşru işi yapmıştır." 
     
Ecevit, açıklamayı ofisinde öğrendi      ANKARA Milliyet 

     Yılmaz’ın ulusal güvenlik anlayışına yönelttiği eleştirilere koalisyon liderleri Başbakan Ecevit ile MHP lideri Bahçeli’nin gösterdiği tepkiyi yeterli görmeyen Genel-kurmay’ın dünkü açıklamayı yapması dikkat çekti. 
     Ecevit, önceki gün gazetelerin Ankara temsilcilerini kabulünde "Ulusal güvenlik tehdit değil. Yılmaz’ın sözlerinin içi hemen doldurulmazsa yanlış anlamalara neden olabilir" dedi. Bahçeli de, Kayseri’de "Yılmaz’ın görüşlerine katılmamız mümkün değil" açıklamasını yaptı. Ancak bu eleştiri-leri yetersiz bulan Genelkurmay, üç gün bekledikten sonra Yılmaz’dan da açıklama gelmemesi üzerine kamuoyuna doğrudan yanıt vermeyi tercih etti. 
     Ecevit, Genelkurmay’ın yaptığı açıklamayı Oran Şehri’ndeki çalışma ofisinde milletvekilleriyle bir süredir gerçekleştirdiği olağan toplantı sırasında öğrendi. Bahçeli ise, Başbakanlık’tan geçtiği MHP Genel Merkezi’nde açıklamadan haberdar oldu. 
     
MHP Tepki 28 Şubat’tan sert      ÖNDER YILMAZ Ankara 

     Mesut Yılmaz’ın ulusal güvenlik anlayışına yönelttiği eleştirilere en sert tepkiyi gösteren MHP, Genelkurmay’ın açık-lamasını, "28 Şubat bildirisinden" daha sert buldu. 
     MHP lideri Devlet Bahçeli, Genelkurmay’ın açıklamasını kurmaylarıyla parti merkezinde değerlendirdi. Açıklamanın çok sert bulunduğu belirtilirken, Genel Başkan Yardımcısı Şevkat Çetin, Yılmaz’ın açıklamasının "gereksiz ve zamansız" olduğunu belirterek, şunları söyledi 
     "Böylesine milli bir kavramın iç politikaya malzeme yapılması toplumda hoş karşılanamaz. Saygınlığa gölge düşürücü.Yılmaz’ın açıklaması, Türkiye’deki MGK oluşumunu tartışmaya açmak isteyen Avrupa’daki birtakım kuruluşların ekmeğine yağ sürmüş oldu. Yılmaz’ın bu konuşması, demokratik bir partinin genel başkanı imajını vereceğim’ diye Avrupa lobilerine karşı yapılmış bir çıkıştır." Çetin, Genelkurmay tepkisinin oldukça sert olduğunu vurgulayarak, "28 Şubat’tan sonra ilk defa çok ciddi bir açıklama oldu. Hatta, ondan da ağır. Yılmaz’ın her sözüne tek tek yanıt veriliyor" dedi. 
     
DYP Yanıt haklı      DYP Genel Başkan Yardımcısı Hasan Ekinci, Mesut Yılmaz’ın ulusal güvenlikle ilgili eleştirilerine karşılık Genelkurmay’ın verdiği yanıtı haklı buldu. Yılmaz’ın Genelkurmay açıklamaları sonrasında geçmişte de geri adım attığını ima eden Ekinci, şunları söyledi "Her zaman olduğu gibi yanlış hesap Bağdat’tan döner. Mızrak çuvala sığmıyor. Olan siyaset kurumuna oluyor, siyasetçiye oluyor. Nitekim daha önce olanlar tekrarlandı. Haklı olarak hem kamu kuruluşları hem de siyasi partiler tepki göstermiştir." 
     
SP’den Yılmaz’a destek      Saadet Partisi Genel Başkan Yardımcısı Mehmet Bekaroğlu, ulusal güvenlik kavramı üzerinde Mesut Yılmaz ile Genelkurmay arasında yaşanan tartışmanın bir sorun olduğunu ortaya koyduğunu bildirdi. Bekaroğlu, Genelkurmay’ın amirleri konumundaki Başbakan Yardımcısıyla polemiğe girmesinin hoş bir tutum olmadığını vurguladı. Türkiye’de yıllardır, ulusal güvenlikle ilgili kararları, seçilmişlerden çok bürokratların aldığını ileri süren Bekaroğlu, Yılmaz’ın söylediği sözlerin doğru olduğunu belirtti. 
     



 SİYASET 













</TEXT>
</DOC>
