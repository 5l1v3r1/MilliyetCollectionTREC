<DOC>
<DOCNO> 31422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/guncel/gun12.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Pasinler üç kez sallandı 
     PASİNLER DHA 

     Erzurum'un Pasinler ilçesinde yarım saat arayla art arda yaşanan üç deprem korku yarattı. Atatürk Üniversitesi Deprem Araştırma Müdürlüğü'nden alınan bilgiye göre, merkez üssü Pasinler'in 42 kilometre güneyinde dün saat 20.36'da 3.4, saat 20.50'de 2.7 ve saat 20.53'te 2.9 büyüklüğünde üç deprem kaydedildi. Korkuya kapılan vatandaşlar uzun süre sokakta bekledi. 
     
     TİKKO militanı öldürüldü 
     TOKAT DHA 

     Tokat'ın Turhal ilçesi Kuytul köyü Tekmezar kırsal kesiminde güvenlik güçleriyle teröristler arasında çıkan çatışmada TKP -ML TİKKO üyesi Murat Deniz öldürüldü. Aralarında bir yaralının da bulunduğu diğer teröristler kaçtı. Kaçan teröristlerin yakalanması için bölgeye takviye kuvvetler gönderildi. 
     
     Türkeş’in miras davası ortada 
     ANKARA Milliyet 

     MHP eski lideri Alparslan Türkeş'in İngiltere'deki hesabında bulunan dövizi çeken kızları Umay Günay ve Ayzıt Türkeş'ten, paylarına düşen miktarın tahsili istemiyle ikinci eşi Seval Türkeş ve çocuklarının açtığı alacak davası, müracaata bırakıldı. Dosya için davacı Seval Türkeş ve çocukları, üç ay içinde mahkemeye başvurmazsa dava açılmamış sayılacak. 
     
     Mehmet Ali Aybar anıldı 
     İSTANBUL Milliyet 

     Kapatılan Türkiye İşçi Partisi'nin TİP eski genel başkanı Mehmet Ali Aybar, mezarı başında anıldı. Bebek'teki Aşiyan Mezarlığı'na gelen, aralarında Aybar'ın kızı Güllü Aybar, eski TİP üyeleri ile İP İstanbul İl Başkanı Kamil Dede'nin de bulunduğu grup, Aybar'ın mezarına karanfil bıraktı. 
     
     Çeyizler, TEM’i iki saat kapattı 
     ÖMER ERDEM İstanbul 

     Küçükçekmece'den Darıca’ya çeyiz taşıyan kamyonet, Küçükbakkalköy mevkiinde aşırı hız yüzünden takla attı. Kazada, Kadriye Aydın hayatını kaybederken, kamyonetin içinde bulunan 11 kişi yaralandı. Yola savrulan çeyizler nedeniyle uzun süre aksayan trafik, eşyalar ve kamyonetin çekilmesiyle açıldı. 
     
     Bıçaklı gaspçı kıskıvrak 
     İSTANBUL Milliyet 

     Bakırköy'de birlikte olduğu travestilerin çantalarını bıçak tehdidiyle alan bir kişi yakalandı. Şik yet üzerine harekete geçen polis, gaspçının 27 yaşındaki Veysi Keser olduğunu belirledi. Osmaniye'de bir travestinin çantasını kapıp kaçarken suçüstü yakalanan gaspçının üzerinden, bir miktar parayla çalıntı cep telefonu çıktı. 
     
     Samsunlu Sedef’e Tokyo’dan birincilik 
     Samsunlu ilköğretim 3. sınıf öğrencisi Sedef Turak, Japonya'da düzenlenen "8. Dünya Çocuklarının Resim Yarışması"nda birincilik aldı. Tokyo'da IeNoHıkarı Associaton tarafından düzenlenen ve 62 ülkeden yaklaşık 35 bin öğrencinin katıldığı yarışmada, "Mutluluk" adlı resmiyle altın madalya kazanan Turak, çalışmasında çocukların oyun oynamasını yansıttı. 
     



 GÜNCEL 





















</TEXT>
</DOC>
