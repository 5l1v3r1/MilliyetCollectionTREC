<DOC>
<DOCNO> 31077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/siyaset/siy06.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan ve Gürtuna aynı uçakta 
</HEADLINE>
<TEXT>

     SERHAT OĞUZ İstanbul 

     Kapatılan FP'nin gelenekçi kanadının genel başkan adayları arasında adı geçen İstanbul Belediye Başkanı Ali Müfit Gürtuna, Ankara'ya dün süpriz bir ziyaret yaptı. Gürtuna'nın Necmettin Erbakan'dan gelen bir telefon üzerine İstanbul'daki programını iptal ettiği iddia edildi. 
     Yenilikçilerin milletvekili transferleriyle atağa kalkması üzerine gelenekçiler de kolları sıvadı. Kuyumcukent'in dünkü temel atma törenine katılmaktan son anda vazgeçen Gürtuna, acil olarak THY'nin 14.45 uçağıyla Ankara'ya gitti. VİP Salonu'nun uçuş listesinde Erbakan'ın da aynı uçakla Ankara'ya gideceği belirtiliyordu. Ancak Erbakan'ın gazetecilere görünmemek için uçağa başka bir girişten bindiği belirtildi. 
     Basın mensuplarının sorularına kaçamak yanıt veren Gürtuna, Ankara'ya çeşitli görüşmelerde bulunmak için gittiğini söyledi. 
     



 SİYASET 













</TEXT>
</DOC>
