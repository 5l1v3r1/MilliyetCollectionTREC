<DOC>
<DOCNO> 3474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/spor/spo01.html </URL>
<DATE> 2001/01/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal’da son kavga 
</HEADLINE>
<TEXT>

Beşiktaş’ın yeni hazırlanan tüzüğüne konular maddeler üyeleri hayrete düşürüyor. Divan Kurulu’nun eli kolu bağlanıyor, yönetim tek yetkili oluyor. 
     Garip gerekçe 
     BEŞİKTAŞ’ta pazar günü yapılacak Tüzük Tadil Kongresi öncesi hazırlanan yeni taslaktaki bazı maddeler görenleri hayretlere düşürüyor. Yeni tüzüğe konulan maddelerle Divan Kurulu’nun hareket alanı iyice kısıtlanırken, başkan ve yönetimi geniş yetkilerle donatılıyor. Tamamen değiştirilen maddelerin yanlarına yazılan gerekçelerde ise sadece "yazım dili düzeltme" denilmesi şaşkınlık yaratıyor. 
     
     7. maddeye dikkat 
     TÜZÜKTE en çok ilgiyi 7. maddedeki değişiklik tasarısı topluyor. Mevcut tüzükte kulübün uğraştığı spor dalları tek tek sayılırken, madde "Yeni şube açma veya mevcut şubeyi kapatma yönetim kurulu kararı ile olur" diye değiştiriliyor. İçerikteki bu değişikliğe karşın, gerekçe bölümüne "Yazım dili düzeltme" diye yazılması "Oldu, bittiye getirilmek isteniyor" şeklinde yorumlanıyor. 
     
     Kararlar yönetimin 
     YENİ tüzükte en kapsamlı değişiklik "Divan Kurulu’nun görev ve yetkileri" bölümünde görülüyor. Pek çok konuda "karar verme yetkisi" bulunan Divan Kurulu’nun bu gücü kaldırılıyor. Sadece uyarabileceği, kararları onaylamasının zorunlu olmadığı belirtiliyor. Yönetimin borçlanma için Divan Kurulu’ndan izin alması gerektiği maddesi de bütçenin yüzde 30’unun altındaki rakamlar için kaldırılıyor. 
     
     Kongre pazar günü 
     TASLAK, başta 1903 Kartallar Grubu olmak üzere kongre üyelerini harekete geçirdi. Pazar günü yapılacak kongrenin bir hayli hareketli geçeceği belirtildi. Tüzük tadil taslağının ve kongre çağrısının hala üyelerin büyük bölümüne ulaşmadığı ifade edildi. 28 Ocak 2001 tarihinde Lütfi Kırdar Kongre ve Sergi Sarayı’ndaki Olağanüstü Tüzük Tadil Kongresi saat 10.00’da çoğunluğa bakılmaksızın gerçekleştirilecek. 
     
     Neler değişiyor 

</TEXT>
</DOC>
