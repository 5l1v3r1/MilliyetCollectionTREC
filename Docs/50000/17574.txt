<DOC>
<DOCNO> 17574 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko12.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa kötü haber dinlemiyor 
</HEADLINE>
<TEXT>

PORTFÖY YAŞAR ERDİNÇ 
     Cuma günü satışa dönen borsa, seansın kapanmasına 15 dakika kala 9 trilyon artıya geçti ve alış emirleri satış emirlerinden 35 trilyon fazlaydı. Böyle dalgalı bir piyasada yatırım yapmak da küçük yatırımcının işi değil. Gitgide sığlaşan piyasamızda tahtaların ve piyasanın alış - satış gücü başdöndürücü bir hızla bir anda değişiyor. 
     İki tür analiz yapmak mümkün. Birincisi temel analiz. Ekonominin temel göstergelerine baktığımızda hazirana kadar 14.2 katrilyonluk itfa yani borç geri ödemesi var. Kamu bankalarının zararının kapatılması ve özsermaye artırımı için 16 - 17 katrilyona ihtiyaç var. Hazirana kadar dış borç ödemeleri 10 - 12 milyar dolara yaklaşıyor. IMF niyet mektubunu görmek istiyor. Niyet mektubu, çıkarılması beklenen yasalar Meclis’ten geçmeden gerçekçi ve ikna edici olamaz. 
     
Üç haftadır yükseliyor      Yabancılar çok karanlık raporlar yazıyor ve siyasilere güvenmedikleri için üçüncü bir kriz bekliyorlar. İhale yasası çıkacak ama Bayındırlık ve İskan Bakanı Koray Aydın basına yansıdığı kadarıyla, bazı maddelerine itiraz ediyor ve ihalelerde "davet" usulünün korunmasını istiyor. 
     Bu ortamda borsa son üç haftadır artışına devam ediyor. Yani borsa birşeyleri bekliyor. Bunları beklerken de umutlu olduğunu, yasaların Meclis’ten geçeceğini söylüyor. Dolayısıyla, temel göstergelere aykırı hareket ediyor. Gelen kötü açıklamalara rağmen S P’nin not düşürmesi gibi borsa yukarı gidiyorsa, çıkışın devam edeceği sonucuna varabiliriz. Bu tür durumlarda küçük yatırımcı ise tedirgindir ve alım yapmaktan çekinir. Bu çekince devam ettikçe borsa yukarı gider. Ne zaman alıma geçerse, bakar ki belki bir nebze daha yükseliş olmuştur, fakat ondan sonra düşüş başlar. 
     
K r satışlarına dikkat      Şunu unutmayın ki 7.200’den beri alanlar ne zaman yeterli müşteriyi bulurlarsa hemen k rlarını realize edeceklerdir. Çünkü şu ana kadar zaten neredeyse yüzde 35 - 40 civarında bir getiri sağlanmıştır. Bu malları alacak yeni alıcılar olmadığı sürece, iyimser haberler tazyiklenerek yeni alıcı yaratılmaya çalışılacaktır. Bir başka deyişle ne zaman herkes endeksin 12.500 veya 15.000’e gideceğini söylemeye başlamışsa işte burada dikkatli olmak gerekir. 
     Teknik analiz haftaya olumlu başlanacağı sinyalini veriyor. Yarın Beyaz Enerji operasyonuna ilişkin iddianamenin açıklanması bekleniyor ve bu durum çıkış yolunda dirençler yaratabilir. 
     Önemli olan, satış noktasını bulabilmektir. En yüksekten satmak neredeyse imk nsızdır, bu ancak şans eseri olur. 
     Çok önemli bir diğer nokta ise şudur. Yaptığım istatistiksel hesaplar endeksin gün içinde gördüğü en yüksek seviyeden itibaren yüzde 5 - 7 arasında düşüş yaparak kapanması durumunda satış yapanların, daha sonra en az yüzde 5 aşağıdan senetlerini yerine koyabilme olasılıklarının yüzde 87 olduğunu gösteriyor. 
     


 EKONOMİ 



















</TEXT>
</DOC>
