<DOC>
<DOCNO> 44310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/siyaset/siy03.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadının sorunu bitmez 
</HEADLINE>
<TEXT>

"Ortadoğu ve Akdeniz’de Kadın, Cinsellik ve Sosyal Değişim" konulu sempozyuma katılan kadınların kültürleri farklı olsa da sorunlar hemen hemen ortak 
     SEMRA KARDEŞOĞLU İstanbul 

     Kadının İnsan Hakları Projesi ve Yeni Çözümler Kuruluşu’nun düzenlediği, "Ortadoğu ve Akdeniz’de Kadın, Cinsellik ve Sosyal Değişim" konulu sempozyumda, çoğu Müslüman olan ülkelerden gelen kadınlar, ülkelerinde yaşanılan farklı sorunları gündeme getirdiler. 
     Pakistanlı Shazia Preemje, en önemli sorunlarının kız çocukların aileleri tarafından çok erken yaşta evlenmeye zorlanmak olduğunu belirterek, şöyle dedi 
     "Gelenek, kız çocuklarının ilk detinden sonra evlendirilmeleri yönünde. det gören kızın evlenmeden evde durduğu her gün için, ailesine günah yazıldığına inanıyorlar. Dokuz yaşında bile evlendirilen kızlar var. Taciz çok önemli bir sorun. Okuma yazma oranı kadınlarda yüzde 25. Bugün Pakistanlı kadınların çoğu ABD’deki olayla ilgili sadece kulaktan dolma bilgiye sahip. Televizyon ve gazeteye ulaşma şansı yok." 
     
     Kadın sünneti 
     ABD’nin İllinois Üniversitesi’nde görevli Lübnanlı Prof. Dr. Evelyne Accad ise kadın sünnetini gündeme getirdi. Sudan, Cezayir, Fas, Tunus, Yemen gibi ülkelerde kadın sünnetinin oldukça yaygın olduğunu söyleyen Accad, şöyle dedi 
     "Bek reti korumak için kızlar 12 yaşında sünnet ediliyor. Kimi zaman cinsel organının büyük bölümü kesilip, sonra da dikilerek cinsel ilişkiye girmeleri engelleniyor. Bu dikişler genç kız evlendiğinde kesiliyor. Bu kadınlar hiçbir zaman cinsellikten zevk almıyor. Cinsellik sadece erkeğin tekeline kalıyor." 
     Kendisi de kanserle mücadele eden Accad, "ABD’de her dört kadından biri kanser. Kanserli kadınların dörtte birinde tedavi ölümle sonuçlanıyor. Ben kendi deneyimlerimi bir kitap haline getirip yayımladım" dedi. 
     
     Tecavüzün sorumlusu 
     Sempozyuma Yemen’den katılan Balquis Am a Ghalep ise ülkesinde sınıfsal farklılıkların kadınlar arasında da uçurum yarattığını belirterek, "Vücudunun tamamını örten giysiler yanında, sadece başörtü takan da var. Bir kadın tecavüze uğrayıp karakola gitse, polisler ona güler. Tecavüzün tek sorumlusu erkeği tahrik eden kadın olarak görülür" diye konuştu. 
     



 SİYASET 












</TEXT>
</DOC>
