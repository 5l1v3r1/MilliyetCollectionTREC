<DOC>
<DOCNO> 22047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/guncel/gun08.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
R’sizler program yapmalı mı 
</HEADLINE>
<TEXT>

ÇAPRAZ ATEŞ 
     GÜLAY FIRAT 

     TBMM Anayasa Komisyonu’nda, RTÜK yasa tasarısının görüşülmesi sırasında konuşan MHP’li Mustafa Verkaya yeni bir tartışma başlattı. Verkaya, "R harfini kullanamayan şovmenler, çocukları olumsuz etkiliyor. Kekemelerin şovmen olarak ekranlara çıkartılması, çocuklar arasında kekemeliğin artmasına yol açmıştır" dedi. Verkaya’nın sözleri farklı yorumlara neden oldu. 
     
     Nedim Saban Tiyatro Sanatçısı 
R’ sansürü komik      Hiç kendi üstüme alınmadım. Çünkü, Türkçe’yi çok iyi konuştuğuma inanıyorum. "r" harfinden dolayı sansüre uğramak çok komik olur. Bu gırtlak yapısıyla ilgili, doğuştan bir şey. Bu mahsus yapılan bir şey değil. Çocukların taklit etmeleri mümkün değil. Hiçbir şey beni susturamayacak. 
     
     Yusuf Çotuksöken Beykent Üniversitesi 
Tonlama bile önemli      Her şeyden önce Türkçe’yi doğru düzgün kullanan insanların, tonlamasıyla, duyumsayarak, sözcüklerin hakkını vererek konuşmacı, sunucu olarak programa çıkartmak genel ilke olmalı. Çocuklar herkesi örnek alabilir, önemli olan güzel olanı örnek almalarıdır. Önemli olan doğru, düzgün ve yanlışsız kullanmak. 
     
     Nuri Kayış RTÜK Başkanı 
Görev alabilirler      Bizim kanunumuz, "Türkçe özenli ve kurallarına uygun şekilde kullanılmalıdır" diyor. Ama bu, kekemelerle ilgili değil. Geçenlerde, TGRT’de Seda Sayan’ın bir programında, Türkçe’yi kötü kullandığı, çocuklara kötü örnek olduğu gerekçesiyle uyarı cezası verdik. Seda Sayan orada, çiçekçi kadınlarla konuşuyordu. Uzmanlarımız, "Çiçekçi kadınlar sunucudan daha iyi konuşuyor" dediler. Kekemelerin, harfleri söyleyemeyenlerin, televizyonlarda görev alması mümkündür. Biz, Türkçe’yi 300 - 400 kelimeyle konuşanlardan yakınıyoruz. Herhalde kimse, "röleri söylememeye çalışmaz 
     
     Bozkurt Yaşar Öztürk MHP Milletvekili 
Sunuculuk yapamaz      TRT ilk zamanlarda hakikaten Türk diline çok dikkat ediyordu. Kekemeleri, dil özürü olan insanları kınamıyor, onları rencide etmek istemiyorum. Ancak, onların da kendilerini bilmesi gerekir. Nasıl, inşaat mühendisi doktorluk yapamazsa kekeme insanın, müsade edin de sunuculuk yapmaması gerekir. Bir millet dilini muhafaza ettiği sürece yaşar. 
     



 GÜNCEL 



















</TEXT>
</DOC>
