<DOC>
<DOCNO> 3048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/siyaset/siy02.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Polise durdur, vurma’ uyarısı 
</HEADLINE>
<TEXT>

Anayasa Mahkemesi, güvenlik kuvvetlerinin teslim ol’ uyarısının ardından duraksamadan ateş etmesinin yaşam hakkı’ ile bağdaşmadığına dair kararının gerekçesini bir yıl sonra yayımladı 
     ANKARA Milliyet 

     Anayasa Mahkemesi, terör eylemlerine yapılan müdahale sırasında güvenlik kuvvetlerinin "teslim ol" uyarısından sonra duraksamadan ateş etmesinin Anayasa’daki "yaşam hakkı" ile bağdaşmadığına ilişkin kararının gerekçesini bir yıl sonra yayımladı. Mahkeme, Meclis’e bir yıl süre verdiği için eski uygulama devam edecek. 
     Mümtaz Soysal, Oya Araslı ve 113 milletvekili, 1996 yılında, 4178 sayılı yasadaki "Terör örgütlerine karşı icra edilecek operasyonlarda teslim ol’ emrine itaat edilmeyerek silah kullanmaya teşebbüs edilmesi halinde kolluk kuvveti görevlileri failleri etkisiz kılmak amacıyla doğruca ve duraksamadan hedefe karşı ateşli silah kullanmaya yetkilidirler" düzenlemesinin iptali için Anayasa Mahkemesi’ne başvurdu. 
     Mahkemenin incelemesi yaklaşık 2.5 yıl sürdü ve 6 Ocak 1999’da karar verildi. Mahkeme, başvuruyu yerinde buldu ve yasanın ilgili bölümünü iptal etti. 
     
Meclis’e 1 yıl süre      Yüksek Mahkeme iptal kararını verirken, "terörle mücadelede yasal boşluk oluşmaması" gerekçesiyle Meclis’e gerekçeli kararın yayımlanmasından sonra bir yıl süre tanıdı. Buna göre iptal edilen düzenleme dünden itibaren bir yıl daha yürürlükte kalacak. 
     Avrupa İnsan Hakları Sözleşmesi’nin de aynı yönde düzenleme getirdiğini belirten Yüksek Mahkeme’nin dünkü Resmi Gazete’de yayımlanan gerekçeli kararında, Anayasa’daki "yaşam hakkı" hatırlatılarak şöyle denildi 
     
Silah, son çere...      "Silah kullanmaya yetki verilebilmesi için son fıkrada sayılan durumlarda yetkililerin silah kullanma dışında başka olanaklarının bulunmaması gerekir. Kimi olaylarda faillerin can güvenliğini daha az tehlikeye sokan yöntemlerle de etkisiz hale getirilmeleri olanaklı olabilir. Olayların özelliğine göre bu yöntemlere başvurulmaksızın doğruca ve duraksamadan hedefe karşı ateşli silah kullanılması yaşama hakkının zedelenmesi sonucunu doğurur." 
     


 SİYASET 














</TEXT>
</DOC>
