<DOC>
<DOCNO> 41175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/ekonomi/aeko.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler kavgacı ve dar düşünceli’ 
</HEADLINE>
<TEXT>

Ekonomik İşbirliği ve Kalkınma Teşkilatı'nın OECD , üye ülkelerdeki iş yapma tarzlarını araştıran raporunda, Türkler 'uzlaşmaz, dar düşünceli, zor ve karmaşık anlarda karar vermek yeteneğinden yoksun, plan yapamayan' kimseler olarak tanımlanıyor 
     HAKAN ŞANLITÜRK Ankara 

     Ekonomik İşbirliği ve Kalkınma Örgütü OECD tarafından hazırlanan "Ülkelerin İş Yapma Tarzları" başlıklı rapora göre, Türkler, "Çatışmacı, stratejik düşünemeyi ve ekip çalışmasını bilmiyen, mükemmel tarif edebilen ancak karmaşık durumlarda karar veremeyen, analitik düşünme yeteneğinden yoksun" kişiler olarak tarif ediliyor. 
     28 - 40 yaş arası en az beş yıllık yöneticilik deneyimi olan özel sektör yöneticileri ile Başbakanlık, Maliye, Dışişleri bakanlıkları ve DPT gibi çeşitli kuruluşlarda çalışan yöneticilerle görüşülerek hazırlanan raporun, 'OECD'ye üye ülkelerin insan kaynakları kapasitesini ortaya çıkararak bir eğitim programı hazırlamak' amacıyla yapıldığı belirtiliyor. Ancak, OECD'nin, beş - altı yıllık bir çalışma ile hazırlandığı belirtilen raporunda, 'Türkler' ile ilgili genel olarak olumsuz ifadelere yer veriliyor. 
     Raporu açıklayan ANAP İstanbul Milletvekili ve Başbakan Yardımcısı Mesut Yılmaz'ın ekonomi danışmanı Nesrin Nas, "Bizim kendimizi nasıl tanımladığımız önemli değil, iş yaptığımız çevrelerin bizi nasıl gördüğü önemli. O nedenle bunu önümüze koyup eksiklerimizi gidermeliyiz" diyor. 
     

</TEXT>
</DOC>
