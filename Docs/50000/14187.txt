<DOC>
<DOCNO> 14187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/spor/spo04.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon gülmeyi unuttu 1 - 1 
</HEADLINE>
<TEXT>

Karadeniz ekibi, 67 dakika önde götürdüğü maçta yine galibiyeti bulamadı. Y.Yozgatspor ile evinde berabere kaldı, son üç haftada toplam 8 puan bıraktı 
     ERGUN ATA 

     BORDO - Mavili takım, sahasında Yimpaş Yozgat karşısında son dakika golüyle yıkıldı, beraberlikle yetindi. Cem'in, 18 ay sonra ilk kez forma giydiği ve başarılı göründüğü karşılaşmanın ilk yarısında Oktay, Trabzonspor'u 1 - 0 öne geçirdi. Karadeniz ekibi, ikinci yarıda yakaladığı birçok pozisyonu değerlendiremedi. Uzatmada Preko eşitliği sağladı. Karşılaşmanın ilk yarısında Macit'in şutu üst direkten döndü. 
     
     Maçın karnesi 
     HAKEMLER Ali Aydın , Hakan Yavuz , İrfan Çakır 
     TRABZONSPOR Milosevski - Macit Orhan Dk.55 , Yanchev , Cem - Tamer , Gökdeniz , Erhan , Sergen , Abdülkadir - Hami Jarko Dk.68 , Oktay Zafer Dk.83 
     YEDEKLER Metin Aktaş, Nesim, Kenan, Erman 
     YİMPAŞ YOZGATSPOR Diallo - Mustafa İlhan Dk.87 , Cihat , Selim , Gökmen - Cengizhan Mutlu Dk.82 , İlker , Murat Hüseyin Dk.75 , İlyas - Ayew , Preko 
     GOLLER Oktay Dk.23 , Preko Dk.90 
     SARI KARTLAR Erhan Trabzon , İlyas, Diallo Y.Yozgat 
     
     Tekelioğlu konuşmadı 
     TRABZONSPOR'un orta saha oyuncusu Erhan Namlı, sarı kart görerek, cezalı duruma düştü. Bu futbolcu Antalya karşılaşmasında forma giyemeyecek. Teknik Direktör Sadi Tekelioğlu, konuşmama kararı aldığını açıkladı. Tekelioğlu, "Sürekli konuştuğum gerekçesiyle eleştirildim. Artık lig bitene kadar hiçbir şekilde tek kelime etmeyeceğim. Maçla ilgili değerlendirme de yapmayacağım" dedi. 
     
     Lange, Bruges'e imza attı 
     İRFAN KURTULMUŞ 

     NORVEÇLİ futbolcunun, izinsiz gittiği Belçika'da FC Bruges ile 4.5 yıllık resmi sözleşme imzaladığı ortaya çıktı. Bruges'ün Norveçli teknik direktörü Sollied, işlerin yolunda gitmesi halinde önümüzdeki hafta Lange’yi oynatmayı düşündüklerini söyledi. Lange'nin, transferden 15 milyon kron yaklaşık 1.6 trilyon lira alacağı ifade edildi. 
     


 SPOR 




























</TEXT>
</DOC>
