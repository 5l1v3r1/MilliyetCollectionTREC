<DOC>
<DOCNO> 13315 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sonspo09.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe antremanında Andersson golleri ile alkışlandı 
</HEADLINE>
<TEXT>

     Lig lideri Fenerbahçe, Adanaspor ile oynayacağı maçın hazırlıklarını sürdürdü. 
     Teknik Direktör Mustafa Denizli yönetiminde, Samandıra Tesisleri'nde gerçekleştirilen antrenmanda, sarı-lacivertli takımın futbolcuları taktik ağırlıklı bir çalışma yaptı. 
     Yaklaşık 1,5 saat süren idmanda şut çalışmasının ardından, kanat organizasyonlarıyla gol provası yapıldı. Sağ kanattan Ali Güneş, soldan ise Celil'in ortalarına Revivo, Andersson ve Johnson gol vuruşudenedi. İdmanın son bölümünde yarım sahada yapılan çift kale maçta iseAndersson ve Revivo şık golleriyle dikkat çekti. 
     Sarı-lacivertlilerin bugünkü idmanına milli takım kamplarında bulunan futbolcular katılmazken, Yusuf ve Serhat koşunun ardından çalışmayı bıraktı. Sakatlığı bulunan Serhat, diğer sahada fizyoterapist eşliğinde ayrı çalışırken, gribal enfeksiyona yakalanan Yusuf ise dinlendirilmek amacıyla fazla zorlanmadı. 
     Fenerbahçe, Adanaspor maçının hazırlıklarını yarın yapacağı idmanla sürdürecek. 
     
     




</TEXT>
</DOC>
