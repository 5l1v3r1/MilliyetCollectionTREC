<DOC>
<DOCNO> 22465 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/ekonomi/eko06.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
E - posta’dan tatil çıkacak 
</HEADLINE>
<TEXT>

Tesislerinde kalan turistlere internet bağlantısı hediye edecek olan Magic Life, video - postayla tatil tavsiyelerinde bulunacak 
     EYLEM TÜRK Burgaz 

     Turizm sektöründe "her şey dahil" sistemiyle çalışan Magic Life, konuklarına yönelik yepyeni bir uygulama başlatıyor. Tesislerinde iki yıl süreyle kalacak turistlere internet bağlantısı hediye edecek olan şirket, müşterilerine e - mail elektronik posta - e - posta yoluyla birebir ulaşmayı hedefliyor. 
     
     Elektronik takip 
     Turistleri video - mail bağlantısıyla, tesislerindeki yeniliklerden haberdar etmeyi planladıklarını söyleyen Magic Life Yönetim Kurulu Başkanı Cem Kınay, "Mesela Antalya’daki tesislerimizde kalan bir misafirimize, bir sonraki yıl, Marmaris’teki tesisimizi e - mail yoluyla tanıtıp, burada kalmasını tavsiye edeceğiz" dedi. 
     Ayrıca gelen turistler için özel bir izleme sistemi kurmayı amaçladıklarını söyleyen Kınay, "Şirket merkezi bundan sonra hangi turistin, hangi Magıc Life tesisinde konakladığını bilecek. Buna göre tesislerimizde üst üste kalan konuklarımıza özel ödüller vermeyi planlıyoruz" diye konuştu. 
     Kınay, Magic Life’ın artık bir "marka" olduğunu ifade ederek, Akdeniz’in batısında da hizmet vermek istediklerini, bu nedenle İspanya’da yatırım yapmayı planladıklarını söyledi. 
     
Bulgaristan’daki ilk yabancı turizmci      Altı ülkede 23 kulüp, 3 yat ve 1 Nil teknesiyle 8 bin 700 oda ve 20 bin yatakla hizmet veren Magic Life, Türkiye, Yunanistan, Tunus, Mısır ve Avusturya’dan sonra, Bulgaristan’ın Karadeniz kıyısında açtığı "Magic Life Club Duni" ile turistlere hizmet vermeye başladı. 
     Magic Life’ın Burgaz’a 25 kilometre uzaklıktaki yeni tesisi, 600 dönümlük arazide 3 bölümden oluşan 631 odaya sahip. 
     Magic Life tesisi, özelleştirme kapsamında alan bir Bulgar işadamdan altı yıllığına kiraladı. 
     
     



 EKONOMİ 





















</TEXT>
</DOC>
