<DOC>
<DOCNO> 8703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/talu.html </URL>
<DATE> 2001/02/24/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Şakşak nerede 
</HEADLINE>
<TEXT>

     Bilinen hikayeyi bir okur hatırlattı 
     Değirmen sele kapılmış, gitmiş. Değirmenci aranıp duruyor. "Ne arıyorsun hala " diye sormuşlar. "Şakşağı arıyorum. Sesi çok güzeldi." 
     
     . . . 
     
     Şakşağı, şakşakları, şakşakçıları arıyor musunuz siz de 
     Sular, seller değirmenin üstüne doğru yürürken dahi, "Canım program... Taviz verilmesin... Destek veriyoruz... Popülizme aldanmayalım... Garibanlara kanmayalım... Hükümet harika... Her şey yolunda... 10 yıl sonrasını görüyoruz... Valla bravo... Helal olsun... Enflasyonun beli kırıldı... Devalüasyon filan beklemeyin" diye şakıyanları. 
     Ne güzel seslerdi onlar. Ne güzel sesleri, ne de hoş seslenişleri vardı öyle. 
     Şakşak da şakşak. 
     Onlar hükümetti, onlar bürokrattı, onlar işadamıydı, onlar bankacıydı, onlar medyacıydı, onlar ekonomi ulemasıydı, onlar finans gurusuydu... 
     Bastırılmış dolar hedefine göre hayatınızı belirlediler. 
     Kıstırılmış enflasyon hedefine göre hayatınızı şekillendirdiler. 
     Şakada şukada diye nasıl da güzel şakıyorlardı. 
     
     . . . 
     
     Kürsülerden şakıdılar, ekranlarda şakıdılar, manşetlerde, köşelerde şakır şukur şakladılar. 
     Herkes cahil onlar alimdi. 
     Herkes aptal onlar akıldı. 
     Herkes hain onlar vatanseverdi. 
     Herkes hayalci onlar gerçekçiydi. 
     Herkes şaşkın onlar kararlıydı. 
     
     . . . 
     
     "Program" yaparken de haklıydılar. 
     "Programdan taviz yok" derken de... 
     "Program çöktü" derken de... 
     "Programı revize ediyoruz" diye pişkince konuşurlarken de yine haklılar... 
     "İşte yeni program" diye karşınıza çıkarken de. 
     Şakşağın sesi ah ne güzeldi, oh ne güzel, hep ne güzel 
     
     . . . 
     
     Artık değirmen gitti. 
     Şakşakların tükürüklerinden oluşmuş sel aldı götürdü. 
     Unufak olmuştunuz. 
     Şimdi hamurunuzu çıkaracaklar. 
     Merdaneyle ezip yufka açacaklar. 
     Kiminin umudu baklava, börek kiminin umudu bir ekmek. 
     Fakat, şakşağın sesi ne güzeldi değil mi 
     Selle birlikte sürüklenmediyseniz, hala boğulmadıysanız, şaşakşağı arayın siz de. 
     Güzeldi sesi. 
     Güzeldi. 
     Sesi. 
     Şakşak. 
     Şak. 
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
