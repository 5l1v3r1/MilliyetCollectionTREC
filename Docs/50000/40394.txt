<DOC>
<DOCNO> 40394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yasam/yas09.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunanlı silah kaçakçısı yakalandı 
</HEADLINE>
<TEXT>

     ERDEM ÖZTÜRK İstanbul 

     Orduya yetecek kadar silahla yakalanan Jadran isimli gemiyle ilgili olarak yedi yıldır araran Yunan uyruklu Constantinos Dafermos, Atatürk Havalimanı’nda ele geçti. 
     Uluslararası Scarpion firmasına ait Jadran gemisi, 11 Mart 1994’te Adriyatik Denizi’nde İtalyan polisince durdurulduğunda, tarihin en büyük silah kaçakçılığı ortaya çıkartılmıştı. 
     Gemide yapılan aramada, küçük bir orduyu donatacak 30 bin Kaleşnikof, 400 füze, 5061 roket, 10 bin tank roketi ele geçirilmişti. 
     İtalyan polisini şaşkına çeviren operasyon sonucu Scarpion firmasının çok sayıda çalışanı gözlem altına alınarak yargılanırken, olay tarihinde firmanın üst düzey yöneticisi olan Yunan uyruklu 59 yaşındaki Dafermos ise kaçarak izini kaybetirmeyi başarmıştı. O tarihten bu yana dünyanın her ülkesinde aranan Dafermos için İnterpol tarafından kırmızı bülten çıkartıldı. Dafermos, önceki gün İstanbul Atatürk Havalimanı’nda polisin kontrolü sırasında yakayı ele verdi. 
     Yunanistan’a gitmek üzere pasaport kontrolünden geçen Dafermos’un İnterpol tarafından da arandığı belirlenince gözlem altına alındı. 
     



 YAŞAM 






















</TEXT>
</DOC>
