<DOC>
<DOCNO> 5230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/ekonomi/eko03.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat siyasetçiye yasayla dur’ diyor 
</HEADLINE>
<TEXT>

İki yıldır kredi batırmayan Ziraat Bankası'nın Genel Müdürü Tunaboylu, "Siyasetçiye 'İşte kanun, istiyorsanız değiştirin' deyince sorun bitiyor" dedi 
     ANKARA Milliyet 

     Ziraat Bankası Genel Müdürü Osman Tunaboylu, "Siyasetçiye kanunu siz koydunuz, derseniz sorun kalmaz" derken banka sessiz sedasız yeniden yapılandırmayı da sürdürüyor. Bankanın bu 34 şubesi kapatılacak. 
     Tunaboylu'nun göreve başladığı 1999 yılında Ziraat Bankası toplam 728 trilyon 458 milyar lira ticari kredi kullandırdı. 
     Bu rakam geçtiğimiz kasım sonu itibarıyla 692 trilyon 926 milyar lira oldu. 1.5 yılı aşkın sürede kullandırılan 1.4 katrilyon lira krediden bugüne kadar batan olmadı. 
     Ziraat Bankası'nın batık kredilerinin toplamının 138 trilyon lira olduğunu belirten Tunaboylu, bu rakamın 53 trilyon lirasının ticari kredilerden kaynaklandığını anımsatarak, Milliyet'e şunları söyledi 
     "53 trilyonluk ticari takiplerin tamamı geçmiş yıllardan gelen takipler. Bunun tamamına da karşılık ayırdık. Uymak zorunda olduğumuz bir Bankalar Yasası var. Bu yasada kredilere bir takım sınırlamalar getirilmiş. Sizi arayan siyasetçiye 'işte kanun, şu sınırları koymuş. İstiyorsanız gidin, kanunu değiştirin' derseniz, sorun biter." 
     
Aktifimiz pırıl pırıl      Bankanın karlılığın da ilk kez artmaya başladığını bildiren Tunaboylu, 1999 yılında bankanın net 40 trilyon lira kar ettiğini vurgularken, 2000 yılı karının net 70 trilyon lira olacağını bildirdi. 
     


 EKONOMİ 


















</TEXT>
</DOC>
