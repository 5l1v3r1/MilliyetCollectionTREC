<DOC>
<DOCNO> 5143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/pulur.html </URL>
<DATE> 2001/02/02/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Yine hakkımızı yemişler 
</HEADLINE>
<TEXT>

     YOLSUZLUK, rüşvet, tarih boyunca her ülkede ve tabii bizde de olmuştur, olacaktır da... 
     Fuzuli'nin kaç yüz yıl önce "Selam verdim, rüşvet değildir, deyu almadılar " demesi bir yakınma olsa da, tarihi bir gerçeğin saptanması değil midir 
     Tarih, Kanuni'nin damadı ve sadrazamı Rüstem Paşa'nın öldüğü zaman 815 çiftlik, 476 su değirmeni, 1700 köle, 2900 at, 1106 tane değerine paha biçilmez mücevher ve altın miras bıraktığını yazar. 
     Bu servet nereden gelmiştir 
     Devlet eliyle halkı soyarak 
     Tıpkı bugünkü gibi 
     Osmanlı'da rüşvet, yolsuzluk adeta resmileşmiştir, mevkiler, makamlar alınıp, satılıp olmuştur, Tevfik Fikret, ünlü "Han - ı yağma" yani "yağma sofrası" şiirinde feryat eder 
     "Yiyin efendiler yiyin, bu han - ı iştiha sizin 
     Doyunca, tıksırınca, çatlayıncaya kadar yiyin " 
     
     GELİNİR, Cumhuriyet dönemine... 
     İlk Yüce Divan da, Bahriye Vekili Denizcilik Bakanı Topçu ihsan Eryavuz'u yargılamıştır, dava siyasi tarihimize "Yavuz - Havuz davası" olarak geçmiştir, sanık iki yıl hapse mahkum olmuştur. 
     
     TEK parti döneminin önemli davalarından biri de Tekel Bakanı Suat Hayri Ürgüplü'nün Yüce Divan'da yargılanmasıdır. Tekel'le ilgili yolsuzluklardan yargılanan ve beraat eden Ürgüplü, Bakanlığa 7000 liraya, evet yedi bin liraya bir "lüks otomobil" almıştır, bundan da görevi kötüye kullanmaktan yargılanmıştır. Yüce Divan yargıçlarından Cudi Özel, Ürgüplü'nün beraat kararına karşı çıkar ve şöyle der 
     "Sanki Bakan işletmenin 7000 lirasını harcamasa, lüks otomobile, bir zaman sonra, usulü dairesinde sahip olsaydı, hizmet mi müessir olurdu " 
     Hakim, İsveç başbakanının tramvay ile görevine gittiğini belirterek sorar 
     "Oranın kamu hizmetleri bu yüzden aksamış mıdır " 
     Hayır, tam tersi olmuştur, oysa bizde memurlar sıkıntıdayken, bakanların bunları yapması görevi kötüye kullanmaktır. 
     Cudi Özel, "karşı oyu"nu şöyle bitirir 
     "Çağdaş devletin bütün faaliyetlerinin en önemli vasıtası paradır. Bundan dolayı, bunun üzerine ne kadar itinada bulunulsa yeridir. Bu hususta kanunların açık ve kesin emrini, ... lüks ve gösteriş yolunda ve milyona varan bir miktardaki masraflarla ihlal edenler, en ılımlı bir deyimle, görevlerini kötüye kullanmış olurlar." 
     
     İŞTE o zamanlar, 1948'lerde, Türkiye'de böyle hakimler de varmış, bugün olduğu gibi... 
     Lakin aslına bakarsanız, bunlar hoş laflar, eskiler, buna abesle iştigal, derlerdi... 
     "Benim memurum işini bilir " diyen bir başbakanın, "Verdimse verdim " diyen bir başka başbakanın olduğu memlekette, biz de neyi anlatmaya çalışıyoruz. 
     
     YOLSUZLUKTA dünya dördüncüsü seçilmişiz... 
     Yine hakkımızı yemişler 
     İlk üçe bile almamışlar... 
     Ayıp ki, ayıp 
     Avrupa'ya da almıyorlar, yolsuzluk listesinin başına da... 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
