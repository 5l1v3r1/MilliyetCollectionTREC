<DOC>
<DOCNO> 36531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yasam/yas03a.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sahte avukat trilyon vurdu 
</HEADLINE>
<TEXT>

Avukat kimliğiyle dolandırıcılık yapıp, 15 yıl boyunca arazi sattı 
     ERDEM ÖZTÜRK İstanbul 

     Sahte avukat kimliğiyle 15 yıl dolandırıcılık yapan Yılmaz Timurlenk, Mali Şube polisinin gerçekleştirdiği operasyon sonucu kendisine yardım ettikleri belirlenen iki kişiyle birlikte yakalandı. Kendisini İstanbul Barosu’na kayıtlı olarak tanıtan ve hazırladığı sahte belgelerle başkalarına ait arazileri sattığı belirlenen Timurlenk’in şimdiye kadar bir trilyon lirayı aşkın vurgun yaptığı ileri sürüldü. 
     Yaklaşık 15 yıl önce işsiz gezen Timurlenk 51 , kendisine "Tuncay Akarsu" adına düzenlenmiş sahte avukat kimliği yaptırdı. Hukuk bilgisi olmadığı için duruşmalara girmeyen Timurlenk, sahte avukat kimliğini dolandırıcılık işlerinde kullandı. Anadolu’nun çeşitli illerindeki tapu müdürlüklerinde değeri yüksek arazilerin tapu kayıt bilgilerini ve sahibine ait kimlik bilgilerini kolaylıkla ele geçiren Timurlenk, arazileri, arkadaşları Engin Çelik ve Murat Arslan’ın da yardımıyla arazi sahipleri adına sahte nüfus cüzdanı ve tapu belgesiyle başkalarına kolaylıkla sattığı belirlendi. 
     
Polise de satmaya kalktı      Polis, İstanbul’da da aynı yöntemle arazi sattığı tespit edilen Timurlenk ile alıcı gibi pazarlığa girişti. Dolandırıcılık Masası dedektifleri, Topkapı’da buluştukları Timurlenk’i gözlem altına aldı. Yakalanan kişilerin evlerinde bir çok sahte kimlik, sulh hukuk mahkemelerine ait keçeler, sahte tapular ele geçirildi. 
     



 YAŞAM 

























</TEXT>
</DOC>
