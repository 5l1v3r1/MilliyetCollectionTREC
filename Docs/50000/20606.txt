<DOC>
<DOCNO> 20606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/guncel/gun08.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyaset, polisi engelliyor mu 
</HEADLINE>
<TEXT>

ÇAPRAZ ATEŞ 
     İHSAN YILMAZ 

     Ankara DGM Savcısı Hakan Kızılarslan, Buffalo iddianamesinde, polis ve siyasetçi ilişkisine dikkat çekerek, "Siyasi iradeye bağlı kolluk teşkilatı, suç örgütleriyle mücadele edemez" dedi. Savcı’nın bu çıkışı, siyasi baskının, polisin çetelerle mücadele etmesine engel olup olmayacağı tartışmasına yol açtı. 
     
     Ünal Erkan OHAL eski Valisi 
Baskı yapılmadı      Hiçbir siyasinin bize baskı yaptığını hatırlamıyorum. Valiliğimde de böyle bir şeyle karşılaşmadım. Siyasiler bizim adli görevimizi yönlendirmek için herhangi bir tavır içinde olmadı. Polisin görev ve yetki alanı, yasalarla belirlenmiştir. Zaten böyle tavırda suç işlemiş olur. Geçen zaman içinde değişiklikler olduysa ona bir şey diyemem. Bütün halinde, "polis teşkilatı siyasetçilerin emrinde" gibi bir değerlendirme yapılamaz. 
     
     Meral Akşener İçişleri eski Bakanı 
Polis yıpratılıyor      Polis, siyasilere rağmen yolsuzluğun üzerine gider. Polis, kanun dışı bir talimatı, bir bakan yazılı da vermeye kalkışsa yerine getirmez. Doğru dürüst bir siyasi irade olursa, polis görevini daha iyi yapar. Kanun dışı bir talimatı da hiçbir zaman uygulamaz. Hiçbir belge de ortadan kaybolmaz. Polisler son zamanlarda çok yıpratılıyor. Emniyet güçlerinin her konuda günah keçisi yapılmasına karşıyım. 
     
     Yekta Güngör Özden Anayasa Mah. eski Bşk. 
Kolluk özerk olmalı      Hukukta buna, "malumu ilan" derler. Kolluk güçlerinin, siyasetçilerin etkisinde olduğunu bilmeyen var mı Polisin içinde tarikatçılar olduğunu bilmeyen var mı Ah keşke söyleyebilsem, Anayasa Mahkemesi’ne kimler ne zaman, nasıl etki etmeye çalıştı. Siyasetçiler Türkiye’de nereye el atmadılar, nereye el atmak istemiyorlar Çözüm kolluk güçlerinin Genelkurmay, MİT ve yargı organları gibi özerk olmasında. Biz, "adli kolluk kurulsun" diye tepiniyoruz. 
     
     Yücel Sayman İstanbul Barosu Başkanı 
Siyaset etkili      Kolluk güçleri arasında siyasetin büyük etkisi var. Olaylarda bunu görüyoruz, olmaması da mümkün değil. Adli kollukla, idari kolluk birbirinden ayrılmalı. Yargısal faaliyetler için, İçişleri Bakanlığı’na bağlı güvenlik güçleri değil, bir özerkliği olan, altyapısı tam olarak kurulmuş, bilimsel adli bir kolluk olmalı. Siyasi iktidara bağlı olan polis, sadece adli bir görev yapmıyor, aynı zamanda idari görev de yapıyor. İdari görev yanı ağır basıyor. 
     



 GÜNCEL 

















</TEXT>
</DOC>
