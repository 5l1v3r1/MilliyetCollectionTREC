<DOC>
<DOCNO> 49220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yasam/yas01.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tünel faciasında canavar’ parmağı 
</HEADLINE>
<TEXT>

İsviçre'de 11 kişinin ölümüne yol açan tünel kazasına karışan iki kamyondan birinin sürücüsü, Türk çıktı... 
     GÜVEN ÖZALP Brüksel 

     İsviçre'deki Gothard Tüneli'nde 11 kişinin ölümüne neden olan trafik kazasına karıştığı tahmin edilen kamyonlardan birinin sürücüsünün Türk olduğu anlaşıldı. 
     Belçika'nın Alost kentindeki Gül Trans adlı bir şirkete bağlı olarak çalışan Türk sürücü kazadan yaralı olarak kurtuldu ve halen İsviçre'de tedavi altında tutuluyor. Tünelden alınan ilk görüntülerde, adı ve soyadı henüz açıklanmayan Türk sürücünün kullandığı Belçika plakalı kamyonun sol şeritte ve ters yönde olduğu görülse de, İsviçre polisi kazanın oluşu ve kazaya neden araçlar konusunda şu aşamada detaylı bilgi vermiyor. 
     
     Göçük tehlikesi var 
     Türk sürücü yönetimindeki ağır vasıtanın Milano'dan Brüksel'e gittiği belirtilirken, yükünün elbise ve ayakkabıdan oluştuğu açıklandı. 
     Kaza sırasında tünelde toplam 23 araç bulunuyordu. Ölü sayısını da 11 olarak belirleyen İsviçre makamları bu kişilerden 10'unun boğulma sonucu hayatlarını kaybettiklerini kaydediyor. 
     



 YAŞAM 

















</TEXT>
</DOC>
