<DOC>
<DOCNO> 27366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/son/sontur15.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖSS'de adaylar geometri sorularının zorluğundan yakındılar 
</HEADLINE>
<TEXT>

     Öğrenci Seçme Sınavı'na ÖSS katılan adaylar, sayısal bölümün, özellikle de Geometri sorularının zorluğundan yakındılar. 
     Adaylardan bazıları, ÖSS'ye girdikten sonra, internet sitelerini gezerek stres atmaya çalıştı. Bu arada, fikirlerini de dile getiren adaylar, sayısal alandaki soruların sözel alandaki sorulardan daha zor olduğundan yakındılar. Adaylar, özellikle Geometri sorularının kendilerini zorladığını dile getirdiler. 
     Sözel alandaki soruların daha çok yoruma dayalı olduğunu belirten adaylar, soruların her yıl gittikçe daha da zorlaştığı görüşünü paylaştılar. 
     Üniversite adaylarının, bugün gerçekleştirilen ÖSS ile ilgili internet sitelerinde yer alan görüşlerinden bazıları şöyle 
     ''-Sınav zorlaşmaya başlamış ve yavaş yavaş ÖYS'ye doğru kayacağını haber veriyor, ancak bir farkla, bu sistemde sayısal öğrencileri en çok yüklenilen taraf oluyor. Çünkü sözel kolaylaşmaya başladığından beri sayısal zorlaşıyor. Ben de bir sayısalcı olarak tercih edebileceğim yer çokken, bu gidişle puanım üç beş tanesine yetecek, 
     -Bu yılkı ÖSS'de geçen seneye oranla sorular zorlaşmış. Geometri gerçekten zordu. Sözel ise yoruma dayalıydı. Matematiği yapmak için belli bir temelinizin olması lazım yoksa yapamazsınız, 
     -Sınav, Geometri haricinde kolaydı, 
     -Sözel bölüm çok kolay, sayısal ise zordu.'' 
     ÖSS'de, üniversite adaylarına, 90'ı sözel, 90'ı sayısal olmak üzere toplam 180 soru yöneltilmişti. 







</TEXT>
</DOC>
