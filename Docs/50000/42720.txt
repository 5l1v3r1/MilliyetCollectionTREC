<DOC>
<DOCNO> 42720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/magazin/amag.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Küskün kumrular yeniden bir arada 
</HEADLINE>
<TEXT>

Ayrılıkları hakkında üst üste açıklamalar yapan, birbirleri hakkında edilmedik söz bırakmayan Seren Serengil ile Ozan Kaçmaz barıştı 
     DENİZ ALTUNTAŞ 

     Şarkıcı Seren Serengil, kendisine şiddet uyguladığı için önceki ay boşanma davası açtığı müteahhit eşi Ozan Kaçmaz ile barıştı. Bir yıldır bütün masraflarını kendisinin karşıladığını açıkladığı eşi hakkında ağza alınmadık sözler söyleyen Serengil’in kararından dönmesi şaşkınlıkla karşılandı. 
     Son günlerde Laurre Buisson’un yazdığı Kocamı Niçin Öldürdüm ’ adlı kitabı elinden düşürmeyen Serengil, eşinin telefon açıp özür dilediğini ve sahneye çıkmasına izin vereceğini söylediği için barıştığını belirtti. 
     
Çok konuştum’      Barışmalarını sağlayan arkadaşlarıyla Tarabya Palet 3’e giden Serengil ile Kaçmaz, Metin Şentürk’ün şarkılarıyla eğlendiler. Ayrıldığı dönemde psikolojik tedavi gördüğünü anlatan Serengil, "Ozan’la barışmamıza arkadaşlarımız aracı oldu. Ozan’ın yaptığı haksızlıklar beni çok kırdığı için gereğinden fazla konuştum. Herkesten özür diliyoruz" dedi. 
     
Çocuk da yaparız’      İkisinin de yakışıksız tavırlar sergilediğini dile getiren ünlü şarkıcı şöyle konuştu "Birtakım kırgınlıklarımın kapanması zaman alacak. Haklı da olsam, zaten bunu Ozan biliyor, konuşarak çok haksız duruma düştüm. Hayatıma ve işime devam edeceğim. Ozan’dan izin aldım. Ben de evli bir kadın olarak sorumluluklarımın farkındayım." 
     Barışmalarını "Telepati yoluyla bir yerde buluştuk" diye özetleyen Kaçmaz ise, "Yaşananlar sonrası çok yıprandık. Şimdi tekrar barıştık, bir aradayız. Bir yuvanın yıkılması kötü bir şey. Bundan sonra çocuk da yaparız, her şeyi de" yorumunu yaptı. 
     
BARIŞTIKTAN 5 DAKİKA SONRA      Ozan Kaçmaz, "Artık sahneye çıkabilirsin Seren" deyip özür de dileyince dağılan yuva bir anda toparlandı. Ancak basına yapılan açıklamalar kolay hazmedilir gibi olmadığından ısınma turları’ zorlu geçti... 
     
BARIŞTIKTAN 15 DAKİKA SONRA      Bir gün öncesine kadar Kocamı Niçin Öldürdüm ’ adlı kitabı elinden düşürmeyen Seren Serengil için yeniden birliktelik kolay olmadı. Serengil, eşi Ozan Kaçmaz’la barıştı ama teslim olmadı 
     



 MAGAZİN 












</TEXT>
</DOC>
