<DOC>
<DOCNO> 40004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/son/sonspo05.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe özel maç için Yunanistan'a gidiyor 
</HEADLINE>
<TEXT>

     Birinci Süper Lig'e milli maçlar nedeniyle verilen arayı değerlendirmek isteyen Fenerbahçe, özel maçta yarın Yunanistan'ın Skoda Xanthi takımıyla karşı karşıya gelecek. 
     Fenerbahçe Şükrü Saraçoğlu Stadı'nda saat 19.00'da başlayacak maçı taraftarların ücretsiz olarak izleyebilecekleri bildirildi. 
     Fenerbahçe Teknik Direktörü Mustafa Denizli, yarınki maçta milli ve sakat futbolcularının çokluğu nedeniyle, PAF takımından oyuncularla takviyeli kadroda, maç eksikleri bulunan Oktay, Ali Akdeniz ve Hakan Bayraktar'ı yakından izleyecek. 
     Öte yandan sarı-lacivertli ekip, bu maç öncesinde bu sabah bir çalışma yaptı. 
     Samandıra Tesisleri'nde teknik direktör Mustafa Denizli yönetiminde gerçekleştirilen idmanda sarı-lacivertli futbolcular, ayak tenisinin ardından çift kale maç yaptılar. 
     Antrenmana, milli futbolcuların yanı sıra, ülkesinde tedavi olan Rapaiç ile sakatlıkları bulunan Serhat ve Yusuf katılmazken, hafif sakatlıkları bulunan Mustafa Doğan ile Misko Mirkoviç ise takımdan ayrı çalıştı. 
     Çift kale maçta teknik heyet de yer alırken, Oktay, attığı goller ve sergilediği oyunla göz doldurdu. 
     Bu arada Fenerbahçeli futbolculara dün akşam transfer taksitlerinin ödendiği bildirildi. 






</TEXT>
</DOC>
