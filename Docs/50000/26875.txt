<DOC>
<DOCNO> 26875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sonspo18.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Malatyaspor 14'te 13 yaptı 
</HEADLINE>
<TEXT>

     Süper Birinci Lig'e yükselen Malatyaspor, iç transferde 14 futbolcudan 13'ü ile anlaştı. 
     Malatyaspor Kulübü 2. Başkanı Ahmet Yalınkılıç, Orduzu Pınarbaşı Tesisleri'nde yapılan görüşmelerde ilk aşamada Hüseyin Küçük, Tuncay Selçuk, Ali Kemal Arslan, Murat Kurt, Şeyhmuz Özer, Levent Gündoğdu, Metin Çay, Resul Değe, Hakan Polat ve Hayati Palancı ile anlaşmaya vardıklarını ifade etti. 
     Yalınkılıç, ''İl dışında bulunan Ömer Gündostu ile her konuda anlaşmaya vardık. Gündostu bugün Malatya'ya gelerek imza atacak. Ayrıca yine il dışında olan ve her konuda anlaşma sağladığımız Selçuk Yıldırımkaya ve Fazlı Ulusoy da takım kaptanı Hayati Palancı'ya vekalet verdi. Bu arkadaşların yerine Hayati sözleşmeye imza atacak'' dedi. 
     Malatyaspor'un başarılı defans oyuncusu Ali Kulaksız ile yapılan görüşmede ise anlaşmaya varılamadığını belirten Yalınkılıç, futbolcunun düşünmek için 2 gün süre istediğini, anlaşmaya varılmaması halinde bonservis bedelinin federasyona bildirileceğini kaydetti. 






</TEXT>
</DOC>
