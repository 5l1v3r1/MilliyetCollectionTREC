<DOC>
<DOCNO> 41844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/ekonomi/aeko.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
BİR ZAMANLAR AMERİKA 
</HEADLINE>
<TEXT>

Dünya Ticaret Merkezi ile birlikte dünya finans piyasalarının kalbi yok oldu 
     ABD’nin ticaret başkenti New York’un Manhattan semtinin göklerini süsleyen Dünya Ticaret Merkezi, sadece Amerikan şirketlerin değil, diğer ülkelerden uluslararası şirketlerinin de iş merkeziydi. 
     Teröristlerin saldırılarıyla yerle bir olan iki gökdelen binasından oluşan Dünya Ticaret Merkezi, ABD’nin dünyaca ünlü yatırım danışmanlığı ve borsacılık şirketlerinden Morgan Stanley, Merrill Lynch, Lehman Brothers’ın yanı sıra, yabancı sermayeli bankalar ve şirketlerin temsilciliklerine ev sahipliği ediyordu. 
     
     Ünlü kiracılar 
     Ticaret Merkezi’nde New York Emtia Borsası COMEX ve birçoğu uluslararası ticaretle ilgili çok sayıda şirket, mal ve hammadde borsaları, önde gelen yatırım şirketleri, bankalar, hukuk firmaları ve bir de otel vardı. 
     Terörist saldırılar sonucu çöken merkez, Çin sermayeli Sinochem American Holdings, Japon sermayeli Nikko Securities, Alman sermayeli CommerzBank AG, İsrail sermayeli ZimAmerican Israeli Shipping şirketi, İngiliz sermayeli Cantor Fitzgerald, Japonya’nın bölgesel bankalarından Sanin Godo Bank Shimane bölgesi ve Shizuoka Bank ile Nomura Asset Management ABD şirketi, Cantor Fitzgerald International’ın yan firması eSpeed International, yatırım şirketi Fuji Securities, İngiliz emtia ticaret şirketi ED F Man Holdings’in de yuvasıydı. 
     
     430 iş merkezi yerle bir oldu 
     EKONOMİ SERVİSİ 

     Önceki günkü terörist saldırılarda yerle bir olan Dünya Ticaret Merkezi binalarının sahibi Silverstein Properties Inc. şirketiydi aynı şirket binaların yönetimini de yürütüyordu. Binların yapımına 1969 yılında başlandı. Kuzeydeki kule 1972 yılında, güney kule 1973’te tamamlandı. Her iki kule de 110’ar kattan oluşuyor. Bu kuleler Chicago’daki Sears kulesi tamamlanıncaya kadar geçen 12 aylık süre için dünyanın en yüksek binalarıydı. Yaklaşık 45 bin kişinin çalıştığı 430 iş merkezini kapsayan bu binaların mimarı ise Minoru Yamasaki Emery Roth Sons . Binadaki kira ücretleri ise elektrik ücretleri de içinde olmak üzere metre kare başına yıllık 23 - 55 dolar arasında değişiyordu. 
     
     Fuji Bank 
     Binanın 79 - 82 katları arasında yer alan bankanın 500 çalışanı vardı. 
     
     Morgan Stanley 
     Dünya Ticaret Merkezi’nde en çok kirayı veren dünyanın en büyük aracı kurumlarından Morgan Stanley’in operasyon merkezi burada bulunuyordu. 43 - 46, 56, 59 - 74 katları arasında yer alan kurum, toplam 21 katta hizmet veriyordu ve kurumda 3 bin 500 kişi çalışıyordu. 
     
     Dow Jones Company 
     Basın yayın sektöründe faaliyet gösteren şirket, 57 ve 58. katlarda yer alıyordu ve 390 çalışanı vardı. 
     
     Garban - Intercapital 
     Finans alanında hizmet veren kurum, binanın 55. katında yer alıyordu ve 700 çalışanı vardı. 
     
     ABN Amro 
     Bankanın brokerlık hizmeti veren departmanı 35. katta bulunuyordu ve depertmanın 100 çalışanı vardı. 
     
     Xerox Document Company 
     Büro makineleri üreticisi Xerox, iki kuleye dokümantasyon hizmeti veriyordu. Giriş katlarında yer alıyordu ve 27 çalışanı vardı. 
     
     Commerzbank Capital Markets 
     Yatırım alanında hizmet veren firmanın, 32. kattaki ofisinde 300 kişi çalışıyordu. 
     
     Sun Microsystems 
     Bilgisayar sektöründe faaliyet gösteren Sun Microsystem 25 ve 26. katlarda bulunmaktaydı. 
     
     Lehman Brothers 
     Yatırım danışmanı şirket 38 - 40. katlar arasında yer alıyordu. Kaç çalışanı olduğu bilinmiyor. 
     
     Bank of America 
     Kulede yer alan bankanın 200 çalışanı bulunuyordu. 
     
Morgan Stanley’in aylık kirası 1 milyon dolardı Şirket Kira Bedeli Binadaki hacmi 1- Morgan Stanley 1.19 milyon 12.5 2- Port Authority 858 bin 9.0 3- AON Risk Services 464 bin 4.9 4- Empire Blue Cross 450 bin 4.7 5- Marsh McLennan 361 bin 3.8 6- Bank of America 331 bin 3.5 7- Deutsche Bank 310 bin 3.5 8- Guy Carpenter 265 bin 2.8 9- Oppenheimer Funds 261 bin 2.7 10-Credit Suisse 243 bin 2.6      
     
     Uluslararası bankalar çalışanlarını arıyor 
     NEW YORK Reuters 

     Dünyanın önde gelen yatırım bankaları ve aracı kurumları, Dünya Ticaret Merkezi’ne saldırının ardından hala New York’ta çalışan personellerini aradıklarını söyledi. Morgan Stanley kulelerdeki 3 bin 500 çalışanının akibetinden endiyeli olduğunu bildirirken, Cantor Fitzgerald de ticaret merkezindeki bin çalışanının güvenli bir şekilde tahliye olup olmadığını teyit edemedi. 
     İş kompleksinin beş nolu binasında ofisleri bulunan Credit Suisse First Boston tesislerinin tahliye edildiğini söyledi. Schroder Salomon Smith Barney, bütün personelinin kuleleri boşalttığını açıkladı. 
     



 EKONOMİ 

















</TEXT>
</DOC>
