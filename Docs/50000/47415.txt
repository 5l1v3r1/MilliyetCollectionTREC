<DOC>
<DOCNO> 47415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/dunya/dun03.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Cevap gelir mi bilinmez 
</HEADLINE>
<TEXT>

     Amerikan CNN televizyon kanalı, yanıtlarını video kasetle göndermesi için Usame bin Ladin'e altı soru sordu. CNN, Bin Ladin'in örgütü El Kaide ile temasta olduğunu belirten ve kimliği açıklanmayan bir kişinin soruları, Afganistan'dan canlı yayın yapabilen tek yayın kuruluşu olan Arap El Cezire aracılığıyla Bin Ladin'e ulaştıracağını duyurdu. Bu kişinin Bin Ladin'in yanıtlarını kaydettikten sonra video bantı El Cezire'ye vereceği belirtildi. CNN'in bin Ladin'e yönelttiği sorular şöyle 
     
     1 Sözcünüz 11 Eylül saldırılarını memnuniyetle karşıladığını söyledi ve yeni eylemler düzenleme tehdidinde bulundu. Siz ve yandaşlarınız masum insanların öldürülmesini nasıl onaylayabiliyorsunuz 
     2 Sizin ve örgütünüz El Kaide'nin 11 Eylül saldırılarındaki rolü nedir Sizin ve örgütünüzün ABD'deki şarbonlu saldırılarda rolü nedir 
     3 11 Eylül'de uçakları kaçıranlar veya suç ortakları El Kaide'den bir mali yardım aldılar mı ya da Afganistan'daki El Kaide üslerinde eğitim gördüler mi 
     4 Başka hükümet ve örgütlerin bu işle bağlantıları var mı 
     5 Siz veya yandaşlarınız kitle imha, nükleer, kimyasal ve biyolojik silahlara sahip misiniz, sahipseniz bunları kullanma niyetinde misiniz 
     6 Aralarında dini liderler ve Yaser Arafat'ın da bulunduğu Müslüman ve Arap liderlerin büyük bölümü, İslam'ın, sizin savunduğunuz terörist saldırıları onaylamadığını bildirdiler. Sizi, yandaşlarınızı ve ilan ettiğiniz cihatı kınadılar. Bu eleştirilere ne yanıt vereceksiniz 
     



 DÜNYA 














</TEXT>
</DOC>
