<DOC>
<DOCNO> 36614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sonspo20.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği 4 - Diyarbakırspor 4 
</HEADLINE>
<TEXT>

     Birinci Süper Futbol Ligi'nde, Gençlerbirliği ile Diyarbakırspor 4-4 berabere kaldı. 
     Maçın ilk yarısında Gençlerbirliği, ortaya koyduğu futbolla lige henüz hazır olmadığı görüntüsü çizdi. Orta sahada iyi organize olamayan ve savunmada da büyük hatalar yapan sarı-lacivertliler, gol bölgelerinde de hiçbir varlık gösteremediler. 
     Diyarbakırspor ise orta alanda daha etkili oldu ve rakibinden kaptığı toplarla, karşı kalede oldukça büyük tehlikeler yarattı. Özellikle sağ tarafı çok iyi kullanan Murat Duman'ın ortaları, Gençlerbirliği kalesinde tehlikeler yarattı. 
     2. dakikada, Mehmet Ali'nin düşürülmesi ile kazanılan faul atışını Thomas kullandı. Barajdan seken topu Tarık uygun durumda kaleye gönderemedi. 
     6. dakikada Alper'in soldan ortasında Tarık, meşin yuvarlağı yine ağlara yollayamadı. 
     8. dakikada Gençlerbirliği'nin golü geldi. Alper, Thomas'tan aldığı topla defansı geçip kaleciyi çalımladıktan sonra topu boş kaleye gönderdi 1-0. 
     11. dakikada, Diyarbakırspor Kona ile beraberliği yakaladı. Bu dakikada, Murat Duman'ın sağdan ortasında topla buluşan Kona, meşin yuvarlağı ağlara gönderdi 1-1. 
     28. dakikada, Gençlerbirliği'nden Tolga'nın kafayla kaleciye gönderdiği geri pası iyi takip eden Kona, topa yetişerek Patrick'in yanından ikinci golü kaydetti 1-2. 
     34. dakikada Fazlı, takımının üçüncü golünü attı. Fazlı, Tolga'nın hatasında yararlanarak aldığı topla ceza alanı içine girdi. Golcü futbolcu, Patrick'in sağından topu filelere göndererek skoru 3-1'e taşıdı. 
     Karşılaşmanın ilk yarısı, konuk ekibin 3-1'lik üstünlüğü ile sona erdi. 
     Karşılaşmanın ikinci yarısının ilk bölümlerinde Diyarbakırspor daha etkili olmasına karşın, Gençlerbirliği ikinci golü bulduktan sonra daha çok pozisyon bulmaya başladı. Rakibi karşısında 3-3'lük eşitliği yakalayan kırmızı-siyahlılar, son dakikalarda tekrar yenik duruma düşmesine karşın, maçtan beraberlikle ayrılmasını bildiler. 
     49. dakikada Tarık, taşıdığı topu Youla'ya verdi. Youla sağdan kale sahasına çalımlarla girdi ve topa vurdu. Meşin yuvarlağı defans uzaklaştırdı. 
     56. dakikada, takımın başarılı isimlerinden M'boya'nın yerine Lawal xxx girdi. Diyarbakırspor'da da Ergin çıktı, yerine Sinan xx oyuna dahil oldu. 
     62. dakikada Celalettin, Fazlı'dan topu aldı, ceza alanı içine ortasına yaptı. Kona ile Fazlı anlaşamayınca, Diyarbakırspor bir golden oldu. 
     66. dakikada Gençlerbirliği'nin golü geldi. Mehmet Ali'nin sağdan ortasında, Murat Duman ters bir vuruşla topu kendi ağlarına gönderdi 2-3. Bu dakikada Diyarbakırspor'da Birol, yerini Armağan'a xx bıraktı. 
     68. dakikada, Tarık'ın vuruşunda top direkten döndü. Diyarbakırspor savunması topu uzaklaştırdı. 
     75. dakikada, Gençlerbirliği'nin beraberlik golü geldi. Lawal topu çalımlarla sağdan ceza alanına taşıdı. Kaleci ile karşı karşıya pozisyondaki vuruşunda durum 3-3 oldu. 
     78. dakikada Gençlerbirliği'nde, Alper'in yerine İdris xx oyuna girdi. 
     79. dakikada konuk ekipte Celalettin, yerini Ömer'e x bıraktı. 
     86. dakikada Diyarbakırspor'da kaleci Cenk sarı kart gördü. 
     88. dakikada, Diyarbakırspor'da Armağan sarı kart gördü. 
     89. dakikada konuk ekip tekrar öne geçti. Fazlı, Gençlerbirliği savunmasının ofsayt gerekçesiyle duraklanmasından yararlanarak ceza alanına girdi. Kaleci ile karşı karşıya kaldığı pozisyonda, topu Patrick'in yanından ağlara gönderdi 3-4. 
     Bu golden bir dakika sonra ev sahibi ekip, İdris ile golü bularak skorda eşitliği sağladı 4-4. Bu dakikada, Diyarbakırspor'da Murat Alaçayır sarı kart gördü. Karşılaşma da 4-4'lük beraberlikle sona erdi. 
     







</TEXT>
</DOC>
