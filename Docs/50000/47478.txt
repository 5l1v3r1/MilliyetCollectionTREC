<DOC>
<DOCNO> 47478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/yazar/akyol.html </URL>
<DATE> 2001/10/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Üç formül 
</HEADLINE>
<TEXT>

     TBMM Başkanı Ömer İzgi de hukukçudur. Son "referandum" problemini aşmak için Cumhurbaşkanı Sezer'e bir öneride bulundu 
     - Milletvekillerinin özlük haklarıyla ilgili 86. maddeyi referanduma götürüyorsunuz. Bu tasarrufunuzu geri alarak maddeyi tekrar görüşülmek üzere Meclis'e gönderirseniz sorun çözülür. O durumda Meclis bir işlem yapmaz, 86. madde eskisi gibi kalır... 
     Çünkü Cuumhurbaşkanı'nın onayladığı değişiklikler Resmi Gazete'de yayımlanınca, artık bir paketin bir bölümünü onaylayıp bir veya birkaç maddeyi veto etmek mümkün oluyor. 
     Ben de bunun biraz 'geniş yorum'la mümkün olduğu görüşündeyim. 
     Fakat Sayın Cumhurbaşkanı bunu kabul etmiyor kısmi veto yetkisinin ilerideki yasa ve Anayasa değişiklikleri için geçerli olduğunu düşünüyor. 
     Bu formül de işlemeyince, şimdi referandum krizinin nasıl aşılacağı konusunda 
     zihin yoruluyor. 
     
     PARTİLER Arası Uyum Komisyonu, referandum krizini aşmak için üç alternatif hazırladı 
     86. maddeyi tekrar değiştirmek Üç formülden en basiti bu... Vekillerin özlük haklarıyla ilgili bu madde eski hale veya Sayın Sezer'in uygun bulacağı bir hale getirilir, referandum konusuz kalmış olur. Bence de doğrusu ve pratik olanı budur. 
     Referandum yolunu daraltmak Cumhurbaşkanı'nın Anayasa değişikliklerini referanduma götürme yetkisini düzenleyen 175. maddeyi daraltarak referandumu belirli konu ve sayı şartlarına bağlamak... Çok dolambaçlı bir yoldur bu. 
     Büyük paketin içine koymak Anayasa'nın Cumhurbaşkanı'nın yetkileriyle, YÖK'le, yargıyla ilgili 14 tane maddesini değiştirecek olan büyük paketin içine, vekil maaşlarıyla ilgili 86. maddeyi de koymak, öyle değiştirmek... 
     Bence en yanlışı, bu olur. Çünkü kamuoyunda Cumhurbaşkanı'na Meclis'in misilleme yapmasıymış gibi çirkin bir görüntüye de sebep olabilir. Ayrıca bunlar partilerin kolayca uzlaşabileceği konular değildir. 
     
     DÜN liderler kendi aralarındaki görüşmede bir karar almışlar 
     - Bu konu Çankaya ile hükümet arasında değil, Çankaya ile Meclis arasında bir sorundur. Muhatap da Meclis Başkanı'dır. 
     Hukuken öyle... Siyaseten ise, Çankaya ile hükümet arasındaki birtakım gerilimlerden sonra şimdi Çankaya - Meclis gerilimi yaşanmaktadır. Sistemdeki işleyiş zorluklarını yansıtan bu tablo hızla giderilmelidir. 
     Meclis Başkanı İzgi, dün Konya'daydı. Bugün Partiler Arası Uzlaşma Komisyonu, önce liderlerle görüşerek, nasıl bir formülde büyük uzlaşma sağlamanın mümkün olacağına bakacak, sonra da Meclis Başkanı'nın başkanlığında formüllerden birine karar verilecek. 
     Sanıyorum 86. madde yeniden değiştirilecek. DYP buna karşı çıkıp ülkeyi referanduma götürmek istiyor görüntüsü veriyor ama 86. maddeyi değiştirmek için verdiği önerge Meclis'te duruyor 
     Referandum çok yanlış olur, büyük siyasi krize yol açar. Vekil maaşlarıyla ilgili yanlışın referandumsuz çözüleceğine inanıyorum. 
     
     







Üç formül 


Köprü senedi 


Eğrisi, doğrusu... 


11 Eylül gözleri açtı mı Özellikle Avrupa'da 


Başbakan asla yuhalatılamaz .. 


Akşamın ufkunda 


İmama kızıp oruç bozmak 


Pakistan'ın zor tercihi 


Azıcık şarbon iyi gelir 


İstanbul Yaklaşımı’nın detayları 


Bir katilin donundaki para 


Kore'ye asker gönderildiği günler 


Sezer'e restorasyon görevi 


Gökkafes'e adımımı atmayacağım 


Devlet yerine "hizmetler"i küçülüyor 


Biz kandık çocuklar kurtulsun’ 


</TEXT>
</DOC>
