<DOC>
<DOCNO> 45392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/yasam/yas04.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitler homoseksüel çıktı 
</HEADLINE>
<TEXT>

Sevgilileri anlattı, anı ve fotoğraflar belgeledi Nazi lideri Adolf Hitler homoseksüeldi... Almanya, bu gerçeği ortaya koyan kitabı tartışıyor 
     ZEKİ DOMAÇ Frankfurt 

     Frankfurt’ta 10 Ekim’de başlayacak kitap fuarında tanıtımı yapılacak bir kitap, dünya tarihine en kanlı dönemi yaşatan Nazi lideri Adolf Hitler’in yıllar yılı sır olarak kalmış bir özelliğini ortaya çıkardı. Bremenli tarihçi - yazar Lothar Machtan’ın kaleme aldığı "Hitler’in Gizemi - Bir Diktatörün İki Yüzü" adlı kitapta, homoseksüellere savaş açan Führer’in de homoseksüel olduğu belgelerle kanıtlandı. 
     
Erkek arkadaşları’ anlattı      Fuardan sonra 12 ülkede yayımlanacak kitapta, Hitler’in gençlik yıllarındaki sevgililerinin ifadelerine de yer verilirken, I. Dünya Savaşı’nda cephede postacı olan Hitler’in homoseksüel olduğu için astsubaylığa terfi edemediği kaydedildi. 
     Fransa cephesinde postacı görevi verilen Hitler’in, Ernst Schmidt adlı bir askerle seviştiğininin ve 5 yıl birlikte yaşadığının kanıtlandığını yazan Machtan, Nazi liderinin bu özelliğini bilenleri teker teker öldürttüğünü, bunların en tipik örneğinin de eski Gestapo şeflerinden Ernst Röhm olduğunu ifade etti. Kitapta, "Röhm, Hitler’in yaşamını en ince ayrıntılarına kadar bilenlerdendi. Onun homoseksüelliğini sürekli bir şantaj aracı olarak kullanıyor ve kariyer yapmak istiyordu. Bu yüzden Hitler Röhm’ü öldürttü" ifadeleri yer aldı. 
     
Göstermelik sevgiler...      1900’lerin başında Avrupa’da homoseksüelliğin sadece bir suç değil, toplumsal bir ayıp olduğuna da değinen Bremenli yazar, Hitler’in, Viyana’da homoseksüellerin daha rahat hareket edebildiği sanat çevrelerine girebilmek için akademi sınavlarına başvurduğunu, ancak bunu da kazanamadığını yazdı. 
     Machtan, Hitler’in, homoseksüellerin takip ve öldürülmesine izin veren yasayı da, kendi homoseksüelliğini kapatmak için imzaladığını belirtirken, "Hitler hiçbir zaman homoseksüellik hakkında yorum yapmadı" dedi. Kitapta, Hitler’in sadece erkekleri sevdiği, evlilik ve yaşamındaki kadınlarınsa göstermelik olduğu vurgulandı. 
     



 YAŞAM 















</TEXT>
</DOC>
