<DOC>
<DOCNO> 15427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/son/sontur10.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Cola ve sigara çalan çocukların 16 yıl hapsi isteniyor 
</HEADLINE>
<TEXT>

     Diyarbakır Cumhuriyet Başsavcılığı, Coca Cola ve sigara çaldıkları gerekçesiyle ikisi tutuklu 4 çocuk hakkında iki ayrı iddianame hazırladı. İddianamelerde, 15 yaşında olan 4 çocuk hakkında, 2'şer kez 3 ile 8'er yıl arasında değişen hapis cezası isteniyor. 
     Diyarbakır Cumhuriyet Başsavcılığı'nca hazırlanan iddianamelerde, Bağlar Beldesi'ndeki bir işyeri önünde bulunan Coca Cola dolabının kilidini kırarak Coca Cola çaldıkları ve başka bir işyerinden de sigara çaldıkları gerekçesiyle tutuklu bulunan A.B 15 , Y.A 15 , ve tutuksuz olan N.İ 15 ile C.A'nın 15 , hırsızlığı birlikte kararlaştırdıkları belirtiliyor. 
     İşyeri önündeki Coca Cola dolabının asma kilidini ellerindeki demirlerle kırarak, içinde bulunan 20 adet kutu Coca Cola'yı çaldıkları yapılan incelemelerden anlaşıldığı belirtilen iddianamede sanıkların, yine aynı yerde, daha önce bir kavga sırasında camı kırılan işyerine de girerek, sigara çaldıkları kaydediliyor. 
     Sanıkların savcılık ifadesinde, üzerlerine atılı suçu işlediklerini kabul ettiklerini ve olay yerlerinde yapılan incelemelerden de bunun anlaşıldığı ifade edilen iddianamede, sanıkların TCK'nın 64 1. maddesi, TCK'nın 493 1 son, 522, 40, 2253 Sayılı Yasa'nın 12 2. maddeleri gereğince ayrı ayrı 2'şer kez 3 ile 8'er yıl arasında hapis cezasıyla cezalandırılmaları isteniyor. 
     Duruşma önümüzdeki günlerde Diyarbakır Asliye Ceza Mahkemesi'nde gizli olarak yapılacak. 
     




</TEXT>
</DOC>
