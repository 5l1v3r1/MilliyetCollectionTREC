<DOC>
<DOCNO> 13715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/30/siyaset/siy04.html </URL>
<DATE> 2001/03/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Devletin parasıyla vergi rekortmeni oldu 
</HEADLINE>
<TEXT>
Batık üç bankanın alacakları 7 yıldır tahsil edilemiyor... 
1994’te içleri boşaltılan Marmarabank, İmpexbank ve TYT Bank’ın 600 milyon dolarlık alacağından sadece 60 milyon doları alınabildi 
     HARUN GÜREK Ankara 

     El konularak, Tasarruf Mevduatı Sigorta Fonu TMSF bünyesine alınan 11 bankanın 12 katrilyonluk alacağının hızla tahsil edilmesi için gereken yasal düzenleme geri gönderilirken, 1994 yılında kapatılan üç bankanın 600 milyon dolarlık alacağı tam 7 yıldır tahsil edilemiyor. 
     Devletin alacağını tahsil edemediği bu bankalardan Marmarabank’ın sahibi Atilla Uras, devletin parasıyla vergi rekortmeni oldu. 
     Hükümet, 1994’te yaşanan kriz sırasında Marmarabank, İmpexbank ve TYT Bank’ın mevduat toplama yetkilerini kaldırarak kapattı. Sahipleri tarafından içleri boşaltıldığı için batan bu bankalardan TYT Bank’ın, sadece tek bir işlemde, kendi patronu olan Lapis Holding’e aktardığı kredinin miktarı 44 milyon 650 bin dolar. 
     
Devlet ödedi      Yurtdışındaki bankalara depo yapıp, kendi şirketlerine yasal sınırların üzerinde kredi açarak içi boşaltılan üç bankadaki mevduat TMSF tarafından ödendi. Mevduattaki devlet garantisi nedeniyle sadece Marmarabank’ın mudilerine TMSF’nin ödediği para 200 milyon dolar oldu. 
     TMSF, ödemeleri yaptıktan sonra, bankaların batmasına neden olan sahiplerinden alacağını tahsil etmek için harekete geçti. Ancak aradan 7 yıllık süre geçmesine karşın bugüne kadar tahsil edilebilen para sadece 60 milyon dolarda kaldı. 
     


 SİYASET 
















</TEXT>
</DOC>
