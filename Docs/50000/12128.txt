<DOC>
<DOCNO> 12128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sontur11.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
DİSK, ekonomik programa destek vermiyor 
</HEADLINE>
<TEXT>

     Türkiye Devrimci İşçi Sendikaları Konfederasyonu DİSK Genel Başkanı Süleyman Çelebi, Devlet Bakanı Kemal Derviş'in açıkladığı ekonomik programa ilişkin, ''Bugün açıklanan reçeteyi gördükten sonra, katkı vermemiz söz konusu değildir'' dedi. 
     Özgürlük ve Dayanışma Partisi ÖDP Genel Başkanı Ufuk Uras, ekonomide yaşanan son krizle ilgili görüşmek üzere DİSK Genel Başkanı Çelebi'yi, konfederasyon genel merkezinde ziyaret etti. 
     Çelebi, ziyarette yaptığı konuşmada, ''Türkiye'nin önemli bir süreçle karşı karşıya olduğunu ve artık eylem noktasına gelindiğini'' söyledi. ''Kağıt üzerinde söylediklerimizi hayata geçirmenin zamanı gelmiştir'' diyen Çelebi, programın, ulusal olmadığının ortaya çıktığını savundu. 
     IMF ve Dünya Bankası'nın programlarının daha önce de denendiğini vebaşarısız olduğunu kaydeden Çelebi, Emek Platformu'nun aldığı kararları yerine getirme konusunda, DİSK olarak her türlü desteği vereceklerini bildirdi. 
     
     



</TEXT>
</DOC>
