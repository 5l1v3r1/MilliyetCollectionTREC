<DOC>
<DOCNO> 46927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/yasam/ayas.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sigara, iktidarsız yapıyor 
</HEADLINE>
<TEXT>

Diyabet, kalp-damar hastalıkları, stres, sigara hatta bisiklet selesi bile iktidarsızlığa neden oluyor. Ancak tedaviyle alt edilebiliyor işte yolu, yöntemi... 
     Mutsuz erkeğin gizli dünyası - 1 
Ayşegül Aydoğan 

     Halk dilinde iktidarsızlık tıpta erektil disfonksiyon’ ED olarak tanımlanan sertleşme sorununu, Türkiye’deki erkeklerin yüzde 69’u yaşıyor. Kısacası tüm veriler, sertleşme sorununun 6.5 milyon erkeği, yani 10 erkekten birini etkilediğini ortaya koyuyor. Çoğu kez utangaçlık ya da gizlilik içinde kapalı kapılar ardında konuşulan sertleşme sorunu, yıllardır erkeğin saklı dünyası olarak kaldı. Ancak tedavi yöntemlerindeki ilerlemelerle birlikte sertleşme sorunu, erkeğin dünyasında hayatın sonu’ ya da k bus’ olmaktan çıktı. Bu dizide A’dan Z’ye sertleşme sorunu hakkında bilgi sahibi olup, tedavi ve ilaçlardaki en son yenilikleri bulacaksınız. 
     
     Hastalığı haber verir 
     İstanbul Tıp Fakültesi Üroloji Anabilim Dalı Öğretim Üyesi ve Türk Androloji Derneği Genel Sekreteri Prof. Dr. Ateş Kadıoğlu, ED’nin ne olduğunu, neden kaynaklandığını açıkladı ve merak edilen tüm soruları yanıtladı... 
     
İktidarsızlık nedir 
     Cinsel ilişki için yeterli ereksiyonu sağlayamama veya sürdürememe durumudur. Erkek cinsel işlev bozukluklarından en önemlisi budur. 
     
Nedenleri nelerdir 
     Başlıca nedenleri diyabet, kalp-damar hastalıkları, bazı ameliyatlar, sigara, psikolojik ve sinirsel gerilimler... 
     
Kalp-damar hastalıklarının iktidarsızlık yaratma riski nedir 
     İktidarsızlığın en sık nedenlerinden biri damarları etkileyen hastalıklardır. Penisi kanlandıran damarlardaki tıkanıklık ED’ye sebep olur. Yüksek tansiyon, kalp krizi ve çeşitli damar hastalıkları kan akımında değişiklikler oluşturarak sertleşme sorunu yaratır. Bu hastalıkların tedavisinde kullanılan ilaçların yan etkileri de iktidarsızlığı artırabilir. 
     
İktidarsızlık hastalık habercisi mi 
     Evet. Hayatı tehdit edebilen çok şiddetli damar hastalıklarının habercisi olabilir. Damar hastalığı olanlarda ED yüzde 80 olarak bildirilmiştir. Tedavi edilmeyen yüksek tansiyon hastalarında yüzde 10 sertleşme sorunu ihtimali vardır. Sigara, diyabet, kolesterol yüksekliği gibi damarsal risk faktörleri arttıkça sertleşme sorununun görülme ihtimali de artar. 
     
     Tehlikeli ameliyatlar 
Şeker hastalarında iktidarsızlığa neden daha sık rastlanır 
     Bu kadar sık görülmesinin temelinde sinir harabiyeti, damar ve hormonal sorunların olması yatıyor. Yaş ne olursa olsun şeker hastası erkeklerde hastalığın ilk 10 yılında ED gelişir. Diyabetli erkekler 3 kat daha fazla ED riskine sahiptir. 
     
Hangi ameliyatlar iktidarsızlığa yol açıyor 
     Sinir sistemini etkileyen operasyonlar ve travmalarla, penisin kan akımını engelleyen bazı damar ameliyatları... Kafa ve omuriliğin yaralanması veya ameliyatları, sinir sistemini etkileyerek ED nedeni olabilir. Şah damarına yönelik çeşitli by-pass operasyonları sonrası penis kanlanmasının azalması nedeniyle ED görülebilir. Bağırsak kanserleri için yapılan ameliyatlar sonrasında yüzde 59 oranında ED sorunu bildirilmiştir. Prostat hastalığı için yapılan bazı ameliyatlar, ayrıca leğen kemiğindeki yaralanmalar, ışın tedavisi, lenf bezlerinin çıkarılmasından sonra da ED gelişebilmekte. 
     
     Bunlar gelip, geçer 
Geçici ED ve nedenleri nelerdir 
     Kolesterol yüksekliği, sigara, uyuşturucu madde kullanımı, bazı psikolojik nedenler, ilaç kullanımına, hormon eksikliğine ve uzun süreli gaga burunlu seleye oturan bisikletçilerde görülen iktidarsızlık sorunları geçicidir. 
     
Sigaranın riski nedir 
     Sigara içen ve kalp hastalığı olanlarda tam ED gelişme ihtimali yüzde 56 iken sigara içmeyenlerde bu oran yüzde 21’dir. Sigara içimi kendi başına risk faktörü olduğu gibi özellikle kalp damar hastalığı bulunan grupta iki kat tehlikeli. 
     
Hangi ilaçlar iktidarsızlık yapar 
     Ülser ve gastrit tedavisinde kullanılan, asit salgısını azaltan ilaçlar, hormonlar östrojen , kemoterapide kullanılan bazı ilaçlar ve tansiyon düşürücüler. Bu ilaçlar kesildiğinde eğer başka önemli bir neden yoksa sertleşme normale döner. 
     
Bisiklet selesinin etkisi nedir 
     Gaga burunlu dediğimiz sele tipini kullanan bisikletçilerde hafif sertleşme sorunu görülme oranı 2 kat fazla. Bu seleleri kullanan kişilerde penise kan taşıyan ana damar pudental’da sürekli basınç meydana geliyor. 
     
Sertleşme için antrenman şart      Sağlıklı erkeklerde her gece uykudayken 5 ila 7 arasında değişen ve 15 ile 20 dakika süren sertlik oluşur. Bu cinsel ilişki için bir antrenmandır. Gece boyunca sertleşmeyen penis dokusunda gerileme olur. Uzmanlar, gece sertleşmeleri azalan yani antrenman yapmayan penise şu şekilde antrenman yaptırıyorlar 
     
     1 - Gece yatmadan önce alınan Viagra’yla sertlik süresi ve şiddet arttırılıyor. 
     2 - Penise haftada belirli günlerde ilaç zerkedilerek sertleşmesi sağlanıyor. Doğal cinsel ilişki sayısından daha sık olarak . 
     3 - Alışılmış cinsel hayatın hem sıklık, hem teknik olarak dışına çıkılarak erkeğin daha fazla uyarılması ve daha iyi sertlik elde edilmeye çalışılmalıdır. 
     
Viagra sayesinde hayata döndüm’      İktidarsızlıktan kurtulan bir hasta anlatıyor "62 yaşındayım ve 12 yıldır yüksek tansiyonum var. 4 yıl önce cinsel ilişki sırasında teklemeye başladım. Ürolog hormon ilacı verdi. Bu ilaçtan yararlanamadım. Sonra Viagra denedim, bende mucizeler yarattı. Önceleri Viagra’yı karaborsadan temin ederken, daha sonra ülkemizde de piyasaya çıkması beni rahatlattı. İktidarsızlık başladığı zaman hayatım mahvoldu diye düşünürken, bu ilaç sayesinde yeniden hayata döndüm ve evliliğim kurtuldu. Tansiyon yüksekliği nedeniyle oluşan iktidarsızlığın, tedavisi olduğunu yaşayarak öğrendim. Bir üroloğa başvurulmasını öneririm. 
     
     YARIN 

</TEXT>
</DOC>
