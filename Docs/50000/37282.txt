<DOC>
<DOCNO> 37282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sonspo12.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye 1 Norveç 1 
</HEADLINE>
<TEXT>

     NORVEÇ önünde diriydik. Hazırlık maçı da olsa Şenol Güneş'in uyarıları dikkate alınmış futbolcular, disiplinden ödün vermemişlerdi... 
     Ama üst üste 13. özel maçtan da galibiyet çıkaramadık ve "şeytanın bacağını kıramadık..." 9 yenilginin yanına 1 - 1'lik skorla dördüncü beraberliği ekledik... Tek tesellimiz ise son yedi maçta atamadığımız golü Norveç'te bulmak oldu... Aslında kötü oynamadık... Ama forvette Hakan Şükür'ün yine yalnız bırakılması, orta sahanın defansif plan nedeniyle hücuma çıkamaması, gol yollarımızı tıkadı... Oysa golü yedikten sonra biraz hareketlenen ve forveti destekleyen ekibimiz, beraberliği bulmakta gecikmedi... 
     Bir paragraf da Rüştü'ye açmak lazım... Yine klasını konuşturdu... Gollük atakları çeldi, üstüne bir de penaltı kurtardı... 
     Adı üzerinde özel bir maçtı... Sanırım herkes gereken özel dersleri çıkardı... 
     
     DAKİKALAR 
149   Dakika 8 İlk tehlikeli atağımız, Okan sağdan indi, solunda Yıldıray'ı gördü. Yıldıray topu solunda bekleyen Ogün'e aktardı. Tecrübeli futbolcu ceza yayı üzerinden sert vurdu, top yandan az farkla auta gitti. 
149   Dakika 22 Gol ayağımıza kadar geldi. Savunmanın geri pasından kazanılan serbest atışı Ümit Özat kullandı, top kalabalık barajdan geri döndü. 
149   Dakika 26 Norveç gole çok yaklaştı. Sağdan kazanılan serbest atışı Riise cezaalanına doldurdu. Savunmamızın arasından iyi yükselen Rudi kafayı vurdu, top üst direkten sekerek az farkla auta gitti. 
149   Dakika 29 Yıldıray sağdan aldığı topla nefis hareketlerle indi, savunmayı geçti, sıfırdan ön direğe kesti. Hakan Şükür hamlede geç kalınca savunma uzaklaştırdı, ciddi bir tehlikeyi gole çeviremedik. 
149   Dakika 37 Bravo Rüştü... Soldan Solskjaer çizgiye kadar indi, arka direğe kesti, Sorensen gelişine sert vurdu, Rüştü uçarak topu köşeden kornere çıktı. 
149   Dakika 43 Rüştü'n varsa, korkma... Abdullah, Sorensen'i ceza alanı içinde indirdi, karar penaltı. Atışı Carew kullandı, Rüştü yine vize vermedi. 
149   Dakika 45 Hasan Şaş soldan indi, Berg tarafından indirildi, ancak orta hakem penaltı olmasına karşın pozisyonu devam ettirdi ve büyük tepki aldı. 
149   Dakika 75 Metin Aktaş ceza alanı içinde Strand'ı düşürünce hakem penaltıyı gösterdi. Atışı Solskjaer kullandı ve gole çevirdi 1 - 0 
149   Dakika 78 Nihat sağdan kafayla topu Hakan Şükür'e kazandırdı. Suskun golcü şık bir vuruşla topu üstten ağlara gönderdi. 
149   Dakika 79 Kalemizde büyük tehlike atlattık. Flo altı pas içinden topu boş kale yerine üstten auta gönderdi. 
     







</TEXT>
</DOC>
