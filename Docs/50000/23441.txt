<DOC>
<DOCNO> 23441 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/ekonomi/eko01.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortam yeni siyasi arayışlar newline için uygun’ 
</HEADLINE>
<TEXT>

Devlet Bakanı Derviş’in siyasete girip girmemesinin kendi kararı’ olacağını belirten Muharrem Kayhan, "Ancak, Türkiye’de yeni siyasi arayışlar için olgun bir ortam var" diyor 
     AÇIK KOYU SOHBETLER EYLEM TÜRK 

     Türk Sanayicileri ve İşadamları Derneği’nin TÜSİAD birinci Demokrasi Raporu, Muharrem Kayhan döneminde açıklandı. Tabi başta, MGK’nın konumu ile ilgili görüşleri olmak üzere, üyelerden gelen birçok eleştiriyi göğüslemek de Kayhan’a düştü. 
     İkinci rapor açıklandığında Kayhan bu kez yine Yüksek İstişare Konseyi YİK Başkanı olarak TÜSİAD’ın tepelerinde. Ancak, TÜSİAD’ın tarihinde demokrasiye yapılmış bu en büyük vurgunun bir ekibin işi olmadığını özellikle belirtiyor. 
     Kayhan, demokrasi olmadan ekonomik gelişme olmayacağını belirtiyor. Bu nedenle de son raporda Seçim ve Partiler Kanunu ile ilgili maddelerin çok önemli olduğunu söylüyor. Siyasetinin tepeden tırnağa yenilenmesi gerektiğini ifade eden Kayhan, ekonomik programdaki kamu kaynaklarının siyasi rant yaratacak şekilde kullanılmasını önlemeye yönelik’ unsurları çok önemsiyor. Yanlızca siysetin yapılış tarzı değil, vitrinin de yenilenmesi gerektiği görüşünde. Siyasette yeni girişimler için ortam oldukça uygun’ diyor. 
     
İkinci demokrasi raporu da açıklandı. Bu vurgunun nedeni nedir 
     Demokratikleşmenin gündemden çıkmaması lazım. Ekonomik alanda Maastrich kriterleri, demokratik alanda Kopenhag kriterleri var. İkisi birbirinden bağmısız yürüyemez. Ekonomi ile siyaset birbirinden ayrılsın diyoruz. İlk bakışta paradoks olarak görünebilir ama siyasetin ekonomiye katkısı kalksın, siyaset de kendini demokratikleştirsin. 
     Dünyadaki realitedir bu. Demokratik gelişim ekonomik gelişimi destekler. Demokratikleşme perspektifleri 1990’ların başında ortaya çıktı. Takip eden iki yıl bunu destekleyen çalışmalar yapıldı. 2000’de bunlardan hangilerini yapıldının muhasebesi yapıldı. Geçen hafta, ulusal program, bizim de tenkit ettiğimiz siyasi kriterler ve somut tavır alınmamasıyla bağlantılı bir kere daha ele alındı. 
     
İlk raporla şimdiki arasında fark var mı 
     Büyük fark yok. İlki duruma işaret ediyor ama çözümler önermiyordu. Yeni rapor TÜSİAD’ın belirgin teklifleri olacağına işaret ediyor. Bugünkü daha realist bir yaklaşımdır. MGK’nın anayasal olup olmadığı tartışmaları Türkiye’ye zaman kaybettirir. 
     Rapor, bu kurum başında arzulanan işlevini yerine getirsin, danışma kurulu olsun diyor. Şimdi bu konuların kamuoyuna mal edilmesi için çalışacağız. Bireysel hak ve özgürlükler konusunda bir takım sorunlar var. Siyasal sistem konusunda var. TÜSİAD bunu söylediğinde öncüydü. Siz bunun arkasında duruyor musunuz’ diye tenkitler de gördü. Ama sonradan toplumda çok kişi aynı şeyleri defalarca söyledi 
     
Yönetim Kurul ve YİK başkanlığınız döneminde demokratikleşme konusunun gündeme gelmesi bir tesadüf mü 
     Bunlar ben ya da diğer başkanların söylediği şeyler değil. Yönetimin konularıdır. Aslında aynı şeylerden konuşuyoruz. Ama o günkü konjontür bunun başka şekilde söylenmesini gerektiriyordu. Yoksa Türkiye’nin sorunları devam ediyor. Bu sokaktaki vatandaşın da gündemi olmalı Siyaset kendisini seçenlerin bu kadar ağırlıklı talebini görmezden gelirse vatandaşın iltifatına mazhar olamayacağını görür. 
     
Bu on koşulda hangisi daha öncelikli 
     Seçim sistemi ve Siyasi Partiler Yasası’yla ilgili konular çok öncelikli görünüyor. 
     
Adı yolsuzluğa karışan üyeler için herhangi bir karar verildi mi 
     Tüzüğümüzde üyeliğin askıya alınması prosedürü getirildi. Divan tamamen bağımsız bir kuruluş. Bu konuları inceleyip çalışıyorlar. Ne bana ne de yönetime bir şey rapor etme mükellefiyetleri yok. Bu hiçbir zaman TÜSİAD bu konularda ayak sürüyor demek değil. Bu konularda ciddi olarak çalışılıyor. 
     
     Türkiye iyi yönetilmediği için krizlere giriyoruz’ 
Kemal Derviş’in siyasette geleceğini düşünüyor musunuz 
     Derviş’in bir parti kimliği olmasa bile bir bakan kimliği var. Kendi kararıdır. Ancak Türkiye’de yeni siyasi arayışların gelişmesi, yeşermesi için çok olgun bir ortam var. Bunu hem siyaset kurumu açısından hem de Türkiye açısından çok faydalı görüyorum. Son senelere bakarsanız Türkiye’nin ekonomik konularda iyi yönetildiğini söyleme mümkün değil. Yoksa böyle krizlere gebe olmazdık. Siyasi olarak önümüzde çok ciddi sorunlar vardı. 
     
     Hiç kimse işler birden bire açılacak diye beklemesin’ 
Programın reel ekonomiyi destekler nitelikte olmadığı söyleniyor... 
     Piyasada aniden bir talep artışı beklemek hayalperestlik olur ve doğru da değil. Türkiye ekonomisi, turizm nedeniyle yaz aylarını biraz daha hareketli geçiriyor. Ancak bu kaynağın aktarılacağı belli yerler var. Bu aniden piyasaya mali sektörün kredi açacağı ve ticareti destekleyici yönde olmayacağı muhakak. Hiç kimsenin işler birden açılacak diye bir beklentisi olmasın. Krizden çıkışın yavaş yavaş emarelerinin görülmesi için biraz daha erken. Mayıs ayı enflasyonu yüksek çıkacak. Ondan sonra kur artışlarının oluşturduğu maliyetlere tam aksettikten sonraki taleple bağlantılı olarak gerçekten talep artışı oluyor mu Maliyetler dolayısıyla fiyatlara bir akis oluyor mu Bütün bunları görmek birkaç ay sürecek. Ondan sonraki enflasyon istatistikleri giderek daha önem kazanıyor. Haziran, temmuz ve ağustos ayı bu programın biraz başarısının toplumda ne kadar benimsendiğinin göstergeleri olacak. Şu anda erken. Üretimdeki son endeksler, kapasite kullanım oranının düştüğünü gösteriyor. Bununla birlikte ihracatta bir artış var. Ama her sektörün ihracat kabiliyeti yok. Bütün sanayiyi etkileyen belli girdiler var ki Türkiye’nin burada dezavantajları var. Bu konuda da realist olunması gerektiğini düşünüyorum. Devalüasyon oldu diye ihracat yüzde 20 artmayacak. Türkiye dış pazarlarını geliştirmeye ihtiyacı var. 
     



 EKONOMİ 



















</TEXT>
</DOC>
