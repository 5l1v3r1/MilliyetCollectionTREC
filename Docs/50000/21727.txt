<DOC>
<DOCNO> 21727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/pulur.html </URL>
<DATE> 2001/05/17/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Savcılar 
</HEADLINE>
<TEXT>

     BİZİM politikacı "adalet"i çok sever... 
     Hele "adalet" ondan yanaysa, hele onun tekerleğine çomak sokmuyorsa, bu aşkın üzerine aşk yoktur. 
     
     ZATEN çoğumuz öyle değil miyizdir demokrasiyi çok severiz, bizim parti kazanırsa, trafik kurallarına hayranızdır, biz ters yoldan gidebilirsek, biz çevremizi çok severiz, pencereden aşağıya kül tablasını, ya da çöpü boca ederken yakalanıp "çüşşş " diye cezalandırılmazsak... 
     
     POLİTİKACININ "adalet" aşkı 1961 Anayasası ile hayli yasaklandı hakimlere, savcılara bir ölçüde teminat gelmişti. Oysa o güne kadar politikacı, bir hakimi, hele savcıyı parmağının ucuyla görevden alıp, istediği yere sürdürürdü, meşhur bir 39. madde vardı "görülen lüzum" dendi mi, yeterdi... 
     
     "BEYAZ enerji" iddianamesini hazırlayıp, saçı bitmedik yetimin, işçinin, memurun, esnafın, vergisini ödeyen sanayicinin hakkını çalıp çırpanları, yargıya gönderen DGM savcısı Talat Şalk'ın isyanının gördünüz 
     "Beni imha etmek istiyorlar " diyordu. 
     "Birtakım çevreler, bana hayasızca saldırıyor " diyordu. 
     "Onlar kılıçları çekti, ben de çektim, savaşacağım" diyordu ve Mesut Yılmaz'ı "siyasi ahlaksızlıkla" suçluyordu. 
     
     SAVCININ söylediklerini televizyonda dinlerken, aklınıza Yargıtay onursal üyesi, Çetin Aşçıoğlu'nun, yine bir başka yüksek yargıç, Kemal Gür'den duyup yazdıkları geldi. 
     
     YIL 1952, Demokratik Parti, iki yıldan beri iktidardadır, Bilecik'te ara seçim vardır, CHP Genel sekreteri Kasım Gülek adaydır, Demokratlar o'nun seçim çalışmalarından rahatsız olurlar, Adalet Bakanı, Bilecik Savcısı Fahrettin Oğuz'a telefon eder, Kasım Gülek'in, hemen tutuklanıp, Ankara'ya gönderilmesini ister. 
     Savcı, bu görüşte olmadığını, bu isteği yerine getiremeyeceğini söyleyince, Adalet Bakanı hırslanır 
     "Sen ne biçim savcısın " 
     Savcı, ne biçim savcı olduğunu gösterir 
     "Benim görevim bitmiştir" der, telefonu Bakan'ın yüzüne kapatır. 
     Sonra, odada oturan yargıç adayı geleceğin Yargıtay Onursal üyesi Kemal Gür'e döner 
     "Evladım, benim gibi yapmaya hazırsan devam et Yoksa adaleti rencide edersin " 
     
     ÇETİN Aşçıoğlu bu olayı kitabında şöyle değerlendirir 
     "Bir küçük il'in hiçbir güvencesi olmayan bu dev kişiliği, 1980'de tüm güvencelere sahip yüksek yargıçların elem verici davranışları karşısında, daha da kutsallaşıp yüceliyordu." x 
     
     ELLİ yıllık bir maceradır bu macera... 
     1950'lerin savcısı, Bakan'ın yüzüne telefon kapıyor, 2000 yılının savcısı "Beni imha etmek istiyorlar " diye isyan ediyor. 
     Dedik ya, bizim politikacı "adalet"i çok sever. 
     -------- 
     x Doğru ve Güvenli Yargılanma 
     Hakkımız var. 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
