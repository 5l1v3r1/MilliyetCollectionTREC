<DOC>
<DOCNO> 31654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yazar/pulur.html </URL>
<DATE> 2001/07/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Haydi kazlar vergi başına 
</HEADLINE>
<TEXT>

     SABAH sabah, bir yakınımızdan telefon 
     "Yeni vergilere hazırlan " 
     Kerata neredeyse "Müjde" diyecek 
     "Ne vergisi bu " 
     "Yine beş bankaya elkoymuşlar, bunların zararını kim ödeyecek " 
     
     DOĞRU, elbette biz ödeyeceğiz 
     Çocuğuna milyarlık sünnet düğünleri yapanlar, çuvalla dolar saçanlar, ya da şarkıcı Serdar Ortaç gibileri ödeyecek değil ya 
     Biz ödeyeceğiz, işçisiyle, memuruyla, sanayicisiyle, küçük esnafıyla, emeklisiyle biz ödeyeceğiz. 
     
     DİYECEKSİNİZ, şarkıcı Serdar Ortaç nereden çıktı 
     Anlatalım, o bir örnek... 
     Şarkıcı Serdar Ortaç, "Hafta Sonu" dergisinde yayımlanan bir söyleşisinde 1500 dolara gömlek aldığını söylemiş. 
     Şükrü Kızılot da dayanamamış sormuş 
     "Mecbur musun, 1500 dolara gömlek alıp giymeye " 
     Arkasından da eklemiş 
     "İstersen bir değil, birkaç tane 1500 dolarlık gömlek al Ne vergi ödedin onu söyle " 
     
     SERDAR Ortaç cevap vermiş 
     "Gömlek 1500 dolar değil, 300 milyon liraydı 
     1999 - 2000 sezonunda 200 milyar, bir önceki sezonda 90 milyar, hiç çalışmadığım 2001 senesinde bile 70 milyar lira vergi verdim " 
     
     TAMAM mı, bırak artık çocuğun yakasını değil mi 
     Hayır, Şükrü Kızılot bu, hiç bırakır mı 
     Çağımız internet çağı, nimetlerinden istifade etmek gerek, o da öyle yapmış... 
     İnternetten İstanbul Defterdarlığı'nın www.ist - def.gov.tr"sitesine girmiş... 
     1999 yılının vergi rekortmenleri ve ilk 100 sahne sanatçısı arasında Serdar Ortaç yok... 
     2000 yılının ilk yüz vergi mükellefi arasında Serdar Ortaç yine yok 
     2001 yılında da benzer durum söz konusu... 
     
     ŞÜKRÜ Kızılot bunun üzerine ne yapmış 
     Serdar Ortaç'a şöyle demiş 
     "Madem gömleğin 300 milyon lira olduğunu ispatlamak için faturasını göstermeye hazırsın. O halde Serdar Ortaç adına düzenlenmiş son üç yılın vergi tahakkuk fişlerini, ödeme makbuzlarını da gönder de yayımlayalım." 
     
     Şükrü Kızılot'a sorduk 
     "Gönderdi mi, geldi mi 
     "Mümkün değil, Maliye'nin kayıtlarında olmayanı nasıl göndersin " 
     
     NETİCE, Hatice .. 
     Kümesteki kazlar, yine yolunacak, yine vergileri ödeyecek, bankaları kurtaracak, zam kazıklarını yiyecek, "Allah devlete, millete zeval vermesin" diye dua edecekler. 
     
     GEÇENLERDE bir tarih kitabında rastladık... 
     1630 yılında, İstanbul halkının bir kısmı zevk u safaya dalmış, yoksulluklar ve Anadolu inim inim inlermiş... Kadızade, padişaha gönderdiği uzun şiirine şöyle başlamış 
     "Hab - ı gafletten uyan, ey al - i Osman bilmiş ol, 
     Aç gözün, elden gider, taht - ı Süleyman bilmiş ol " 
     
     Bizim de kafamız amma karışık, bu yazıyla, bu şiirin ne ilgisi var değil mi 
     
     







Milliyetçi iktisat 


Çalış ve çal .. 


Bostancı pazarına dair 


Unumu elemedim eleğimi asmadım 


Kriz, Bodrum'u nasıl etkiledi 


Parmak izleri 


Hayatı söndürüş operasyonu 


Pahalı dersler 


Arjantin ve Türkiye 


Derdi Türkiye olanlar için 


Haydi kazlar vergi başına 


Baykal’ın Güneydoğu atağı 


Yorumsuz tablo 


Cumartesi günü çalışılır 


Konsolidasyon olmaz, olamaz 


Son banka operasyonunun adı IMF 


</TEXT>
</DOC>
