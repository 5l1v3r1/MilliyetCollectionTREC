<DOC>
<DOCNO> 37674 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/ekonomi/aeko.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT’e iki şirketi sordu 
</HEADLINE>
<TEXT>

Bakan Derviş, yatırım teşvik bekleyen Kombassan ve İhlas Holding hakkında görüş sorduğu MİT’ten Milli Görüş ve tarikat bağlantılılar’ yanıtını aldı 
     ANKARA Milliyet 

     Devlet Bakanı Kemal Derviş, yatırımları için Hazine teşvik bekleyen Kombassan Holding’e ait Petlas’ın ve İhlas Holding’in sicillerini Milli İstihbarat Teşkilatı’na MİT sordu. 
     MİT’ten Derviş’e gönderilen bilgi notunda Petlas’ın büyük ortağı Kombassan’ın Milli Görüş yanlısı kişiler, İhlas Holding’in ise Nakşibendilerin Işık koluna bağlı kesimin kontrolünde olduğu bildirildi. 
     
Ne yapılmalı ’ diye sordu      Hazine, iki şirketin teşvik başvurusu üzerine Başbakanlığa ne yapılması gerektiğini sordu, Sermaye Piyasası Kurulu’na da başvurarak, şirketlerle ilgili incelemeler hakkında bilgi istedi. 
     Başbakanlık’tan gönderilen cevap yazısında şirketlerin statüsünün "ülke menfaatlerini" ilgilendiren konularla ilişkili olduğu belirtildi. 
     Başbakanlık yazısında özellikle Petlas’a değinildi ve "stratejik önem" taşıdığı belirtildi. Başbakanlık Müsteşarlığı, MHP Kırşehir Milletvekili Devlet Bakanı Ramazan Mirzaoğlu’nun Kırşehir’de kurulu Petlas’ın sorunları konusundaki yazısının bir kopyasını da gönderdi, ancak teşvik belgesinin düzenlenip düzenlenmeyeceği konusunda herhangi bir görüş bildirilmedi. Petlas, Türkiye’nin uçak lastiği üretebilen tek şirketi. Üç yıl önce özelleştirilen Petlas, İran’lı bir şirkete satılmış ancak işletilememiş ve Kombassan Holding tarafından satın alınmıştı. Başbakanlık’ın İhlas Holding’le ilgili yanıtında ise teşvik istemlerinin Bakanlar Kurulu Kararnameleri ve Hazine tebliğleri doğrultusunda sonuçlandırılmasının uygun olacağı’ bildirildi. Hazine’den daha ayrıntılı bilgi edinilebilmesi için sivil ve askeri istihbarat birimlerinden yararlanılması istendi. 
     
Bilgi notu’ gönderildi      Bunun üzerine, Derviş MİT’e gönderdiği "gizli" damgalı mektubunda, "yeşil sermaye" olarak adlandırılan kuruluşlara istedikleri teşviğin verilmesi konusunda açıklık bulunmadığını bildirdi. Derviş, Petlas ile İhlas’a teşvik belgesi düzenlenip düzenlenemeyeceğine esas olmak üzere’ görüş sordu. 
     MİT’in Derviş’e yolladığı bilgi notunda Petlas’ın büyük ortağı Kombassan’ın Milli Görüşçülere bağlı kesimlerce, İhlas Holding’in de Nakşibendilerin Işık Kolu’na bağlı kesimler tarafından yönetildiği cevabı verildi. 
     
Önce Başbakanlığa sordu, istihbarata sor’ yanıtını aldı      Bakan Derviş, MİT’ten önce Başbakanlığa başvurarak, "irticai sermaye adı altında tanımlanan firmalar hakkında çıkan bazı haberler nedeniyle teşvik uygulamalarında spekülasyonlar oluştuğunu belirtti. Derviş, bu nedenle Hazine Müsteşar-lığı’na yapılan bu kapsama girebilecek firma müracaatlarıyla ilgili esas olarak milli menfaatlerin ve önceliklerin tanımlanması çerçevesinde ne tür bir uygulama yapılması gerektiğini sordu. 
     
Bilgi ve belge isteyin’      Derviş, ayrıca bu konuda bir toplantı yapılmasını önerdi. Bunun üzerine 6 Temmuz’da Başbakanlık, Adalet Bakanlığı, Milli Güvenlik Kurulu Genel Sekreterliği, Emniyet Genel Müdürlüğü ve Hazine Müsteşarlığı yetkililerinin katılımıyla bir toplantı yapıldı. Toplantı sonrasında Başbakanlık Müsteşarlığı’nın yazılı açıklama yapılarak, "söz konusu" firmaların yatırım ve teşvik belgesi düzenlenmesi konusundaki taleplerinin, güvenlik ve istihbarat kuruluşlarından "bilgi ve belge" alınmasından sonra Hazine Müsteşarlığı’nca değerlendiril-mesinin uygun olacağı belirtildi. 
     



 EKONOMİ 























</TEXT>
</DOC>
