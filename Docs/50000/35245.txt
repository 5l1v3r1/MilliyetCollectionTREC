<DOC>
<DOCNO> 35245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yazar/pulur.html </URL>
<DATE> 2001/08/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
O, iyi insandı... 
</HEADLINE>
<TEXT>

     BİR "iyi insan"ı daha uğurladık... 
     Osman Bölükbaşı "Sinem, Karacaahmet Mezarlığı'na döndü" diyormuş, bizim anı defterimiz de, mezarlık kütüğüne dönüyor. 
     Dr. Kaya Çilingiroğlu'nu tanımayanlar, onun ölümünün gazete ve televizyonlarda haber olarak bu kadar geniş yer almasını, futbolla yakın ilgisine, ya da gelini Hülya Avşar'a bağlamak gibi, bir yanlışlığa düşüyorlar. 
     Ayıp ediyorlar 
     Çünkü Kaya Çilingiroğlu'nu tanımıyorlar. 
     
     "KAYA, bizim kapıcının karısı hasta " 
     "Gönder bana, gelsin " 
     "Hocam, balıkçının oğlunun, ameliyat olması gerekiyormuş " 
     "Gönder, gelsin " 
     "Bizim sokaktaki çöpçüye araba çarpmış, hastaneden çıkarmışlar, sakat kalacağım diye korkuyor " 
     "Gönder, bana gelsin " 
     "Kaya, hani bir emekli işçi vardı, sana göndermiştim..." 
     "Hatırladım, hatırladım, ameliyat ettik, taburcu oldu, bir ay sonra gel dedim, gelmedi " 
     "Gelmez, çünkü sen, ona, şu, şu ilaçları al, öyle gel demişsin, adamın ilaç alacak parası yok " 
     "Tüüü, eşşeoğlu, geldi de, biz ona ilaç mı bulamadık Gönder onu bana " 
     
     BUNLAR, Kaya Çilingiroğlu ile yaptığımız yüzlerce telefon görüşmesinin, ya da yüz yüze konuşmanın küçük bir özetidir. 
     
     KAYA Çilingiroğlu, yalnız fakir fukaranın değil, dostlarının da gerçek dostuydu, insan adamdı. 
     İlhan Banguoğlu hasta, hastahanede yatıyor, bizden ricası var 
     "Beni Kaya Çilingiroğlu görsün " 
     İlhan'ın annesini, Kaya Çilingiroğlu ameliyat ettiği için, ona büyük güveni var. Hastahane, özel bir hastahane, Kaya'nın oraya girmesi doğru olmayabilir... Yine de telefon ettik, İlhan'ın ricasını anlattık, "Yarın giderim " dedi, "Öbür gün Almanya'ya gidiyorum " 
     Ve gitti, İlhan'a moral verdi. 
     
     ALMANYA'ya niçin gitmişti biliyor musunuz 
     Biz de sonra öğrendik, yakalandığı menhus hastalığı tedavi ettirmek için... 
     Böyle bir gününde, bir hastanın, bir dostunun ricasını kırmamıştı. 
     Kaya Çilingiroğlu insandı, hem iyi insandı. 
     
     BİR fıkra yazmıştık... 
     Karadenizli İstanbul'a gelmiş, basurdan şikayetçi, hemşehrisi doktor, ameliyata gerek yok, elektrikle yakarız, demiş. 
     Karadenizliyi yüzükoyun yatırmışlar, elektrikli alet çalışırken, o kıkır kıkır gülüyormuş, doktor kızmış 
     "Niye gülüyorsun " 
     "Kırk yıldır bizim köye girmeyen elektrik, benim kıçıma girdi de ona gülüyorum " 
     Kaya Çilingiroğlu sabah sabah telefon etti 
     "Ulan, o doktor ben miyim " 
     
     Kaya Çilingiroğlu kavgacıydı, hırslıydı, Fenerbahçe'yi de pek sevmezdi ama, o, iyi insandı, o, iyi dosttu... 
     Allah rahmet eylesin. 
     
     







'Taşra' gelecek 


Zorlu ikilem... 


Maceranın adı Tayyip Alternatifi Yılmaz mı 


Meslek liseleri çöküyor 


ANAP kongresi ve Özal 


İtalya’dan çürük ağaçları aldılar 


O, iyi insandı... 


Solda dayanışma zamanı 


ANAP'a da ISO 9002 ne yakışır ya 


Animatörler Momo'ya karşı 


ABD’nin söylediğini değil yaptığını yapacaksınız 


</TEXT>
</DOC>
