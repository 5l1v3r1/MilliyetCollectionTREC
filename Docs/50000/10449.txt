<DOC>
<DOCNO> 10449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/spor/spo01.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
II. Daum devri 
</HEADLINE>
<TEXT>

Beşiktaş ile Alman hoca arasındaki pazarlık dün gece sonuçlandı. Daum sabah Siyah - Beyazlı kulüp için 1.5 yıllık imza attı, öğleden sonra da futbolcularla tanıştı 
     KARTAL YİĞİT 

     6 yıl sonra döndü 
     BEŞİKTAŞ, son lig şampiyonluğunu kazandığı 1994 - 95 sezonunda takımın başında olan Christoph Daum’la tekrar anlaştı. Siyah - Beyazlı yöneticilerle Daum arasında günlerdir süren gizli pazarlık dün gece sonuçlandı. Scala’nın sözleşmesini fesh eden yönetim, sabah Başkan Serdar Bilgili’nin evinde Daum’la mukavele imzaladı. Ayrıca Ziya Doğan, Mustafa Gülen, Stefano Mareno ve Erdinç Erol’un da işine son verildi. 
     
     Servet alacak 
     DAUM’la 1.5 yıllık mukavele yapan yönetim, karşılığında 1.5 milyon dolar yaklaşık 1 trilyon 350 milyar lira verecek. Boğaz manzaralı bir villada oturacak olan Alman hocaya lüks bir otomobil tahsis edilecek. Kupalarda ekstra prim de alacak olan Daum’un yardımcılıklarına da Rıza Çalımbay - Bülent Albayrak ikilisi getirildi. Çalımbay ve Albayrak’la da öğleden sonra sözleşme imzalandı. 
     
     Fulya’da işbaşı yaptı 
     YARDIMCILARIYLA ilk toplantısını yapan Daum, ardından Fulya’da futbolcularla tanıştı ve antrenmana çıktı. Bu sabah Alman Hastanesi’nde lisansı için sağlık kontrolünden geçirilecek olan Daum, takımla birlikte Gaziantep’e gidecek. Daum, oyuncularına, "Sahada en iyi savaşı verelim. Çıkaracağım kadro için beni suçlamayın. Sizi iyi tanımıyorum. Scala’nın sağlığının düzelmesini istiyorum" dedi. Daum, yardımcısı Bülent Albayrak’ın tercüman olarak çalışmayacağını da açıkladı. 
     
Perde Arkası      Senin için başkan’ 
     HABERİ herkes duymuştu. Beşiktaş, Scala’yı gönderecek, yerine Daum’u getirecekti. 
     Ama kimse doğrulamıyordu. Yönetici, "Bizim hocamız var" diyor, Daum da bir anlaşma yapılmadığını belirtiyordu. Daum, Galatasaray - Milan maçı için geldiğini de vurguluyor, RTL TV’sine yorum yapacağını ısrarla tekrarlıyordu. 
     Doğruydu. Televizyona yorum yapacaktı. Ama diğer yandan menajeri aracılığı ile Beşiktaş’la pazarlığı da sürdürüyordu. 
     
     Kumkapı’da kutlama 
     ÖNCEKİ gece... Daum, Kumkapı’daydı. Sevgilisi, RTL görevlileri ve dostları yanındaydı. Yine Beşiktaş’la anlaşmadığını söylüyor, soruları "Hayır, yok" diye Türkçe yanıtlıyordu. Bir kaç dakika sonra menajeri Rozzici geldi. Birlikte dışarı çıktılar. Rozzici, Serdar Bilgili ile tam olarak anlaştıklarının haberini veriyordu. Daum içeri geldiğinde gülüyordu. Sazlar çaldı, kadehler kalktı. Daum Beşiktaş’a dönüşünü kutluyordu. 
     
     07.00’de imza atıldı 
     VE dün sabah... Saat 07.00. Daum ve menajeri Serdar Bilgili’nin evine geliyordu. Bir süre konuştular, ardından da sözleşme resmen imzalandı. "Senin için geldim başkan" diyordu Daum ve devam ediyordu "Sen başkanlıkta kaldığın sürece buradayım. Beşiktaş’ın başarılı olması için tüm gücümü ortaya koyacağım. Buraya para için gelmedim. Beşiktaş’ı ve Türkiye’yi hep sevmiştim. Kaldığım yerden devam edeceğim. Beşiktaş istediğim konumda değil. Buna karşın kalan tüm maçları kazanacağız, bundan da eminim." 
     
     Fulya’da "ipli" günler 
     HEMEN kolları sıvadı Daum... Fulya’da işbaşı yaptı. İdmana gelen muhabirler, kendileri için iple çevrili bir yer görünce anladılar Daum’un göreve başladığını... Alman hocanın bu huyuydu. Önceki döneminde de gazetecilerin yeri iple ayrılmıştı. Daum, yaklaşık iki bin taraftarın büyük tezahüratıyla sahaya inerken, Fulya şampiyonluk şarkılarıyla inledi. 
     
DAUM'un karnesi      TÜRKİYE LİGİ 
     1993 - 94 Yarım sezon 4.’lük 
     9 galibiyet 
     2 beraberlik 
     4 yenilgi 
     
     1994 - 95 Şampiyon 
     24 galibiyet 
     7 beraberlik 
     3 yenilgi 
     
     1995 - 96 3.’lük 
     22 galibiyet 
     3 beraberlik 
     9 yenilgi 
     
     LİG TOPLAMI 
     55 galibiyet 
     12 beraberlik 
     16 yenilgi 
     
     FEDERASYON KUPASI 
     1993 - 94 Şampiyonluk 
     4 galibiyet 
     2 beraberlik 
     
     1994 - 95 Penaltılarla elendi 
     6.Tur Bursa - BJK 1 - 1 4 - 5 
     
     1995 - 96 Çeyrek finalde elendi 
     1 galibiyet 
     1 beraberlik 
     1 yenilgi 
     
     KUPA TOPLAMI 
     5 galibiyet 
     3 beraberlik 
     2 yenilgi 
     
     AVRUPA KUPALARI 
     1993 - 94 UEFA KUPASI 
     2. turda elendi 
     
     1.Tur 
     Kosice - Beşiktaş 2 - 1 
     Beşiktaş - Kosice 2 - 0 
     
     2.Tur 
     Ajax - Beşiktaş 2 - 1 
     Beşiktaş - Ajax 0 - 4 
     1994 - 95 UEFA KUPASI 
     2.Tur’da elendi 
     
     1.Tur 
     Beşiktaş - HJK Helsinki 2 - 0 
     HJK Helsinki - Beşiktaş 1 - 1 
     
     2. Tur 
     Beşiktaş - Auxerre 2 - 2 
     Auxerre - Beşiktaş 2 - 0 
     1995 - 96 Şampiyonlar Ligi 
     Ön eleme elendi 
     
     Ön Eleme 
     Rosenborg - Beşiktaş 3 - 0 
     Beşiktaş - Rosenborg 3 - 1 
     
     TOPLAM 
     3 galibiyet 
     1 beraberlik 
     6 yenilgi 
     
     GENEL TOPLAM 
     63 galibiyet 
     16 beraberlik 
     24 yenilgi 
     
Scala’ya tazminat yokUEFA garanti verdi, yönetim İtalyan hocanın sözleşmesini fesh etti. Bilgili, Scala’ya kararı telefonla bildirdi, ardından da faks geçti. 
     BİLAL MEŞE 

     BEŞİKTAŞ yönetimi Teknik Direktör Scala’ya tazminat vermemek için önce UEFA’ya gitti. İtalyan hocanın sağlık sorunları bildirildi, değişiklik yapılacağı belirtildi. UEFA da garanti verince yönetim Scala’nın sözleşmesini tek taraflı fesh etti. Scala’ya tazminat ödenmeyecek. 
     
     Yönetimden jest 
     SCALA’ya haberi Başkan Bilgili telefonla bildirdi. Bilgili, ancak jest yaparak İtalyan hocanın sezon sonuna kadar olan maaşlarını ödeyeceklerini söyledi. Scala’ya daha sonra da faksla sözleşmenin fesh edildiği iletildi. Scala, İstanbul’a yarın gelecek. 
     
Ben hasta değilim’      BEŞİKTAŞ ile yolları ayrılan teknik direktör Nevio Scala, hasta olduğu yolundaki iddiaları yalanladı, "Bu doğru değil. Çok iyiyim" dedi. İtalyan hoca, "Başkan Bilgili ile görüşüp, ne olup bittiğini öğreneceğim. Yarın bugün İstanbul’a dönüyorum" açıklamasını yaptı. 
     SCALA, Daum’un gelişinden de haberdar olmadığını ileri sürdü. Tecrübeli teknik adam, "Yöneticiler beni aramadılar. Bu nedenle Daum’un gelişi hakkında hiçbir şey bilmiyorum. Başarılı bir antrenör, ama onun hakkında konuşmak istemiyorum" ifadelerini kullandı. 
     


 SPOR 






















</TEXT>
</DOC>
