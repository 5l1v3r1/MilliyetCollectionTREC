<DOC>
<DOCNO> 41128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/soneko02.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşları katsayısı 23.550 oldu... 
</HEADLINE>
<TEXT>

     Bakanlar Kurulu'nun, enflasyon farkı nedeniyle 15 Eylül'den geçerli olmak üzere belirlediği yeni memur maaş katsayıları, bugünkü Resmi Gazete'de yayımlandı. 
     Kararname ile daha önce 22.750 olan aylık maaş katsayısı 23.550, 147.750 olan taban aylık katsayısı 153.000, 7 bin 235 olan yan ödeme katsayısı da 7 bin 485 olarak belirlendi. 
     Karar ile kurum ve kuruluşların hizmet sözleşmesi esaslarında yer alan taban ve tavan ücretleri yüzde 3.4 oranında artırıldı. 
     Söz konusu karar ile kadro karşılığı sözleşmeli personelin 919 milyon 340 bin lira olan ücret tavanı 950 milyon 600 bin liraya yükseltilirken, 399 sayılı Kanun Hükmünde Kararname'ye dahil pozisyonlarda çalıştırılan personelin 997 milyon 600 bin lira olarak uygulanan tavan ücreti, 1 milyar 31 milyon 520 bin liraya yükseltildi. 
     Bu hükümlere göre sözleşmeli olarak çalıştırılan personelin sözleşme acretleri de aynı tarihten geçerli olmak üzere, yeni bir sözleşme yapılmasına gerek olmaksızın yüzde 3.4 oranında arttırıldı. 






</TEXT>
</DOC>
