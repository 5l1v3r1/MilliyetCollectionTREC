<DOC>
<DOCNO> 44006 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/ekonomi/eko01.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman müdür isyan etti 
</HEADLINE>
<TEXT>
Türkiye’deki terörü iç savaş sanıyorlar 
Mercedes Benz Türk Başkanı Dr. Till Becker, Türkiye’deki en ufak terör eyleminin dış basında iç savaş’ şeklinde lanse edildiğini belirterek, Buna izin verilmemeli’ dedi 
     FATİH ÇINAR 

     Mercedes Benz Türk Direktörler Kurulu Başkanı Dr. Till Becker, dış basında, Türkiye’deki terör eylemlerinin iç savaşmış’ gibi sunulduğunu belirterek, "Bu, Türkiye’yi baltalıyor" dedi. 
     Becker, yılın ilk aylarına pembe bir gelecek vaadiyle başladıklarını, sonra mali krizin patladığını, ardından ABD’deki terörist saldırıların kötü ortamın tuzu biberi olduğunu söyledi. Bu yıl kamyon pazarının 1994 yılının üçte ikisi kadar olacağını kaydeden Becker, "Bu rakamları görünce insanın sinirleri bozuluyor" dedi. Becker, krizin önümüzdeki yıl yaz aylarından sonra aşılabileceğini belirtti. 
     Türkiye’deki terör eylemlerinin dışarıda yanlış algılandığını da vurgulayan Becker, şöyle konuştu "Türkiye’de teröre karşı takınılan tutum ortada. Ancak dışarıdan algılama çok önemli. En ufak terör eylemi dış basında Türkiye’de bir iç savaş yaşanılıyor şeklinde lanse ediliyor. Buna izin verilmemeli." Becker, Almanya Konsolosluğu önündeki canlı bomba eyleminin de Türk turizmine darbe vurduğunu belirterek, şöyle devam etti "Ben sürekli Alman televizyonlarını takip ediyorum. Yaşanan olay, Türkiye’de bu tip eylemler sürekli yaşanıyor, bir iç savaş ortamı var’ şeklinde yansıtılıyor. Bu da Türkiye’yi baltalıyor." 
     
     Ben enayi miyim ’ 
     Becker, mali krizin aşılmasında yabancı yatırımın önemine de dikkat çekti. Başka ülkelerde yatırımcıların arazi, uzun vergi muafiyeti teşvikleriyle karşılandıklarını anlatan Becker, "Bize beş defa en iyi ihracatçı ödülü verildi. Bu ödül mü, yoksa enayiliğimin tescili mi bilemiyorum. En fazla vergi veren de oldum" dedi. 
     Becker, tüm Mercedes otobüs üretimini Türkiye’de yapmak istediklerini, ancak teşviklerin yeterli olmadığını belirterek, "Macaristan, Çek Cumhuriyeti, Polonya, Hindistan beni çağırıyor, ancak Türkiye o kadar yüksek sesle çağırmıyor. Dış yatırımcıyı teşvik edecek mekanizmaları bir an önce kurmalısınız" dedi. 
     Yabancı yatırımların çekilmesinin ülkeyi yabancılara satmakla alakası olmadığını da kaydeden Becker, "Almanya’da Grundig battı, Philips kurtardı diye çok mutlu oldular" dedi. 
     
Almanya bile bizden korkuyor’      Axor ve Atego marka ağır taşıtların üretimi için 150 milyon marklık yatırım yaptıklarını, tesisin kapasitesini yüzde 25 artırdıklarını kaydeden Till Becker, krize rağmen Hoşdere’ye de 200 milyon markın üzerinde yatırım yapacaklarını söyledi. Aksaray fabrikasının ürünlerinin kalite olarak Almanya’dan daha iyi olduğunu belirten Becker, "Almanya’daki Wörth fabrikasında bizden korkuyorlar, zira onların pastalarını biz ellerinden alıyoruz. Sahiden daha iyiyiz" diye konuştu. 
     



 EKONOMİ 

























</TEXT>
</DOC>
