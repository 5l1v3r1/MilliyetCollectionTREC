<DOC>
<DOCNO> 39309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/guncel/gun10.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Maganda eğlencesi yine kanlı sona erdi 
</HEADLINE>
<TEXT>

Uzman Çavuş silah attı, DYP’li Meclis Üyesi öldü 
     MUSTAFA PAKSOY DHA 

     Denizli'de sünnet düğününde havaya ateş eden İl Jandarma Merkez Karakol Komutanlığı'nda görevli Uzman Çavuş Hakan Dündar, Gökpınar Belediyesi'nin DYP'li Meclis üyesi Bülent Dursun'un ölümüne neden oldu. Yıllık iznini kullanan 32 yaşındaki Kıdemli Uzman Çavuş Nurettin Dağlı, oğlu için Korucuk beldesindeki Kayabaşı Restoran'da önceki gün bir düğün düzenledi. Düğüne, askeri personel, Belediye Başkanı Mehmet Özen, Meclis üyeleri ve çevre belediye başkanları katıldı. Gecenin ilerleyen saatlerinde Dağ lı, beylik tabancasını çıkarıp havaya beş el ateş etti. Dağlı'nın ateş ettiğini gören Dündar 23 , Akhan Mahallesi Muhtarı Mustafa Kapdağ'ın silahını alıp havaya altı el ateş etti. Kurşunlardan biri, duvardan sekerek 10 metre ötedeki iki çocuk babası Bülent Dursun'un ölümüne yol açtı. 
     



 GÜNCEL 




















</TEXT>
</DOC>
