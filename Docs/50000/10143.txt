<DOC>
<DOCNO> 10143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/guncel/gun06.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipine yabancı kanal yayını 
</HEADLINE>
<TEXT>

     Organize suç örgütü elebaşı Alaattin Çakıcı ile yasadışı sol örgütü elebaşılarından Sadi Özpolat ve Ercan Kartal'ın da nakledildiği Kandıra F Tipi Cezaevi'ndeki hükümlü ve tutuklular, 5'i yabancı 20 televizyon kanalını izleyebiliyorlar. 
     Cezaevindeki hükümlü ve tutuklulara, kablolu yayınla 15 Türk kanalının yanı sıra Fransız, İngiliz, Alman ve İtalyan devlet televizyonları ile Eurosport kanalını izleme imkanı sağlandı. 
     İstanbul Kartal, Bursa, Gebze ve İzmit Merkez kapalı ceza ve tutukevlerinden nakledilen 362 tutuklu ve hükümlüden yaklaşık 40'ı, televizyon satın alarak bu imkandan yararlandılar. Hükümlü ve tutukluların, yasak olmayan gazete, kitap, dergi, broşür gibi yayınları, denetimden geçtikten sonra okuyabildikleri belirtildi. 
     


 GÜNCEL 





















</TEXT>
</DOC>
