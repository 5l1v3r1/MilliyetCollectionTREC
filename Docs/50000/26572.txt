<DOC>
<DOCNO> 26572 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/spor/spo06.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Transfer Pazarı 
</HEADLINE>
<TEXT>

Antep atakta      GAZİANTEP, iç transferde Fenerbahçe’nin listesinde olan Mehmet Polat’la üç yıllık sözleşme imzalarken, Batista’nın sözleşmesini uzattı. Futbol Şubesi Sorumlusu Asım Atmaz, kaleci Ömer’in menajeriyle masaya oturacaklarını açıkladı. 
     
İllies’e takip      MBİDA ve Keita’ya göndermek isteyen Çaykur Rizespor, Macar İllies’i almak için harekete geçti. Yöneticiler, Entepe takımında ileriye dönük oynayan İllies’in transferini en kısa sürede bitirmek istediklerini söylediler. Öte yandan Şadi, Barış ve İlker sözleşme imzaladı. 
     
Samsun rahat      SAMSUN, anlaşma sağladığı Vural ve kaleci Allum’la gelecek hafta sözleşme imzalayacak. Başkan Yusuf Ziya Yılmaz, "Antrenörümüz Yücel Uyar, gitmesini ve kalmasını istediği futbolcularımızın listesini verdi. Bu liste doğrultusunda görüşmelerimizi yapıyoruz" dedi. 
     
Yozgat’tan start      YİMPAŞ Yozgat, sözleşmesi sona eren oyuncularını, görüşlerini almak için Yozgat’a çağırdı. Yöneticiler, "Daha önceki görüşmelerin üzerine sünger çekeceğiz ve futbolcularımızla ilk defa masaya oturuyormuş gibi konuşacağız" dediler. 
     
Lazarov tamam      KOCAELİSPOR iç transferde Bulgar Zoravko Lazorov ile anlaştı. Lazarov’un tatilde olması nedeniyle, menajeri Saffet Sancaklı sözleşmeyi imzaladı. Pazin, Ahmet Arslaner ve Milan Timko’nun gelecek hafta imza atacakları bildirildi. 
     



 SPOR 

























</TEXT>
</DOC>
