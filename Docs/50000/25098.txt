<DOC>
<DOCNO> 25098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas03.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine pikniklendi otoyol kenarları 
</HEADLINE>
<TEXT>

İstanbul Valiliği’nin orman alanı ve yol kenarlarında pikniği yasaklamasına’ rağmen, piknik sever halk, yine bildiğini okudu. Yol kenarında kebap’ da pek hoştu 
     İSTANBUL Milliyet 

     Yine bir pazar günü, hava güneşli, cümbür cemaat pikniğe elverişli... Ve yine, otoyol kenarındaki yeşil alanlar hınca hınç insan dolu... Piknik tüpünü getirmiş köfte kızartanlar, keyifle mangalını yakanlar, salıncak kurup sallanan, top oynayan, ip atlayıp muhabbete koyulan bir dolu insan... 
     İstanbul Valiliği’nin, orman ve ağaçlandırma sahaları ile yol kenarlarındaki alanlarda piknik yapmaya sınırlama getirmesine karşın, İstanbullular yine bildiğini okudu. 
     
     Yasak 'vız' geldi 
     Valilik, havaların ısınmasıyla çıkabilecek orman yangınlarını engellemek amacıyla 28 Mart 2001 tarihinde aldığı kararda şöyle diyordu "Koruma altına alınan orman ve ağaçlandırma sahalarına hiçbir şekilde giriş yapılamaz, ateş yakmak ve yol kenarında piknik yapmak yasaktır. Yasaklara uymayanlara 3 aydan 6 aya kadar hapis ve para cezası uygulanacaktır." 
     Her bulduğu yeşil alanda ailece piknik yapmayı alışkanlık haline getiren ve TEM manzarası altında gelip geçen araçları seyrederek eğlenen ehlikeyf’ vatandaşları yasak bile durduramadı. Bu pazar da TEM yolundaki yeşil alanlarda alışılmış görüntüler sergilendi. 
     



 YAŞAM 



























</TEXT>
</DOC>
