<DOC>
<DOCNO> 5324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/talu.html </URL>
<DATE> 2001/02/03/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Bir öküzün itirafı 
</HEADLINE>
<TEXT>

     Gerçekleri gizleyenler, ancak gerçeklerden gizlenenler sayesinde "üstün başarı" kazanıyorlar. 
     Kendi gerçeklerimizden birey birey kaçarak içimize işleyen "gizlenme", gerçeklerden saklanma dürtüsü, gerçekleri talep etmeyenler kalabalığından gerçekleri gizleyerek "sistemleşen" azınlıkların tahakkümüne yataklık yapıyor. 
     Sadece gönüllülerden, paralı askerlerden, devşirmelerden ya da ayartılmışlardan söz etmiyorum. 
     Mesela kendim de olabilirim 
     Söylemesi en zor, kabullenilmesi en sıkıntılı olan bu 
     "Ben de" demek. 
     Gözünün, kulaklarının, aklının, fikrinin, bilginin, dilinin, görüşünün, yorumunun yetişememesinin, erişememesinin ötesinde, başka bir şey 
     Vicdanının, cesaretinin patinaj yapması... 
     Eveleme, geveleme... Mırıldanan bir suskunluk. Ya da kekeme bir huzursuzluk. 
     
     . . . 
     
     İki "rahat" pozisyon var. 
     Biri elbette gerçekleri gömenlerin, onları yamultanların, kazıyan, yontan, boyayanların, gerçekleri ve gerçeklerini gizleyenlerinki. 
     Onların "bir tatlı huzur"u, aslında sürekli tedirgin ve tetikte olmaları gerekirken pervasızlaşmaları, ikincilerin, tabiri caizse "inekliğinden" kaynaklanıyor. 
     Otlayan, trene ""öle bakanlar yani. 
     Hiç merak etmeden, anlamaya, anlattırmaya zahmet etmeden, anlatmak isteyenlere burnunun ucunu dahi çevirmeden, gizleyenleri ve gizlenenleri hiç zorlamadan, terletmeden, kafasına takmadan geviş getirip süt verenler, hatta sütten kesilenler. 
     İkisinin arasında bir başka mevki var. 
     "Öküzlük" mesela. 
     
     . . . 
     
     Bu "öküzlük müessesesi", en karışık, en huzursuzluk verici, ama eldeki huzur adacıklarının da farkında olup düşünsel ve fiili medcezirlerde gidip gelenlerin kategorisi. 
     İkiye ayrılır kabaca. 
     Biri, ineğin yanıbaşında trene bakan ve ne olup bittiğini anlasa da sadece bir kısmını telaffuz edebilenlerin öküzlüğü. 
     Diğeri, bizzat kendisi de trende olup yarım ağız "m"öleri" rüzgarda savrulanlarınki. Gördükleri manzara karelerinin kimine böğür böğür böğüren, çokça bulantılar geçirip öğüren, duruma göre de başını eğip kıçı ya da gövdesi üstüne devrilenlerinki. 
     Trenlerin nereden kalktığı, hangi hat üstünde gittiği, yolculuğun nereye doğru olduğu pek fark etmez. 
     Buharlı mı, elektrikli mi, dizel mi, hızlı mı olduğu da. 
     Moda yahut demode, makbul ya da lanetli olup olmaması... Eh, bir yere kadar 
     Önemli olan, farkındalıkta dahi, kendilerinden gizlenilen, el değmeyen, bana değmesinlenen gerçekler karşısında, bir tutam veya buram buram öküzleşme. 
     
     . . . 
     
     Yurdumun cennet toprakları, doğal ya da suni, klasik, modern, post - modern, boğucu kıvamda gübre gübre kokuşmuşsa, sadece çobanlar ve köpekleri pislediğinden değil. 
     İnekler ve öküzler, bir arada, kimi salak salak sağılırken, kimi en huzursuz halinde bile en fazla eşelenirken, aptallık ya da şaşkınlıktan, trende yahut trene bön bön bakarken... 
     Gerçeklerden külliyen gizlendiklerinde veya en büyükbaş afra tafralarda dahi, sözde, seçmece ve mahçup yüzleştiklerinde... 
     Bazen avanaklıktan, bazen endişeden, bazen "relax" bir kas gevşemesinden, bazen laksatif sokuşturulduğundan, ağızdan yahut fitilleme marifetiyle... 
     Ülserli midelerin mecburen hazmetmesi, düğüm düğüm bağırsakların ite kaka çözülmesi sonucu, gerçeklerin tam üstüne ve orta yerine, üstelik tam orta yerde ettiklerindendir. 
     
     . . . 
     
     Bu kadar lafın kıssası... 
     Söylemesi, kabullenmesi kolay değildir belki, lakin... 
     Başkaları bir yana, diyebilirim ki, misal, ben bir çeşit "öküz"üm 
     Ne övünmek, ne dövünmek gibi olmasın ama ineklikten de kahredici bir zanaattır. 
     Öküzlük şaheserleri yazıp kendini boğa sananlar istisna olmak kaydıyla 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
