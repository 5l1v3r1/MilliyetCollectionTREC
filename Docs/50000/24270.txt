<DOC>
<DOCNO> 24270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sondun11.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kanada sigaradan "light" ifadesini kaldırmak istiyor 
</HEADLINE>
<TEXT>

     Kanada Sağlık Bakanlığı, sigara paketleri üzerindeki ''light'' hafif ifadesinin kaldırılması için sigara şirketlerine çağrıda bulunacak. 
     Kanada Sağlık Bakanı Allan Rock'un sözcüsü, yaptığı açıklamada,sigaraların ''light'' şeklinde belirtilmesinin sağlığa daha fazla zarar verdiğini, şirketlerin bu çağrıyı dikkate almamaları durumunda hükümetin bu konuda yasak getirebileceğini söyledi. 
     Sözcü Catherine Lappe, ''Birçok insan hafif sigara içerek sağlıklarını daha az tehlikeye attıklarını düşünüyor ve daha fazla içiyor. İnsanlara, bu sigaraların, öyle olmadığı halde, daha az tehlikeli olduklarını düşündürmek aldatmacadır''dedi. Bakan Rock'un konuyla ilgili açıklamasını daha sonra yapacağını belirten Lappe, ''light'' sigaralara yönelik bu girişimin, tütün kontrolü üzerinde Cenevre'de yapılan görüşmelerin bir parçası olduğunu söyledi. Avrupa Birliği AB , 15 Mayıs'da, sigara üzerindeki ''light'' ifadesinin kullanılmasını engelleyen, 2003 yılının Eylül ayından itibaren geçerli olacak bir yasayı kabul etmişti. 







</TEXT>
</DOC>
