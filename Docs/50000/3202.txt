<DOC>
<DOCNO> 3202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/yasam/ayas.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Internetten soğutmayın 
</HEADLINE>
<TEXT>

Internet kafeleri yasaklayarak bir yere varılamayacağını belirten uzmanlar Ebeveynlerin beyinleri almasa da gençlerin öğrenmeye ihtiyacı var 
     NESLİHAN CUYAR İstanbul 

     Kırıkkale Emniyet Müdürü Hayrettin Gök’ün 130 çocuğu gözaltına aldırmasının ardından gündeme gelen internet kafelerin, çocuk psikolojisi üzerindeki etkilerini değerlendiren uzmanlar, çocukların internetten soyutlanamayacağını söyledi. 
     İ.Ü. Psikiyatri Anabilim Dalı Konsültasyon Liyezon Bilim Dalı Başkanı Prof. Dr. Sedat Özkan, teknoloji ve bilimdeki yeni değişiklikleri çocukların izlemesinin en büyük hakları olduğunu belirterek, şunları söyledi "Ebeveynlerin beyinleri almasa dahi gençlerin öğrenmeye ihtiyacı var. Video ilk çıktığında porno izletmeyi yetişkinler başlattı. Başta yetişkinler sağlıklı bir model oluşturmalı. Çocukların kendilerini bilgisayar oyunlarına kaptırması halinde kişilik gelişmelerinde bazı sorunlarla yüz yüze gelmesi mümkün. Ölçülü şekilde internet kafelere gidilmesinde hiçbir zarar yok." 
     
Zaman sınırı olmalı      Psikiyatrist Nihat Kaya ise, chat ve bilgisayar oyunlarının belli bir dozda olmak koşuluyla çocukların karar verme yeteneklerine katkıda bulunduğunu belirterek, şöyle dedi "Çocuğun günde bir saat kafelerde kalmasının zararı olmaz. Yasaklamanın bir anlamı yok. Saatleri sınırlandırılmalı." 
     


 YAŞAM 




















</TEXT>
</DOC>
