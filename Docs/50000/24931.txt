<DOC>
<DOCNO> 24931 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sondun06.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Nepal'deki katliam Maocu gerillalara göre siyasi komplo 
</HEADLINE>
<TEXT>

     Nepal'deki Maocu gerillalar, Kraliyet ailesinin bir aşk hikayesine kurban gittiğinin doğru olmadığını, bunun siyasi bir komplo olduğunu iddia ettiler. 
     İngilizce yayınlanan bağımsız Katmandu Post gazetesi, yasadışı CPN-Maoist partisinin lideri Prachanda imzasıyla yayınlanan açıklamaya yer verdi. 
     Açıklamada Prachanda, bunun, Nepal'in şu anki siyasi sistemine son verecek önceden planlanmış bir katliam olduğunu öne sürdü. Prachanda, ''Kral Birandra'nın yurtsever tutumunun ve liberal ideolojisinin kraliyet ailesinin katliamında rolü olmadığını düşünmek,büyük ve yanıltıcı bir politikadır'' dedi. Maocu lider, Başbakan Girija Prasad Koirala'nın, Hint kapitalist, hegomonyacı yöneticilerle diğer ulusal ve uluslararası gericilerin, ölen Kral Birenda'nın liberal düşüncelerine hoşgörüyle bakmadıklarını belirtti. Maocular, önceden planlanmış bu katliamın Nepal'in geleceği üzerinde uzun dönemde etkileri olacağını ve katliamın şu anki siyasi sistemin sonunun geldiğini gösterdiğini düşünüyorlar. Katmandu Post, Maocuların, yeni bir hükümet ve yeni bir anayasayla birlikte, cinayetin gerçek nedeninin açıklanmasını istediklerini yazdı. Maocular, 5 yıldır Nepal'de gerilla mücadelesi veriyor. 







</TEXT>
</DOC>
