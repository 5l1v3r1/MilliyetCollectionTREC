<DOC>
<DOCNO> 12110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sonspo05.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Hakan Şükür'ü gördünüz mü " 
</HEADLINE>
<TEXT>

     İnter takımında oynayan Hakan Şükür, Lecce karşısında etkisiz bir futbol sergilediği için İtalyan basınından kötü not aldı. 
     Gazetelerde yer alan ifadelerde, Türk futbolcunun çok yavaş ve yalnız olduğu belirtilerek, ''Şükür'ü sahada gören oldu mu '' denildi. 
     Hakan'ın maça girmeyi başaramadığını yazan Tutto Sport gazetesi, ''Şükür'ün maçı, 13. dakikada attığı kafa vuruşundan sonra sona erdi. 
     Değişiklik yapıldıktan sonra da Tardelli'yi selamlamadı'' ifadesini kullandı. 
     La Gazzetta dello Sport da İnter'in iyi yolda gittiğini ve teknik direktör Tardelli'nin tek hatasının Ferrante yerine Şükür ile başlamayı tercih etmesi olduğunu ileri sürdü. Gazete, ''Tardelli, 2. yarının yarısında görünmez olan Şükür'ü kesti. Bunun yerine ise Recoba'yı 90 dakika sahada bıraktı. Çünkü yarım Uruguaylı tam Türk'ten daha değerli. Hakan eğer mümkün olursa Zamarano'dan daha az gol atacak'' yorumun yaptı. 
     Gazetede ayrıca, ''Elbetteki herkes gibi Hakan'ın da başına gelebilir. Ama onun başına çok fazla sık geliyor'' ifadelerine yer verildi. Corriere dello Sport gazetesi ise Hakan Şükür için, ''Her zaman dikkate değer bir şey yapıyor. Ama gösterdiği verim çok zayıf'' yorumunu yaptı. Bu arada İnter takımı, son 4 maçta aldığı 3 galibiyet ile ligde yükselişe geçerken, teknik direktör Tardelli de artık Şampiyonlar Ligi'ni düşündüklerini ama Parma'nın hızı kesilmeden bunun zor olacağını söyledi. 




</TEXT>
</DOC>
