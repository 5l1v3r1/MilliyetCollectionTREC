<DOC>
<DOCNO> 17517 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/soneko03.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'ten kur yorumu "Pilav pişirelim derken,mutfaktan olduk" 
</HEADLINE>
<TEXT>

     Devlet Bakanı Kemal Derviş ile işadamı Halit Narin, Kemer'de bugün başlayan tekstilde rekabet konulu seminer öncesi, son ekonomik gelişmeleri esprili bir sohbet ortamında ele aldılar. 
     Devlet Bakanı Kemal Derviş, geceyi geçirdiği Antalya Dedeman Oteli'nden bu sabah, ''Ulusal İstikrar Programı ve 2000'li Yıllarda Tekstilde Dış Rekabet'' konulu seminere katılmak üzere Kemer'in Tekirova beldesindeki Martı Myra Tatil Köyü'ne geldi. 
     Bakan Derviş, seminere katılmadan önce, Tekstil Sanayii İşverenleri Sendikası Yönetim Kurulu Başkanı Halin Narin'le, tatil köyünün sahil kafeteryasında bir süre sohbet etti. Derviş, sohbet sırasında, Türkiye'nin döviz kuru nedeniyle turizm ve tekstilde daha kolay rekabet edebilir duruma geçeceğini belirtti. Halin Narin ise, Devlet Bakanı Derviş'in bu sözünü, ''Biz daha orada değiliz ki Sayın Derviş, biz iş peşindeyiz. Biz kur peşinde değiliz. Derdimizin kurla alakası yok. Siz ekonomist olduğunuz için sizin işiniz kurla başlıyor. Bizimki de işle başlıyor'' diye yanıtladı. 
     Devlet Bakanı Derviş ile Halit Narin arasındaki sohbet, özetle şöyle gelişti 
     ''Derviş Ama işle kur birbirine bağlıdır. 
     Narin Ama önce iş, sonra kur. 
     Derviş Ama kur iş yaratabilir. 
     Narin İşimizi kaybettiğimizde ne yapacağız 
     Derviş Turizmde olsun, tekstilde olsun, başka sektörde olsun,hakikaten kur çıpası bir yere gelme gücümüzü azaltmıştı. Bu sene istikrar sağlanırsa, dengeler yeniden kurulursa o zaman çok daha iyi bir noktadan geçeceğiz. Baktım diğer ülkelerde de, deneyimlerde de, kur, reel ekonomi için çok önemli. Kur fazla değerli olunca, rekabet gücü yetmeyince olmuyor. Onun getirmiş olduğu bir sıkışma var. Bunda yüzde 100 haklısınız. Ama bu sıkışma patlayıp yüzde 100 üzerine çıktığı zaman yeni bir dert getiriyor. Yani pilav pişirelim derken, bu kez mutfaktan olduk. Biliyorsunuz şey öngörülüyordu temmuzda yavaş yavaş bir esnekliğe kavuşması... maalesef olmadı, kötü oldu. Ama sanırım yeniden dengeler oturacak. Başka çaresi yok. 
     Narin Bir grup inanan bakanlık takımına ihtiyaç var. 4-5 bakan bu ekonomiyi sırtlayıp götürmeli. Problemleri çözmek için. Mesela en çok şikayet ettiğimiz şey Sayın Keçeciler yanımızda gümrükler açık, mallar geliyor, bizler kapanıyoruz. O bakanlığın ekonomik koordinasyonda çok büyük ağırlığı var. Öbür tarafta, Çalışma Bakanlığı'nın ilgilendiği kaçak işçilik en büyük ağırlık. Yani 3-4 bakanlığın, ekonomi içinde yüzde 100 ittifak ettiği bir koordinasyona ihtiyaç var. 
     Derviş Yani ekonomik kabineye ihtiyaç var. 
     Narin İnsanları yeniden işe yönlendirecek hükümet politikasına ihtiyaç var. O da 3-5 bakanlığın yek vücut çalışıp, alacağı süratli kararlara bağlı. 
     Derviş Sayın Keçeciler'le kesin birlikteyiz. Bakanlar Kurulu'nda da yanyana oturuyoruz. 
     Narin Öyle mi Keçeciler'i kastederek Hazreti Mevlana'ya sırtını dayamıştı, sırtı yere gelmez. Bir yanda Derviş var, bir yanda Mevlana var. Dua da var. Güleryüzle, inançla her şey olur. Ona inanıyoruz. 
     Derviş Herşeye rağmen - çok şey düzelmedi ama - 21 Mart'ta biliyorsunuz, Hazine ihalesi yüzde 193'tü. Şimdi yüzde 119. Yine çok yüksek ama 4 hafta içinde belli bir düşüş var. 
     Narin Bir bankalara Hazine bonosu satmayacağım desen. Bak yüzde 30'lara kuş gibi nasıl düşüyor. Devlet halka satsın. Bankaları aradan çıkarın. Halkına güvenen bir ekonomik politikaya ve siyasi politikaya ihtiyaç var. Herşeyi halktan isteyin, halk size destek olur. Bankacılık sektörüyle sistem yürümüyor. Bugüne kadar yürüseydi, yürürdü. Satın halka, hergün satın. Haftalık, aylık sistemlerle, halk tasarrufunu Hazine bonosunda bulsun. Güvencesini orada bulsun. 
     Derviş Bu konuyu kolaylaştıracak şeyler yapacağız. Bir şeye dikkat etmek lazım. Bir bütüne bakmak lazım. Ama halkın doğrudan piyasaya girmesinde büyük yarar var. 
     Narin Borsa Karaköy'de başladığında, insanlar uzun antenli telsizlerle ''aldım, sattım'' diye bağırıyordu. Öyle bir borsa yaratıldı. 
     Derviş Borsa da ilginç. Müthiş alım-satım var. Dünyanın hiçbir yerinde bu kadar alım-satım yok. Millet bir giriyor, bir çıkıyor. Bir giriyor, bir çıkıyor. 
     Narin Çıktığı zaman kötü, girdiği zaman iyi de... 
     Derviş Hatırlarsınız, 1999'un Ekiminde bir yükselişe geçti borsa.Fakat şu anda bir güven gelse. 
     Narin Güven gelecek. İnşallah programınız vardır. 
     Derviş Bir çok ülkede ekonomi ile ilgili bakanlar daha sık toplanıyor. Her şeye rağmen, 4-5 kişinin de ötesinde, 7-8 kişi bir araya geliyor. 
     Narin Sakın ha, 4-5 kişi dedi diye, beni karıştırmayın. Bakanlar Kurulu 4-5 kişiye insin dedi diye lafı karıştırmayın. Öyle yuvarlak fikir bunlar. Biz ancak fikirlerimizi söyleriz. 
     Derviş Yuvarlak fikir, fakat biraz tehlikeli. 
     Narin Yok, Bakanlar Kurulu'nu şuna şuna indirin , o bizim işimiz değil. Biz fikir tartışması yaparız. Akıl vermeyiz kimseye. Herkesin aklı kendisine fazlasıyla yeter diye düşünüyoruz. Derviş Tabii doğaldır bir yerde. Gazetecileri işaret ederek Bazan bir cümleyi almak önemlidir arkadaşlar için. O cümleyi nasıl alırsınız, seçersiniz o size kalmış.'' 
     Devlet Bakanı Derviş ve Halit Narin, Devlet Bakanı Mehmet Keçeciler'in de dinleyici olarak katıldığı esprili sohbetin artından seminere girdi. 




</TEXT>
</DOC>
