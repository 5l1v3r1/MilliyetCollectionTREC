<DOC>
<DOCNO> 29083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sondun01.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Peru'da meydana gelen depremde ölü sayısı 102'e yükseldi 
</HEADLINE>
<TEXT>

     Peru'nun güneyinde meydana gelen şiddetli depremde ölü sayısı 102'ye yükseldi. 
     Ulusal Sivil Savunma Kurumu tarafından yapılan açıklamada, depremde bin 368 kişinin yaralandığı, 53 kişinin kayıp olduğu ve 46 bin 460 kişinin evsiz kaldığı belirtildi. 
     Açıklamada, Arequipa de Moquegua ve Tacna eyaletleri ile Parinacochas et Paucar del Sara bölgelerinde olağanüstü durum ilan edildiği kaydedildi. 
     Peru Jeofizik Enstitüsü, depremin ardından, bazıları 5 büyüklüğünde olan yaklaşık 160 artçı sok meydana geldiğini açıkladı. 
     Öte yandan, Şili Üniversitesi'nden sismolog Mario Pardo, Peru ve Şili'yi etkileyen bu çok şiddetli depremin, gelecek on yıl içinde aynı bölgede olması beklenen ve ''çok büyük şiddete'' sahip olacak bir depremin habercisi olduğu konusunda uyarıda bulundu. 
     Sismolog Pardo, ''Bir bilim adamı olarak bu uyarıyı yapma sorumluluğunda olduğumu hissediyorum. Peru ve Şili'nin aynı bölgelerinde çok büyük şiddette bir deprem henüz olmamıştır. Bu yüzden acil yardım planlarımızı gözden geçirmenin zamanıdır'' dedi. 







</TEXT>
</DOC>
