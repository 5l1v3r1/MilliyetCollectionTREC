<DOC>
<DOCNO> 14498 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/guncel/gun04a.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK safirlerini Öcalan söyledi 
</HEADLINE>
<TEXT>

     GÜVEN ÖZALP Brüksel 

     İsviçre basını tarafından geçen hafta sonu ortaya çıkarılan "PKK safirleri", Belçika ile İsviçre arasında ciddi boyutta adli gerginlik yarattı. PKK’nın yayın organı Med TV’nin yayın lisansının alınması için, İsviçre’de garanti olarak kefalete bırakılan ve değerlerinin 60 milyon dolar tutarında olduğu tahmin edilen safirlerin iadesini isteyen Belçika, İsviçre’den olumlu yanıt alamadı. Belçika makamlarının, safirlerin izini bulmasında, Öcalan’ın verdiği bilgilerin katkısı olduğu ifade edildi. Belçikalı savcılar, PKK’nın yasadışı faaliyetlerini araştıran "Sputnik" operasyonu çerçevesinde, geçen yıl Öcalan’ın ifadesini almışlardı. Adli makamlar, bu ifadenin safirlere ulaşılmasında önemli bir katkı sağladığını ve soruşturmanın tekrar yönlendirilerek derinleştirildiğini belirtiler. 
     


 GÜNCEL 

























</TEXT>
</DOC>
