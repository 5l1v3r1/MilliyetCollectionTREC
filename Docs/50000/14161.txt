<DOC>
<DOCNO> 14161 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/guncel/gun06.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Sorguya devam 
</HEADLINE>
<TEXT>

     İstanbul DGM Cumhuriyet Savcısı Ercan Cengiz’in haklarında yakalama emri çıkardığı beş kişilik listede yer alan, bankanın eski genel müdürü İsmail Hakkı Karakaya da avukatıyla birlikte gelerek polise teslim oldu. Beşinci isim Zeki Ünal ise yurtdışında. Etibank soruşturması kapsamında cuma akşamı gözaltına alınan bankanın eski sahibi Dinç Bilgin ve oğlu Önay Bilgin’in sorguları dün de sürdü. Yemek ihtiyaçlarının çevre lokantalardan karşılandığı belirtilen Bilginlerin sağlık durumlarının iyi olduğu öğrenildi. Tansiyon sorunu olduğu belirtilen Dinç Bilgin’in, özel doktorunun talimatı doğrultusunda devlet hastanesinden çağrılan bir doktor tarafından kontrollerinin yapıldığı vurgulandı. Bilginlerin gözaltına alındıkları andan itibaren birbirleriyle görüştürülmediği, sorgularının da ayrı odalarda yapıldığı belirtildi. CMUK gereği, saat 24.00’ten sonra sorguya ara veriliyor. Sabah mesai saatiyle birlikte sorgu aralıksız sürüyor. Bankacılık alanında yetişmiş özel ekibin yürüttüğü sorguya, Mali Şube Müdürü Ayhan Mimaroğlu da katılıyor. Sürekli bilgi alan Cengiz de dün sorguya katıldı. 
     


 GÜNCEL 















</TEXT>
</DOC>
