<DOC>
<DOCNO> 2992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/son/sontur09.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeker fabrikasında patlama 2 yaralı 
</HEADLINE>
<TEXT>

     Eskişehir Şeker Fabrikası’nda 500 bin tonluk melas kazanı patladı, 2 işçi yaralandı. Patlama sonucunda, tank içinde bulunan melas şeker pancarının yan ürünü , çevreye yayıldı. 
     Edinilen bilgiye göre, saat 05.00 sıralarında melas tankının kaynak yerinden yarılması sonucu patlama meydana geldi. Fabrika alanını bomba düşmüş hale getiren patlama sonucunda 500 bin ton melas, fabrika içine ve çevreye yayıldı. Olayda, melas tankının da bulunduğu ispirto bölümünde görevli Ferit Şen ve Erdoğan Türker adlı işçiler yaralandı. 
     Olayın sabaha karşı meydana gelmesinin, can kaybını önlediği belirtildi. 
     500 bin ton melasın depolandığı ve yer altında bulunan tankın patlaması sonucu, fabrika alanı harabeye döndü. İspirto bölümünde bulunan daha küçük tanklar da 200-300 metrelik alana yayıldı. Kazanın, içinde depolanan ve ispirto yapımında kullanılan melasın yaptığı basınç sonucu patladığı sanılıyor. Yetkililer, patlamanın kesin sonucunu öğrenmek için incelemenin başlatıldığını belirttiler. 
     İnceleme, Şeker Fabrikaları Genel Müdürlüğü’nden gelecek uzman ekip tarafından yapılacak. 
     Şeker Fabrikası içindeki melas tankının patlaması sonucunda büyük maddi zarar da meydana geldi. Zarar tespit çalışmalarının da yine Genel Müdürlük’ten gelen ekipler tarafından yapılacağı ve tahmini zararın 2 trilyon lira civarında olduğu öğrenildi. Patlayan tankın, çevrede bulunan ve içleri melasla dolu olan diğer depoları da tahrip ettiği ve yüzlerce tonluk siloları metrelerce ileriye fırlattığı öğrenildi. 
     Patlama sonucu yüzbinlerce ton melas, fabrika alanına yayıldı. Diz boyu melasla kaplanan alandaki binaların bodrumları da melasla doldu. 
     




</TEXT>
</DOC>
