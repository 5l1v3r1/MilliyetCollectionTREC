<DOC>
<DOCNO> 30329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur06.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz çalışanı işsizlikle vurdu...İşten atılma tablosu... 
</HEADLINE>
<TEXT>

     Bu yıl Ocak-Mayıs ayları arasında geçen 5 aylık sürede, işten çıkarılma, işyerinin kapanması, işyerinin taşınması, kendi isteği ile ayrılma, emekli olma gibi çeşitli nedenlerden ötürü toplam 606 bin 588 kişi işten ayrıldı. 
     Çalışma istatistiklerine göre, bu yılın ilk 5 ayında en fazla işten ayrılma inşaat, ticaret, tekstil ve metal işkolunda gerçekleşirken, en az işten ayrılma ise şeker, gemi ve milli savunma işkollarında oldu. 
     İstatistiklere göre, bu yılın Ocak ayında 92 bin 873, Şubat ayında 160 bin 162, Mart ayında 67 bin 429, Nisan ayında 162 bin 638 ve Mayıs ayında da 123 bin 486 olmak üzere 5 ayda toplam 606 bin 588 kişi işten ayrıldı. 
     Bu yılın ilk 5 ayında, Tarım ve Ormancılık işkolunda 3 bin 958, Madencilik işkolunda 7 bin 506, Petrol, Kimya ve Lastik işkolunda 17 bin 790, Gıda işkolunda 29 bin 557, Şeker işkolunda 604, Tekstil işkolunda 71 bin 729, Deri işkolunda 4 bin 249, Ağaç işkolunda 8 bin 250, Kağıt işkolunda 2 bin 599, Basın yayın işkolunda 3 bin 828, Banka ve Sigorta işkolunda 12 bin 629, Çimento, Toprak ve Cam işkolunda 14 bin 924, Metal işkolunda 60 bin 258 , Gemi işkolunda 809, İnşaat işkolunda 126 bin 939, Enerji işkolunda 4 bin 865, Ticaret, Büro, Eğitim ve Güzel sanatlar işkolunda 108 bin 782, Kara Taşımacılığı işkolunda 25 bin 252, Demiryolu Taşımacılığı işkolunda 2 bin 252, Hava Taşımacılığı işkolunda bin 324, Ardiye İşkolunda 3 bin 470, Haberleşme işkolunda 5 bin 560, Sağlık işkolunda 4 bin 49, Konaklama ve Eğlence yerleri işkolunda 38 bin 525, Milli Savunma işkolunda 290, Gazetecilik işkolunda bin 926 ve Belediye işkolunda 39 bin 64 kişi çeşitli nedenlerden ötürü işten ayrıldı. 
     
     
     






</TEXT>
</DOC>
