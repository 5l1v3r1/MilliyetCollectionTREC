<DOC>
<DOCNO> 1166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yasam/yas03a.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ralliye gerilla tehditi 
</HEADLINE>
<TEXT>

Dünyaca ünlü Paris - Dakar rallisi tehlikede. Batı Sahralı gerillalar "Ralli bizim bölgeden geçerse bunu savaş nedeni sayarız" diyor 
     BATI Sahra’nın bağımsızlığı için savaşan Polisario Cephesi, Paris - Dakar Rallisi’nin tartışmalı bölgeden geçmesine izin verilmesi halinde ateşkesi bozarak, Fas’a karşı topyekün savaş başlatma tehdidinde bulundu. Örgüt, BM askeri gücüne bir mektup göndererek tehdit savurdu. 
     
     Ralli başladı ama 
     CEZAYİR’İN desteklediği gerillalar, Fas hükümetiyle ralli organizatörlerini, BM’nin desteğiyle 1991’de yapılan ateşkesi tehdit etmekle suçluyor. Paris’ten Senegal’in başkenti Dakar’a uzanan, 276 yarışçının katıldığı rallinin 23. etabı pazartesi günü başlamıştı. 
     
     Bizim bakanlık da Formula’ya karşı 
     TÜRKİYE’DE yapılması düşünülen Formula - 1 yarışları Sanayi Bakanlığı’nın engeline takıldı. Bakanlık, yarışlarda sigara reklamı yapıldığı ve bunun da yasaya aykırı olduğu sonucuna vardı. Sigara ve Sağlık Komitesi de Başbakan Ecevit’e çağrı yaparak, yarış pisti yapımının durdurulmasını istedi. ANKA      
     


 YAŞAM 





















</TEXT>
</DOC>
