<DOC>
<DOCNO> 23820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/spor/ygok.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Suprolig mi, Turkolig mi 
</HEADLINE>
<TEXT>

     BİLGİN GÖKBERK 

     Önce Oktay Mahmudi’ye net bir soru "Suprolig’de final diye başlayıp iki takımlı Turkolig’de finale kaldınız. İkinci olursanız başarılı mısınız "... 
     Bu soru nereden çıktı demeyin. Paris’te 3.5 takımlı Suprolig’de üçüncü olmuşlardı. Oktay Mahmudi "başarılı olduk" demişti. Engin Özerhun da kadim dostuna arka çıkmıştı. Yine taktık Efes Pilsen, coachlarına zannediyorsunuz. Oktay’a takmadık. Acı seviyoruz. Yemesini de, söylemesini de... Örs, yabancı seçme özürlüydü. Ve Petarpilsen’i Efes Pilsen’den daha çok seviyordu. Ataman aşkta kaybetti. Ne sevgi verdi oyuncularına, ne de onlardan sevgi aldı. Şimdilik Mahmudi’nin kredi kartı iyi durumda. Ne de olsa takımı yarı yolda almış. Ama korkarım kredisini saha içinde değil, saha dışında bitirecek. Onda da inanç eksikliği var. Hem kendi küçük düşünüyor, hem de bu Darüşşafaka serisinde görüldüğü gibi oyuncularına sirayet ediyor. 
     Allah herkese Mahmudi ve Özerhun şansı versin. Ne güzel iş. Önce Beşiktaş sokaklarının açbilaç çocuklarını yen, sonra 1.5 milyon dolarlık mütevazi Darüşşafaka’yı geç. İki takımlı Turkolig de en kötü ikincisin. Bu satırın aşşağısını da okursanız, yukarısının niye yazıldığını anlayacaksınız. 
     Daçka üç yabancısını da 40 dakika oynatmak zorunda. 40 dakika oynayan Okunsky’i Efes üç uzununu değiştirerek parça parça bitirdi. Öyle komik ki Mula’dan değil, zuladan hiç oynamayan Kaya’yı alabilseler belki de Avrupa üçüncüsü Efes’i yenecekler. 31 dakika oynayan guardları Mehmet’in karşısındaki iki guard Hırvat ve Türk Milli Takımı’nın bir numaraları. Kerem ve Mula... Devam mı edelim, burda mı keselim Bence keselim. Efes Pilsen’in iki takımlı da olsa Turkolig’de finale çıkmasını gölgelemeyelim. Ve onları tebrik edelim. 
     



 SPOR 




























</TEXT>
</DOC>
