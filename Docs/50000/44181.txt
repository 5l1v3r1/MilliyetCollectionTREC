<DOC>
<DOCNO> 44181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yasam/ayas.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Herkes korktu 1 yaralı 
</HEADLINE>
<TEXT>
McDonald’s’a bomba 
Levent’teki McDonald’s’a bırakılan ses bombasının patlaması paniğe yol açtı. İki kişinin kulak zarı zedelendi. Binada da hasar var 
     HALUK ATALAY-ELVAN EZBER İstanbul 

     MCDONALD’S’ın ikinci katında dün akşam saatlerinde kimliği belirsiz kişilerce bırakılan bomba büyük bir gürültüyle patladı. Kulakları sağır eden patlamanın etkisiyle paniğe kapılan müşteriler, dumanla dolan binanın ikinci katında mahsur kaldı. Pencereye çıkıp yardım isteyen 15 kişi, yakında bulunan Özel Levent Cerrahi ve Tanı Merkezi çalışanlarının yoğun çabası sonucu kurtarıldı. 
     
Doğu şiveli bir kişi aranıyor      KORKUYA neden olan patlama sırasında müşterilerden Serdar Bağ ayağından hafif yaralandı. Türker Yalçın ile İran asıllı Abdullah Feyyazi’nin ise patlama nedeniyle kulak zarında zedelenme olduğu öğrenildi. Görgü tanıklarından alınan bilgiye göre, patlamadan önce binada görülen 25 yaşlarında, doğu şiveli, gri takım elbiseli bir kişinin arandığı belirtildi. 
     



 YAŞAM 















</TEXT>
</DOC>
