<DOC>
<DOCNO> 40917 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yazar/asik.html </URL>
<DATE> 2001/09/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Canlı spiker... 
</HEADLINE>
<TEXT>

     Televizyonda Türkiye - İsveç maçını izliyoruz. Maçı anlatan spiker öyle heyecanlı, öyle coşkulu, zaman zaman öyle laflar ediyor ki, insanın dikkati maçtan çok spikere yöneliyor. İşte spikerden kimi inciler 
     . Hakan 52. dakikada golü öyle bir yazıyor ki, imzası filelerde hala duruyor. 
     . Kalede bir kartal var, kartal. O kartal Rüştü. 
     . Damarlarımızdaki kanın daha hızlı aktığını hissediyoruz artık. 
     . Şu anda sahada iki top var. Hakem görmedi. Daha doğrusu hiç kimse görmedi. 
     . Ali Sami Yen stadı tribünleri tezahüratını dalga dalga gönderiyor sahaya. 
     . Hakan ve Arif. Az adamla yakaladıklarında parçalarlar o İsveç savunmasını, parçalarlar... 
     . İki kez Avrupa kupasına katılan Türkiye, bu kez Dünya kupasının kapısını çalıyorlar. Hem de sert bir şekilde çalıyorlar. 
     . İsveç'in birinci golünden sonra Dayanamadık...Dayanamadık...Dayanamadık...2 dakika daha dayanamadık... 
     . İsveç'in ikinci golünden sonra İşte yıkıldığımız an. Andreas Anderson durumu 2 -1'e taşıyor. Ah, ah, ah... 
     
     Ecevit, Koray Aydın’ın istifası için "onurlu davranış" demiş. Beyefendi siz de böyle onurlu bir davranış düşünmez misiniz 
     Cüneyt Canver 
     
     
Atatürk'ten özürle      Deniz Kavukçuoğlu Marmaris'teki bir barda İngiliz bıçkınların kafaları çekerken önlerindeki şeylerle eğlendiklerini anlatıyor.. Tuvalete giderken bakmış çoğu dövmeli - küpeli gençler yüzbin liralıkların üzerindeki Atatürk resimlerine sakal, bıyık, gözlük vs. takıyorlar... Yaptığınız ayıp değil mi diyecek olmuş... Bıçkınlar 
     - Bu para bir işe yaramıyor ki, demişler... 
     Kadıköy'den İskele Meydanı'ndaki tuvaletin ücreti 400 liraya yükselmiş bu arada... Bir kır kahvesinde küçük çay artık 600 bin lira... 
     Peki bu 100'lüklerin üzerinde neden hala Atatürk'ün resmi var... 
     Neden "Komedi Dans Üçlüsü" nün resimleri konmuyor paraların üzerine... 
     
     "Liderlik güç kullanmak değil, başkalarını güçlü kılmaktır." 
     Bennis 
     
     
Vurun garibana      Adamın 13 yaşındaki oğlu önce Üzeyir Garih' in katili diye ilan edildi...Deli, tinerci diye damgalandı...Çocuğun katil olmadığı ortaya çıktı ama olan sadece çocuğa değil babaya da oldu. Patronu, artık seninle çalışamayız diyerek adamı kapının önüne koydu. Tüm ailenin hayatı karardı. 
     Baba şimdi işsiz, aile perişan. 
     
     Kendi halinde bir kadıncağızdı...Kayseri'de bir fabrikada temizlik işçisi olarak çalışıyordu. İstanbul'da askerliğini yapan oğlu Yener Yermez, Üzeyir Garih cinayetinin sanığı olarak yakalandı. Bu felaket yetmezmiş gibi, kadın işinden de oldu. O da patronu tarafından kapının önüne kondu. 
     Bir cinayet işlendi, fatura bu cinayetle uzaktan yakından ilgisi olmayan iki garibana çıkartıldı. 
     Yapılanlar insanlığa sığıyor mu 
     Eğer sığmıyorsa yapılabilecek bir şeyler yok mu 
     Madem ki İstanbul polisi yanlış bir gözaltı ile suçsuz bir çocuğun babasının işinden olmasına yolaçmıştır... İstanbul Valisi Erol Çakır, Fuat'ın babasının patronuna telefon açmalı, ondan haksız yere kovduğu babayı yeniden işe almasını istemelidir. 
     Kayseri'de idari yetkililer aynı insancıl davranışı göstermeli, Yener'in annesinin tekrar işine dönmesi için aracılık etmeliler. 
     İki ilin valisi için bu bir insanlık görevidir. 
     
Yağmur ararken...      Eylül ayını yağmurlarla karşılarken günün anısına Haydar Ergülen'in birkaç dizesini ekleyelim 
Yağmurlu bir kahvede 
şiir okumak isterdim 
sanki dünyanın tüm şairlerinden bana 
mektup gelmiş gibi hissederdim 
şimdi bir yağmur arıyorum 
bulursanız yazın adresime 
bütün zarfları şiir diye saklayacağım orada 
belki bir yağmur antolojisi oluruz 
birike birike 
     
     







Hangi hukuk 


Canlı spiker... 


Ecevit Ticaretle, siyaseti ayıracağız 


Girişimci ruhun kalesi 


Kayseri’de öğrenci olmak zor 


Büyümede revizyonun anlamı 


Umutlar gene gitti 


Şeytan ayrıntıda gizli ’ 


12 dev adam 


Siemens'te iyi çalışmazsan, ücretin düşer 


"Tıpkı beyaz bir gölge gibi " 


İdare mahkemesine başvuracaksınız 


Ufukta AB ile çatışma görünüyor 


Pastırmacı rantiyeler 


</TEXT>
</DOC>
