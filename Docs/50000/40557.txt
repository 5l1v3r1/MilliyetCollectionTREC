<DOC>
<DOCNO> 40557 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/spor/spo04.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon suskun 
</HEADLINE>
<TEXT>

Asbaşkan Ömer Gürsoy, Mehmet Ali Yılmaz ile polemiğe girmeyeceklerini söyledi, "Cevabı tarih verecek" dedi 
     BORDO - Mavili kulübün onursal başkanı Mehmet Ali Yılmaz’ın, "Trabzon’da vefa yok. Bir daha asla başkan olmam. Beni çok kırdılar. Hiç açık kapı bırakmadılar" sözlerine yönetim kurulu cevap vermeme kararı aldı. Asbaşkan Ömer Gürsoy, "Yeni bir tartışma yaratmamak için konuşmayacağız" dedi. 
     YÖNETİM olarak çatışma değil, barış istediklerini söyleyen Gürsoy, "Her şeyin cevabını tarih verecektir. Ancak şu bilinsin ki, biz herkese değer verdik. En üstte ise Trabzonspor’un olduğunu düşündük" diye konuştu. Bu arada Brezilyalı futbolcuların bonservisi için 100 bin dolar daha ödeme yapıldı. 
     
     Hami düzeliyor 
     TRABZONSPOR, Diyarbakırspor maçının hazırlıklarını Kızılcahamam’da sürdürüyor. Bordo - Mavili takımın Teknik Direktörü Sadi Tekelioğlu, kampın çok yararlı geçtiğini, eksikleri kapatmak için iyi bir fırsat yakaladıklarını söyledi. Bu arada kolu kırılan Hami’nin dikişleri bugün alınacak. Tecrübeli futbolcu, "Hafta sonu salon çalışmalarına başlayacağım" dedi. 
     



 SPOR 

























</TEXT>
</DOC>
