<DOC>
<DOCNO> 31446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/spor/spo02.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan'ın haykırışı 
</HEADLINE>
<TEXT>

F.Bahçe’nin renklerine bağlamak için yoğun çaba harcadığı genç futbolcu, Polonya’dan Aziz Yıldırım ve Celal Doğan’a seslendi "Bir an önce anlaşın" 
     MEHMET DEMİRCAN 

     SARI - Lacivertli takımın formasını giyebilmek uğruna Polonya’nın Pogon kulübü ile anlaşan Hakan Bayraktar, transfer sorununun bir an önce çözülmesi için hem Aziz Yıldırım, hem de Celal Doğan’a çağrıda bulundu. Hakan, "İki başkanın anlaşmasını bekliyorum. Özellikle sayın Doğan’dan anlayış istiyorum. Bana yardımcı olsun. Pogon’da bırakın bir yıl oynamak, iki ay durmak bile inanın çok zor" diye konuştu. 
     YENİ takımına katılabilmek için sabırsızlandığını belirten genç futbolcu, "Başkan Aziz Yıldırım beni her gün arıyor, moral veriyor. Gurbetçi olmama rağmen eğer Gökmen isimli arkadaşım burada bulunmasa sinir krizi geçirirdim" dedi. Fenerbahçe’nin sağlam adım attığını, kendisini Ümit Karan, İlhan ve Tümer gibi idmanlara çıkarmadığını kaydeden Hakan, Almanya kampına gitmeyi umduğunu söyledi. 
     
İlk sınav yarın      FENERBAHÇE, yeni sezonun ilk hazırlık maçını yarın Kocaelispor ile oynayacak. İzmit İsmetpaşa Stadı’nda oynanacak karşılaşmada Teknik Direktör Mustafa Denizli, Almanya kampı öncesi futbolcularının son durumlarını görme fırsatı bulacak, yeni transferleri deneme şansını yakalayacak. Kocaelispor Teknik Direktörü Hikmet Karaman da bu karşılaşmaya büyük önem verdiklerini söyledi. 
     
Yıldırım sert çıktı      FENERBAHÇE Başkanı Aziz Yıldırım, dün kulüp binasında görüştüğü Rapajiç’i sert bir şekilde uyardı. Yıldırım, Hırvat futbolcuya, "İtalya’daki sorunlarını buraya taşıma. Fenerbahçe asırlık ve köklü bir kulüptür. Hiçbir zaman kişilere tabi olmamıştır" dedi. 
     ASBAŞKAN Murat Özaydınlı ise Rapajiç’in Perugia kulübü ile sorunları bulunduğunu söyledi. Özaydınlı, "Biz onu transfer ederken her türlü yardımı yapacağımızı söyledik. Fakat İtalya’daki sorunları bizi ilgilendirmez. Geç geldiği için ceza alacak diye konuştu. 
     
Seriye devamDenizli, geçen yıl şampiyonluk için görev aldığını söyledi, "Şimdi ise unvanımızı korumanın uğraşını veriyorum" dedi 
     HÜSEYİN YAVUZ 

     Kadro oturdu 
     SARI - Lacivertli ekibin teknik patronu, bu sezon şampiyonluğu daha fazla takımın isteyeceğini ve kulüplerin güçlü kadrolar kurduğunu söyledi. Kadıköy macerasına devam edeceklerini, deplasman fobisine ise son vereceklerini kaydeden Denizli, "Yeni transferler geçen yıla oranla takıma daha çabuk uyum sağlayacak. Çünkü oturmuş bir kadroya sahibiz" diye konuştu. 
     
     
</TEXT>
</DOC>
