<DOC>
<DOCNO> 42969 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yazar/gureli.html </URL>
<DATE> 2001/09/19/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Bana yasak, sana da yasak 
</HEADLINE>
<TEXT>

     Yasaklardan hep yakınıyoruz kurtulmak için de yok efendim Avrupa Birliği standartlarından, yok efendim Kopenhag kriterlerinden, onlar da olmadı, Avrupa İnsan Hakları Mahkemesi'nden medet umuyoruz. 
     Bu yasaklardan biz nah kurtuluruz .. Çünkü, yasaklar toplum olarak bizim içimize işlemiş. Yasakçılık birey olarak kafalarımızın içine çöreklenmiş. 
     "Süper lüks daireli" koskoca apartmanların bahçe kapılarındaki şu levhaya bakar mısınız 
     "Yabancıların ve misafir otolarının girmesi YASAKTIR" 
     Yasak sözcüğünü büyük harflerle biz yazmadık, tabelada aynen öyle. 
     Bu nasıl ünlü "Türk konukseverliği"dir ki, misafirini yasak ile karşılar . Haydi "yabancı"yı anladık, "Moskof Gavuru" olabilir .. Ya "misafir" necilik 
     Bakın, "süper lüks daireli" ve de "modern" ailelerin yaşadığı apartmanların çoğunun kapısında birbirinin benzeri yasak tabelalarını görürsünüz. 
     O tabelayı başka türlü yazamaz mısınız muhteremler Örneğin 
     "Sayın konuklarımız, yetersiz bahçemizde sizin otonuza yer ayıramadığımız için üzgünüz" 
     En azından, "yasak" sözcüğü yerine "rica" sözcüğünü kullanamaz mısınız 
     Yalnızca apartman bahçelerinde değil bu "yasak" sendromu, her yerde. 
     "Buradan geçmek yasaktır" 
     "Girmek yasaktır" 
     Haydi, askeri yasak bölgeleri anladık da sivillere ne oluyor 
     Gerçi çoğu yasağa olduğu gibi, bu yasağa da aldırmayıp askeri bölgeye girenler görülüyor. Gerekçeleri de hazır Onlar da bizim "sivil" bahçemize giriyor, "demokrasi" çiçeklerimizi zedeliyor 
     Ve böylece de herkes birbirine giriyor, işler de arapsaçına dönüyor. 
     Neyse, bu arada biz de politikaya girmeyelim "yasak"larımıza dönelim. 
     Çocuklarımızı bile bir sürü yasaklar çemberinde yetiştirmiyor muyuz 
     "Oraya gitme yasak " "Buraya bakma, yasak " "Fazla konuşma, yasak " "Kız, gülme, yasak " "Erkek ağlamaz, yasak " Ona yasak, bana yasak, sana da yasak 
     Çocuk sokağa çıkınca da karşısında aynı söylem 
     "Burada top oynamak yasaktır" 
     Ondan sonra, demokrasinin önündeki yasaklar kalksınmış. Bu kafayla nah kalkar .. 
     
Bir şiir      Bir zamanlar Nazım Hikmet'in şiirleri bile yasaktı. Halinize şükredin, bugün şiir serbest. "Güzel Yazılar dergisinden, Mehlika Başer'in "Maviye Boyalı Düşlerim"den birkaç dize 
     "Ateş böcekleri gelirdi Gözlerim uçardı bulutlarda Gülüşün sinmiş düşlere Beklerdim sesini Mevsimler geçerken Kızıla boyanmış camlarda" 
     
     







Üniversiteye bak 


Evangelistler... 


Yücelen'in önerisi 


Terörle mücadelede topu taça atmak 


Asimetrik tehdit 


Ecevit gelmesin ’ 


Pazarcı öğretmenler 


Zor dönemlerde başarılı toplantı 


Bana yasak, sana da yasak 


Ne haçlı seferi, ne cihad... 


Allah’ın parmağı yok ki.. 


Açığa satış yapmak... 


Terör, terörist, iki yüzlülük ve çifte standart 


"Avrupa, Avrupa duy sesimizi " 


Edirne İstanbul’un arka bahçesi 


</TEXT>
</DOC>
