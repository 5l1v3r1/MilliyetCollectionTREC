<DOC>
<DOCNO> 32993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/yasam/yas00.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkeğin aşkı sadece yatağa kadar mı .. 
</HEADLINE>
<TEXT>

Derler ki insanı ele geçiren aşk değil, üreme’ içgüdüsüdür. Bu nedenle doygunluğa ulaşan erkeğin aşkı hızla azalırken, kadının ki o andan itibaren artmaya başlar... Neden mi .. 
     AŞKIN KİMYASI Devrim Sevimay 

     İster sırılsıklam şık olmayı becerebilen bir "cesur yürek" çıkın, ister aşka pabuç bırakmamakla övünen bir "korkak", eğer hayatınızda bir kere bile olsun "karşı cinsöten burada karşı olması önemli birisine ilgi duyduysanız, bunun altında yatan neden, çok da kalbinizle ilgili değil. En azından aşk üzerine en iddialı düşünürlerden Alman filozof Arthur Schopenhauer öyle diyor. 
     
Aslında "aşk" yoktur      Kendisinden önceki hiçbir filozofun aşkla ilgili araştırmalarını yeterli bulmayan Schopenhauer 1788- 1860 , kadınla erkeğin bir araya gelmesinin tek nedenini içgüdüsel olarak "üreme"ye bağlıyor. Üreme içgüdüsüyle hareket etmeniz için mutlaka çocuk sahibi olmayı istemeniz ya da her dakika üremeyi düşünmeniz gerekmiyor. Bu sizin genlerinizde ve dolayısıyla bilinçaltınızda var. 
     Schopenhauer, aşkı insan soyunu sürdürmek için bir "tuzak" olarak gören Friedrich Nietzsche’yi aratmıyor. Filozofa göre, doğa üreme içgüdüsünü "yüce bir hayranlık" kılığına büründürüp, karşımıza "aşk" olarak çıkartıyor. "Gözü dünyayı görmeyecek biçimde sevdalanmış olanlar benim düşüncelerimin kaba gerçekliğine ne kadar karşı çıkarlarsa çıksınlar, yine de yanılmaktan kurtulamayacaklardır" diyen Schopenhauer tezini şöyle kanıtlamaya çalışıyor 
     
AŞK DEĞİL, SAHİP OLMA      İnsanı ele geçiren aşk değil, "sahip olma" güdüsüdür. Çılgınca şık olduğunu söyleyen kimseler, sevgilerinin tam karşılığını alamasalar da bir arada yaşamakla, yani sahip olmakla yetinebilirler. Ancak sevildiğimizden emin oluşumuz, sevdiğimize sahip olmayışımızın yerini tutamaz hiçbir zaman. Nitekim sahipliği biten pek çok kimsenin intihara başvurduğu sıklıkla görülür. 
     
TUTKULU AŞK      Tutkulu aşk denilen, yaşama iradesindeki tutkunun en yüksek dereceye ulaşmasından başka bir şey değildir. Bu da üremek için en iyi baba karakteriyle ana zek sının denk düştüğü kimselerin arasında doğabilir. Gerçek bir tutkulu aşk, bu iki yaratığın karşılaşması kadar az rastlanır bir şeydir. 
     
ERKEK BU, ALDATIR...      Erkeğin aşkı, doygunluğa erdiği andan sonra, gözle görülecek biçimde azalır. Önüne çıkan her kadın, elde ettiği kadından daha çekici gelir ona çeşitliliği arzulamaya başlar. Kadının aşkı ise, doygunluğa erdiği andan sonra artmaya başlar. Bu, doğanın amacının, türün sürdürülmesi ve elden geldiğince çoğaltılması olmasının sonucudur. Erkek, bir yılda, yüzden fazla çocuğu kolaylıkla yapabilir. Oysa kadın ne kadar erkekle sevişirse sevişsin, yılda ancak bir kez doğurabilir. 
     
TÜREMENİN ENTELİ OLMAZ      Evliliğin aradığı şey entelektüel bakımdan hoş vakit geçirmek değil, çocuk dünyaya getirmektir. Bir kadının sırf kafası ve kültürü yüzünden bir erkeğe şık olduğunu söylemesi saçma ve beyhude bir iddiadır. Ya da yozlaşmış bir mizacın sonucudur. 
     
TUTKU ENGEL TANIMAZ      Tutkulu bir aşka yakalanan namuslu ve haksever kimselerin, bu niteliklerini kaybettikleri ve türün menfaatinin aracı olarak hiç korkmadan zina işlediklerini görüyoruz. Chamfort’un şu sözleri dikkat çekici "Bir kadınla bir erkek birbirlerine karşı şiddetli bir tutku duyuyorlarsa, onlar doğa ve Tanrısal yasa gereğince birbirlerine aittirler." 
     
ELDE EDİNCE BİTER      Tutkulu tür ruhu istediğini elde ettikten sonra, üreme içgüdüsünü yeniden serbest bırakır. Görücü usulüyle yapılan evlenmelerde ise durum bunun tamamen tersidir. Çünkü baştan tutku yoktur. 
     
Erkek gençten kadın ise orta yaştan hoşlanır...      Schopenhauer, kadınlarla erkeklerde beğeni toplayan ortak özelliklerin neden "ortak" olduğunu da "üreme içgüdüsü"yle açıklıyor. 
     Ona göre insanlar kendi türünü en iyi devam ettirebileceğini düşündüğü kişilere yönelir. Bu nedenle karşı cinsi kafamızla değil, içgüdülerimizle seçeriz. İşte cinslerin otomatiğe bağlanmış zevkleri 

</TEXT>
</DOC>
