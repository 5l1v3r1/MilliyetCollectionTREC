<DOC>
<DOCNO> 34990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/guncel/gun01.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İZMİR, İZMİR OLALI newline böyle afet görmedi 
</HEADLINE>
<TEXT>

Sıcaktan bunalan İzmir'de dün fırtına, yağmur, dolu dehşeti yaşandı. Caddeler göl oldu, ağaçlar devrildi, kopan elektrik telleri üç can aldı. Bir kişi de balkondan düşerek öldü... 
     İZMİR DHA 

     Bunaltıcı sıcakların ardından dün İzmir'i dolu vurdu. Akşam saatlerinde başlayan yağmurun ardından gelen dolu, kentte yaşamı altüst etti, kopan elektrik teli üç kişinin ölümüne neden oldu, sokakları su bastı, otomobiller yolda kaldı, vapur seferleri iptal edildi. Yaklaşık yarım saat süren yağış sırasında ortaya çıkan sis ve şiddetli rüzg rla İzmir'de yaşam felç oldu. 
     
     Ceviz gibi dolu 
     İzmir'de öğleden sonra bozan hava, saat 18.00'den itibaren yerini yağışa bıraktı. İş çıkışı yağmurla karşılaşan İzmirliler, ardından gelen doluyla şok oldu. Ceviz büyüklüğündeki dolu, bazı evlerin ve araçların camlarının kırılmasına neden olurken, ana caddeler göle döndü. Yeşildere, Kadifekale ve Gürçeşme semtlerinde bir çok binanın alt katlarını su bastı, Altınyol - Yeşildere yolunda ağaçlar devrildi. Yağıştan, seralar ve tarım alanları büyük zarar gördü, cep telefonları sustu, kablolu televizyon servisi iptal oldu, Bornova'da elektrikler kesildi. 
     
     Dört kişi öldü 
     Ofismat Matbaa Malzemeleri firmasında çalışan satış elemanı Hasan Mısırlı 31 da, doluya Kemeraltı girişi vilayet arkasında 856 Sokak'ta yürürken yakalandı. Taşfırın önündeki elektrik direğinden kopan kablo üzerine düşen Mısırlı, olay yerinde öldü. Aynı semtte yine tel kopması sonucu kırtasiyeci Cem Karacan 23 ile, İkiçeşmelik Semti 943. Sokak'ta Diler Koyuncu da 20 hayatını kaybetti. Gümüşpala semti 7068 Sokak'ta oturan Yusuf Kaplan da 64 , çıktığı ikinci kattaki evinin balkonunda, ıslak zeminde kayarak aşağı düştü. Kaplan, Karşıyaka Devlet Hastanesi'ndeki müdahalelere rağmen kurtarılamadı. 
     Meteoroloji Bölge Müdürü Burhan Babalıoğlu dün akşam bir saatlik sürede metrekareye 35 kilo yağış düştüğünü, aynı hava koşullarının bugün de etkili olacağını söyledi. 
     Vatandaşların doluya karşı hazırlıklı olmasını isteyen Babalıoğlu, "Uzun yıllar ağustosta böyle bir yağış olmamıştı. En son Ağustos 1945'te metrekareye 20 kilo yağış düşmüştü" dedi. 
     
Fırtına iki caminin minaresini yıktı      EYÜP KELEBEK 

     Eskişehir'in Çifteler ilçesinde dün görülen fırtına yaşamı olumsuz etkiledi. Fırtına nedeniyle iki caminin minaresi yıkılırken, çok sayıda evin çatısı uçtu, beş kişi de yaralandı. Dün akşam yoğun yağışla birlikte oluşan fırtınada Çifteler'deki Sakarya Camii'nin iki minaresinden biri tamamen, Merkez Camii'nin minaresi de kısmen yıkıldı, çok sayıda evin çatısı uçtu. Bahçe duvarının yıkılmasyla evlerin çatısından kiremitlerin üzerlerine düşmesi sonucu Elif Yıldız 13 , Ferda Ay 17 , Hülya Özbek 44 , Kenan Yılmaz 39 ve Tahsin Özdemir 13 yaralandı. 
     
Yağmur gelecek, sıkıntı bitecek      ANKARA Milliyet 

     İç Ege'de bugün sağanak yağış bekleniyor. Devlet Meteoroloji İşleri Genel Müdürlüğü'nden verilen bilgiye göre, bugün Marmara'nın güneydoğusu, İç Ege, Göller yöresi, İç Anadolu'nun kuzeybatısı, Batı ve Orta Karadeniz ile Doğu Karadeniz kıyıları yer yer sağanak ve gök gürültülü sağanak yağışlı geçecek. Sıcaklığı birkaç derece düşürmesi beklenen kısa süreli sağanak yağışlar, özellikle İç Ege'de etkili olacak. Doğu Karadeniz kıyıları ile Göller yöresi ve Güney Ege'nin iç kesimlerinde yarın yer yer sağanak yağış bekleniyor. 
     



 GÜNCEL 














</TEXT>
</DOC>
