<DOC>
<DOCNO> 11921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/yasam/yas04.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Son kurbanı bir bebek 
</HEADLINE>
<TEXT>
PİTBULL YİNE ACIMADI 
New York’ta Pitbull’ cinsi bir köpek, liseli annenin terk ettiği bebeği canlı canlı yedi 
     DIŞ HABERLER SERVİSİ 

     Saldırganlıkları yüzünden Avrupa’nın birçok kentinde yasaklanan Pitbull’ cinsi köpeklerin son kurbanı, minicik bir bebek oldu. ABD’de yayınlanan Daily News gazetesinin haberine göre korkunç olay, New York’un Brooklyn semtinde yaşandı. Thomas Jefferson Lisesi ikinci sınıf öğrencisi 16 yaşındaki Lisa Small adlı küçük anne, gizlice dünyaya getirdiği gayrimeşru bebeğinden kurtulmak için çare arıyordu. 
     
     Cinsiyeti bile anlaşılamadı 
     Küçük anne, sonunun böylesine korkunç biteceğini muhtemelen bilmediği çareyi de, oturduğu apartmanın yangın merdiveninde buldu. 
     Ve, minicik, savunmasız bebeğini, oturduğu evin birinci katındaki yangın merdivenlerine bıraktı. Ancak ölüme terkedilen bebek, yoldan geçen Pitbull - Rotweiller’ cinsi aç bir köpeğin dikkatini çekti. Polis bulduğunda aç canavar minik bebeği öylesine parçalamıştı ki, vücudunun büyük bölümü yenen’ bebeğin cinsiyeti bile belirlenemedi. Küçük anne Lisa Small tutuklandı. Mahkeme, Small’un kefalet bedelini 500 bin dolar olarak açıkladı. 
     


 YAŞAM 



















</TEXT>
</DOC>
