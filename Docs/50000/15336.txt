<DOC>
<DOCNO> 15336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/spor/spo02.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüştü çaresiz 
</HEADLINE>
<TEXT>

F.Bahçe’nin, kupa maçında sahaya çıkması istenen ünlü kalecisi, ciddi sakatlığı bulunduğunu, yere bile basamadığını, oynamasının olanaksız olduğunu söyledi 
     YUSUF KOBAL 

     MUSTAFA Denizli ile yönetimin, Türkiye Kupası finalinde sahaya çıkmasını istediği, ancak ayağında bağ kopuğu olan kaleci Rüştü, forma giymesinin olanaksız olduğunu söyledi. Milli file bekçisi, "Çaresizim. Ellerim kollarım bağlı. İçim, içimi yiyor. Çıkıp topal topal oynayayım diyorum, ama bu takıma zarar vermekten başka bir şey olmayacak" dedi. 
     RÜŞTÜ, MİLLİYET’e yaptığı açıklamada "Tıbben 21 gün ayağımı kullanmamam lazım" diye devam etti. Ünlü kaleci, "Ama, üç haftalık süreyi ikiye, bir buçuğa çekmeye çalışacağım. Bugüne kadar fedak rlık yapmışım, şimdi, iki şampiyonluğa birden giderken neden yapmayayım Ama vücudum izin vermiyor. Ciddi şekilde sakatım. Ayağım kopuk, yere basamadan nasıl oynarım " ifadesini kullandı. 
     KAYSERİ kampında deneneceğini söylenen Rüştü sözleri şöyle noktaladı "En ufak bir ışık olsa oynarım. Genç Oğuz’a destek olmalıyız. Deneyimsizliğini Denizli maçında üzerinden attı. Başarılı olacak. Ben de zamanında çok hata yapmıştım. Çok kötü goller yemiştim. Oğuz’a sahip çıkılmalı. Kupayı havaya kaldıran kolların arasında onunki de olacak." 
     
Denizli köpürdü      HÜSEYİN YAVUZ 

     FENERBAHÇE Teknik Direktörü, Denizlispor karşılaşmasının devre arasında kükredi, maçtan sonra da futbolcularını ciddi biçimde uyardı. Soyunma odasına 2 - 1 yenik giden futbolcularına çıkışan teknik adam, galibiyet istedi. Ancak ünlü hocanın bu sözleri de fayda etmedi. 
     DENİZLİ, 90 dakika sonunda kupa finaline dönük bir konuşma yaptı. Fenerbahçe’nin hocası, ligdeki kaybın telafi edilebileceğini bildirip, "Ama Gençlerbirliği maçının telafisi yok. Kupayı almamız lazım. Ona göre düşünün, davranın ve kupayı kazanın" dedi. 
     
Başkan rahatsız      FENERBAHÇE Başkanı Aziz Yıldırım’ın, Denizlispor yenilgisinden bir gün önce rahatsızlandığı ve bu nedenle de karşılaşmayı izlemeye gidemediği anlaşıldı. Gece yarısı hastalanan Başkan Aziz Yıldırım, Denizli deplasmanına doktorların uyarısı üzerine gitmekten vazgeçti. Fenerbahçe Başkanı, her yıl düzenli olarak kalp sorunu nedeniyle ABD’de kontrolden geçiyor. 
     


 SPOR 



























</TEXT>
</DOC>
