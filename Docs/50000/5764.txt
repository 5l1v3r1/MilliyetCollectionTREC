<DOC>
<DOCNO> 5764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/okur.html </URL>
<DATE> 2001/02/06/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İlişkiler ağı "nereden nereye..." 
</HEADLINE>
<TEXT>

     Bu "tim" inan ki, başka tim... Onlar, kimseye göz açtırmıyorlar. 
     Sermaye Piyasası Kurulu SPK , borsada suç işleyenleri "gözetim timiyle" yakından takip ediyor. Ve doğrusunu yapıyor. SPK son dönemde "insider trading" ve "manipülasyon" dosyalarına öyle bir daldı ki, kimsenin bundan sonra "Adam sen de ne olacak ki İş bilenin kılıç kuşananın" diyeceğini sanmıyoruz. En azından böyle söylenmeyeceğini ümit ediyoruz. Ortada yeni bir uygulama mı var Elbette hayır. Ancak SPK Başkanı Dr. Doğan Cansızlar ve kurul üyelerinin bu konu üzerindeki hassasiyetini biliyoruz. 
     Bildiğiniz üzere, manipülasyon, "hisseler üzerinde yapay fiyat oluşturmak" suçu biçiminde açıklanıyor. Araştırma ve soruşturma safhasına ilişkin sürecin ispat edilmesi uzun mu uzun... İspat etmek öyle kolay olmuyor. Bakınız, iki hafta önce Doğan Holding ve Ereğli Demir Çelik Fabrikaları hisse senetlerinde yapılmaya çalışılan harekete. Eh, 1 milyon lot Doğan Holding hissesinde yapılmak istenen harekette bir manipülasyon suçu işlenmiş mi İşlenmemiş mi Hem İMKB, hem SPK konuyu hala inceliyor. Biz de ne olacak diye bekliyoruz ama profesyonellerin de, yatırımcıların da kafası karıştıkça karışıyor. Bu durumda da her zaman yazdığımız gibi "atı alan Üsküdar'ı" geçip gidiyor. 
     İşte 1997 yılında İhlas Ev Aletleri'nde manipülasyon yapanlara, 2001 yılında ceza verildi. Tam dört yıl sonra... 
     Biz de buna takılıyoruz. Ve manipülasyon iddialarındaki inceleme, soruşturma sürecinin tartışılmasını istiyoruz. Çünkü siz, "bal gibi suç işlendi" derken, bir başkası çıkıp, "yok canım bunun alakası yok " diyebiliyor. 
     Neden yazdığımıza gelince 
     Gerçi ertelendi ama İMKB, borsada "Kara Para" konulu bir panel düzenliyor. Mali Suçları Araştırma Kurulu Başkanı Nejat Coşkun, SPK Başkanı Doğan Cansızlar, İMKB Başkanı Osman Birsen burada konuşmacı. Üstelik Coşkun ve Birsen OECD bünyesinde iki yıl boyunca bu konuda birlikte çalıştılar... Bir de "manipülasyon" konusuna el atsalar, fena mı olur sanki 
     
Bıyıklı Türkler      Çünkü bu konunun özellikle "bıyıklı Türk" diye tabir ettiğimiz yabancıların incelenmesi açısından önemi ortada. 
     Diyelim ki, manipülasyon suçu işleyenlere "ceza" gelmiş. 
     Ne güzel Ama ya af Bu tür suç işleyenler de af kapsamına girdiği için elbette yaptırım gücü ortadan kayboluyor. 
     Diyorlar ki 
     "Şartla salıvermeden yararlananlar bir daha aynı suçu işlerlerse, eski cezaları da göz önüne alınacağı için yaptırım ağır olacak..." 
     Oysa bu tür suçlarla ilgili yaptırım ve yargılama farklı olmalı... Bakın, küçük bir hatırlatma 2000 yılı 26 Eylül tarihinde SPK bülteninden yansıyan bir haber, "Semih Akın, Necati Kaya, Rabia Yeşim Akın, Muhsin Özen, Hasan Safaltın, Necip Paçero... adlı kişilerin 1998 döneminde Mensa Mensucat hisseleri üzerinde yapay fiyat oluşturdukları belirlendi. Bu kişiler hakkında suç duyurusunda bulunuldu " 
     Şimdi, ne diyeceksiniz 
     Öncelikle bu kişiler kimin adına bu işlemi yaptı İkincisi, bu işlemin yapıldığı aracı kurum kimdi Ve o dönem, bu aracı kurumun genel müdürü kimdi 
     Kimse elini kolunu sallayarak ve çalıştığı aracı kurum ile şirketi devre dışı bırakarak, manipülasyon suçu işleyebilir mi İnanın ki, dünyanın en zeki insanı bile tek başına hiçbir şey yapamaz... O yüzden, "Beyler, tartışmaktan korkmayın" diyoruz. 
     Gelelim düşüşe, ocak ayı enflasyonuna kimse takılmadı. Ama "Anayasa Mahkemesi"nden gelecek Fazilet cephesi ile ilgili açıklamalar tedirginliği artırıyor. 
     Para girişi olmadığı için manipülasyon tedirginliğiyle birleşen sıkıntı profesyonelleri pozisyon alma konusunda dikkatli olmaya itiyor. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
