<DOC>
<DOCNO> 7463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/dunya/adun.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
24 Amerikan ve İngiliz savaş uçağı bombaladı 
</HEADLINE>
<TEXT>
Bush, Saddam'ı vurdu 
Irak üzerinde güneyden keşif operasyonunda görev alan Amerikan ve İngiliz uçakları dün gece uçuşa yasak bölge sınırlarını aşarak Bağdat'a yakın 5 ayrı askeri hedefi vurdular... Irak ise, sivil hedeflerin bombalandığını duyurdu 
     YASEMİN ÇONGAR Washington 

     Amerikan ve İngiliz savaş uçakları dün Türkiye saati ile 19.30 ile 20.00 arasında, Irak’ın başkenti Bağdat’a yakın beş askeri hedefi bombaladılar. 
     Harek tın "bir defalık" olduğu ve sivil bölgeleri hedef almadığı yönündeki Amerikan açıklamasına karşın, Irak yetkilileri, Bağdat, Basra ve Misan kentlerinde sivil mahallelerin de bombalandığını, bir kadının öldüğünü ve 11 kişinin de yaralandığını bildirdiler. 
     Washington, ilk açıklamalarında harek tın "askeri tehdide tepki niteliğinde ve anlık bir karara dayalı olarak" gerçekleştirildiğini duyururken, Beyaz Saray daha sonra, operasyon kararının perşembe günü alındığını ve bizzat Başkan George W. Bush’un emriyle gerçekleştirildiğini açıkladı. 
     ABD’nin Aralık 1998’deki "Çöl Tilkisi" harek tından bu yana Irak’a yönelik ilk kaptanlı askeri eylemini oluşturan operasyon, dördü 33’üncü paralelin kuzeyinde, dolayısıyla uçuşa yasak bölgenin dışında kalan toplam beş hedefe yönelik olarak gerçekleştirildi. Pentagon yetkilileri, Körfez bölgesinden kalkan toplam 16 Amerikan ve 8 İngiliz uçağının beş hedefi de vurarak herhangi bir hasar almaksızın üslerine döndüğünü bildirdiler. 
     Harek tta görev alan F-15, F-16 ve F-18 jetlerinin bir kısmı Suudi Arabistan’daki üslerden, bir kısmı da Amerikan savaş gemisi USS Harry Truman’dan havalandı. 
     
Başkan "Emri ben verdim"      Harek t haberi Washington’da ilk duyulduğunda, Savunma ve Dışişleri Bakanlığı kaynakları, saldırının "askeri komutanlar tarafından kararlaştırıldığını ve Başkan Bush’un sonradan haberdar edildiğini" açıkladılar. Ancak Meksika’ya yaptığı günübirlik ziyaret sırasında, bu konudaki soruları yanıtlayan Başkan Bush, "Önceden haberim vardı. Ve yetkiyi ben verdim" dedi. Bush, harek tın uçuşa yasak bölge uygulamasını sürdürme niyetini yansıtan "rutin bir misyon" olduğunu belirtti. Saddam Hüseyin’in müttefik uçaklarını tehdit ya da kitle imha silahları geliştirme çabasını sürdürmesi halinde butip saldırıların tekrarlanabileceğini ima etti. 
     Ancak Beyaz Saray Sözcüsü Ari Fleischer, harek tın Irak konusunda politika değişikliği anlamına gelmediğini, savunma amaçlı rutin bir operasyon olduğunu açıkladı. 
     
"Kuzey sakin"      Pentagon, saldırının gerekçesini, "Savunma amaçlı" diye açıkladı ve söz konusu askeri hedeflerin son altı haftadır denetim uçuşu yapan müttefik uçaklarını sürekli tehdit eden radar üsleri olduğunu bildirdi. Irak’ın kuzeyinde ve İncirlik Üssü’nde ise durumun sakin olduğu, operasyonun güney bölgesi ile sınırlı kaldığı belirtildi. 
     
Hava saldırısında bir kadın öldü      Hava saldırısı, Bağdat’ta sirenlerin başlaması, şiddetli patlama sesleri ve uçaksavar ateşinin duyulmasıyla Irak başkentinde yaşayanları da etkiledi. Irak TV’leri, yayınlarını keserek askeri marşlar çalmaya ve yaralıları gösteren haberler vermeye başladılar. Bağdat, bombardımanda, ölen bir kadının yanı sıra, aralarında kadın ve çocukların da bulunduğu 11 sivilin de yaralandığını duyurdu. ABD kaynakları ise, beş hedeften hiçbirinin çevresinde mesk n alan olmadığı iddiasında bulundu. 
     
60 milyon dolarlık radar avcısıyla vurdular      Hava harekatında Amerikan Deniz Kuvvetleri'ne ait son model F - 18 uçakları da kullanıldı. 1982'den beri kullanılan uçakların en gelişmiş versiyonu "F - 18 Super Hornetler" 1999'dan beri de Amerikan donanması tarafından kullanılıyor. ABD, F - 18'leri Körfez'deki uçak gemilerinde konuşlandırıyor. 11 silah sistemi yüklenebilen uçaklarda, havadan yere atılan "HARM, Harpoon, SLAM, GB -10 ve Maverick" füzelerinin yanı sıra havadan havaya "Sıdewinder Sparrow ve Amraam" füzeleri bulunuyor. Türk pilotları, radar üslerinin hedef alındığı saldırıda elektromanyetik sinyallere duyarlı HARM füzelerinin kullanılmış olabileceğine işaret ettiler. F - 18'in ilk modelleri 40 milyon dolar, 1998 yılında üretilen son modeli de 60 milyon dolara satılıyor. 
     
Irak'tan savaş yemini      Saddam, ABD ile birlikte İsrail'i de suçladı 
     Irak yönetimi, saldırıyla ilgili olarak, ABD ile birlikte İsrail'i de suçladı ve "direnişin süreceğini" açıkladı. 
     Saddam Hüseyin başkanlığında toplanan Irak Devrim Komuta Konseyi'nin yayınladığı bildiride, "ABD ve Siyonizmin, tüm halkların düşmanı olduğu" kaydedildi ve "Zafere kadar savaşma" yemini edildi. 
     Saldırıyla Bağdat ve çevresindeki sivil hedeflerin vurulduğu açıklanan bildiride, bu saldırının "İsrail'le ortaklaşa düzenlendiği" öne sürüldü. 
     Bildiride, "Siyonizmin, Araplara saldırma niyetinde olduğu böylece ortaya çıktı" denildi. Hava harekatının "Irak'ı korkutmak ve baş eğdirmek için yapıldığı" kaydedilen bildiride, "Irak, hiçbir zaman ABD ve Siyonizme direnmekten ve meydan okumaktan vazgeçmeyecektir" ifadesine yer verildi. 
     ABD ve İsrail'e karşı havada, denizde ve karada savaşmaya devam edileceği belirtilen bildiride, "Arapların her zaman zafer kazanacağı, Filistin'in de halkına geri döneceği" belirtildi. 
     
Dünyaya çalımHABER MERKEZİ 
     ABD Başkanı Bush'un, babasının Irak'a karşı başlattığı savaşın tam onuncu yılında Bağdat'ı bombalatması, olumsuz yorumlara neden oldu. ABD'nin, aşamalı bir uyarı - gerilim politikası izledikten sonra müdahale etme yerine doğrudan bombardımana girişmesi, "Washington, uluslararası kamuoyunun olası itirazlarını dinlemek istemedi" biçiminde değerlendirildi. ABD'nin, uluslararası hukuku bir kez daha zorlamaktan çekinmediğine işaret edildi. 
     Körfez Savaşı'nda babasının en önemli kurmaylarını Dışişleri ve Savunma bakanlıklarına getirerek yanına alan Bush'un kararı, Birleşmiş Milletler'de BM de şaşkınlıkla karşılandı. BM çevrelerinde, Irak'a uygulanan yaptırımların gözden geçirileceği ve 120 kişilik bir heyetin Bağdat'ta kitle imha silahları kontrolü yapmasının ele alınacağı 26 - 27 Şubat'taki toplantıların sabote edildiği yorumları yapıldı. 
     
Türkiye'ye mesaj      Bombardımandan, Irak'a büyükelçi atayan ilk Batılı ülke olan, bu ülkeye gönderdiği 12 kişilik parlamenter heyeti perşembe günü dönen, Bağdat'a işadamı ve insani yardım uçakları gönderen ve ambargonun kaldırılmasını isteyen Türkiye'nin de mesaj çıkaracağına işaret edildi. Beyazsaray'ın tutumundan Ankara'ya çıkan mesajın "Saddam'la fazla yakınlaşma" olduğu vurgulandı. 
     
Ankara televizyondan öğrendiANKARA Milliyet 
     Türkiye'nin bombardımana ilişkin ilk değerlendirmesi, Bush yönetiminin Saddam Hüseyin'e gözdağı verdiği yönünde oldu. 
     Türkiye, saldırıyı bombardıman başladıktan sonra öğrendi. Dışişleri Bakanlığı ve Genelkurmay Başkanlığı yetkilileri, ABD'nin ön bildirimde bulunmadığını söylediler. Türkiye'nin Körfez Savaşı'nın ardından Bağdat'a resmen atadığı ilk Büyükelçi olan Mehmet Akad, Ankara'yla temasa geçerek, yerel saatle 20.55'te siren seslerini duyduklarını, büyükelçilikte herhangi bir zaiyatın bulunmadığını bildirdi. 
     Saldırıyı uluslararası basından öğrenen Dışişleri, Bağdat Büyükelçiliği ve ABD'nin Ankara Büyükelçiliği ile temasa geçti. Dışişleri'nin görüştüğü ABD Büyükelçiliği yetkilileri, kendilerinde de aktaracak bilgi bulunmadığını söylediler. 
     Dışişleri Bakanı İsmail Cem gelişmeleri İstanbul'dan takip ederken, Bağdat ve Washington'la temas kuran Ortadoğu'dan sorumlu Müsteşar Yardımcısı Büyükelçi Uğur Ziyal Başbakan Bülent Ecevit'i bilgilendirdi. 
     Dışişleri Bakanlığı Müsteşarı Faruk Loğoğlu'nun da ABD'nin Ankara Büyükelçisi Robert Pearson'la temasa geçtiği, Büyükelçi'nin bombardımanın meşru savunma amacıyla gerçekleştiğini, kendi açılarından operasyonun tamamlandığı bilgisini aktardığı kaydedildi. Pearson'ın ilerleyen saatlerde tamamlayıcı bilgileri alarak bugün Dışişleri Bakanı İsmail Cem'e bizzat ileteceğini söylediği belirtildi. 
     Olağanüstü bir hareketliliğin gözlenmediği Ankara'da Dışişleri ve Genelkurmay yetkilileri gelişmeleri rapor etti, Washington Büyükelçisi Baki İlkin ABD Dışişleri Bakanlığı'ndaki üst düzey bir yetkiliden bilgi aldı. 
     
Sezer konseri iptal etti      Cumhurbaşkanı Ahmet Necdet Sezer CSO'daki konser programını bombardıman üzerine iptal ederken, Başbakan Ecevit de aynı dakikalarda evinde istirahat ediyordu. 
     
Moskova ÖFKELİCENK BAŞLAMIŞ Moskova 
     Amerikan ve İngiliz savaş uçaklarının Bağdat’a saldırması, Irak’a uygulanan yaptırımların kaldırılması için çaba gösteren Moskova’da büyük öfke yarattı. 
     Savunma Bakanlığı üst düzey yetkililerinden General Leonid İvaşov, ABD’yi uluslararası güvenlik ve uluslararası topluma meydan okumakla suçladı. "Bush yönetimi ne yazık ki askeri çözümden yana olduğunu gösterdi" diyen İvaşov, Washington’ın uluslararası ve insanı kuralları da gözardı ettiğini savundu. General İvaşov, Bağdat’a saldırının Irak barış sürecine büyük zarar verdiğini söyledi. 
     Saldırının Moskova’da kaygı yarattığını açıklayan Rusya Dışişleri Bakanlığı yetkilileri de, Birleşmiş Milletler BM ve Güvenlik Konseyi’ni devre dışı bırakan eylemlerin hep olumsuz sonuç verdiğini bildirdi. Irak’a uygulanan uluslararası yaptırımların kaldırılması için ilk harekete geçen ülke olan Rusya, geçen yıl Bağdat’a büyük miktarda insani yardım göndermişti. Saldırının, ABD ile Rusya arasındaki ilişkileri daha da gerginleştirmesi bekleniyor. 
     


 DÜNYA 














</TEXT>
</DOC>
