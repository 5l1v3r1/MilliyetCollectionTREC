<DOC>
<DOCNO> 41822 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sontur03.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Anayasa Mahkemesi "Ak Parti raporu 15 Ekim'de bitirilecek" 
</HEADLINE>
<TEXT>

     Anayasa Mahkemesi Başkanvekili Haşim Kılıç, Yargıtay Cumhuriyet Başsavcısı Sabih Kanadoğlu'nun AK Parti'ye ihtar ve tedbir verilmesi istemine ilişkin raportörün hazırladığı raporun 15 Ekim'de bitebileceğini bildirdi. 
     Kılıç, Anayasa Mahkemesi'ne gelişinde, AK Parti'ye ihtar ve tedbir verilmesine ilişkin raportör raporunun bitip bitmediğinin sorulması üzerine, '15 Ekim'e bitebileceğini umuyorum'' dedi. 
     Anayasa Mahkemesi heyeti, gündemdeki konuları görüşmek üzere saat 10.00'da toplandı. 
     Yüksek Mahkeme, Cumhurbaşkanı Ahmet Necdet Sezer ile DYP'nin bazı yasa maddelerinin iptali istemiyle yaptıkları başvurularda ilk inceleme yapacak. 
     Bu başvuruların yanı sıra 4616 sayılı Şartla Salıverilmeye, Dava ve Cezaların Ertelenmesine ilişkin yasanın bazı madde ve hükümlerinin iptali istemiyle yapılan başvurularda da ilk inceleme yapılacak. 
     Anayasa Mahkemesi, iptali istenen söz konusu maddeler hakkında daha önce karar vermişti. 






</TEXT>
</DOC>
