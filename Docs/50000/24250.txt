<DOC>
<DOCNO> 24250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/cetiner.html </URL>
<DATE> 2001/05/31/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Kiracı mazlum, mülk sahibi zalim mi 
</HEADLINE>
<TEXT>

     Buğdaydı, mercimekti, petroldü, elektrikti derken... tartışmalar arasında milyonlarca kiracı ile mülk sahipleri unutuldu... Kaynadı gitti diyemeyeceğim, zira kazan fokur fokur şu günlerde .. 
     Her ev sahibi, mülk sahibi zengin değil... Her kiracıyı da sakın ola fakir zannetmeyin. Parasını işinde kullanıp faizde büyütüp, ödeyeceği kiranın kat kat üzerinde kazanan o kadar çok akıllı var ki .. Ama nedense dededen kalma bir evini, dükkanını kiraya veren aile bizim medyada hep gaddar, zalim olarak tanıtılır, kiracı ise horlanan, ezilen mağdur vatandaş olarak takdim edilir .. Büyük bir yanlışlık, büyük bir aldanış .. 
     Son zamanlar bıçak kemiğe dayanmış olacak mülk sahipleri feryat etmeye başladılar... Çünkü ortada büyük bir haksızlık, adaletsizlik var... Hatta bu kez mülk sahipleri gadre uğramış durumdalar .. 
     Biri kiracı, diğeri dükkan, ev sahibi iki kişi aralarında sözleşme kontrat yapmışlar... Aylık veya yıllık olarak ödenecek kira şu kadardır diye... Fiyat artışları için baz olarak bir kısmı dolar veya mark koşmuş... Bir kısmı ise DİE'ye göre enflasyon oranını ölçü almış... Ama hükümet, böyle bir sözleşmeye kiracı lehinde müdahale ediyor... Meclis'ten çıkarttığı yasa ile "Efendim diyor biz enflasyonu düşüreceğiz, mülk sahipleri fiyatlarını yükseltmesin ilk yıl yüzde 25, ikinci yıl 2001 yüzde 10 zam yapabilirsiniz..." 
     Bu yasadan sonra enflasyon yüzde yüzü geçti, bir de üstüne devalüasyon gelmez mi .. Dolar dalgalanmaya bırakıldı, aldı başını gidiyor... Ama kiralara zam yasa zoruyla ancak yüzde 10 öyle mi .. 
     Aslında bu yasa çıkmazdan önce enflasyon yüzde 120 - 150 bile olsa iki taraf makul düzeyde anlaşıyor, yüzde 50 - 60 arasında buluşuyordu, bugün ise aralarında kargaşa var .. 
     
Vatandaş iflas eder      İnsaf ile şu son iki yılın içinde vitrinlere, tezgahlara ve etiketlere bir göz atın... 50 milyonluk ceket 140, 10 milyonluk gömlek 20 - 25 milyon lira olmadı mı ... Temel gıda maddeleri aynı oranda yükselmedi mi Şimdi o dükkanlarda ticaret yapanlar yasa zoruyla ucuza oturup günün geçerli değerinden para kazanıyor, mülk sahibi ise eziliyor .. Haaa bir de devlet, kiralar düşük olduğu için az Gelir Vergisi alıyor .. 
     Eğer hükümet bir kısım vatandaşları kişisel mülklerinden dolayı cezalandırmak, diğerlerine para kazandırmak istiyorsa veya enflasyonu böyle düşüreceğini iddia ediyorsa, önce benzini, şekeri, içki ve sigarayı halka ucuza satsın... Sübvansiyon, görev zararı buna alışık hükümetlere yakışır Buğdayı üreticiden pahalıya alır, yarı fiyatına tüketiciye satar .. Ama bu görev zararı nı bir kesime yasalar zoruyla yaptırmaya kalkarsa vatandaş iflas bayrağını çeker .. 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
