<DOC>
<DOCNO> 28178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/spor/spo01.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayhan'ın sabrı taştı 
</HEADLINE>
<TEXT>

Başkan Serdar Bilgili’ye "Galatasaray’la anlaştım. Beni bırakın. Alacaklarımı da istemiyorum" dedi ve ekledi "Yoksa bir yıl beklerim, seneye bedavaya giderim." 
     KARTAL YİĞİT 

     Başka yere gitmem’ 
     BEŞİKTAŞ’IN takasta kullanmak istediği Ayhan, Başkan Serdar Bilgili ve Menajer Sinan Engin’le görüşerek, "Galatasaray’a transferime izin verin" dedi. Ayhan Galatasaray’dan başka bir kulübe kesinlikle gitmeyeceğini vurguladı ve "Kendim ayrılmıyorum. Siz beni istemiyorsunuz. Daum bana kulüp bulmamı söyledi, buldum. Gaziantepspor’a takas edileceğime dair haberler çıkıyor. Bunu kesinlikle kabul etmiyorum" diye konuştu. 
     
     700 bin dolar kalsın’ 
     GEÇEN sezondan 483 bin dolar alacağı kaldığını belirten Ayhan, "Bunu verin. Bir yıl daha Beşiktaş’ta kalayım. Hoca ister oynatsın ister oynatmasın. Nasıl olsa bonservisler kalkıyor. Bir yıl rötarlı olarak Galatasaray’a bedelsiz giderim. Ancak Beşiktaş’ın zarar etmesini istemiyorum. Siz de fedek rlık yapın, ben de. Önümüzdeki sezonla birlikte toplam 700 bin dolarlık alacağımdan vazgeçeceğim. Para kulüpte kalsın" dedi. 
     
     PAF’ta çalışır’ 
     AYHAN’IN menajeri Serdar Berkin ise, Beşiktaş’ın Galatasaray’dan Ahmet Yıldırım, Mehmet Aksu ve 250 bin dolar para istediğini açıklayarak, "Galatasaray, Ahmet ve Mehmet’i takas için kullanmaya hazır. Ancak istenen para fazla. Bu yıl olmazsa seneye bedelsiz olarak transferi gerçekleşecek. Ayhan gerekirse PAF takımıyla çalışır" dedi. Başkan Serdar Bilgili, Ayhan’ın önerisini Teknik Direktör Daum’la görüşeceğini söyledi. 
     
Pazarlık sürüyor      Beşiktaş ile G.Saray arasında Ayhan için uzun pazarlıklar yaşandı. Siyah - Beyazlı yönetim bu futbolcunun transferi için Sarı - Kırmızılılar’dan Ahmet konusunda ısrarını sürdürürken 1 milyon dolarlık fiyattan 500 milyar liraya düştü. G.Saray, Ahmet Yıldırım ile Mehmet Aksu’yu önerdi. Beşiktaş iki futbolcuyu kabul ettiğini ancak 250 bin dolar istediklerini bildirdi. Menajer Sinan Ergin bugün bu işin biteceğini belirterek, "Ayhan büyük bir ihtimalle Galatasaray’la anlaşacak" dedi. 
     
Beşiktaş beklemede      BAYA ve Veit ile sözleşme imzalayan Beşiktaş, el sıkıştığı Gaziantepsporlu Fatih, Samsunsporlu Tümer ve İlhan, Trabzonsporlu Tamer için beklemeye başladı. Bu kulüplerle bonservis konusunda pazarlıklarını sürdüren, takasın yanı sıra para da teklif eden Siyah - Beyazlılar, beklemeye geçtiler. Menajer Sinan Engin, "Günümüzün ekonomik şartları belli. Tekliflerimizi ilettik. Bekliyoruz" dedi. Engin, Fatih, Tümer, Tamer ve İlhan ile anlaştıklarını, tek sorunun kulüpleri olduğunu söyledi. 
     
NOUMA dönüş yolunda      ABD’DE tatil yapan Fransız futbolcu yöneticilere 27 Haziran’da İstanbul’da olacağını bildirdi. Bonservis bedelinin 4.5 milyon dolar olması nedeniyle takım bulamadığını belirten Nouma, yeni sezon hazırlıklarına katılacak. Transferdeki mali sıkıntıyı bu futbolcudan gelecek olan paraya bağlayan yönetim, bonservis bedelinde indirim yapacak. Bu arada Göztepe ve Antalyaspor’un istediği Ersen Martin’e Daum vize vermedi. Ersen’in de kampa katılacağı belirtildi. 
     



 SPOR 
























</TEXT>
</DOC>
