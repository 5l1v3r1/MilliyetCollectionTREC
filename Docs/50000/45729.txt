<DOC>
<DOCNO> 45729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun24.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz basını "Dünyanın en zengin ülkesi, en fakir ülkeyi bombalıyor" 
</HEADLINE>
<TEXT>

     İngiltere'de yayımlanan The Independent gazetesi, Amerikan ve İngiliz birliklerinin Afganistan'a başlattığı operasyonla ilgili olarak, "dünyanın en zengin ülkesinin, en fakir ülkeyi bombaladığını" yazdı. 
     Gazetenin Ortadoğu uzmanı Robert Fisk'in imzasıyla yayınlanan yorumda, ''dünyanın en zengin ülkesinin güçlü ordusu, dünyanın en fakir ve ezilmiş müslüman toplumunun üzerine bomba yağdırıyor" denildi. 
     "Bu durumda havadan kaç somun ekmek atıldığına kimsenin bakmayacağını" kaydeden Fisk, "Hiçbir müslüman ülke de bu yapılanı onaylamaz'' diye yazdı. 
     "Bu savaşta hiçbir müslüman pilotun katkısının da olmadığını" hatırlatan Fisk, ''Burada sadece Batı var ve Batı, Müslüman bir ülkeyi bombalıyor'' dedi ve şöyle devam etti 
     "Tabii ki bombalamayı sürdürecek ve Bin Ladin''in kamplarından hiç değilse 12'sini vuracağız. Bu zor olmayacak çünkü o kampları 20 yıl önce zaten CIA yaptı. Ama unutmayalım ki, bu yapılan tam olarak cihad kültürünü ayaklandırmak sayılıyor. Zira ülke dünyanın en tehlikeli bölgesinde yer alıyor". 
     Robert Fisk yazısnı şöyle tamamladı 
     "Bu, 1956'da Süveyş kanalını bombalamadan önce de, 1982'de Lübnan bombalandığında da, 1991'de Irak'a bombardıman yapıldığında da söylenmişti. Önemli olansa Müslümanların buna inanıp inanmadıkları...'' 
     






</TEXT>
</DOC>
