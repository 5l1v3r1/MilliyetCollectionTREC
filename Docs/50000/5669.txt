<DOC>
<DOCNO> 5669 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sontur27.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor eski başkanlarından işadamı Silahçı gözaltında 
</HEADLINE>
<TEXT>

     Bursaspor Kulübü eski başkanlarından işadamı Hüseyin Silahçı, gözaltına alındı. 
     Bursa Emniyet Müdürü Aydın Genç, Silahçı'nın Organize ve Kaçakçılık Şube Müdürlüğü ekiplerince bugün gözaltına alındığını bildirdi. Genç, Hüseyin Silahçı'nın gözaltına alınmasıyla ilgili bilgi vermedi. Silahçı, Nesim Malki cinayetinin azmettiricisi olmak suçundan tutuklanarak Kartal Cezaevi'ne konulan Erol Evcil'le birlikte 2 yıl önce de gözaltına alınmış ve sevk edildiği İstanbul DGM'ce tutuksuz yargılanmak üzere serbest bırakılmıştı. Hüseyin Silahçı, güvenlik kuvvetleri tarafından arandığı dönemde Evcil'e yardım ve yataklık yapmakla suçlanmıştı. 




</TEXT>
</DOC>
