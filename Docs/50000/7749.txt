<DOC>
<DOCNO> 7749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/ekonomi/eko02.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Tüh, kriz var diye sadece 100 milyarlık düğün yaptı 
</HEADLINE>
<TEXT>

İTO Başkanı Mehmet Yıldırım kızının düğününde oldukça üzgündü Yıldırım kriz vardı, sadece 100 milyar harcadım. Dört dörtlük olacaktı, dört birlik oldu’ dedi 
     EYLEM TÜRK 

     Kızı Figen Yıldırım ile Gökhan Balyemez’i önceki gece evlendiren İstanbul Ticaret Odası Başkanı Mehmet Yıldırım, ekonomide yaşanan durgunluk nedeniyle dört dörtlük bir düğün yapamadığını söyledi. Yıldırım, "Benden kız almak zordur. Kızımı verdiysem servetimi de veririm. Ama durgunluk temkinli olmayı gerektirdi" dedi. 
     Swissotel’de düzenlenen düğünün 150 bin dolara malolduğunu kaydeden Yıldırım, düğünün bu şartlarda dörtte birlik olduğunu anlattı. 
     
     Toprak Çok sıkarsak çatlar 
     Yıldırım’ın kızının düğün törenine katılan Toprak Holding Yönetim Kurulu Başkanı Halis Toprak da, programla ilgili olarak, kilo verirken her insanın sıkıntıya girdiğini belirtti. Toprak, "Enflasyonun düşürülmesinde mutlaka sıkıntılar gündeme gelir. Bunu yadırgamamak lazım. Bu da bir gerçek ki çok da sıkarsan çatlar" dedi. 
     "Ne yardan ne de serden geçelim. Arapların bir sözü var Hayrul umuri evsatuha’ yani herşeyin ortası iyi" diyen Toprak, enflasyonun inmesi gerektiğini kaydetti. 
     Şu anda en önemli sorunun durgunluk olduğunu anlatan Halis Toprak, "Mal satılmıyor. Satışlar durdu. Bu yıl bizde de yatırım yok" diye konuştu. 
     
Balayına Roma’ya gittiler      DENİZ ALTUNTAŞ 

     Figen Yıldırım ile Gökhan Balyemez’in düğünü iş ve siyaset dünyasının ünlü isimlerini biraraya getirdi. 950 davetlinin katıldığı düğünde nikahtan önce çiftin yaşamından ilginç kesitler dev ekranda konuklara izlettirildi. Altı katlı düğün pastası göz kamaştırırken davetlilerin gelin ile damada taktığı mücevherler özel bir mücevher sandığında toplandı. İki yıl önce aynı işyerinde çalışırken tanıştıklarını söyleyen Gökhan Balyemez, "Aşkımız daha önemli. İleride belki ortak iş yapmayı düşünebiliriz. Ama şimdi aşk zamanı" dedi. Çift balayını İtalya’nın başkenti Roma’da geçirecek. Damat Gökhan Balyemez Lever’de yönetici, gelin Figen Balyemez ise Mydonose Showland’de sponsorluk bölümünde çalışıyor. 
     


 EKONOMİ 




















</TEXT>
</DOC>
