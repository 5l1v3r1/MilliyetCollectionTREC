<DOC>
<DOCNO> 45556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sondun07.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan basını "Operasyon 48 saat içinde" 
</HEADLINE>
<TEXT>

     Pakistan'da yayınlanan 'The Frontier Post'' gazetesi, ABD'nin Afganistan operasyonunun 48 saat içinde başlayacağını öne sürdü. 
     Gazetede bugün yer alan bir haberde, harekatın, İslam ülkeleri dışişleri bakanlarının 10 Ekim'deki toplantısı öncesinde de biteceği ileri sürüldü. 
     Haberde, operasyon çerçevesinde önce füzelerle hava saldırısı, ardından paraşüt birlikleri ineceği savunuldu. 
     Bu arada, Afganistan'da iktidardaki Taliban yönetimine karşı savaşan Kuzey İttifakı, Pençşir'e doğru helikopter uçuşlarını en az 2 gün boyunca durdurduklarını açıkladı. 
     Kuzey İttifakı'ndan, devrik hükümetin Dışişleri Bakanı Abdullah Abdullah, uçuşları durdurmalarına ilişkin, hava durumundan önce farklı nedenler olduğunu belirtti, ancak özel bir neden göstermedi. 
     Abdullah, bugün ve yarın Pençşir Vadisi'ne yönelik uçuşların askıya alındığını, uçuşların belki salı günü yeniden başlanabileceğini söyledi. 
     Kuzey İttifakı, bu hafta şiddetli rüzgar nedeniyle çoğu kez Pençşir'e helikopterle geliş ya da gidiş yapamamıştı. 
     






</TEXT>
</DOC>
