<DOC>
<DOCNO> 5186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/son/soneko19.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine nakit dengesi 162 trilyon açık verdi 
</HEADLINE>
<TEXT>

     Hazine'nin nakit dengesi ocak ayında sadece 162 trilyon lira açık verirken, faiz dışı nakit dengesinde 1 katrilyon liralık fazla oluştu.Hazine, ocak ayına ilişkin nakit yönetimi ve borçlanma programı sonuçlarını açıkladı. Ocak ayında nakit bazda toplam 3 katrilyon 135 trilyon lira gelir elde eden Hazine, 2 katrilyon 12.5 trilyon lira tutarında faiz dışı harcama yaptı. Böylece faiz dışı nakit dengesi 1 katrilyon 1 trilyon lira fazla verdi. 
     Toplam 1 katrilyon 162.5 trilyon liralık faiz vergisi dahil 1 katrilyon 286.1 trilyon lira faiz ödenen ocak ayında Hazine'nin nakit dengesinde 161.5 trilyon lira tutarında açık meydana geldi.Hazine, ocakta 229.6 trilyon lirası dış, 1 katrilyon 390.9 trilyon lirası da iç borç olmak üzere toplam 1 katrilyon 611.5 trilyon liralık anapara ödemesi yaptı. Böylece faiz ödemeleriyle birlikte toplam iç ve dış borç servisi 2 katrilyon 773.9 trilyon faiz vergisi dahil edildiğinde 2 katrilyon 897.5 trilyon lira olarak gerçekleşti. Ocak ayında ihale yöntemiyle 1 katrilyon 785.4 trilyon lira borçlanmaya giden Hazine, ihalelerde ortalamadan ise 284.8 trilyon liralık borçlanma gerçekleştirdi. Böylece toplam borçlanma 2 katrilyon 70.2 trilyon lira oldu. 




</TEXT>
</DOC>
