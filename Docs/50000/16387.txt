<DOC>
<DOCNO> 16387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yasam/yas01.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte gerçek sevgi 
</HEADLINE>
<TEXT>

Emel ve Gökmen'in aşkını, kırmızı ışıkta durmayan bir canavar da öldüremedi.. Bitkisel hayata giren Volkan'ı, tam bir yıldır Emel 'yaşatıyor'.. 
     EDA BERKBAYRAK DHA 

     Gökmen Gök ve büyük aşkı Emel Gök'ün hayatı, İzmir'de geçen temmuzda yaşadıkları korkunç kaza sonrası kabusa döndü.. 
     Volkan Demirkan'ın kullandığı araç kırmızı ışıkta durmadı ve Gökmen'e 29 çarptı. Kırılmadık kemiği kalmayan Gökmen, çarpma sonrası geçirdiği çok ağır beyin travması nedeniyle de bitkisel hayata girdi. Artık o genç, hayat dolu adam, 'yaşayan bir ölüydü'.. 
     
     'Elimi sıktığı an...’ 
     Gökmen'in yoğun bakım tedavisi 4 ay sürdü. Ama Emel, aşkının gözleri önünde erimesine daha fazla dayanamadı. 
     Varını yoğunu ortaya koyup, yuvalarının bir odasını tam bir yoğun bakım ünitesine çevirdi.. Ve doktorların 'Yaşamaz' dediği Gökmeni'ni, yaşattı.. Hayatla tek bağı olan soluk alıp vermesini sağladı, titiz bir bakımla yaralarını iyileştirdi. En en büyük mutluluğuysa, eşinin sağ elini oynatarak, elini hafifçe sıktığı an yaşadı. 
     
     'Yardıma muhtacız' 
     Emel'in aşkı bugüne kadar Gökmen'i hayatta tutmaya yetti ama, maddi durumu bundan sonrası için hiç de umut vermiyor. 
     Günde 150 milyon lirayı bulan ilaç masrafı için tüm eşyalarını satan Emel, sözlerini şöyle bitiriyor 
     "Ameliyat için 100 milyar lira gibi asla karşılayamayacağımız bir rakam gerekiyor. Çok çaresiz kaldık. Üç ay önce Valilik onayıyla İş Bankası Alsancak Şubesi'nde 3401-30000-713561 nolu yardım hesabı açtırdık. Bugüne kadar sadece 200 milyon lira toplandı..." 
     


 YAŞAM 
















</TEXT>
</DOC>
