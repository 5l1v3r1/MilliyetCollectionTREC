<DOC>
<DOCNO> 47219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sontur10.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı izgi "Hayal kırıklığı içindeyim" 
</HEADLINE>
<TEXT>

     TBMM Başkanı Ömer İzgi, milletvekili ödenek ve yolluklarıyla ilgili Anayasa'nın 86. maddesini değiştireceklerini kendisinin ve Başbakan Bülent Ecevit'in açıkladığını, bundan sonra TBMM'nin de bir yasa çıkarttığını anımsatarak, referandum kararından dolayı ''Hayal kırıklığı'' içinde olduğunu bildirdi. İzgi, yeni bir değişiklik yaparak, referandumu konusuz bırakacaklarını söyledi. 
     Partilerarası Uzlaşma Komisyonu, TBMM Başkanı Ömer İzgi başkanlığında toplandı. 
     İzgi toplantı öncesinde bir açıklama yaparak, Cumhurbaşkanı Ahmet Necdet Sezer'in referandum kararını değerlendirdi. Devlet adamlığında, inat ve küsmenin olamayacağını ifade eden İzgi, Anayasa değişikliği çalışmalarına hız vererek en kısa sürede yeni bir değişiklik teklifinin gündeme geleceğini söyledi. DYP Genel Başkanı Tansu Çiller'in kendisine sunduğu teklif üzerinde çalışacaklarını kaydeden İzgi, referanduma gitmeye gerek kalmadan bu sorunun çözüleceğine inandığını ifade etti. 
     






</TEXT>
</DOC>
