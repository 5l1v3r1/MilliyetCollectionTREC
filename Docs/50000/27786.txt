<DOC>
<DOCNO> 27786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/ekonomi/eko13.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyonda hedef aşılabilir’ 
</HEADLINE>
<TEXT>

     Devlet Bakanı Kemal Derviş, 1 Temmuz’dan itibaren programda altı aylık yüzde 18 olarak tahmin edilen rakama yakın bir enflasyonun gerçekleşebileceğini söyledi. Derviş, "Tabii bütün yılı aldığımız zaman mart, nisan, mayıs rakamları bir ölçüde yüksek" diyerek, şöyle konuştu "Dolayısıyla bütün yıl için, mart ayında yapılan tahminlerin biraz ötesinde bir enflasyon olabilir 2001 yılında hedef TÜFE’de 52.5, TEFE’de 57.6’ydı . Ona göre de para ve mali politika uygulanacak." Yeniden 2000 yılında görülen yüzde 30’lu rakamlar enflasyonun görüleceğine inandığını belirten Derviş, "Ama piyasalar buna daha tam inanmıyor. İnanmaya başladığında bugünkü yüzde 70 - 75 Türk Lirası faizinin de çok iyi bir faiz olduğunu görecek. Ve beklediğimiz faiz düşüşü gerçekleşecek" dedi. Şu andaki faiz düzeyinin, programın, yılın ikinci yarısı için öngördüğü düzeyin üstünde olduğunu kaydeden Derviş, "Tabii bir zorlama mümkün değil. Piyasayla uyumlu gitmeyi düşünüyoruz" dedi. 
     



 EKONOMİ 
























</TEXT>
</DOC>
