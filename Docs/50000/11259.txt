<DOC>
<DOCNO> 11259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/magazin/amag.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hollywood Demet’e bayıldı 
</HEADLINE>
<TEXT>

Vizontele’yi Warner Bross yetkililerine gösteren Yılmaz Erdoğan, yapımcıların Akbağ’a hayran kaldığını söyledi... 
     BİRSEN ALTUNTAŞ 

     BİR ayda 2 milyon 403 bin kişilik seyirci rakamına ulaşarak büyük bir rekora imza atan Vizontele filmi, uluslararası arenada da ülkemizi temsil etmeye hazırlanıyor. Geçtiğimiz hafta, Amerika’ya giderek filmini Warner Bross’un üst düzey yöneticilerine izleten Yılmaz Erdoğan, ilginin kendisini gururlandırdığını söyledi. Erdoğan, Warner Bross’un İngiltere temsilcisinin özellikle filmin başrol oyuncularından Demet Akbağ’a hayran kaldığını belirtti. 
     AKBAĞ’ın oyunculuğunun izleyenleri çok etkilediğini belirten Erdoğan şöyle konuştu "Amerikalı ve İngiliz sinemacılar, bizden özellikle Demet’le ilgili bilgi istedi. Kim bu oyuncu, ne kadar başarılı’ dediler. Ben de müjdeyi hemen Demet’le paylaştım. Filme gösterilen ilgi beni çok mutlu etti. Türk sineması açısından önemli bir adım attığımıza inanıyorum" 


 MAGAZİN 














</TEXT>
</DOC>
