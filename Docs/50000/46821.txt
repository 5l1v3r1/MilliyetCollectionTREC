<DOC>
<DOCNO> 46821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/sondun09.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Molla Ömer'i vurma şansını kaçırdı, Savunma Bakanı çıldırdı... 
</HEADLINE>
<TEXT>

     Amerikan ordusunun, Afganistan'a yönelik harekatın ilk gecesinde Taliban yönetiminin lideri Molla Muhammed Ömer'i görüntülerde tespit ettiği, ancak öldürmeyi başaramadığı öne sürüldü. 
     The Now Yorker dergisinde çalışan gazeteci Seymour Hersh, kaçırılan fırsat nedeniyle Savunma Bakanı Donald Rumsfeld'in sinirden ''camlara vurduğunu ve kapıları kırdığını'' iddia etti. 
     Derginin gelecek sayısından edinilen bir alıntıya göre Hersh, bir ABD keşif uçağının Pazar gecesi, Molla Ömer'in içinde yer aldığı konvoyu tespit ettiğini, ancak o zamanki kurallara göre, Amerikan Merkezi Haberalma Teşkilatı'nın CIA uçağa, tanksavar füzelerini fırlatma emri veremediğini söyledi. 
     Hersh, bunun yerine, Molla Ömer'in ayrılmasından sonra, Taliban liderinin kaldığı binanın F-18 uçaklarınca bombalandığını belirtti. 
     Olayların kesin gelişiminin bilinmediğini de belirten Hersh, Washington'da, kaçırılan fırsata tepkinin çok şiddetli olduğunu kaydetti. 
     Hersh, ismi bilinmeyen bir askeri yetkilinin, Rumsfeld'in ''camlara vurduğunu ve kapıları kırdığını'' söylediğini, istihbarat görevlilerinin de ''üzgün'' olduğunun belirtildiğini ifade etti. 
     Amerikalı yetkililer, operasyonların ilk gecesi olan 7 Ekim'de Molla Ömer'in ailesinin iki yetişkin üyesinin öldürüldüğünü açıklamışlar, ancak fazla ayrıntı vermemişlerdi. 
     






</TEXT>
</DOC>
