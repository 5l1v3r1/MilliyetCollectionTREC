<DOC>
<DOCNO> 23151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sondun22.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İsyancı askerler görüşme taleplerine silahla karşılık veriyor 
</HEADLINE>
<TEXT>

     Gürcistan'da isyana katılan yaklaşık 500 kişilik askeri taburun, başkent Tiflis yakınlarındaki Mukhrovani'de bulunduğu ve yetkililerin görüşme çabalarına ateşle karşılık verdiği bildirildi. 
     İnterfaks'ın haberine göre, Devlet Başkanlığı Sözcüsü Kaha İmnadze, kuşatılmış durumdaki askerlerin, kendileriyle görüşmeye giden askeri savcının otosuna ateş açtıklarını, ayrıca çatışmaya hazırlık amacıyla bulundukları bölgede siper kazmaya başladıklarını, yaptıklarının, hükümeti devirme çabası olduğunu söyledi. Sözcü, isyancıların ülke içinden ve dışından çeşitli çervelerden destek alıyor olabileceğini de kaydetti. 
     Gürcü yetkililere göre, isyancı askerler iyi silahlanmış, seçkin birliklerden oluşuyor. Bu askerlerin, Abhazya'daki savaşta da yer aldıkları ve iyi askeri eğitim gördükleri belirtiliyor. İsyancıların komutanlarının, İçişleri Bakanlığı birliklerine mensup Koba Otanadze ve Giya Skrialaşvili olduğu kaydediliyor. İsyancıların taleplerinin daha önce, ''koşullarının iyileştirilmesi'' olduğu öne sürülmüşken, alınan son haberlere göre grup, başta Devlet başkanı Eduard Şevardnadze olmak üzere, hükümet yetkililerinin isifasını talep ediyor. 







</TEXT>
</DOC>
