<DOC>
<DOCNO> 29186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/ekonomi/eko07.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz Ford’u bile etkiledi 
</HEADLINE>
<TEXT>

     Türkiye’deki ekonomik kriz, dünyanın ikinci büyük otomotiv üreticisi Ford Motor Co.’nun Avrupa hesaplarını altüst etti. Ford’un Avrupa Başkanı David Thursfield, şirketin, Avrupa’ya yaptığı sabit maliyetlerini yüzde 30 oranında azaltma kararı aldığını açıklarken, "Euro’nun zayıflığı ve Türkiye’deki ekonomik belirsizlik, Ford’un Avrupa’daki yeniden yapılanma çalışmalarını olumsuz etkiledi" diye konuştu. 
     Financial Times gazetesi, "Ford, Avrupa’daki maliyetlerini yüzde 30 azaltacak" başlıklı haberinde, şirketin Avrupa’daki maliyetlerini önümüzdeki 4 yıl içinde yüzde 30 oranında azaltacağını duyurdu. Haberde, Ford’un bu yıl operasyon maliyetlerini 400 milyon dolar düşüreceği bildirildi. 
     Haberde, Ford’un Avrupa Başkanı Thursfield’in Prag’da bir konferansta sarfettiği "Euro’nun zayıflığı ve Türkiye’deki ekonomik belirsizlik yeniden yapılanma çalışmalarımızı olumsuz etkiledi" sözlerine yer verildi. Haberde ayrıca Thursfield’in, "Eğer Euro, Almanya ve Türkiye’deki durum olmasaydı, şu ana kadar koyduğumuz taahütleri aşmıştık" dediği belirtildi. 
     



 EKONOMİ 


















</TEXT>
</DOC>
