<DOC>
<DOCNO> 34861 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/yasam/yas00.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kameralar olmasa kesin taciz edilirim’ 
</HEADLINE>
<TEXT>

Bu 122 Milyon yarışması çok ilginç geçeceğe benzer... Dekolte tutkularıyla dikkat çeken Kemal - Mevhibe Göktaş çifti, yarışmanın ilk gününde rahattı 
     SERKAN DUYGU 

     Kanal D'nin ilgiyle izlenen yarışma programı '122 Milyon'un finalist çiftleri Kemal-Mevhibe Göktaş ile Hikmet-Suzan Kocaibrahimgil, 'stüdyo evleri'ne yerleşip işbaşı yaptı. 
     Yarışma gereği 24 saat yatak odalarına kadar sürekli olarak izlenecek olan çiftlerden Kemal - Mevhibe Göktaş rahat tavırlarıyla izleyenleri ekran başına çekecekleri konusunda iddialı... Kemal Göktaş'ın, ön elemeler sırasında "Eşimin dekolte giyinmesi hoşuma gidiyor" sözleri, dikkatleri 1.5 yıllık evli çiftin üzerine çekmişti. 
     Göktaş çifti, finalist olup yarışmaya katılınca herkes, Mevhibe Göktaş'ın 1 ay boyunca ne giyeceğini merak etmeye başladı. Evlenmeden önce Almanya'da hemşirelik yapan Mevhibe Göktaş, yarışma boyunca giyeceği kıyafetlerle, önce Milliyet'e poz verdi. 
     
     Eşimleyken giyerim’ 
     Dekolte ve uçuk kaçık şeyler giyinmeyi sevdiğini söyleyen 25 yaşındaki Göktaş, "Sadece dekolte elbiseleri değil, şık giyinmeyi çok seviyorum. Özellikle herkesin giymeye cesaret edemediği şeyleri rahatlıkla giyebiliyorum" dedi. 
     Çok rahat bir insan olduğunu, nerede, ne zaman, nasıl giyinmesi gerektiğini iyi bildiğini söyleyen Göktaş, sözlerini şöyle sürdürdü 
     "Sırtı tamamen açık bir elbise veya herkesin giyinmeye çekindiği mini bir etek de giyebilirim. Çok dekolte bir kıyafetle mahallede dolaşamam. Fakat Kemal yanımdayken çok rahat bu tür elbiselerle dolaşabilirim. Eşim kendime bakmamdan hoşlanıyor. O yüzden de dekolte giyinmem konusunda bana anlayışlı davranıyor." 
     
     Çok güzel değilim ama..’ 
     Bayan Göktaş, sözlerini şöyle tamamlıyor 
     "Çok güzel bir kadınım diyemem ama her kadın gibi kendimi güzel buluyorum. Vücuduma güveniyorum. Özellikle gözlerimi beğeniyorum. Rahatlığımın altında 23 yıl Almanya'da yaşamış olmamın etkisi var. Burada kameralar olmasa kesinlikle taciz edilirim. Daha önce birkaç kez taciz edilmiştim. Bir keresinde, eşimle birlikte Ayvalık'a tatile gitmiştik. Bir motositletli yanımda eşim olmasına rağmen bana elle tacizde bulunup kaçtı. O yüzden Kemal olmadığı zamanlarda giyimime daha çok dikkat ediyorum." 
     



 YAŞAM 

























</TEXT>
</DOC>
