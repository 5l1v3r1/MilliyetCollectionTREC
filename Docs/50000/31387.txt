<DOC>
<DOCNO> 31387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/dunya/dun02.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kohl kahretmiş 
</HEADLINE>
<TEXT>

     DIŞ HABERLER SERVİSİ 

     Almanya’nın eski Başbakanı Helmut Kohl’un aile dostu rahip Erich Ramstetter, eski Başbakan’ın eşi Hannelore Kohl’ün intihar etmesinde, Helmut Kohl’ün üyesi olduğu Hıristiyan Demokrat Birlik Partisi’ndeki CDU bağış skandalıyla ilgili olarak medyada çıkan haberlerin de etkili olduğunu söyledi. 
     Helmut ve Hannelore Kohl’ün oğlu Peter Kohl ile Elif Sözen’in İstanbul’da kilise nikahını kıyan Ramstetter, Hannelore Kohl’ün, ışığa alerjisinin yanı sıra bu tür haberlerle de yıprandığını belirtti. 
     
     Bugün toprağa verilecek 
     Kohl ailesini 1960 yılından bu yana tanıyan Ramstetter, böyle bir olaydan her zaman endişe ettiğini belirterek, "Son zamanlarda öyle güçsüzleşmişti ki, merdivenleri bile çıkamıyordu" diye konuştu. Hannelore Kohl için bugün Speyer kentinde yapılacak dini törene çok sayıda Alman ve yabancının katılacağı haber verilirken, belediyenin bir sözcüsü, kilise meydanında ancak 1500 kişi için yer olduğunu, ancak bunun yeterli olacağını sanmadıklarını söyledi. 
     



 DÜNYA 











</TEXT>
</DOC>
