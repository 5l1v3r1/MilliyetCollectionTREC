<DOC>
<DOCNO> 10272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/guncel/gun02.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınırsız bayramlaştılar 
</HEADLINE>
<TEXT>

Kilis'in Öncüpınar Sınır Kapısı'nda tam 31 yıl sonra gerçekleştirilen "sınırsız bayramlaşma"nın ikinci gününde büyük izdiham yaşandı 
     REŞİT ÇELEBİOĞLU Kilis DHA 

     Türkiye ve Suriye yetkililerinin "izin belgesi" koşulunu kaldırmaları üzerine gümrük sahasına gelen yaklaşık 6 bin kişi hasretle kucaklaşarak özlem giderdi. Kilis Valiliği'ne 2 bin 55 kişinin, Suriye'den de 853 kişinin müracaat ettiği buluşmanın ilk günü kurban telaşı nedeniyle sönük geçti. Dün sabah saatlerinde başlayan bayramlaşmaya ise binlerce kişi katıldı. 
     
Şekerle karşıladılar      Alana giren Türkler, işlem yapılan bölgede bekleyerek Suriye'den gelen akrabalarını karşıladılar. Bu sırada Suriyeli güvenlik güçleri de herkese şeker tuttu. Kucaklaşmaların ardından akrabalar gruplar oluşturup uzun sohbetlere daldılar. Duygu dolu sahneler yaşanırken, kurulan standlarda 200 doları geçmemek üzere giyim ve hediyelik eşya satışı yapıldı. 
     
32 yıllık hasret bitince bayıldı      Tam 32 yıl önce Suriye'den Türkiye'ye gelin gelen 52 yaşındaki Güllü Dağdeviren, sadece fotoğraflarını gördüğü ağabeyinin kızı Zeynep Mahemmed'i karşısında görünce seviçten bayıldı. Daha sonra hala - yeğen bir köşede piknik yaparak hasret giderdi. Öte yandan Suriye'den gelen akrabalarıyla piknik yaparken heyecandan tansiyonu yükselen 50 yaşındaki Yusuf Servarlı'nın vücudunun sağ bölümü felç oldu. 


 GÜNCEL 

















</TEXT>
</DOC>
