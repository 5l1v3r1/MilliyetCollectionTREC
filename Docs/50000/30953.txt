<DOC>
<DOCNO> 30953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/spor/aspo.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçan bücürler 
</HEADLINE>
<TEXT>

Çizme, Fatih Terim ve Hakan Şükür’den sonra Emre ile Okan’ı bağrına bastı. İtalyan gazetelerinin övgü yağdırdığı iki futbolcumuz, "Kazanmaya devam edeceğiz" dediler 
     VEDAT DANACI MİLANO 

     İşte iki Türk’ 
     İTALYAN futbolunda Türk modası giderek yaygınlaşırken, Fatih Terim ve Hakan Şükür’den sonra şimdi de Emre ile Okan gündemin ilk sırasına yerleşti. Inter’e önceki gün imza atan Emre ve Okan’a İtalyan gazeteleri dünkü sayılarında geniş yer ayırdı. Corriera dello Sport, "Emre ve Okan İşte iki Türk" başlığını kullanırken, La Gazzetta dello Sport, uçan bücürler yorumunu yaptı. Gazete, "Küçükler ama kanatlarda uçuyorlar" diye yazdı. 
     
     Korkmuyoruz’ 
     GAZETELERDE yer alan demeçlerinde de futbolcularımız, "İtalyan liginden korkmuyoruz. Galatasaray’da kazanmaya alıştık. Yine kazanacağız" dediler. Okan ve Emre, "Gerekirse Fatih Terim’den de tavsiyeler alacağız" diye konuştular. Emre, MİLLİYET’in sorularını yanıtlarken de, "En çok anne ve babamdan ayrı kalmak zor olacak. Gelirken annemden sulu yemek yapmasını öğrendim. Burada da pizza ve makarna yapmasını öğreneceğim" ifadelerini kullandı. 
     
     Türkiye için’ 
     OKAN, "Geçen sezon nasıl Türkiye olarak hepimiz Fiorentina’yı tuttuysak, bu kez de ülkemiz Inter’i tutacak. Burada futbolumuzla Türkiye’yi temsil etmek için varız. Önemli olan kendimizi sevdirmemiz. Taffarel önümüzdeki en iyi örnek" yorumunu yaptı. Emre de, "Buraya kendimizden çok ülkemizi temsil etmek için geldik. Herkesin gönlünün bizimle birlikte olacağını biliyoruz" dedi. 
     



 SPOR 

























</TEXT>
</DOC>
