<DOC>
<DOCNO> 32212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko02.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizden hepimiz sorumluyuz 
</HEADLINE>
<TEXT>

Yüksek faizin sadece hükümetin değil tüm kurum ve bireylerin sorumluluğunda olduğunu belirten Türkiye İş Bankası Genel Müdürü Ersin Özince Tek sorumlu devlet değil’ dedi 
     FİNANS SOHBETLERİ KADİFE ŞAHİN 

     Yüksek faiz yalnızca ekonomimizi ve kamu finansmanını zedelemiyor diyen Türkiye İş Bankası Genel Müdürü Ersin Özince, "Yüksek faiz reel sektörü ve yapılmış yatırımların işletilmesini etkiliyor" dedi. Özince, "Mesele yalnızca Hazine’nin sıkıntıya düşmesi değil. Yüksek faiz nedeniyle kredi verilemiyor. Verilse de ödenemiyor. Bu bizim ekonomimiz. Ekonomimiz hükümete, devlete ait değil, hepimizin" şeklinde konuştu. 
     
     Acz içinde olmayalım’ 
     Yüksek faizin kötü etkilerine rağmen Türkiye’nin ekonomik ve siyasi ilişkilerinin her zaman devam edeceğini ifade eden Özince, "Kendinizi ne kadar kötü, ne kadar acz içinde gösterirsek bu ilişkilerinize o kadar yansır ve ilişkilerimizde o kadar ağır ücretler öderiz" uyarısında bulundu. 
     "Faizi düşürmek her ne kadar bir piyasa olayı dahi olsa bugün bu Türk insanının sorunudur" diyen Özince, şöyle konuştu "Türkiye yüksek faizi indirecek kredibilteyi sağlamak sorumluluğundadır. Kendi geleceğimize ve ülkemizin geleceğine inanmalıyız. Türkiye yüksek faiz ile ilk defa karşılaşmıyor. Çok daha tehlikeli dönemler yaşadık. Faizlerin yüzde 400’lere, enflasyonun yüzde 100’ün üzerine çıktığı dönemlerde kamu maliyemiz daha iyi değildi. Bugün yapılan reformlarla özellikle kamu maliyesinde alınan önlemlerle en azından eskiden olduğu gibi popülist yaklaşımlardan uzaklaştık. Türk insanı kendine inanır, güvenirse bu tür sıkıntılardan çıkılacağına dair hiç bir tereddütüm yok. Zaten muhataplarımızın da aradığı bu güvendir." 
     
Faizin düşmesi için teknik olarak ne yapılabilir 
     Türkiye’nin serbest piyasa ekonomisi ile ilgili tercihinde eğer samimiysek artık bunun bir devlet politikası olarak uygulanacağında hemfikir olmalıyız. Tam anlamı ile liberal olmalıyız. Bunun arası yok. Ülkeyi bocalatmak Türkiye’ye çok pahalıya mal oluyor. Ülke ile ilgili olumlu ticari ve siyasi eğilimleri olan yabancı muhataplarımızı duraksatıyor. 
     
     Başarısızlık herkesin’ 
Krizlerden sonra piyasa koşulları işleyebiliyor mu 
     Serbest piyasa koşulları ancak sağlıklı bir ortamda teşekkül eder. Bu konulara çok fazla teorik yaklaşmamak l zım. Bugün bir rahatsızlık var. Önce bunun stabilize edilmesi l zım. Dolayısıyla bu durumda ekonomide erk konumunda olan Hazine, Merkez Bankası, hükümet ve özel sektöre muhakkak ki yapıcı yaklaşımlar düşüyor. Gerçek anlamda serbest piyasanın sağlanması ve haksız rekabetin giderilmesi konusunda çok ciddi taahhütler var. Bunlar yerine getirildikçe gelecekte birey ve kurumların daha iyi yararlanabileceği ekonomik piyasalar oluşacak. 
     
İstikrarın önündeki temel etken siyaset mi 
     Siyaset derken bunu yalnızca iç siyaset olarak almak dar bir görüş olur. Türkiye dünyada ekonomik ve siyasi yönden ciddi bir oyuncu. Dünyanın sayılı ülkeleri arasında olduğumuz bir kulağımızdan girip diğer kulağımızdan çıkıyor. Bir Fransız işadamı Türk tekstil firmalarının Fransa’daki tekstilcileri sildiğini söyledi. "Fakat sizi de zorlayacak ülkeler geliyor" dedi. Ekonomide de siyasette de bir dışarısı var. Türkiye’nin istediği kredibiliteyi sağlamak için önünde ciddi bir yol var. Bu kriz aşmakla falan bitecek bir mücadele değil. Sınıfı geçecek not almakla dahi yetinmeyecek kadar önemli sorumluluklar altındayız. Böyle büyük, stratejik bir konumdaki ülkeyi ve nüfusu kredibiliteye kavuşturma sorumluluğumuz var bizim. Bu nedenle siyaseti ayrı tutamam, hepimiz başarısızız. 
     
İş Bankası, içinde bulunduğumuz dönemde ve gelecekte neler yapacak 
     İş Bankası, bugün ve gelecekte gerçek anlamda şeffaf olacak. Halka açıklığını iştirakleriyle de giderek arttıran çağdaş bankacılık ve sanayi alanlarındaki öncülüğünü devam ettirecek. Sermayemizi halka arzlarla küçük yatırımcıya daha çok açmayı düşünüyoruz. Bize yöneltilen eleştiriler her zaman olacaktır. Ama İş Bankası daima ekonomideki rolünü kamu, yani toplumun yararına sürdürmeye devam edecek. 
     
Bankacılık dışında ciddi riskler var’      Türkiye’de hafızaların kısa olduğunu ifade eden Özince, "Bankacılık ve diğer alanlarda güvenirliği sıradan, güncel menfaatler için arka plana ittik. Zaten devlet garantisi de bunun için verildi" dedi. Türkiye’de tasarrufların çok ciddi ölçüde finans kesimi dışanda tutulduğu bildiren Özince, "Bunlar bankacılığın çok ötesinde riskler taşıyor. Verimli çalışmayan tüm kuruluşlar vatandaşların üstünde bir yüktür. Bankacılıkta yapılan reformlar diğer sektörlerde de bir an önce yapılmalı" diye konuştu. 
     
Yanlış zamanlama faturayı artırır’      Bütün uygulamalarda popülist yaklaşımların zararlı olduğunu bildiren Özince, "Gerçek zamanlamadan vazgeçilmemeli" dedi. Çok ciddi bir bunalımdan geçtiğimizi belirten Özince, şöyle konuştu "Ekonomik büyümeye ve enflasyonu düşürme programına geçmede acele etmemeliyiz. Emniyet ve güvenle uygulamaları sürdürmeliyiz. Aritmetik imk nları zorlamak, sıkıntıyı ve ağrıyı artırmaktan başka işe yaramaz." 
     



 EKONOMİ 

















</TEXT>
</DOC>
