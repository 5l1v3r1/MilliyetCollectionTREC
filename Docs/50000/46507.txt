<DOC>
<DOCNO> 46507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sondun23.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NBC televizyonu çalışanına mektupla şarbon virüsü... 
</HEADLINE>
<TEXT>

     ABD'nin New York kentindeki NBC televizyonunun bir çalışanında şarbon hastalığı teşhis edilidği bildirildi. 
     NBC News'dan yapılan açıklamada, ''kimliği açıklanmayan bayan çalışanındaki şarbon mikrobunun, Florida eyaletinde bir kişinin ölümüne yol açan solunum yollarına yerleşen şarbonla aynı olmadığı'' kaydedildi. 
     Açıklamada, bayan çalışanda ''deri şarbonu'' teşhisi konduğu ve tedaviye cevap verdiği belirtildi. 
     NBC, çalışanının hayatının tehlikede olmadığını ve tamamen iyileşeceğini de bildirdi. 
     
     CNN "Mikrop mektupla geldi" 
     CNN televizyonu, NBC televizyonunun bayan çalışanının, şarbon mikrobunu, haber merkezine 10 gün önce gelen şüpheli paketi açtığında aldığını bildirdi. 
     CNN, kimliği açıklanmayan bayan çalışanda, paketi açmasından sonra yapılan tıbbi testlerin olumsuz çıktığını, ancak bir süre sonra derisinde lekelerin görülmeye başladığını kaydetti. 
     Bayan çalışana antibiyotik tedavisi uygulandığını belirten CNN, NBC haber merkezinin, özellikle postanın geldiği bölümü olmak üzere birçok bölümüne giriş çıkışın kapatıldığını duyurdu. 
     






</TEXT>
</DOC>
