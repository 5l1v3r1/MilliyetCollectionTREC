<DOC>
<DOCNO> 48189 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sondun27.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kara harekatı için el ilanları hazırlıyor 
</HEADLINE>
<TEXT>

     ABD, Afganistan'a hava harekatını sürdürdüğü sıralarda savaş uçaklarından bombaların yanı sıra Afgan halkına yönelik bildiriler atmayı sürdürüyor. 
     Edinilen bilgiye göre, ABD Hava Kuvvetleri'ne ait uçaklar, psikolojik harekat çerçevesinde kara birliklerinin geniş çaplı müdahalesi öncesinde Afgan halkını manevi açıdan hazırlamaya çalışıyor. 
     Amerikan uçaklarından bırakılan el ilanlarında olası bir kara harekatına yönelik olarak, ''Dikkat ABD birlikleri sizin bölgenize doğru ilerliyor'', ''Biz Usame bin Ladin, El Kaide ve onları koruyanlar için buradayız. Lütfen kendi güvenliğiniz için köprülerden, yollardan uzak durun ve birliklerimize müdahale etmeye kalkışmayın. 
     Eğer böyle yaparsanız zarar görmeyeceksiniz'' ifadeleri yer alıyor. 
     ABD'nin bu çerçevede hava kuvvetleri özel birliklerine ait 6 uçağı görevlendirdiği öğrenildi. 
     El ilanlarının Afan halkını ABD kara birliklerinin gelişine hazırlamak amacı taşıdığı bildirildi. 
     






</TEXT>
</DOC>
