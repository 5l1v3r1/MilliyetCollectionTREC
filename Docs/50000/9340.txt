<DOC>
<DOCNO> 9340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/okur.html </URL>
<DATE> 2001/02/28/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Buraya nasıl geldik 
</HEADLINE>
<TEXT>

     "Tahtakale’ler ölmez " Ağa Sokak hep yaşayacak... Biliyorsunuz, 1985’te Merkez Bankası’nda "döviz - TL" piyasaları kurulup sistem işlemeye başlayıncaya kadar, "Ağa Sokak" ya da "Kapalıçarşı" piyasasının kralları, kendi borularını öttürmeyi başadılar. Ağa Sokak hem sanayiciyi hem ithalatçıyı beslerdi. Zürih - İstanbul hattında kırmızı bir telefonla döviz piyasasının yönü tayin edilirdi. 
     İki gündür Ağa Sokak farklı. Bankaların o siyahlar içindeki asil görünümlü, çelik kaplı, zırhlı para taşıma araçları bu sokağı mesken tuttu. Sonuçta ödemeler sistemindeki kilitlenme çözüldü. Merkez Bankası, "Alın, satın. Ben buradayım" diye piyasaya hem lira, hem döviz vermeye başladı. Verilen döviz, bankaların ihtiyaçlarını karşılamaya yetmeyince ve döviz fiyatı da Merkez Bankası kurlarından daha küçük olunca, bankalar soluğu bu sokakta aldı. Şimdi bankalar, hem döviz talebini, hem de bayram sonrası ne olur hesabını yapıyor. 
     Bizim gündemimiz, "buraya nasıl geldik " sorusuna yanıt bulmak. 
     Bankalar, 20 Şubat krizine kadar 21 milyar dolar açık pozisyon taşıyorlardı. Bir de bankaların bilançolara yansımayan ama özellikle gecelik piyasada kullandıkları, kısa vadeli borçlanmada kullandıkları nazım hesapları var. Tutarın 12-15 milyar dolar olduğu tahmin ediliyor. Son krizle birlikte açık pozisyonlar, 16 milyar dolara indi. Ama nazım hesapların durumunu bilmiyoruz. Ancak buraya nasıl gelindiği çok önemli. 
     17’nci program, "kur sabit, likidite sabit" ana ekseni üzerine kuruluydu. Oysa bankacılık sisteminin dövize ihtiyaç olduğunu söylemeye gerek yok. Ne zaman sıcak para yönünü dışarı çevirdi, sistemin döviz ihtiyacı da tüm çıplaklığıyla ortaya çıktı. İşte 22 Kasım krizinde yabancılar, bono portföylerini boşalttılar, bankacılar da "aman dövizsiz kalmayayım" telaşına kapıldılar. Bankaların döviz talebi arttı. Merkez Bankası ise yaptığı fonlamayla piyasanın programa olan inancıyla bu talebi frenlemeyi başardı. 
     Ancak siyasi kriz bir anda döviz talebini patlattı. Döviz alınacak ama nasıl TL yaratılması şart. O yüzden bankalar birbirlerinden alacaklarını istediler. 
     Program ortada. Kimse döviz istemeyecek diye dayatılınca "kar topu" gibi sistem kilitleniverdi. 22 Kasım’da bonodan çıkan yabancılar, gecelik piyasada yüzde 45 reel faizlerle "yalancı cennete" dönüşen Türkiye’de tedirginliklerini sürdürürken Ankara’dan yükselen "kriz" söylemi, yabancıların çıkışını tetikledi. Yabancılar gözü kara sattılar ve çıktılar. 
     Şimdi iki krizi değerlendirirsek 22 Kasım krizinde kur zorlanmadı, açık pozisyon riski bu kadar çok yazmadı. Faiz zararı, bir bankaya fatura çıkarttı. Devlet, sonuçta bir bankanın yükümlülüğünü üstlendi, likiditeyi sağladı. 
     İkinci krizde ise yabancılar zaten devre dışıydı. Tüm risk yerli oyuncuların üzerine yığıldı. Burada ince bir nokta var. 
     21 Şubat ihalesi öncesi yaşanan kriz yabancıları korkuttu, tamam. Ancak 22 Şubat’taki itfada Merkez Bankası likiditesi ile Hazine’nin ödemeleri denkleşemeyince sistem çöküşünde kim ne yapmaya çalıştı. 
     İki kamu bankası yükümlülüklerini yerine getiremedi. Anladığımız şu Birileri kural dışı açıldı, kesin... Ama kim Birileri borcunu ödeyemedi. Kimler Ya da hangi kurumlar Aklımıza kötü kötü şeyler geliyor. Acaba birileri döviz spekülasyonu mu yapmak istedi Kesin olan şu "Merkez Bankası, bilet bana kesilmesin" dedi. Herhalde oyunun sonunun nerede biteceğini iyi biliyorlardı. 
     O halde işin içinde kişisel husumetler mi var Bu sorulara yanıt arıyoruz. 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
