<DOC>
<DOCNO> 1328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yasam/yas04.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibirya’da soğukkutuptan beter 
</HEADLINE>
<TEXT>

Havalar iyice çıldırdı.. Sibirya’da ısı sıfırın altında 70’le rekor kırdı.. Çin’de de nedense’ sarı kar yağdı.. 
     DIŞ HABERLER SERVİSİ 

     Ajanslar dün de dünyanın dört yanından gelen çılgın hava’ haberleriyle sarsıldı. İşte Pes doğrusu’ dedirtecek hava haberlerinden birkaçı 
     İSVİÇRE Chur kentinde, ünlü kayak merkezleri yakınına çığ düştü. Artçı minik çığlar’ nedeniyle ilk müdahaleler başarılı olamadı. Arabalarda kaç kişi bulunduğu ise bilinmiyor. 
     RUSYA Ural Dağları’nın bin kilometre doğusundaki Kemerovo yerleşim biriminde ısı eksi 70 dereceye kadar düştü. Aynı yöredeki Krasnoyarsk kentinde de ısı 5 gündür eksi 50 derecenin üstüne çıkmıyor. Soğuk nedeniyle bölgedeki merkezi ısıtma boruları, elektrik iletim hatları ve tüm alt yapı patlıyor’. Moskova’da da evsiz barksız 100 alkolik donarak can verdi. 
     ÇİN Ülkenin kuzeyindeki İç Moğolistan Özerk Bölgesi’ni kar fırtınaları vurdu. Şilingol Bölgesi’nde de sarı renkte kar yağdı. Başkent Pekin’de de son 3 gündür kar aralıksız yağıyor. 
     
     Türkiye’de de yağmur var 
     Türkiye bugünden itibaren yağışlı havanın etkisine giriyor. Yağışlar kıyılarda yağmur, iç kesimlerde kar şeklinde olacak. Bugün Batı Trakya, Marmara, Ege, Doğu Akdeniz, yarın Karadeniz, İç Anadolu, Doğu Akdeniz, Güneydoğu Anadolu’nun doğusu yağışlı olacak. 11 Ocak Perşembe günü, Doğu Karadeniz, Doğu Anadolu’nun kuzeyi, 12 Ocak Cuma günü Marmara’nın doğusu, Karadeniz, 13 Ocak Cumartesi Karadeniz, İçanadolu’nun güneyi ve kuzeydoğusu yağışlı geçecek. 
     


 YAŞAM 






















</TEXT>
</DOC>
