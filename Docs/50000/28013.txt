<DOC>
<DOCNO> 28013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yazar/akyol.html </URL>
<DATE> 2001/06/21/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Fazilet davası 
</HEADLINE>
<TEXT>

     ANAYASA Mahkemesi ne karar verecek Bu, yasaların metninden çok, yasaların Anayasa Mahkemesi AYM tarafından nasıl anlaşılacağına bağlı... 
     AYM, parti kapatma davalarında genelde "otoriter" bir anlayışa sahiptir. 
     Bunun yanında, yasalar değişmediği halde, Sosyalist Parti ile Demokratik Barış Hareketi DBH davalarında Yüce Mahkeme "liberal" bir yorumu benimsemiştir. 
     Fazilet davasında hangi yorumu benimseyecek 
     Başka bir konu da şu Avrupa İnsan Hakları Mahkemesi AİHM , sonuçlandırdığı TSP, TBKP ve ÖZDEP davalarının üçünde de kapatma kararını liberal demokrasiye aykırı bularak Türkiye'yi mahkum etmiştir. Eldeki Fazilet davasında AYM, bu kararları dikkate alacak mı 
     Bir konu daha var Türkiye'nin de üye olduğu Avrupa Konseyi'nin "Venedik İlkeleri"ne göre, sadece "anayasal düzeni yıkmak için şiddeti politik bir araç olarak benimseme" sebebiyle parti kapatılabilir. AYM bunu dikkate alacak mı 
     
     ANAYASA Mahkememiz parti kapatma konusunda "otoriter" içtihadını sürdürürse, Fazilet'i kapatır. Anayasa hukukçusu Doç. Dr. Mehmet Turhan'a göre 
     "Anayasa Mahkememiz parti kapatma konusunda artık içtihadını oluşturmuştur. Parti kapatma davalarındaki görüşünü değiştirmediği sürece bundan sonraki davaların nasıl sonuçlanacağını bilebilmek için kahin olmaya gerek yok." Liberal Düşünce, Bahar 2001, sf. 28 
     Öte yandan, Anayasa Mahkememizin liberal içtihatları da vardır. Mesela, 1988'deki Sosyalist Parti davasına bakarken, partileşme özgürlüğünü geniş olarak yorumlamış, "resmi bir ideoloji anlayışından, ideolojik bakımdan tarafsız, liberal devlet anlayışına doğru kayda değer bir evrim göstermiştir." Bkz. Prof. Ergun Özbudun, Anayasa Hukuku, sf. 90 
     1997'deki DBH davasında da Mahkeme, eski "otoriter" içtihadını değiştirerek liberal bir açılım yapmış ve Diyanet'in devlet bünyesinden çıkarılıp dini hizmetlerin cemaatlere bırakılmasını parti kapatma sebebi saymamıştır. Karar No 1997 3 
     Halbuki ÖZDEP'i kapatmasının sebeplerinden biri buydu. 
     
     PARTİ kapatma kararlarında genelde "otoriter" yorum yaygın, "liberal" yorum seyrektir. Özellikle 1997'den itibaren, belki de 28 Şubat sürecindeki irtica kaygısıyla, AYM, kapatma konusunda daha "otoriter" bir yorum geliştirmiştir. 
     Parti kapatma davalarına bakarken, parti kapatmayı zorlaştıran yasaları "yerindelik" açısından inceleyerek iptal etmiş, Resmi Gazete'de yayımlamadan uygulamaya koymuş ve üstelik bir de geçmişe yürütmüştür 
     Şimdiki Fazilet davasında, AYM, iptal ettiği yasa maddesini derhal Resmi Gazete'de yayımlayarak eski bir hatasını düzeltmiştir. 
     Bugün veya yarın açıklanması beklenen FP davası konusunda bir kehanette bulunmak doğru değil. Çünkü karar, yalın yasa metinlerinden başka birçok faktöre bağlı Yüce Mahkeme'nin ne tür bir içtihat benimseyeceği, AİHM kararlarının ve Avrupa kıstaslarının dikkate alınıp alınmayacağı... 
     Herhalde karar, hukuk doktrinimizde ve AB üyeliği sürecinde çok tartışılacaktır. 
     
     







Fazilet davası 


Unvan maçı 


Ecevit'ten üç öneri 


Altı kaval 


Faziletli papatya falıyla istikrar 


Bizi kaz gibi yoluyorlar 


FP'ye borsa ipoteği 


Oğlan bizim, kız bizim 


Makedon Türkleri diken üstünde 


Derviş'in yolsuzlukla sınavı 


Tahtakuşlar müzesi... 


Fazilet davası ve seçim 


"Hayatta ortada durmak yok, ya ileri ya geri" 


Bankamatik hırsızına beş yıl hapis 


Avantaj Kart’ı ile "ödemede taksit" 


Erbakan bu serveti saklayamaz 


</TEXT>
</DOC>
