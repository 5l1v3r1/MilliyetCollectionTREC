<DOC>
<DOCNO> 31164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sonspo07.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Almanya kampına gitti...İlhan ve Tümer de kadroda 
</HEADLINE>
<TEXT>

     Yeni sezon hazırlıklarının İstanbul bölümünü tamamlayan Beşiktaş, ikinci etap çalışmaları için Almanya'ya gitti. 
     Teknik Direktör Christoph Daum, Atatürk Havalimanı'nda, Almanya'da yapacakları kamp ve İstanbul'daki hazırlık çalışmaları hakkında gazetecilere bir açıklama yapmadı. 
     Yasin ise kampın yararlı geçeceğine inandıklarını ifade ederek, ''Çok sıkı çalışıp, lige hazır bir şekilde dönmek istiyoruz. İnşallah başaracağız'' dedi. 
     Beşiktaş kafilesi, Köln'de, 23 Temmuz tarihine kadar sürecek çalışmaları boyunca 5 hazırlık maçı yapacak. 
     Beşiktaş'ın Almanya kampı kadrosunda, Samsunspor'dan hülle yoluylatakıma dahil edilmeye çalışılan Tümer ile İlhan ve satış listesinde yer alan Rus futbolcu Khelestov da yer alıyor. 
     Bu arada transfer edilmesi düşünülen Samsunsporlu İlhan'ın Almanya'da kafileye dahil olacağı bildirildi. 
     Beşiktaş'ın Almanya kampı kadrosunda şu futbolcular bulunuyor 
     Ahmet Yıldırım, Bayram, Ahmet Dursun, İbrahim, İlhan Şahin, Shorunmu, Veit, Tayfur, Tunç, Ali Cansu, Yasin Sülün, Yasin Yıldız, Erman, Stavrum, Baya, Tamer, Ümit, Fevzi, Necat, Nihat, Sertan, Mehmet Aksu, Khelestov, İlhan Mansız, Tümer Metin. 






</TEXT>
</DOC>
