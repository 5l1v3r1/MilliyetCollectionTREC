<DOC>
<DOCNO> 4629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/civaoglu.html </URL>
<DATE> 2001/01/30/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Dilsiz tarih 
</HEADLINE>
<TEXT>

     Paris Belediye Meclisi'nin, dün "Ermeni soykırım anıtı dikme kararı" alması, karalama coğrafyasının genişleyeceğini gösteriyor. 
     Tarihimize, çirkin ve aşağılayıcı "insanlık suçlusu" damgası vurulmak isteniyor. 
     Oysa... Rusya, II.Dünya Savaşı sırasında, Urallar'daki 2 milyon Alman kökenliyi, Kırım, Ahıska ve Kazak Türkleri'ni ve bir çok ulusu... 
     Fransa, onbinlerce Tunus ve Cezayirli'yi... 
     İngiltere, İrlandalı, Sudanlı ve Güney Afrikalılar'ı... 
     ABD, II.Dünya Savaşı'nda 250 bin Japon kökenli yurttaşını sürmüştü. 
     Fransızlar, onbinlerce Vietnamlı'yı... İtalyanlar, Libya'da, toplama kamplarındaki binlerce müslümanı öldürmüştür. 
     Peki... Onlar değil de, neden biz 
     Sorun, "tarihimizi dilsiz bırakmak"tır. 
     
Tarihin aynaları      Anlatamadıklarımızdan bazı satırbaşları... 
     Osmanlı'yı arkadan hançerleyen Taşnak, İstanbul'da bir açık, bir de gizli karar almıştı. 
     Açık olanı, "Ermeniler Osmanlı'yı destekler görünecekler"di... Gizli olanı... "Doğu Anadolu'da Rus ordularıyla savaşan Türk kuvvetlerini geriden vurmak, yollarını, levazım stoklarını yok etmek... 6 vilayeti kazanarak Rusya Ermenistanı'yla birleştirmek..." 
     Bu plan çok kanlı bir şekilde uygulanmıştır. 
     Enver Paşa'nın 80 bin Türk askerinin donduğu Doğu seferinde, o hıyanetin derin izleri vardır. 
     Ayrıca... Ermeni çeteleri, yörede köyleri basmış... Hatta Van şehrini ele geçirmiştir. 
     - Bunun üzerine, "Doğu Anadolu'daki Ermeniler için zorunlu göç" kararı alınmıştır. 
     Ama, "soykırım" değil... 
     Bu konuda çıkarılan Tehcir göç Yönetmeliği'nde, "Ermeniler'in evlerini satabilmeleri, satılamayanların muhafazası, yanlarına bütün varlıklarını alabilmeleri, göç sırasında olabilecek saldırılardan koruma görevlilerinin sorumlu tutulacakları" gibi maddeler yer almıştır. 
     Ayrıca... Ermeniler'e, yeni yerleşme bölgelerinde arazi, köy ve kent evlerinin verilmesi de öngörülmüştür. 
     Politikası, "soykırım yapmak" olan bir devlet, etnik bir topluluğu böyle yönetmelik maddeleriyle korur mu 
     
İngiliz arşivleri      Dikkat .. 
     Bu yönetmelik, Türkiye'den değil, işgal sırasında Londra'ya gönderilen İngiliz arşivlerinden çıkarılmıştır. 
     İngiltere, Osmanlı arşivlerinde "hükümet emri" ve "devlet politikası" olarak resmi bir soykırım belgesi, bütün çabalara karşın bulamamıştır. 
     O nedenle... "Ermeni kıyımı sorumlusu oldukları" iddialarıyla Malta'da 18 ay tutuklu bulundurulan Türkler, serbest bırakılmıştır. 
     Damat Ferit Divan - ı Harbi'ne de belge sunulamadı. 
     - Peki, hiç mi Ermeni öldürülmedi 
     Elbette... "Tehcir" yani "göç" sırasında bu kafilelere, Ermeniler'den çok zulüm görmüş olan Türkler ve Kürtler, intikam için saldırdılar. 
     5 cephede birden çarpışan Osmanlı kuvvetleri, göç kafilelerini koruyacak silahlı güce sahip değildi. 
     Ayrıca... İki taraftan da karşılıklı intikam çatışmaları olmuştur. 
     Başka yörelerde karşılıklı köyler de basılmıştır. Çok kan akmıştır. 
     Ama, "bir devlet soykırım kararı ve uygulaması" yoktur. 
     
Akıllar neredeydi      Fransızlar, Gaziantep'e ve Güney Anadolu'ya, Ermeni çete birlikleriyle girmişlerdi. 
     Gerçeği en iyi bilen devlet Fransa'dır. 
     Ama bunlar, dünya kamuoyunun bilmediği ve anlatamadığımız tarihtir. 
     Açınız www.pbs.org wgbh pages frontline 
     Bu sitede, soykırımın tanımı yapıldıktan sonra 20. yüzyılın 3 soykırım olayı olarak şunlar yazılıdır. 
     - 1915 Ermenilere yapılan JönTürk soykırımı 
     - Yahudi ve Çingenelere yapılan nazi soykırımı 
     - Tutsi kabilesine 1994'te ırkçı Hutu kabilesinin yaptığı soykırım. 
     Hazin...      
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
