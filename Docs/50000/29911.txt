<DOC>
<DOCNO> 29911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sondun04.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızgın filler köylere saldırdı...4 ölü, 50 yaralı... 
</HEADLINE>
<TEXT>

     Bangladeş'in güneydoğusunda köylere saldıran sürü halindeki fillerin, dün ve önceki gün 4 kişiyi öldürdüğü, 50 kişiyi de yaraladığı bildirildi. 
     Ormancılık yetkililerinin açıklamalarına göre, başkent Dakka'nın yaklaşık 400 kilometre güneydoğusundaki Bazar kenti yakınında bulunan Ramu'daki bir orman kenarında dün 2 köylü filler tarafından ezilerek öldü. 
     Fil sürüsü önceki gün de aynı bölgede saldırdıkları bir köyde 2 kişiyi öldürdü, 50'sini yaraladı. 
     Ormanda kaçak ağaç kesenlerin yanlarından araçlarla geçerek bölgeden uzaklaştırdıkları tahmin edilen fillerin, köylülerin kulübeleriyle ürünlerine de zarar verdiği kaydedildi. Yerel bir ormancılık yetkilisi, rahatsız edilen ve insanlar tarafından tehdit edilen fillerin sık sık öfkelenerek çevre bölgelere saldırdığını belirtti. 
     Bölgede son 6 ayda filler tarafından 20 köylünün öldürüldüğü bildiriliyor. 
     
     






</TEXT>
</DOC>
