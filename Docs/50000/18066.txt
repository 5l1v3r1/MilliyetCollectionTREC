<DOC>
<DOCNO> 18066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sontur29.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Veli Göçer'in oğlu da gözaltına alındı 
</HEADLINE>
<TEXT>

     Kocaeli'de 17 Ağustos'ta meydana gelen depremde müteahhitliğini yaptığı binaların yıkılması sonucu çok sayıda kişinin ölümünden sorumlu tutulan ve yargılaması süren Veli Göçer'in oğlu Can Göçer, Kadıköy'de gözlem altına alındı. 
     Asayiş Şube Müdürlüğü'ne bağlı ekipler, Konya 6. Asliye Ceza Mahkemesi ile Yalova 1. Asliye Ceza Mahkemesi tarafından hakkında verilen 2 ayrı gıyabi tutuklama kararı nedeniyle aranan Can Göçer'in, Kadıköy'deki bir evde saklandığını tespit etti. 
     Bunun üzerine düzenlenen operasyonla saklandığı evde gözlem altına alınan 29 yaşındaki Can Göçer, şubeye getirildi. Göçer hakkındaki gıyabi tutuklama kararlarının ilgili mahkemelerden istendiği, bu belgeler geldiğinde İstanbul Adalet Sarayı'na sevk edileceği öğrenildi. 







</TEXT>
</DOC>
