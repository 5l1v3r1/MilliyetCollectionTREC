<DOC>
<DOCNO> 35248 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yazar/temelkuran.html </URL>
<DATE> 2001/08/03/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Animatörler Momo'ya karşı 
</HEADLINE>
<TEXT>

     "... 
     Adın ne senin 
     Momo. 
     Kim verdi bu adı sana 
     Ben, kendim. 
     Ne zaman doğdun peki 
     Hımm... Bildiğim kadarıyla hep vardım. 
     ..." 
     Michael Ende'nin "Momo" adlı kitabı böyle başlar. Küçük bir kızın zaman kavramı üzerine yaşadığı bir masal serüvenidir bu. Süperdir Zamanı mala dönüştüren sistemin kusursuz bir eleştirisidir. özetle, "Zaman üzerinde tasarruf yapılamaz. Zaman, biriktirilemez ancak, yaşanır" der. 
     
Tatil programı yapınız      Acaba ilkokul çocuklarına "Tatilde kendinize günlük program yapın" deniyor mu hala Devletin yılın dokuz ayında çocukların zamanı yaşama biçimi üzerinde tahakküm kurması yetmezmiş gibi, tatile çıkarken de küçük vicdanların üzerine zamanı "harcamama" yükü bindiren o programlar... Zaman, hayata eşittir oysa. Her yaşanan an, hayata dahildir. Ama sistemin, zamanı bölüp, parçalayıp "faydalı" hale getirmek gibi bir saplantısı vardır. "Durarak" geçirilen zaman "iş"e dönüşmediği için "boş"tur. Boşluk ise çocukluktan başlayarak başarısızlık demektir, yani vicdan azabı Hatta işe ayrılan hayat parçası sona erip de nihayet vaat edilmiş cennet olan tatile çıkıldığında bile "eğlenme işi" yapılmalıdır. Zira tatil bile verimliliği hatıra fotoğraflarıyla belgelenmesi mecburi olan bir "iş" business tir. Boş bulunup da tatilde sadece "durmaya" kalkışırsınız diye de bir şey icad edilmiştir Animasyon 
     
Zalim animatör alemi      Tatil köylerinin hemen hepsinin kapısında günlere ve saatlere bölünmüş bir program var "Animasyon Programı" Sabahın köründe başlayan animasyon son derece düzenli. Hatta tatil "işine" ara vermek kabilinden bazı günlerin bazı saatleri "off" boş ilan edilmiş. Bu tabelanın uygulanmasından kesintisiz enerji kaynaklı bir takım insanlar sorumlu. Daha girişte, son derece cesur bir samimiyetle sizi bu azami eğlence alemine buyur ediyorlar. Tatil köylerinde neşe topları olarak zıplayan, "Bizler Ali Veli Makinist" şeklinde oradan oraya koşuşturan insanlar görünce hiç tereddüt etmeyin Onlar animatör 
     
"Aktivite" mecburidir      Animatörler "aktivite" denen bir takım "tatil mecburiyetlerinin" mükemmelen ve aksatılmadan icra edilmesinden sorumlulular. Yoga'dan havuz yarışmalarına kadar her türlü hareket bu başlık altında toplanıyor. Hatta yazılı aktivitelerin yanısıra, siz yemek yerken bile "profesyonel muhabbetçi" olarak etrafınızda dolaşıp sizi güldürmek zorundalar. Maaalesef hepsi birer sempati yoyosu Ne kadar itseniz geri gelip bütün vazifeşinaslıklarıyla sizi "eğlendiriyorlar" 
     Ama işte ihtiyaçtan Çünkü "doldurulmamış" zamanlar, zamanı boş ve dolu olarak ayrılıp hayatıyla ne yapacağını bilemez hale getirilmiş insanlar için büyük bir azap. Animatörler, sadece zavallılığı unutturmak için oradalar Sadece "verimli" bir tatil için İyi tatiller 
     
     







'Taşra' gelecek 


Zorlu ikilem... 


Maceranın adı Tayyip Alternatifi Yılmaz mı 


Meslek liseleri çöküyor 


ANAP kongresi ve Özal 


İtalya’dan çürük ağaçları aldılar 


O, iyi insandı... 


Solda dayanışma zamanı 


ANAP'a da ISO 9002 ne yakışır ya 


Animatörler Momo'ya karşı 


ABD’nin söylediğini değil yaptığını yapacaksınız 


</TEXT>
</DOC>
