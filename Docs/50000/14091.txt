<DOC>
<DOCNO> 14091 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sondun15.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Miloşeviç'in tutuklanmasını engellemeye çalışanlar da tutuklandı 
</HEADLINE>
<TEXT>

     Yugoslavya'nın eski Devlet Başkanı Slobodan Miloşeviç'in tutuklanmasını engellemeye çalışan ''birçok'' kişinin de tutuklandığı bildirildi. 
     Polis kaynakları, Yugoslav Solu'nun etkili üyelerinden olan, Miloseviç'in karısı ve kızı tarafından çok sevildiği belirtilen korumaların şefi Sinisa Vuciniç'in de tutuklandığını açıkladı. 
     Aynı kaynaklar, Vuciniç'in yanı sıra, Miloseviç'i ilk tutuklama girişiminde ruhsatsız silah bulundurdukları ve kullandıkları gerekçesiyle ''birçok'' kişinin de tutuklandığını belirttiler, ancak bu kişilerin adlarını vermediler. Vuciniç'in Miloseviç'in korumalarının silahsız olduklarını açıklamasına karşın, Sırbistan İçişleri Bakanı Dusan Mihailoviç, Vuciniç'in Miloseviç'in konutundaki direnişin lideri durumunda olduğunu, emrinde 30 ila 50 silahlı adam bulunduğunu söyledi. 




</TEXT>
</DOC>
