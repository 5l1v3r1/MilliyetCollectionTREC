<DOC>
<DOCNO> 17319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/siyaset/siy03.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal Ecevit çekilsin 
</HEADLINE>
<TEXT>

CHP lideri Baykal, milletvekillerinin toplum içine çıkamadığını savundu 
     İSTANBUL Milliyet 

     CHP Genel Başkanı Deniz Baykal, hükümetin ekonomik ömrünün bittiğini, milletvekillerinin de toplum içine çıkamadığını savunarak, "Daha fazla zayiat vermemek için Başbakan’ın artık bir geri çekilme planı yapması gerekir" dedi. Baykal, parti içi çekişmeler konusunda da "CHP, ikinci İSKİ skandalı damgasını yemekten kurtuldu" dedi. Ali Topuz, Bülent Tanla ve Mehmet Sevigen’le birlikte dün Milliyet’i ziyaret ederek yöneticilerle görüşen Baykal, ülkedeki ve partisindeki son gelişmeleri değerlendirdi. Hükümetin artık sona yaklaştığını öne süren Baykal, Beyaz Enerji operasyonunda savcının hazırladığı iddianamenin koalisyonu sarsacağını iddia etti. IMF’den gelecek para konusunda da oldukça karamsar olduğunu vurgulayan Baykal, söylenenlerin niyetten öteye gitmediğini savundu. Bu arada, partisine yönelik eleştirelere de değinen Baykal, Gürbüz Çapan olayına ilişkin şu yorumu yaptı 
     
Dolarla adam satın alıyorlardı’      "Çapan ihraç edilmeseydi, CHP bu işten büyük yara alacaktı. İkinci İSKİ skandalı diye gündeme getirilecekti. Ama oyun bozuldu. CHP’yi ele geçirmek için uğraştılar. Şimdi gözaltında olanlar arasında, ihraç ettiğimiz eski il sekreteri bile var. Dolar dolu çantayla dolaşıp adam satın alıyorlardı. Erdal İnönü’yü karşılayanlar da Çapan’ın adamıydı. Hatta parti binasını işgal etmeye kalktılar." 
     Baykal, ihraç olayıyla Çapan skandalının aynı anda patlamasının tamamen tesadüf olduğunu, ancak ortaya çıkmasından sonra Çapan’la ilgili çok sayıda ihbar yağdığını belirtti. 
     


 SİYASET 





















</TEXT>
</DOC>
