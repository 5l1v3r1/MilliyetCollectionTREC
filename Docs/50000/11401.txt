<DOC>
<DOCNO> 11401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/ekonomi/eko05.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, görevi Önal’dan resmen aldı 
</HEADLINE>
<TEXT>

     ANKARA Milliyet 

     Ekonomiden Sorumlu Devlet Bakanı Kemal Derviş, görevi eski ekonomiden sorumlu Devlet Bakanı Recep Önal’dan resmen devraldı. Devir teslim töreni, Hazine Müsteşarlığı’nda basına kapalı olarak yapıldı. 
     Başbakan Bülent Ecevit imzasıyla yayınlanan genelgeyle de daha önce Önal’a bağlanan ve ilgilendirilen kurum ve kuruluşlardan Hazine Müsteşarlığı, Bankacılık Düzenleme ve Denetleme Kurulu, Türkiye Cumhuriyet Merkez Bankası Başkanlığı, Sermaye Piyasası Kurulu SPK Başkanlığı, T.C. Ziraat Bankası Genel Müdürlüğü, Türkiye Halk Bankası AŞ Genel Müdürlüğü, Türkiye Kalkınma Bankası AŞ Genel Müdürlüğü Kemal Derviş’e bağlandı. İkinci bir genelgeyle de Derviş’in getirildiği kurum üyelikleri şöyle açıklandı 
     Yüksek Planlama Kurulu, Para ve Kredi Koordinasyon Kurulu, Özelleştirme Yüksek Kurulu, Krediler Yüksek Kurulu, Savunma Sanayii Yüksek Koordinasyon Kurulu, Kriz Koordinasyon Kurulu, Dış Yardımlar ve Krediler İzleme ve Eşgüdüm Kurulu ile Ekonomik ve Sosyal Konsey. 
     
     Türkiye’den ayrılmam’ 
     Derviş’in, gerek bürokratlara, gerekse liderlere "Birikimimi ve ismimi ülkemin hizmetine vermek istiyorum. Amerika’ya ya da başka bir yere dönme düşüncem kesinlikle yok. Türkiye’yi yeniden dünya gündemine oturtmak, heyecanı yakalamak zorundayız. Bu kararlar ve program, istikrarlı bir uygulama ile, Türkiye’nin önünde çok büyük fırsatlar açacaktır" dediği öğrenildi. 
     


 EKONOMİ 
























</TEXT>
</DOC>
