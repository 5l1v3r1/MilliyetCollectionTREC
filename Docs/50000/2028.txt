<DOC>
<DOCNO> 2028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/yazar/dogan.html </URL>
<DATE> 2001/01/13/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Ulusal Program" hazır 
</HEADLINE>
<TEXT>

     Önümde 1017 sayfalık iki koca cilt duruyor. DPT tarafından hazırlanan büyük boy kitabın adı, özünde önümüzdeki yılların, pratikte ise, gelecek haftanın gündemi 
     "Türkiye Ulusal Programı 2001 - 2003 " 
     İki ay önce AB'nin verdiği Katılım Ortaklığı Belgesi'ne KOB karşı, Türkiye Ulusal Program hazırlamak zorunda. AB'ye uyum açısından, "ne zaman, neyi, ne kadar yapacağının" programı olmak üzere. Bunun bir siyasal kriterleri var, bir de AB'ye ekonomik, sosyal ve kültürel anlamda uyum sağlayacak ölçüleri. 
     
Hır çıkarma merakı ötesinde      Askerin siyasetteki rolü .. Kürtçe eğitim ve TV .. İnsan Hakları .. Kıbrıs .. 
     Türkiye KOB'dan bu yana, bu siyasal ölçüleri tartışıyor. Oysa, uyumun temeli, DPT'nin hazırladığı bu iki büyük ciltte yer alıyor. Bu altyapı olmadan AB'ye adım atmak zaten mümkün değil. Yani, polemik ve hır çıkarma merakından bizim üzerinde durduğumuz siyasal ölçüleri, onların istediği içerikte yerine getirsek dahi, ekonomik, sosyal ve kültürel altyapıyı oluşturmadan AB üyeliği hayal .. 
     Çünkü, AB ülkeleri düzeyine gelmek, sadece siyasal kriterlerle sınırlı değil. Önce bu altyapı oluşacak, sonra üzerine siyasal kriterler oturacak. 
     İşte, DPT, kendine yasal olarak verilen görevi yerine getiriyor. 
     
5 bin 53 değişiklik maddesi      Balıkçılıktan kozmetiğe, ormancılıktan turizme, ulaştırmadan sağlığa, çevreden gümrüklere, nüfustan şirketler hukukuna kadar, bir ekonomide ne varsa, tüm alanları kapsayan geniş bir çalışma. 
     DPT, AB mevzuatını alıyor, bizdeki hukuk ve ekonomi düzeni ile karşılaştırıyor. Sonuçta, ortaya "Türkiye Ulusal Programı" çıkıyor. 
     DPT'deki 200 sektör uzmanı, ilgili bakanlıklarla eşgüdüm halinde, tek tek "nerede, ne yapılması" gerektiğini belirliyor. KOB, Beş Yıllık Kalkınma Planı, yıllık programlar ve IMF anlaşması çerçevesinde ve bizim önceliklerimize uygun, AB'deki gibi bir altyapı hazırlıyor. Sonuç çarpıcı 
     "Türkiye, AB'nin ekonomik, sosyal ve kültürel yapısına uyum sağlamak için, ilk anda tam 5 bin 53 tüzük, yönetmelik ve yasa değiştirmek zorunda .." 
     Siyasal ölçülerden önce, asıl yerine getirilmesi gereken bunlar .. 
     
Rahatsızlık yarattı      Garip, ama gerçek. DPT'nin hazırladığı bu belge, mutlaka bir sorun çıkacak ya, değişik çevrelerde rahatsızlık yaratıyor .. 
     "Sen olmaz, ben yaparım" gibi tartışmalara, Ecevit el koymak zorunda kalıyor. Önce kasalarda saklanan bu belge, şimdi dağıtımda. 
     Önümüzdeki salı, liderler zirvesinde AB Genel Sekreterliği'nce hazırlanan siyasal kriterlerle birlikte, "Türkiye Ulusal Programı da görüşülecek. 
     
     





Kelimeler, anlamlar 


"Emir versek işkence biter" 


Bizim önyargımız 


'Bilgi vermedim, veremezdim' 


Uçağı dağıtan sarhoş gazeteci 


Türkiye AB'nin içinde mi bölünür, dışında mı 1 


Asker ve AB 


Bir de erkekleri düşünün 


"Ulusal Program" hazır 


Şovmenlere aman dikkat 


AB mi bizi, biz mi AB'yi istemiyoruz 


AB'ye güvensizlik... 


Risk yönetimi... 


Yenilikçiler 


Kriz dersleri 


Aslan gibi 


Demirel'in avukatı Çağlar'ı da savunur 


TÜSİAD "ele verir talkını, kendi yutar salkımı " 


</TEXT>
</DOC>
