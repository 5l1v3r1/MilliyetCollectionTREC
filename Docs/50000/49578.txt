<DOC>
<DOCNO> 49578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun09.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin adı Tayland'da moda oldu 
</HEADLINE>
<TEXT>

     Tayland'daki birçok Müslüman aile, ABD'deki terör saldırılarının ardından doğan çocuklarına, saldırıların sorumlusu olarak gösterilen Usame Bin Ladin'in adını veriyor. 
     Taylandlı yetkililer, ABD'nin ölü ya da diri aradığı Bin Ladin'in adının özellikle ülkenin güneyinde çok sayıda bebeğe verildiğini ve ülkenin kuzey ve güneyinde çok sayıda gencin, üzerinde Bin Ladin yazılı tişörtler giydiğini söylediler. 
     Bin Ladin adının erkek çocuklara verildiği gibi kızlara da verildiğini belirten Yala eyaleti yetkililerinden İrfan Sulong, ''Bu, şu an moda'' dedi. 
     Irak Devlet Başkanı Saddam Hüseyin ve Libya lideri Muammer Kaddafi gibi liderlerin isimlerinin de Tayland'da bir ara yeni doğan bebeklere sık sık verildiğini kaydeden Sulong, ''Bu isimleri ölene dek taşıyacaklar'' dedi. 
     Tayland'daki Müslüman azınlık, son haftalarda ABD karşıtı birçok gösteri düzenlemişti. 
     






</TEXT>
</DOC>
