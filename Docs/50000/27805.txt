<DOC>
<DOCNO> 27805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/guncel/gun14.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Elektrik teli kuşu, o da tarlayı yaktı 
     Edirne'nin Uzunköprü ilçesinde elektrik tellerine çarpan kuşun alev alarak düşmesi sonucu başlayan yangında bin dönüm buğday tarlası zarar gördü. Yetkililerden alınan bilgiye göre, Kuldaşlı, Uzunköprü ve çevre belediyelerden gelen itfaiye ve Köy Hizmetleri araçlarının yardımıyla yangın kontrol altına alındı. Yangında, tahminen 450 milyar liralık maddi zarar meydana geldiği bildirildi. 
     
     Bir Picasso da Kurtköy’de 
     DİNÇER ŞEREF İstanbul 

     Pendik Kurtköy'de Ramazan Yıldırım isimli şahıs, "Picasso" imzalı bir tabloyu satmak isterken, alıcı gibi davranan Jandarma tarafından suçüstü yakalandı. Yetkililer, üzerinde "Picasso 1938" yazılı, oturan çıplak bir kadın ile zenci bir çocuğun tasvir edildiği tablonun orijinal olup olmadığının belirlenmesi için uzmanlar tarafından incelendiğini kaydettiler. 
     
     Yeni öğretim yılı 10 Eylül’de başlıyor 
     ANKARA Milliyet 

     Milli Eğitim Bakanlığı MEB , gelecek eğitim - öğretim yılının çalışma takvimini belirledi. Milli Eğitim Bakanı Metin Bostancıoğlu imzasıyla yayımlanan genelgeye göre, 2001 - 2002 eğitim - öğretim yılı 10 Eylül Pazartesi günü başlayacak. Birinci yarı yıl, 8 Şubat Cuma günü sona erecek. 11 - 25 Şubat tarihleri arasında yapılacak yarı yıl tatilinden sonra, okullar 14 Haziran Cuma günü kapanacak. 
     



 GÜNCEL 























</TEXT>
</DOC>
