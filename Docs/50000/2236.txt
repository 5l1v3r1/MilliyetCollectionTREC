<DOC>
<DOCNO> 2236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/siyaset/asiy.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergin Cesaret ettim 
</HEADLINE>
<TEXT>
"Mor Üniformalı"nın gerçek öyküsü 
     HABER MERKEZİ 

Açıklamalarıyla olay yarattı      Emekli Tümgeneral Erol Özkasnak, dün Milliyet’te yayınlanan röportajında "Gazeteci Sedat Ergin’i aradığım ve onun bana morlusu’ diye esprili yanıt verdiği iddiası doğru değil. Zaten Ergin’in bana bu cevabı verecek cüreti göstermesi de mümkün değildi. O dönem generallere yaranmak için herkesi ihbar edenler şimdi aslan kesildi" sözleri, basında yeni bir tartışma yarattı. Şimdi herkes arkadaşlarını satan’ bu gazetecileri merak ediyor. 
     
     Hürriyet gazetesi Ankara temsilcisi Sedat Ergin, Genelkurmay eski Genel Sekreteri Erol Özkasnak'ın, "Kendisini aradığım ve bana morlusu yanıtını verdiği doğru değil" açıklamasını yalanladı. Ergin, "Özkasnak Paşa, konuşmayı yaptığımız günkü ayrıntıları hatırlamayabilir. Ama ben, zor durumdan kendimi kurtarma için böyle bir espri yapmaya cesaret ettim" dedi. 
     Ergin, Milliyet'in "Cesaret Edemezdi" başlıklı manşetiyle ilgili şunları söyledi 
     "Öyle karargahta planlanmış bir çıkış değildi. ABD'de bacağından ameliyat olan dönemin Deniz Kuvvetleri Komutanı Oramiral Güven Erkaya'yı 17 Aralık 1996'da yakın dostu olan Yazı İşleri Müdürümüz Nurcan Akad'la birlikte geçmiş olsun ziyaretine gittim. 
     Sohbetin konusu bir ara Refahyol hükümetinin uygulamalarına ve 'Bundan sonra ne olacak ' sorusuna kaydı. Rahmetli Erkaya, her şeyin askerden beklenmesinden şikayetçiydi. Sivil kesimi eleştirerek şöyle dedi 
     'Bu defa işi silahsız kuvvetler halletmeli. Sivil güçler, milletvekilleri, Meclis. Çözümü bu güçlerde, bu platformlarda aramalı.' 
     Erkaya'nın bu sözleri, iki gün sonra 'Bu kez silahsız kuvvetler çözsün' şeklinde manşetten yayınlandı ve büyük gürültü kopardı. 
     Manşetin yayınlandığı günün sabahı İstanbul The Marmara Oteli'nde kahve içip, gazeteleri okuduğumu çok iyi hatırlıyorum. Herhalde saat 09.00 olmalıydı. 
     
Eski dostuz      Karşımdaki kişi Tümgeneral Özkasnak'tı. Kendisiyle dostluğumuz, 1980'lerin sonlarına, Washington'a kadar uzanır. Özkasnak telefonda, Hürriyet'in manşetinde konu edilen kuvvet komutanının kim olduğunu sordu. 
     Ben de kendisine haberin doğru olduğunu, ancak kaynağını açıklayamayacağımızı söyleyerek, bunu anlayışla karşılamasını rica ettim. 
     Telefon kapandı. Yanılmıyorsam, 5 - 10 dakika sonra Özkasnak yeniden aradı ve komutanın kimliği meselesini bir kez daha gündeme getirdi. Ben söylememekte ısrar ettim. 
     Bilgiyi verdiğim taktirde bunun aramızda kalacağı mealinde sözler sarf ettiğini hatırlıyorum. Bir noktada aynen şöyle dedi 
     'Beyaz üniformalı mı, yoksa mavili mi ' 
     Kaynak beyaz üniformalı olandı. Ancak bunu saklı tutmam gerekiyordu. 
     Aramızdaki yakınlığa dayanarak işin içinden espriyle çıkmayı denedim ve 'Hayır Paşam, mor üniformalı olanı' dedim. 
     Özkasnak Paşa, o dönemde görevinin kaçınılmaz yoğunluğu içinde bu konuşmayı hatırlamayabilir. Bunu anlayışla karşılarım. Ama ben hatırlıyorum. 
     Beni bu satırları yazmaya iten, Sayın Özkasnak'ın Milliyet gazetesinde yer alan ve doğrudan şahsımı hedef alan bazı sözleri oldu. 
     Bu ifadelerini, kızgınlık içinde sarf edilmiş, amacını aşan sözler olarak alıyorum." 
     
'28 Şubat post-modern darbedir'HABER MERKEZİ 
     28 Şubat döneminin Genelkurmay Genel Sekreteri emekli Tümgeneral Erol Özkasnak, süreci "postmodern darbe" olarak nitelerken, aynı dönemin Donanma Komutanı emekli Oramiral Salim Dervişoğlu, "28 Şubat'ın Anayasal çerçevesi olduğunu ve asla darbe olarak nitelendirilemeyeceğini" belirtti. 
     Kanal 6'daki Ceviz Kabuğu programına katılan Özkasnak, bu girişimin postmodern bir darbe olduğunu, bu kavramın da, sürece çok yakıştığını dile getirdi. Özkasnak, "Tereyağından kıl çeker gibi, eski darbelere benzemeyen bir şekilde, hiç kan akıtmayan, devletin başındaki en büyük insandan ilgili bakanlara kadar hepsi dahil edilerek yürütülen süreçti. Bu kavram gerçek bir zeka ürünü" dedi. 
     Dervişoğlu ise, 28 Şubat'ın Anayasal çerçevesi olduğunu ve asla "darbe" olarak anılamayacağını ifade ederek şunları söyledi 
     
Dervişoğlu Legal reaksiyon      "Ben postmodern, premodern veya modern darbe gibi sözcüklerle 28 Şubat sürecinin adlandırılmasına tamamen karşıyım. 28 Şubat süreci, antilaik, gerici ve şeriatçı akımlara karşı oluşan bir reaksiyondur ve postdarbe değildir. Cumhuriyetin en hassas olduğu konu laikliktir. Cumhuriyetin başından beri bu tür tehlikeler oluştuğunda benzer reaksiyonlar oluşmuş ve oluşacaktır. 28 Şubat, tamamen MGK gündeminde masaya yatırılan ve Anayasa'da çerçevesi oluşturulmuş legal bir reaksiyondur. Yasal bir platformda gösterilen Anayasal bir harekettir. Sayın Genelkurmay Başkanımız Orgeneral Hüseyin Kıvrıkoğlu da, 'Gerekirse 28 Şubat bin yıl sürer' sözleriyle, bunun şartlara bağlı bir reaksiyon olduğunu en güzel şekilde ortaya koymuştur." 
     
Birand Emekli paşa sussunÜMRAN AVCI 
     28 Şubat döneminin Genelkurmay Genel Sekreteri emekli Tümgeneral Erol Özkasnak’ın açıklamalarına sert tepki gösteren Mehmet Ali Birand, "Emekli paşa sussun, terliklerini giysin, evinde otursa daha iyi eder" dedi. Özkasnak’ın, fazla söyleyecek sözü olmadığını belirten Birand, şöyle konuştu "Çünkü Andıç’ı hazırlamış, planlamış bir insanın, şimdi çıkıp doğruları ortaya koyma çabasına girmesi, biraz komik. Zira o dönemde basına karşı yöneltilen, basını yönlendirme harekatının mimarı, kendisi. Özkasnak sadece yönlendirmekle kalmadı, baskı yaptı, cezalandırma yoluna gitti ve son Andıç örneğinde olduğu gibi lekeleme kampanyasına kadar götürdü." 
     Özkasnak’ın söylediği bir konunun çok ilginç olduğunu vurgulayan Birand, "Kimi gazetecilerin meslektaşlarını ihbar ettiklerini belirtiyor. Bundan şüpheleniyordum ama Özkasnak açıkça bunu söyleyince hissettiğim acı çok daha arttı. Özkasnak bu kişileri açıklamak zorunda" dedi. 
     
Çandar Andıç kadar önemliGÜLAY FIRAT 
     Cengiz Çandar, "Erol Özkasnak’ın Milliyet Gazetesi’nde çıkan açıklaması, bundan iki ay önce açıklanan andıç kadar önemli bir olaydır" dedi. Çandar, görüşlerini şöyle dile getirdi 
     "Erol Özkasnak o kadar önemli bir açıklama yapmış durumda ki, 28 Şubat’ta kimin ne oynadığını ve nasıl rol oynadığını açığa vurmuş durumda ve medya açısından ne kadar utanç verici bir durumda olduğunu kendisi açığa çıkartmış bulunuyor. Burada şuna dikkat etmek lazım, şimdiye kadar hep asker suçlanıyordu, manipile ediyor, medyayı kullanıyor, baskı altında medya bu işleri yapıyor diye. Erol Özkasnak, bu açıklamasıyla medyanın baskı altında falan değil gönüllü olarak yalakalık yapıp kendi arkadaşlarını ihbar edenler olduğundan söz ediyor ve bu kişiler şu anda basında önemli konumlarda. Bir döneme ayna tutmak medyanın kimlerin elinde ne hale geldiğini göstermek bakımından Erol Özkasnak’ın Milliyet’teki açıklaması tarihi bir açıklamadır. " 
     
Altan Anayasal bir suç işledi      Emekli Tümgeneral Özkasnak’ın, Milliyet’e yaptığı açıklamalara gazeteci Mehmet Altan’ın tepkisi, "Yaptıklarını kabul ediyor" oldu. Özkasnak’ın kendisi için gazete yönetimine ettiği telefonlarda hangi üslupta konuştuğunu açıklamasını isteyen Altan, şunları söyledi "Bunu daha önce bazı gazeteler de açıklamıştı. O dönem, dehşet verici bir dönemdir, dün gece kendisini Ceviz Kabuğu’nda izledim. 28 Şubat post modern bir darbedir’ dedi. Bu anayasal suçtur, yargılanması lazım. Yaptıklarını kabul ediyor. Teke tek insanlarla uğraştılar. Bugün çok garip tesadüf ki, bugünkü haber, profesörlerin 1993 yılında organeraller kadar para alırken bugün albaylar kadar para aldığını yazıyor. Benim başımı belaya sokan yazı, bu maaşları kıyaslayan bir yazıydı. Telefon edip gazete yönetimine, onun makadına süngü takar, cepheleri gezdiririm demişti." 
     Altan, Özkasnak’ın, 28 Şubat sürecinde gazetelere ve gazetecilere inanılmaz baskı yapmış bir grubun adamı olduğunu da söyledi. 
     


 SİYASET 









</TEXT>
</DOC>
