<DOC>
<DOCNO> 10652 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/sontur12.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
50 milyon borç için kaçırılan işçi polis baskını ile kurtarıldı 
</HEADLINE>
<TEXT>

     Manisa'da, 50 milyon lira borcu yüzünden kaçırıldığı ve 4 gün süreyle bir kahvenin bodrum katına kapatıldığı iddia edilen işçi, polis baskını ile kurtarıldı. 
     Mehmet Ali Turgut, polise başvuruda bulunarak damadı Süleyman Uyar'ın 33 , 4 gün önce kaçırıldığını bildirdi. Turgut, kendisini telefonla arayan şahısların, damadının Sembol Kırathanesi'nin bodrumunda tutulduğunu ihbar ettiklerini dile getirdi. 
     Bunun üzerine Manisa Emniyet Müdürlüğü Cinayet Masası ekiplerince kahvehaneye yapılan baskında, Uyar, bodrum katında bitkin halde bulundu. Uyar'a bayram süresince işkence yapıldığını belirleyen polis,kahvehanenin sahibi Vedat Başak ile Coşar Arıtar'ı gözaltına aldı. Mahkemeye çıkartılan Başak ve Arıtar, tutuklanırken, olayla ilgili 3 kişinin daha arandığı bildirildi. Manisa Devlet Hastanesi'nde ilk tedavisi yapılan Süleyman Uyar, İzmir'deki SSK Yenişehir Hastanesi'ne sevk edildi. Uyar'ın vücudunun çeşitli yerlerinde darp izleri tespit edildiği ve konuşmakta güçlük çektiği kaydedildi. 




</TEXT>
</DOC>
