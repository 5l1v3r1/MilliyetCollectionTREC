<DOC>
<DOCNO> 37728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/spor/spo03.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
VE JARDEL, MARSİLYA’DA 
</HEADLINE>
<TEXT>

Brezilyalı golcü, Fransız kulübü ile kesin anlaşma sağladı 
     ERHAN TELLİ 

     GALATASARAY’da transferi yılan hikayesine dönen Jardel nihayet Marsilya ile anlaştı. Fransız takımının yöneticileri, Sarı - Kırmızılı kulübü dün arayarak Brezilyalı golcü konusunda hiçbir pürüzün kalmadığını söylediler ve bir an önce gelip, imza atmasını istediler. Jardel de anlaşmayı doğruladı ve Fransa’ya gitmeye karar verdi. 
     SARI - Kırmızılılar, Jardel’e karşılık Marsilya’dan 8 milyon dolar alacak. Ancak Mendez ile Perez dışında üçüncü futbolcuyu istemeyecek, sadece Mendez’in bonservisini talep edecek. Jardel’in bugün ya da yarın Fransa’ya gitmesi bekleniyor. Brezilyalı yıldız büyük bir olasılıkla bugünkü Denizlispor maçında oynamayacak. 
     
İpi Lucescu çektiRumen hocanın Lecce ile anlaşan Popescu için yönetime "Onunla ne ligi, ne de Avrupa’yı kaldırabilirim. Ben, Capone’yi oynatmak istiyorum" dediği ortaya çıktı 
     HALİL ÖZER 

     Gizli operasyon 
     GALATASARAY’da Popescu’nun sadece üç kişinin bildiği çok gizli bir operasyonla İtalya’nın Lecce takımına satılmak istenmesi ortalığı karıştırdı. Teknik Direktör Lucescu’nun dışında Başkan Mehmet Cansun ile Abdürrahim Albayrak’ın haberdar olduğu bu transferi diğer yöneticiler dün basından öğrendiler. Rumen hocanın bir süre önce konuyla ilgili yönetime gizli bir rapor verdiği belirtildi. 
     
     Teklif Berlin’de 
     LUCESCU’nun, "Ben bu sene Popescu ile ne ligi ve ne de Avrupa Şampiyonlar Ligi’ni kaldırabilirim. Onun bölgesinde Capone’yi oynatmak istiyorum" dediği ve daha 15 gün öncesinden Rumen futbolcuyu gözden çıkardığı öğrenildi. Lecce, Popescu ile ilgili teklifi Berlin’de Lucescu’ya yaptı. Rumen hoca öneriyi futbolcusuna iletti ve durumu sadece kafilede bulunan yönetici Abdürrahim Albayrak’a anlattı. 
     
     Hemen satın’ 
     POPESCU, İtalyan Kulübü’ne hemen "evet" yanıtı verirken, Albayrak, "Ben karışmam" yorumunu yaptı. Lucescu bunun üzerine Başkan Cansun’u aradı ve "Hemen satın" cevabını aldı. Ardından Popescu için düğmeye basıldı. Ancak olay sır gibi saklandı. Diğer yöneticilere tek söz bile söylenmedi. Transfer gazetelere yansıyınca yönetim içinde olayı bilmeyenler şaşkına döndüler. 
     
     Yöneticiler şokta 
     GELİŞMELER karşısında şok olan bazı yöneticiler bu şekilde kulübün idare edilemeyeceğini belirtip, gerekirse istifa edeceklerini söylediler. Cansun pazartesi günkü toplantıda yöneticileri sakinleştirmeye çalışacak. Popescu’nun gitmesi ile Galatasaray 3.2 milyon dolar yerine sadece 500 bin dolar ödeyecek. Lecceli yöneticiler dün İstanbul’a geldiler, Rumen oyuncuyla bir kez daha görüştüler. 
     
Aslan nefes aldıBüyük mali sıkıntı içindeki Galatasaray, GSGM’den 500 milyar lira ödül alarak biraz olsun rahatladı 
     NECMİ KEPÇETUTAN 

     GALATASARAY, Şampiyonlar Ligi çeyrek finaline kaldığı için hakettiği 20 bin altının karşılığı olan yaklaşık 1.7 trilyon liralık ödülün 500 milyar lirasını dün nakit olarak aldı. Başkan Mehmet Cansun, Gençlik ve Spor Genel Müdürü Kemal Mutlu’yu ziyaret ederek icra ve vekaletnameden doğan sorunları çözdü. Ödülün geri kalan kısmı Levski Sofya maçı öncesi verilecek. 
     KULÜBÜN, Vakıfbank ve Koçbank’la icralık olmasına yol açan 21 milyon dolarlık borcu takas yoluyla halledildi. Cansun, Vakıfbank’a olan borca karşılık Galatasaray hisselerinin halka arzını bu bankaya verdi. Böylece halka arzdan komisyon alacak olan Vakıfbank, icradan vazgeçti. Koçbank’a ise kombine biletlerin satışı verilerek 3.9 trilyon liralık borç kapandı. 
     
Popescu yok      SARI - Kırmızılı takımda Lecce ile anlaşan Popescu bugünkü Denizlispor maçında oynamayacak. Levski Sofya karşılaşmasında da yer almayacak olan Rumen futbolcunun yerine Capone forma giyecek. Teknik Direktör Lucescu, sakatlıkları düzelmeyen Ümit Davala ile Perez’i de kadroya almazken, Denizlispor karşısında sahaya süreceği on bir konusunda sıkıntıya düştü. 
     
Galatasaray - Denizlispor      STAD Ali Sami Yen 
     SAAT 19.00 
     HAKEM Metin Tokat 
     GALATASARAY Mondragon - Capone, Emre, Bülent, Mendez - Sergen, Bülent Akın, Hasan Şaş, Ergün - Berkant, Arif 
     DENİZLİ Abdouleye - El Saka, Tolunay, Hakan - Ali Tandoğan, Ahmet Hassan, Levent, Muzaffer, Timuçin - Doğan Seyfi, Coşkun 
     CEZALI Suat G.Saray 
     SAKAT Hakan Ünsal, Ümit Karan, Ümit Davala, Perez G.Saray 
     
21. randevu      GALATASARAY ile Denizlispor bugün ligde 21. kez karşı karşıya gelecek. İki takım arasında şimdiye kadar yapılan 20 maçta Sarı - Kırmızılı takım 13 kez galip gelirken, üç karşılaşmada sahadan yenik ayrıldı. Cim - Bom, 36 gol atarken, kalesinde 17 gol gördü. Galatasaray, geçen sezon İstanbul’da oynana maçta rakibine 2-1 mağlup olmuştu. 
     



 SPOR 

























</TEXT>
</DOC>
