<DOC>
<DOCNO> 49262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sondun20.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Pakistan sınırı yakınlarında 3 mülteci kampı kurdu 
</HEADLINE>
<TEXT>

     Afganistan'da iktidarda bulunan Taliban yönetiminin, Amerikan bombardımanından kaçanlar için Pakistan sınırı yakınlarında 3 mülteci kampı kurduğu bildirildi. 
     Afgan İslami Haber Ajansı AIP , söz konusu kampların Kandahar bölgesinde bulunduğunu, Şaman yakınlarındaki Spin Boldak'ta 700 çadırın kurulduğunu ve 300 ailenin yerleştiğini duyurdu. 
     AIP'deki haberde Taliban yetkilisi Muhammed Umar Umari'nin, ''Mültecilere yiyecek ve sıcak giyecek veriyoruz. Müslüman ya da gayri-müslim organizasyonlar Afgan mülteciler için bu bölgeye yardım gönderdiler, Pakistan sınırı kapattı dolayısıyla biz de burada kamp kurmak zorunda kaldık'' dediği belirtildi. 
     Umar Umari, Taliban'ın yardım dağıtmakla görevli özel bir komisyon oluşturduğunu da sözlerine ekledi. 
     BM Mülteciler Yüksek Komiserliği de dün yaptığı açıklamada, sınırın Pakistan tarafında 150 bin kişi kapasiteli 15 mülteci kampı oluşturulduğunu belirtmişti. 
     






</TEXT>
</DOC>
