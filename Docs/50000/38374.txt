<DOC>
<DOCNO> 38374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yasam/yas02.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıllanmış tokadın faturası ölüm oldu 
</HEADLINE>
<TEXT>

Olacak iş değil ama oldu Bir yıl önce arkadaşından tokat yiyen genç, tokadın hesabını sorarken elini kana buladı... 
     SERKAN GÜLER Bursa DHA 

     Aslında ikisi de eski arkadaştılar. Saim Tetik 19 yaşında, Nazmi Zambak ise 23 yaşındaydı. Geçen yıl aralarında küçük bir tartışma yaşanmış ve o tartışmanın ardından Zambak arkadaşı Saim Tetik'e bir tokat atmıştı. 
     Olayın üzerinden çok zaman geçti ve o tokat da unutulup gitti. Ya da herkes öyle sanıyordu. 
     
Bana niye vurmuştun ’      Önceki akşam iki arkadaş yine buluşup dertleştiler. Ardından da beraberce içki içmek için Alacahırka Mahallesi'ndeki eve gittiler. 
     Gece uzadı, içildikçe içildi. Saat gece yarısı olmuştu ve iki arkadaşta iyice sarhoştu. Uzun süredir işsiz olan Saim Tetik birden arkadaşına dönerek, "Hatırlandın mı, geçen yıl bana tokat atmıştın" diye bağırmaya başladı. Nazmi Zambak'ta 'Haketmiştin' yollu bir konuşma yapınca iki arkadaş birbirine girdi. Önce sözlü başlayan tartışma kısa sürede yumruklaşmaya döndü. 
     O sırada eline bir demir çubuk geçiren Tetik, arkadaşına acımasızca vurmaya başladı. Üç ay önce evlenen Nazmi Zambak, yediği darbelerin etkisiyle oracıkta yığılıp kaldı. 
     Arkadaşını öldürdüğünü anlayan Saim Tetik hemen cinayet mahallinden uzaklaştı ama çok sarhoştu. Fazla uzaklaşamadı. Komşuların ihbarı üzerine olay yerine gelen polis Zambak'ın cesedini kaldırırken bir başka ekip de Tetik'i kıskıvrak yakaladı. 
     



 YAŞAM 


























</TEXT>
</DOC>
