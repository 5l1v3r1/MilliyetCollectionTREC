<DOC>
<DOCNO> 37795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sonspo09.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Beşiktaş karşısında kaçan galibiyete üzülüyor 
</HEADLINE>
<TEXT>

     Bursaspor Teknik Asbaşkanı Nihat Şengezer, 2-2'lik skorlla beraberlikla ayrıldıkları Beşiktaş maçında oynadıkları futbolun hakkının galibiyet olduğunu söyledi. 
     Şengezer, Beşiktaş karşısında çok diri mücadele ettiklerini ve oyundan 90 dakika kopmadıklarını ifade ederek, galip gelmeleri gereken bu karşılaşmada, güçlü rakiplerine bir puan kaptırdıklarını ifade etti. 
     Maçın ilk yarısını 1-0 önde kapattıktan sonra futbolcuların ikinci yarının başlarında skoru korumanın telaşı içine girdiğini kaydeden Şengezer, şöyle konuştu 
     ''Beşiktaş, riske de girerek kalemize yüklendi. Bu arada takım ilk dakikalarda defansa çekildi. Rakibimiz beraberlik golünü atınca, oyun hızlandı. Murat Sözkesen ile bir kez daha öne geçtik ama bu üstünlüğümüzü koruyamadık. Beşiktaş karşısında oynadığımız futbolun hakkı galibiyetti.'' 
     Şengezer, takımın Beşiktaş karşısında oynadığı futbolun, kendilerini 25 Ağustos Cuma akşama deplasmanda Trabzonspor ile yapacakları maç için umutlandırdığını da sözlerine ekledi. 






</TEXT>
</DOC>
