<DOC>
<DOCNO> 37357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/spor/spo03.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcak Prova 1 - 1 
</HEADLINE>
<TEXT>

G.Saray ile İtalya Şampiyonu Roma, Berlin’de birbirlerinden çok 35 dereceyi aşan sıcak ile mücadele ettiler. Cim - Bom 10 eksiğine rağmen, güçlü rakibiyle başabaş oynadı 
     ALMANYA’NIN Berlin kentinde oynanan özel maçta Cim - Bom, İtalya Ligi Şampiyonu Roma’yı elinden kaçırdı. Milli takımlardaki 10 futbolcusundan yoksun sahaya çıkan Galatasaray ve Roma, 35 dereceyi aşan sıcaklıkta mücadele ettiler. Sarı - Kırmızılı ekibin yedekleri zaman zaman vasatı aşarlarken, 45. dakikada Jardel’in asistini iyi değerlendiren Suat rakip ağları havalandırdı. İkinci 45 dakikada Cim - Bom, güçlü rakibinden daha iyi görünmesine karşın 86. dakikada defansta yaptığı hatayla Batistuta’nın golüne engel olamadı. İlk yarıda forma giyen Jardel idmansız göründü. 
     
     Maçın karnesi 
     HAKEMLER Lutz Micahel Fröhlich, Orlaf Blbumedstein, Manuel Grase 
     ROMA Antonioli - Siviglia Aldair Dk.50 Rago , Rebina , Fuser - Balbo Dk.60 , Assuncao Rossi Dk.46 , Totti , Delvecchio Dk.70 , Tommasi , Lima - Batistuta , Montella , Cassano Dk.46 
     GALATASARAY Mondragon - Emre , Vedat , Capone - Perez , Faruk Dk. 46 , Ayhan , Emrah Dk.82 , Bülent Akın , Suat , Ufuk Dk. 87 , Vittoria - Jardel , Serkan Dk.46 Sergen Sabri Dk. 87 
     GOLLER Suat Dk.45 , Batistuta Dk.86 
     SARI KART Balbo Roma 
     
Monacolu Bonnal geliyorGalatasaray, Jardel’in transferi için görüştüğü Fransız kulübünden bir oyuncu transfer etti 
     HALİL ÖZER 

     GALATASARAY Jardel’in transferi için masaya oturduğu Monaco’dan Bonnal ile protokol imzaladı. Jardel’in gerçekleşmezse bile Sarı - Kırmızılı kulüp bu oyuncuyu kadrosuna dahil edecek. Orta sahada oynayan Bonnal’i Teknik Direktör Lucescu’nun özellikle istediği belirtildi. Monaco, Jardel için pazartesi günü oynayacağı Paris Saint Germain maçının bitimine kadar süre istedi. 
     MONACO ile temaslar sürerken Jardel’e bu kez İtalya’dan bir talip daha çıktı. Parma’nın Galatasaray’a teklif yapmaya hazırlandığı öğrenildi. İtalyan kulübünün Sarı - Kırmızılılar’a 8 milyon dolar ve bir futbolcu vermeyi düşündüğü belirtildi. Bu futbolcunun da Patrick M’Boma olduğu ifade edildi. Kamerunlu oyuncunun forvette oynadığı ve 31 yaşında olduğu bildirildi. 
     
Cim-Bom’un ödülü icralık      NECMİ KEPÇETUTAN 

     GALATASARAY’ın Şampiyonlar Ligi’nde çeyrek finale kaldığı için hakettiği 1.7 trilyon liralık ödül Maliye Bakanlığı’ndan onay çıkmasına rağmen icra yüzünden ödenemedi. Sarı - Kırmızılı kulübün yöneticisi Abdürrahim Albayrak, önceki gün Ankara’da Gençlik ve Spor Genel Müdürü Kemal Mutlu ile biraraya geldi. Bir an önce ödülü almak isteyen Albayrak’a vekaletnamesinin eksik olması ve 14. İcra dairesinin izini olmadığı için ödeme yapılamadı. 
     VAKIFBANK’ın 21 trilyon, Koçbank’ın ise 3.9 trilyon liralık alacağı yüzünden kendilerine icra dairesinden ödeme yapılmaması yönünde yazı geldiğini belirten Kemal Mutlu, "Söz konusu bankaların olumlu görüş bildirmelerine rağmen İcra Dairesi’nden icranın kalktığına dair bir yazı elimize ulaşmadı. Sayın Albayrak’ın vekaletnamesinde sorun var. Sorunlar çözülürse parayı kulübün hesabına yatırırız" dedi. 
     
Notlar      Sıcak sürprizi 
     GALATASARAY’I, Berlin’de kötü bir sürpriz yakaladı. Gaziantepspor’da sıcak yüzünden bir hayli sıkıntılı anlar yaşayan Sarı - Kırmızılılar bu kez de Berlin’de 35 dereceye ulaşan bir hava sıcaklığı ile karşılaştılar. 
     
     Jardel sevgisi 
     UZUN bir aradan sonra yeniden Galatasaray formasını giyen Jardel, Berlin’de büyük bir ilgi ile karşılaştı. Sarı - Kırmızılı taraftarların "Bizi bırakma Jardel" diye slogan atması, Brezilyalı oyuncunun moralini yükseltti. 
     
     İmza yağmuru 
     SARI - Kırmızılı oyuncular, Berlin’de bol bol imza dağıttılar. İmza koleksiyoncuları takımımızın peşini bırakmazken, malzemeci Veli bile imza atmaktan yoruldu. 
     
     Sohbet ettiler 
     CİM - Bom ve Roma takımları, Berlin’de aynı otelde kaldılar. Lucescu ile Roma’ın ünlü çalıştırıcısı Capello uzun süre sohbet ettiler. 
     
     Terim’e övgü 
     ROMA’NIN ünlü oyuncusu Batistuta da, Berlin’de büyük ilgi gördü. Batistuta, Fatih Terim’e övgüler yağdırırken "İtalya’daki en iyi hocalardan birisi" yorumunda bulundu. 
     
     Pahalı geldi 
     GALATASARAYLI yöneticilerin her ihtimale karşın Jardel ile görüştüğü ve satılmadığı takdirde, ne kadar para istediğini sordukları iddia edildi. Brezilyalı oyuncunun, 2.5 milyon dolar istemesi herkesi şaşırttı. 
     



 SPOR 




























</TEXT>
</DOC>
