<DOC>
<DOCNO> 30167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sontur20.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Havaalanında bayılınca "uyuşturucu kuryesi" diye röntgenini çektiler 
</HEADLINE>
<TEXT>

     Atütürk Havalimanı'nda baygınlık geçiren ve midesi bulanan Ukraynalı Natalia Rogava'nın 24 uyuşturucu kuryesi olabileceği şüphesiyle mide röntgeni çekildi. 
     Tavrey Havayolları ile Odessa'ya gitmek üzere Atatürk Havalimanı'na gelen Ukrayna uyruklu Natalia Rogava, X-Ray cihazlarından geçeceği sırada bayılarak yere düştü. 
     Ukraynalı turistin midesinin bulanması ve kollarında iğne izlerine rastlanması üzerine, uyuşturucu kuryesi olabileceğinden şüphelenen güvenlik güçleri, Med-Line'a ait sağlık ünitesinde mide röntgenini çektirdi. 
     Rogava'nın parasını ödeyerek çektirdiği mide röntgeni, sağlık görevlileri tarafından yapılan incelemede temiz çıkarken, bagajında yapılan aramada da uyuşturucu maddeye rastlanmadı. 
     Daha sonra, ülkesine hareket eden Ukraynalı Rogava'nın yanında büyük miktarda ABD Doları bulundurması da dikkat çekti. 
     
     







</TEXT>
</DOC>
