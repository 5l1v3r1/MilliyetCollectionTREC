<DOC>
<DOCNO> 37868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/spor/spo01.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
YARIŞ YENİ BAŞLIYOR 
</HEADLINE>
<TEXT>

Beşiktaş’ın hocası Daum, ligi Formula 1’e benzetti, "Trabzon maçında motor arıza yaptı. Bursa karşısında lastik patlattık. Artık motoru ısıtıp, yarışa girişeceğiz" dedi. 
     BİLAL MEŞE 

     Güçlü motorumuz var’ 
     BEŞİKTAŞ’ın Bursaspor ile deplasmanda berabere kalıp, iki haftada beş puan kaybetmesi Teknik Direktör Christoph Daum’u daha da hırslandırdı. Fulya’da basın toplantısı düzenleyerek, medyanın sorularını yanıtlayan Alman hoca, ligi Formula 1 yarışına benzetti. Daum, "Çok güçlü motorumuz var. Üçüncü turda motoru ısıtacağız ve gerçek anlamda yarışa başlayacağız" diye konuştu. 
     
     İşe koyulma vakti’ 
     TRABZONSPOR maçında motorun arıza yaptığını söyleyen Teknik Direktör Christoph Daum, Bursaspor karşısında ise lastik patlattıklarını belirtti. Tecrübeli çalıştırıcı, şöyle devam etti "Trabzon maçı ilk turdu, motor arıza yaptı. İkinci tur Bursa karşısında da lastik patlattık. Lastiği değiştirdik. Şimdi çıkışa geçme zamanı. Motoru ısıtıp, işe koyulacağız. Ama motoru biraz daha açmak lazım." 
     
     Kjaer iyi olacak’ 
     TEKNİK Direktör Christoph Daum, kaleci Peter Kjaer ile ilgili de, "Ekonomik şartlar nedeniyle kendisini tercih ettik. Cebimizde Kartal parası var, ama Ferrari’ye binmek ister gibiydik. İnsanlar 500 bin marka Kahn’ı getirebileceğimi mi düşünüyor Kjaer’in gollerde hatası yoktu. Üç yüzde yüz golü kurtardı. Daha da iyi olacak" dedi. Beşiktaş’ın hocası, Fevzi ile de yolları ayırabileceklerini belirtti. 
     
     Fevzi’ye mesaj var 
     SÖZLEŞMESİ süren Fevzi’ye değinen ve kimseyi kalması için zorlayamayacaklarını belirten Daum, "Mutlu değilse kulüp değiştirebilir. Yardımcı oluruz" mesajını gönderdi. Herkesten özveri isteyen Christoph Daum, "Aksi taktirde kulüp kapısına kilit vururuz. Ekim ayında çok daha zor şartlar bizi bekliyor. Çünkü yurt dışından alınan kredilerin geri ödemesi var" yorumunu yaptı. 
     
     Daum’a suçlama 
     ALMAN Der Spiegel dergisi, B.Leverkusen’in Menajeri Reiner Calmund’un ifadesine göre, Daum’un kokain testine kardeşinin saçını vermeyi planladığını yazdı. Calmund, değerler yüksek çıkınca Daum’un, "Bu mümkün değil. Benim yerime kardeşimin saçı incelenecekti" dediğini ileri sürdü. Koblenz Eyalet Mahkemesi, Daum’un sanık olarak hazır bulunup, bulunmaması gerektiğine karar verecek. 
     
     Tümer’in isyanı 
     BURSA maçında oynadığı futbolla yıldızlaşan, üç şutu direkten dönen Tümer adeta isyan etti. Beşiktaş’ın genç futbolcusu, "Hayatımda böyle maç hatırlamıyorum. Üç top da direkten döner mi Birisi gol olsa maç kopacak. Çok şanssızdık. İlerleyen haftalarda kayıpları telafi edeceğiz" dedi. Öte yandan Kaleci Kjaer, dün eşyalarını almak için Danimarka’ya gitti. Sakatlığı süren Ümit’in ise MR’ı çekildi. 
     
Şevket Baba vefat etti      BEŞİKTAŞ’ta uzun yıllar forma giyen, başkanlığın yanı sıra birçok dönemde yöneticilik yapan Şevket Belgin önceki gün kalp krizi geçirerek, yaşamını yitirdi. "Şevket Baba" olarak anılan 92 yaşındaki Belgin’in ölümü camiada büyük üzüntü yarattı. Belgin’in cenazesi yarın toprağa verilecek. Belgin’in bir bölümünü kulübe bağışladığı iddia edilen mirasıyla ilgili konu önümüzdeki günlerde açıklık kazanacak. Öte yandan eski futbolculardan Nüsret Ülük’ün cenazesi dün defnedildi. 
     



 SPOR 























</TEXT>
</DOC>
