<DOC>
<DOCNO> 4890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/guncel/gun02.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İpekçi’yi özlemle anıyoruz 
</HEADLINE>
<TEXT>

22 yıl önce suikasta kurban giden Milliyet Genel Yayın Müdürü Abdi İpekçi, bugün anılacak 
     İSTANBUL Milliyet 

     Maçka’daki evinin bulunduğu sokakta suikasta kurban giden Milliyet Genel Yayın Müdürü ve Başyazarı Abdi İpekçi’yi ölümünün 22. yıldönümünde törenle anıyoruz. Türk basınının yetiştirdiği en önemli isimlerden biri olan Abdi İpekçi tam 22 yıl önce bugün hain bir suikasta kurban gitti. Geçen uzun süreye rağmen, cinayetin üzerindeki sis perdesi hala aydınlatılamadı. İpekçi’yi sevenler ise her yıl onu ilkeleriyle ve basından silinmeyen izleriyle anmayı ihmal etmediler. İpekçi, bugün de, ailesi, meslektaşları ve sevenleri tarafından anılacak. İpekçi için ilk tören Şişli Belediyesi tarafından Maçka’daki anıtı başında saat 09.30’da düzenlenecek. İkinci tören ise Zincirlikuyu Mezarlığı’ndaki kabri başında saat 11.00’de yapılacak. Törende Türkiye Gazeteciler Cemiyeti Başkanı Nail Güreli bir konuşma yapacak. 1961 yılından, ölümüne kadar Milliyet’in başyazarlığını da sürdüren İpekçi’nin "Afrika", "İhtilalin İçyüzü" ve "Dünyanın Dört Bucağından" adlı eserleri bulunuyor. 
     


 GÜNCEL 
















</TEXT>
</DOC>
