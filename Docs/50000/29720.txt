<DOC>
<DOCNO> 29720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/guncel/gun11.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Burcu, Robert’i kazandı ama... 
</HEADLINE>
<TEXT>

Okulunu birincilikle bitirdi, kolejler sınavında hayalindeki okulu kazandı, ama babası emekli olmasına rağmen burs alamadı 
     İSTANBUL Milliyet 

     Beykoz Kanlıca Sedat Simavi İlköğretim Okulu’nu birincilikle bitiren Tutku Burcu Çakır, çok istediği Robert Kolej’i de kazandı ama kendisine burs verilmediği için kaydını yaptıramıyor. Tüm umutlarını okuldan alacağı bursa bağlayan Burcu, emekli babasının 6.5 milyar liralık öğrenim bedelini ödemeye gücünün yetmediğini söylerken gözleri yaşardı. 
     Kolejler sınavında 94 netle 771 puan alan Burcu, okullararası bilgi yarışmasında da arkadaşlarıyla okulunun Beykoz’da birinci, İstanbul genelinde ikinci olmasını sağlamış. 
     
     Yanıtlar hep olumsuz 
     Öğretmen emeklisi babası, kızına burs almak için Milli Eğitim Bakanlığı Vakfı dahil çalmadık kapı bırakmamış. Ama hep olumsuz yanıtlar almış. Son umudunu bir kurum veya kuruluştan gelecek burs desteğine bağlayan Burcu, "Eğer, Robert Kolej’de okuyabilirsem, dünyalar benim olacak. Kayıt için süre de çok azaldı" diyor. 
     
     



 GÜNCEL 





















</TEXT>
</DOC>
