<DOC>
<DOCNO> 42414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yasam/ayas.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Blair’den nükleer saldırı uyarısı 
</HEADLINE>
<TEXT>

Amerika’nın planladığı global operasyonu yorumlayan İngiltere Başbakanı Blair, "Operasyon nükleer bir saldırıyı tetikleyebilir" dedi 
     DIŞ HABERLER SERVİSİ 

     İngiltere Başbakanı Tony Blair, terörizmle mücadele çerçevesinde "serseri devletler"e karşı girişilecek bir operasyonun, bu ülkelerdeki teröristlerin İngiltere’ye karşı bir nükleer saldırısını tetikleyebileceği uyarısında bulundu. Terörizmle mücadelenin başarıya ulaşamaması halinde bütün dünyanın nükleer, kimyasal ve biyolojik saldırılara açık hale geleceğini vurgulayan Blair, ABD’deki saldırıdan sonra başlatılacak antiterörist mücadelenin dünya düzenini yeniden değiştirebileceğini savundu. 
     
     Hedef olabiliriz’ 
     Blair, İran, Irak, Afganistan ve Libya’yı kastederek, "Ya Batı’nın düşmanlarını korumaktan vazgeçeceksiniz, ya da düşman saflarında yer alacaksınız" dedi. Blair’le birlikte basın toplantısı düzenleyen Dışişleri Bakanı Jack Straw da, İngiltere’nin de benzer saldırılara hedef olabileceğini belirtirken alışıldık yumuşak tonunu sertleştirerek, "Teröristlerin saldırısı karşısında onlara öteki yanağınızı dönmek onları yumuşatmaz. Aynı şekilde karşılık vermek gerekir" diye konuştu. 
     



 YAŞAM 
















</TEXT>
</DOC>
