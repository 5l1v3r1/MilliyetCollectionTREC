<DOC>
<DOCNO> 45447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sonspo01.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bülent resmen Trabzonspor'da... 
</HEADLINE>
<TEXT>

     Trabzonspor, prensip anlaşmasına varrdığı Göztepe'nin yedek kalecisi Bülent Ataman ile kiralık olarak sözleşme imzaladı. 
     Mehmet Ali Yılmaz Tesisleri'nde, kulüp futbol şubesi sorumlusu Serdar Bali, yönetim kurulu üyesi Alparslan Özdemir ve futbolcunun dedesi İsmail Ataman'ın hazır bulunduğu imza töreninde Bülent, kendisini bordo-mavili renklere bağlayan sözleşmeyi imzaladı. 
     Bülent, imza töreninde yaptığı açıklamada, daha önce Trabzonspor'un altyapısında görev yaptığını belirterek, ''8 yıllık bir ayrılıktan sonra Trabzon'a, Trabzonspor'a döndüğüm için mutluyum. 
     Trabzonspor'da tatlı bir rekabet sonrası kaleyi alacağım'' dedi. 
     Bülent, Trabzonspor'da başarılı olarak şampiyonluk yaşamak istediğini de ifade ederek, ''Trabzonspor forması altında başarılı olarak milli takım formasını giymeyi hedefliyorum. Benimle birlikte Trabzonspor'un 3 kalecisi de Trabzonlu oldu. Bundan Trabzonspor yarar görecektir'' diye konuştu. 
     Kulüp futbol şubesi sorumlusu Serdar Bali ise takımda Trabzonlu oyuncuların sayısında geçen yıla oranla artış olduğunu belirterek, ''Arkadaşlarımız eskiden olduğu gibi sahaya arslanlar gibi çıkar ve mücadelelerini gösterirler ''dedi. 
     Bülent, imza töreninin ardından yeni takımıyla ilk admınına katıldı. 
     






</TEXT>
</DOC>
