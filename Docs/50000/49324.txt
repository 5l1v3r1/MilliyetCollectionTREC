<DOC>
<DOCNO> 49324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/ekonomi/aeko.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
800 milyar dolarlık buluşma 
</HEADLINE>
<TEXT>

Windows’un yeni sürümü Windows XP’nin New York’ta düzenlenen tanıtımı, Bill Gates ile birlikte sekiz bilgisayar devinin CEO’sunu, aynı sahnede yanyana getirerek, istisnai bir buluşmaya sahne oldu 
     ŞÜKRÜ ANDAÇ New York 

     Microsoft Başkanı Bill Gates’in katılımıyla New York’ta düzenlenen, Windows’un yeni sürümü Windows XP’nin 250 milyon dolarlık tanıtımı, Dell, Compaq, HP, Intel, Sony gibi bilgisayar devlerinin başkanlarını aynı ortamda bir araya getirdi. Bill Gates ile birlikte bilgisayarın sekiz büyük ismi ilk kez aynı anda sahnede buluştu. 
     
     Deneyim’i tartıştılar 
     eXPerience’ deneyim kelimesinin kısaltması olan Windows XP’nin tanıtımında, Bill Gates’in ev sahipliğinde Dell Başkanı ve CEO’su Michael Dell, Compaq CEO’su Michael Capellas, HP CEO’su Carly Fiorina, Intel CEO’su Craig Barrett ve Gateway CEO’su Ted Waitt’ında aralarında bulunduğu yöneticiler grubu bir araya geldi. Toplantıda yer alan şirketlerin değerlerine bakıldığında, sahnede yaklaşık 800 milyar dolarlık bir buluşma gerçekleşmiş oldu. 
     Tek bir sahnede yanyana gelen yöneticiler Windows’un yeni versiyonu Windows XP’nin uygulamalarını ve kullanıcılara getireceği yenilikleri tartıştılar. Gates, toplantıya katılan şirketlerin geliştirdiği ürün ve uygulamaların, Windows XP üzerinden rahatlıkla kullanılabileceğini ve bu uygulamaların ev kullanıcıları ve özelliklede profesyonel kullanıcılar açısından yeni bir çığır açacağını söyledi. 
     
     İcatlar olmalı’ 
     New York’ta yapılan tanıtımında konuşan Microsoft Başkanı Bill Gates "Bugün bilgisayar kullanıcıları ve bilgisayar endüstrisi için büyük bir gün. Durgunluğa giren global ekonominin bu gibi icatlarla hareketlenmesini ve canlanmasını bekliyorum" dedi. 
     Windows XP’nin çok geniş bir kullanıcı kitlesine hitap ettiğini belirten Gates, "Geliştirdiğimiz bu programın her tür bilgisayar diliyle kullanılması mümkün. Profesyonel ve kişisel kullanıcılar Windows XP üzerinde bir çok uygulamayı rahatlıkla ve eskisinden en az 10 kat daha hızlı performansla yapabilirler" dedi. 
     Gates ayrıca XP’den sonraki adım ne sorusuna ise şöyle cevap verdi 
     "Biz XP’nin piyasaya çıkışından sonra müşterilerden geri dönüşleri alacağız, ihtiyaçları belirleyeceğiz ve bunlara uygun olarak ürünlerimizi geliştireceğiz." 
     
I’m sorry DOS      Bill Gates, Windows XP’nin tanıtımında ayrıca kendi geliştirdiği eski programları MS DOS’u yine kendisi yok etti. Bilgisayar üzerinde MS DOS platformunda Exit’ yazarak bu programın devrinin kapandığını ve Windows XP’nin devrinin başladığını söyleyen Gates, I’m sorry DOS’ Üzgünüm DOS diyerek Windows XP’nin tanıtımına başladı. 
     
’Her şey eskisi gibi’      Windows XP’nin açılış konuşmasını yapan New York Belediye Başkanı Rudolph Giuliani, tanıtım için New York şehrini seçmesinden dolayı Bill Gates’e teşekkür etti ve "Diğer şirketlere de New York City’de yaşayanlar adına, New York’un güvenli bir yer olduğunu ve bütün işlere ve organizasyonlara eskisi gibi açık olduğunu belirtmek istiyorum" dedi. 
     



 EKONOMİ 















</TEXT>
</DOC>
