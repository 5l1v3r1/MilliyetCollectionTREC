<DOC>
<DOCNO> 47830 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/spor/spo05.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim'i kim istemez 
</HEADLINE>
<TEXT>

Inter Kulübü Başkanı Moratti, Tuttosport’a sezon başında tecrübeli hocaya teklif yapmayı düşündüğünü belirtti, Fatih Terim için övgü dolu sözler söyledi 
     FIRAT KAYAKIRAN 

     Milan moral buldu 
     INTER Kulübü Başkanı Moratti, Tuttosport’a Fatih Terim ile ilgili çarpıcı açıklamalar yaptı. Moratti, "Terim’i, Inter’in başına getirmeyi düşünmüştüm. Böyle bir hocayı kim istemez" dedi. İtalyan basını ise , CSKA galibiyetinin Inter derbisi öncesi Milan’a büyük moral kaynağı olduğunu yazdı. Tuttosport, "Rui Costa - Sheva Süper Milan" başlığını atarken, Corriere dello Sport maçı "Rui ve Sheva’dan Terim’e yardım" diye özetledi. 
     
     Kızdıran yemek 
     İTALYA’DAKİ futbol elçilerimizin birlikte yemek yemesi, ortalığı karıştırdı. La Republica gazetesi "Homurtular" başlıklı haberinde, Inter - Milan derbisi öncesi Terim’in Emre, Okan ve Hakan ile yemekte bir araya geldiğini ve buluşmanın Inter Başkanı Moratti’nin canını fena halde sıktığını yazdı. Futbolcuları sorgulayan Moratti’nin, "İstanbul’da biraraya gelirsiniz ama İtalya’da olmaz" dediğini ifade edilirken, Milan iddiaları yalanladı. 
     
     Okan göze girdi 
     INTER’in, Wisla Krakow’u yendiği maçta 90 dakika oynayıp, bir de gol attıran Okan’ın başarılı performansı da basından övgü aldı. La Gazzetta dello Sport, "Durgunluğunu çabuk attı ve özellikle ikinci yarı takıma çok yararlı oldu" diye yazdı. Corriere dello Sport ise Okan’a, Kallon’dan sonra 10 üzerinden 7 ile en yüksek ikinci notu verdi. Tuttosport da "Okan’ın en üstün yeteneği koşmak, koşmak ve hiç yorulmadan yine koşmak" yorumunu yaptı. 
     



 SPOR 





























</TEXT>
</DOC>
