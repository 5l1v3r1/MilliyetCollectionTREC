<DOC>
<DOCNO> 18162 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yazar/tamer.html </URL>
<DATE> 2001/04/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Kamuda tasarruf derken yeni lojman 
</HEADLINE>
<TEXT>

     Erzincan TEAŞ İşletme Müdürlüğü'nde çalışan adı bizde saklı bir okurumuz telefonla arıyor ve kamuda tasarruftan söz edildiği şu günlerde TEDAŞ'ın Erzincan'da zaten var olan ve hatta fazla bile gelen 40 lojmanına ek olarak yeni lojmanların inşa edilmekte olduğunu anlatıyor. 
     Mersin'den arayan okurumuz Perran Oğuz, "Bir yandan Halk Bankası ve Ziraat Bankası birleştirilecek denirken, diğer yandan da bizim buradaki Halk Bankası şubesinin mobilyaları tepeden tırnağa sökülüp yenileniyor. Bu ne perhiz, bu ne lahana turşusu " diye isyan ediyor. 
     Ziraat Bankası'nda ise hepsinden daha hummalı bir faaliyet söz konusu bakınız alttaki sütunlar . 
     Bu faaliyetlerle ilgili kararların aylar önce verildiğine kuşku yok. Ancak kamuda tasarruf ekseninde oluşturulan yeni program çerçevesinde, artık herhangi bir anlamı kalmamış olan bazı ihalelerin iptali gerekmez mi 
     
Ziraat'te mobilya yenileme mevsimi      Kamu bankalarında şube yenileme faaliyetleri, derin ekonomik krizden pek etkilenmişe benzemiyor 
     Samsun'un Çarşamba ilçesindeki Ziraat Bankası şubesinin tepeden tırnağa yenilenmesine ilişkin haberimizin ardından değişik illerden arayan okurlarımız, benzeri faaliyetlerin kendi yörelerindeki Ziraat Bankası şubelerinde de sürmekte olduğunu haber verdiler. Mobilyaları yenileyen ise, siyasilere ve bürokrasiye yakınlığıyla tanınan Ankara merkezli Tepe Mobilya. 
     Çorum'dan arayan okurumuz Ahmet K. "Geçen hafta cuma akşamı Çorum Ziraat Bankası'nda da hummalı bir faaliyet vardı. Önce taşınıyorlar sandık. Ancak pazartesi yepyeni mobilyalarla işe başladılar. Şubenin müşterisiyim ve sökülen mobilyaların da yeni olduğunu biliyorum. Bu savurganlık niye " diye yakınıyor. Şubeye sorduğumuzda mobilya yenileme işleminin geçen hafta sonu yapıldığını öğreniyoruz. Rize'den arayan bir hanım okurumuz, Ziraat'in Çayeli şubesinin de kısa bir süre önce baştan sona yenilendiğini haber veriyor. "Üstelik mobilyalar daha yeniydi, 5 - 6 yıl önce değiştirilmişti. Ülke bu kadar zordayken, bu savurganlığa dur denemez mi " diye soruyor. 
     "Ziraat'in Bergama şubesinin müşterisiyim ve şubenin bir süre önce 200 milyar liraya yenilendiğini biliyorum. Bankaların birleştirildiği şu günlerde bu yenilenmeye ne gerek vardı Yenilenmeyi yapan firma, kime ne kadar avanta verdi acaba " diye soruyor İzmirli okurumuz E.T. 
     Bergama şubesinde görüşlerine başvurduğumuz yetkililer ise yenileme çalışmalarının 1 ay önce başladığını, koltukların ve bankomatların değiştirildiğini, yeni perdelerin ve bilgisayarların bu hafta geleceğini dile getirdikten sonra "Bizim şube pek de güzel olmadı, Aliağa şubesi harika oldu" diye yakınıyor. 
     Benzeri şekilde Ziraat'ın Ordu - Fatsa şubesinin 20 gün önce, İstanbul Maltepe şubesinin 10 gün önce, Yeşilköy şubesinin 3 hafta önce tepeden tırnağa yenilendiğini öğreniyoruz. 
     Bu şubelerden sadece Bergama ve Yeşilköy, online - real time'a geçmiş. Diğerlerinde dostlar alışverişte görsün. 
     Kararları aylar önceden alınmış bu şube yenileme faaliyeti, kamuda tasarruf çerçevesinde acabayeniden gözden geçirilemez mi Hiç değilse 3 kamu bankasının ne şekilde birleştirileceğine ilişkin ayrıntılar belli oluncaya kadar... 
     
Eğitim Gönüllüleri'ne yurtdışından yoğun ilgi      "Moskova'da çalışan bir inşaat mühendisiyim. Yazınızı okudum. 25 milyon liraya bir çocuğu kurtarabileceğimi öğrenince Türk Eğitim Gönüllüleri Vakfı'nın kampanyasına ben de katılmak istedim. Lütfen vakfın irtibat adresini bulmamda yardımcı olur musunuz " 
     Dün sabah e - postamda bulduğum mesajlar arasında beni en çok duygulandıran, Rusya'da Ramstore'da çalışan okurumuz Okan Gökçenlik'ten gelen yukarıdaki satırlardı. 
     "Yurtdışından ne şekilde bağış yapabiliriz " diye soran Londra Citibank'ta çalışan Didem Bağrıaçık, "Sizin yazınız da beni bağış yapmaya özendirdi" diyen Londra'dan Esra Bilgin, e-posta ve faks gönderek kampanyaya katılmak istediklerini belirten Memduh Günal, Can Sandalcı, Gül Sevinç, Nurten Subaşı ve tümünün ismini buradan sayamayacağım okurlarımın hepsine teşekkür ederim. 
     "25 milyon liraya 1 çocuk kurtarın" kampanyasına katılarak bağışta bulunmak isteyen okurlarımız, TEGV'nin 0216 492 32 32 numaralı telefonuna başvurabilirler. Ayrıca Alo Garanti'nin 444 0 333 numaralı telefonuyla da bağışlarını yapabilirler. TEGV'nin banka hesap numarası ise Garanti Bankası Bağlarbaşı şubesi 629 98 48. İnternet adresini de verelim www.tegv.org 
     
     







Hukuk ve siyaset 


Moda'ya davet 


Yılmaz’ı bekliyoruz’ 


Ya Sevr, ya terk et 


Ersümer'in istifası ve hükümette revizyon... 


Krizde keriz olmamak için .. 


Ersümer düğümü 


Transparan binadan... 


Seneye de sinir olmamak için... 


Mali piyasalarda ufuk... 


Kavga dediğin hukuksuz olmaz 


Bir zamanlar onlar da bakandı... 


Ersümer'e Yüce Divan 


Kamuda tasarruf derken yeni lojman 


Hangi eğitim 


IMF kongre’yi bekliyor 


</TEXT>
</DOC>
