<DOC>
<DOCNO> 22106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/cemal.html </URL>
<DATE> 2001/05/19/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İşçi düşmanı IMF düzeni mi, KİT düzeni mi 
</HEADLINE>
<TEXT>

     İşçi sendikaları uzun yıllardır inişte. Hem Avrupa'da hem Amerika'da öyle. Bir yandan üye sayıları diğer yandan etkileri azalıyor. 
     Niye öyle 
     Zamana ayak uyduramadıkları için öyle. Bilimsel teknolojik devrimin yaşamla üretimde yol açtığı baş döndürücü hıza yetişemedikleri için öyle. İşsizlik ve verimlilik arasındaki ilişkide gerçekçi olamadıkları için öyle. 
     Şöyle de söylenebilir 
     Geçmişe, yani endüstri dönemine özgü anlayış kalıplarını hala kıramadıkları için öyle. Bilgi teknolojisiyle küreselleşmenin her geçen gün daha çok damgasını vurduğu yeni dünyada, yeni sendikacılığın ne olabileceğiyle ilgili fazla yaratıcı olamadıkları için öyle... 
     Onun için bir soru var 
     Sendikalar ayakta kalabilir mi 
     İşçi sendikalarının geleceğiyle ilgili olarak geçenlerde Kanada'nın Toronto Üniversitesi'nde bir konferans düzenlenmiş. "İşçiler, internette birleşin " başlığını taşıyan konferansa en ilginç katkı Harvard Üniversitesi'nden Prof. Richard Freeman'dan gelmiş. 
     Özetle demiş ki 
     Amerika'nın özel sektöründe sendikalı işçi oranı yüzde 7.5'a düşmüş durumda. Bu oran yakın gelecekte yüzde 2'ye kadar düşebilir. Bugünün işçi sendikalarına egemen olan sendikal kültür ve yapılar büyük ölçüde düne ait. Eğer etkisizleşmek, hatta kaybolmak istemiyorlarsa, çıkış yolu olarak 'internet devrimi'ne sığınmalarıdır doğru olan... 
     Konferansa ilişkin yazıyı okurken ister istemez düşündüm 
     Türk sendikacılığı ne alemde 
     İnternet devriminin neresinde 
     Özellikle kamu kesiminde örgütlü sendikalarımız, tabii en başta Türk - İş ne yapıyor Malum, şu günlerde başı sıkışık. Çünkü 450 bin kamu işçisinin toplu sözleşmesi için hükümetle gerçekten güç, hatta bir bakıma umutsuz bir pazarlığı yürütme çabasında. 
     Türk - İş Genel Başkanı Bayram Meral'i geçen gün televizyonda izledim. IMF'ye çatıyor, 'IMF düzeni'ni işçi düşmanı ilan ediyordu. 
     Peki ya işçi dostu kimdi 
     KİT düzeni mi 
     Türkiye'de KİT düzeni çökmüş durumda. Türk ekonomisinin en büyük kamburuydu. Bir bakıma hala öyle. Bu düzenin Türkiye'yi de çökertmemesi için artık KİT'ler tasfiye ediliyor. 
     Başka çare yok. 
     Çünkü bu düzen hesapsız kitapsız. Siyaset sınıfı yıllar yılı bu hesapsızlığı kitapsızlığı kendi siyasal çıkarları için körükledi. O yüzden devletin iki yakası bir araya gelmedi. Enflasyon yangını bu yüzden parladı, bunca yıldır söndürülemedi. 
     Siyaset sınıfının KİT düzeni ile ilgili bu sorumsuzluğuna bazı sendikalar, sendika liderleri de ortak oldu. Bir yandan iktidara gelen siyasetçiler, bu düzeni yıllar yılı babalarının çiftliği gibi kullanırlarken, diğer yandan kamu kesiminde sahneye sendika ağaları çıktı. 
     Milletin sırtından yapılan bu al gülüm ver gülüm ticareti devletin iflasını hızlandırdı. Kamu kesiminin olağanüstü açıklarını kapatmak için yapılan borçlanma siyaseti ülkede yatırımcılığı değil rantiyeciliği körükledi. Kamu kesiminde bir kişi için ödenen ücretler, özel kesimde kaç kişinin işsiz kalmasına yol açtı. 
     Şimdi bu düzen çöküyor. 
     Tasfiye ediliyor. 
     KİT düzeni işçi dostu değil, düşmanıdır. Çökmekte olan bir düzenin sendikacılığını ayakta tutmak da imkansızdır. 
     Bu bir çıkmaz. 
     Türk - İş'in ve Genel Başkan Bayram Meral'in şu günlerde hükümetle ücret pazarlığı yaparken bu çıkmazı görmelerinde yarar olabilir. 
     ------------ 
     Financial Times gazetesi, 11 Mayıs 2001, sayfa 8, Robert Taylor imzalı makale... 
     
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
