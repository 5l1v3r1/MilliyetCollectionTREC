<DOC>
<DOCNO> 1442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/siyaset/siy01.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer yetki’ istedi 
</HEADLINE>
<TEXT>

TBMM’nin af yetkisinin Anayasa’dan çıkarılmasını isteyen Cumhurbaşkanı Sezer, atamalarda Köşk’ün imza şartının aranmamasını öngören düzenlemeleri eleştirdi 
     ANKARA Milliyet 

     Cumhurbaşkanı Ahmet Necdet Sezer, TBMM’in af yetkisinin Anayasa’dan çıkarılmasını isteyerek, üst düzey kamu görevlilerinin atanmasında da Köşk’ün imza şartının aranmamasına ilişkin düzenlemeleri eleştirdi. Adalet Bakanı Hikmet Sami Türk ise Anayasa’da değişiklik paketini savunarak, kararname çıkarma yetkisine getirilen sınırlandırmaların programların uygulamasında engel oluşturduğunu savundu. 
     Türkiye Barolar Birliği’nin TBB düzenlediği "Uluslararası Anayasa Hukuku Kurultayı" hükümet - Çankaya krizinin yeniden su yüzüne çıktığı karşılıklı söz düellosuyla başladı. Sezer, Kurultay’ın açılışında yaptığı konuşmada, yargı denetiminin kısıtlanması gerektiğini belirtti. Milli Güvenlik Konseyi döneminde çıkarılan yasa ve kanun hükmündeki kararnamelerin Anayasa’ya aykırılığının ileri sürülmesinin önündeki engel olan Anayasa’nın geçici 15. maddesini örnek gösteren Sezer, söz konusu maddenin kaldırılmasını istedi. 
     
Af yetkisi tartışılmalı’      Sezer en önemli çıkışını Meclis’in af çıkarma yetkisi üzerine yaparak, şunları söyledi "Affın cezanın istenmeyen etkisini azaltarak ceza adaletine yardımcı olduğu, toplumdaki çatışmaların unutulması, kin duygularının önlenmeye çalışılması gibi durumlarda ceza politikasının uygulama aracı olarak kullanıldığı ileri sürülmektedir. Affın, toplumun vicdanını incittiği, adalet anlayışıyla bağdaşmadığı ve devlete olan güvenin yitirilmesine neden olduğu da bir gerçektir. Bu nedenle TBMM’nin af yetkisinin Anayasa’dan çıkarılması konusunun tartışılmasının zamanının geldiğine inanıyorum." 
     Konuşmasında, Siyasi Partiler Yasası’nın Anayasa’ya uygun hale getirilmesi gerektiğinin altını çizen Cumhurbaşkanı Sezer’in Meclis Anayasa Komisyonu’nda bugün görüşülecek olan Anayasa değişikliği paketinde yer alan ve cumhurbaşkanının bazı kamu görevlilerinin atanmasında imza yetkisinin aranmamasını düzenleyen Anayasa değişikliğine karşı çıktı. 
     
Atamalara onay zorunlu      Sezer, Meclis’e şu uyarılarda bulundu 
     Yürütme görev ve yetkisinin kullanılması bağlamında, atamalarda yürütmeyi oluşturan her iki organın imzasının bulunması hukuksal zorunluluktur. 
     Güvenceli bir atama yöntemi ancak tarafsız Cumhurbaşkanı’nın onayı ile sağlanabilir. 
     Yalnızca üst düzeydeki birkaç kamu görevlisinin değil, karar verme, uygulama ve denetleme yetkisi bulunan tüm üst düzey kamu görevlilerinin atamalarına ilişkin işlemlerin Cumhurbaşkanı’nın imzasına sunulması anayasal bir zorunluluktur. 
     Cumhurbaşkanı’nın devletin başı olması sıfatıyla üst düzey kamu görevlilerinin güvencesi olma konumunu sürdürmesi bir anayasal gerekliliktir. 
     


 SİYASET 
















</TEXT>
</DOC>
