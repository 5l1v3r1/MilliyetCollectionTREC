<DOC>
<DOCNO> 24098 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/soneko14.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Müsteşarı "2001 yılında borç servisimiz 79 milyon dolar" 
</HEADLINE>
<TEXT>

     Hazine Müsteşarı Faik Öztrak, 2001 yılı toplamında Hazine'nin iç ve dış borç servisi toplamının 79 milyardolar olacağını bildirdi. 
     Devlet Bakanı Kemal Derviş ile birlikte Ankara Sanayi Odası'nın ASO Oda Meclisi toplantısı'na katılan Hazine Müsteşarı Faik Öztırak,bazı ekonomik göstergelerle ilgili bilgiler verdi. 
     Türk ekonomisinin üst üste iki kriz yaşadığını, bunun da Türk ekonomisi, özel finans kesimi, kamu ve fon bankaları üzerinde ciddi yükleri olduğunu belirten Öztrak, kamu bankalarının bu yükleri saklayamaz ve idare edemez duruma geldiklerini kaydetti. 
     Sonuç olarak, bu yüklerin Hazine tarafından gerçek yerlerinde idare edilmesi gereğinin ortaya çıktığını anlatan Öztrak, Hazine'nin toplam iç borç stokunun GSMH'ye oranı 2000 yılında yüzde 58.8 iken, yaşanan iki kriz sonrasında bu stokun GSMH'ye oranının yüzde 83'e çıktığını bildirdi. 
     Dış borç stokunun da yüzde 18'den yüzde 22.8'e yükseldiğini belirten Öztrak, şöyle dedi 
     ''İç borç stoku, yüzde 41'den yüzde 60.9'a tırmanmaktadır. Bu borç stokunun yüzde 60.9'a çıkarken kaydettiği 20 puanlık artışın 12 puanlık kısmı, kamu ve fon bankalarının yeniden yapılanması nedeniyle ortaya çıkan veya Hazine'nin üzerine aldığı 2000 sonunda ve Şubat ayında ortaya çıkan zararları da barındıran borçlanmalar nedeniyledir. İkinci olarak konuya baktığımızda, bütçenin finansman ihtiyacı üzerinde durmak istiyorum. Bütçenin iç ve dış borç servisine baktığınız zaman 2001 yılında Hazine'nin iç ve dış borç servisi 79 milyar dolar olacaktır. İç borç servisi 67 milyar dolar, dış borç servisi ise 11.7 milyar dolardır.'' 
     
     

</TEXT>
</DOC>
