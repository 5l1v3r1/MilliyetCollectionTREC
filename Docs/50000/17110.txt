<DOC>
<DOCNO> 17110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur13.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit'ten ölüm oruçlarına yanıt "Boyun eğmeyeceğiz" 
</HEADLINE>
<TEXT>

     DSP Genel Başkanı ve Başbakan Bülent Eccevit, cezaevlerindeki sürdürülen ölüm orucu eylemlerini değerlendirirken, ''Devlet, kendi arkadaşlarını ölüme zorlayanların baskısına boyun eğemeyecektir'' dedi. 
     DSP Grubu'ndaki konuşmasında, cezaevlerindeki ''ölüm eylemlerinin üzücü bir sorun'' olduğunu belirten Ecevit, şanları kaydetti 
     ''Bazı terör örgütlerinin liderleri durumundaki zalimler, tuzağa düşürdükleri gencecik insanları zorla ölüme yolluyorlar. Şunu herkes bilmeli ki, cezaevleri yeniden terör örgütlerinin karargahları durumuna dönüştürülmeyecektir. Bütün uygar ve demokratik ülkelerde olduğu gibi hükümlüler odalarda barındırılacak ve sağlıklı koşullarda yaşayacaklardır. Güvenliğin sağlandığı F Tipi Cezaevlerinde hükümlüler belirli ölçüler içinde eğitsel, kültürel, sportif etkinliklerden yararlanabileceklerdir. Böyle bir düzenlemenin gereğince sağlanabilmesi için hükümlüler terör eylemlerine artık son vermelidirler. Bu konuda görev en başta hükümlülerin ailelerine, avukatlarına ve bu sorunla ilgilenen sivil toplum örgütlerine düşmektedir. Devlet, kendi arkadaşlarını ölüme zorlayanların baskısına boyun eğmeyecektir.'' 
     
     




</TEXT>
</DOC>
