<DOC>
<DOCNO> 47239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/dunya/dun00.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'AFGANİSTAN'DA KİMSE TESLİM OLMAZ SAF DEĞİŞTİRİR' DEYİŞİ DOĞRULANDI 
</HEADLINE>
<TEXT>
Taliban’ın pilav’ faturası ağır oldu 
Bir grup Taliban pilav faturasına itiraz edince başka bir Taliban grubuyla kanlı çatışmaya girdi. Hesaba çok sinirlenen bin kişilik grup Kuzey İttifakı'na katıldı 
     DIŞ HABERLER SERVİSİ 

     Afganistan'da Taliban saflarında savaşan 1000 kişilik grubun taraf değiştirip Kuzey İttifakı'na geçmesine "pilav kavgası"nın neden olduğu ortaya çıktı. Kuzey İttifakı birliklerinin kavga sonrası aralarına katılan yeni savaşçılarla K bil - Mezar-ı Şerif yolunu kesmeyi başardığı, bu yolla Taliban'ın en önemli ikmal hattını kestiği öğrenildi. Los Angeles Times gazetesinde yer alan habere göre olay şöyle gelişti Nuriddin adındaki komutanın yönetimindeki bir grup Taliban savaşçısı, Taleh Barfag'daki bir kahvehaneye gitti. Etli pilav yiyen savaşçılar, para ödemeden gitmek isteyince, kahvehane sahibi bir başka Taliban grubuna haber gönderip yardım istedi. 
     
     Hesap baskını kanlı oldu 5 ölü 
     Harekete geçen grup, 200 kişiyle pazar yerini bastı ve Nuriddin'in adamlarına ateş açtı. Çatışmada Nuriddin'in kardeşi dahil beş adamı öldü. Pilav faturasının kurşunla ödetilmesine tepki gösteren Nuriddin, 1000 adamıyla Kuzey İttifakı saflarına geçti. Nuriddin grubunun daha önce Kuzey İttifakı içinde savaştığı, ancak Taliban Mezar-ı Şerif'i ele geçirince taraf değiştirdiği belirtildi. Gazete, "Afganistan'da kimse teslim olmaz, ancak saf değiştirir" deyişine de dikkat çekerek ülkede sık taraf değiştirmenin kalıcı zafer getirmediğini öne sürdü. 
     



 DÜNYA 

















</TEXT>
</DOC>
