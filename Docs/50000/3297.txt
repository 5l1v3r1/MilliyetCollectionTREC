<DOC>
<DOCNO> 3297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/sanat/asan.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir oyuncunun oyunu... 
</HEADLINE>
<TEXT>

Genco Erkal’ın yönettiği ve rol aldığı "Oyuncu" adlı oyun, Muammer Karaca Sahnesi’nin 350 kişilik salonunda yalnız 150 kişiye oynanacak 
     ELİF KORAP 

     Oyuncu, hazırlandığı rolünü sunması için bir hafta boyunca provalara çağrılır, ancak sahneye adımını bile atamadan döner. Bir hafta sonra yönetmen çıkıp oynamasını söyler. Çıkar ve oynar. Yönetmen, oyuncuya şöyle der "Muhteşemdin. İstediğim buydu. Bu rol işte bu ezilmişlik, bekletilmişlik duygusuyla oynanmalıydı." Oyuncu Feuerbach’a göre bu sadizm değil, büyük bir dehanın işi. 
     Genco Erkal’ın yönettiği ve rol aldığı "Oyuncu", yedi yıldır sahneye çıkmamış ve sonunda bir rol için denemeye çağrılmış bir oyuncunun, yönetmeni bekleme sürecinde geçiyor. Oyuncu Feuerbach, tiyatroya bakışını, farkında olmadan kendini, yaşadıklarını oynar bu bekleyiş boyunca. 
     
Boşluk gereksinimi      Tankred Dorst’un yazdığı oyunda Feuerbach’ı oynayan Erkal’a, Zeynep Irgat ve Erdem Akakçe eşlik ediyor. 350 kişilik salona her gösterimde 150 kişi alınacak olmasının nedeni, oyunun bir boşluğa gereksinmesi "Oyun gerçekten bir tiyatro salonunda geçiyor. Boş bir salon bu. Oyuncular, hem salonda, hem sahnede oynuyorlar. Bu nedenle bir boşluğa ihtiyacımız var. İlk altı sırayı boş bırakacağız. Balkonu da kullanamıyoruz. Çünkü yalnız sahneyi değil, salonu da görebilmeli izleyici. Uzaktan izlemeli oyunu." "Oyuncu", oyuncu kimliğinin kendini sorguladığı bir oyun. Feuerbach, ben hiç kimseyim’ diyor. Erkal da oyunla bir oyuncu olarak kendisi arasında gizemli bir bağ kurulduğunu söylüyor "Oyunla aramda çok özel bir ilişki var. Seyirci de oyunu izlediği vakit çok farklı tatlar alacak, başka şeyler düşünecek. Açık uçlu, değişik katmanları olan bir oyun bu." 
     Feuerbach, yönetmenden rolü kapabilmek için Tasso’dan bir bölüm sunmak ister. Feuerbach için, Goethe’nin Tasso’sunu sahnelemenin büyük bir önemi vardır. Erkal, bu önemi şöyle açıklıyor "Goethe, Tasso’da kendini yazıyor aslında. Tasso ile çok benzer yanları var. Feuerbach için bu oyunun önemi kendi kişiliğiyle oyun kişiliği arasında birtakım benzerlikler olması." 
     
Oyuncu ölümsüz değil’      Feuerbach, yedi yıl aradan sonra tiyatroya dönüyor ve genç asistanın kendisini tanımayışına içerliyor. Bir görüşe göre insan, ölümlülüğün içinde ölümsüzü yakalamak için sanat yapıyor. Bir oyuncu için unutulmak bir korku mu ’ sorusunu şöyle yanıtlıyor Erkal 
     "Ölümsüzlük, oyuncu için geçerli değil. Eğer oyun yazarı değilseniz, ölümsüzlüğü düşünemezsiniz. Tiyatro harici sanatlar için geçerli bu. Sahnedeki oyuncunun varlığını saklamak mümkün değil. Çünkü tiyatro her gün değişiyor. 20 üniversite öğrencisine Muhsin Ertuğrul’u sorun, birinin bile yanıtlayamayacağını düşünüyorum. Belleksiz bir toplumuz. Üç gün yazılan olay, hiç olmamış gibi tamamiyle unutuluyor. Bu yöneticiler için de iyi bir şey tabii. Yaptıkları, söyledikleri nasıl olsa unutuluyor." 
     


 SANAT 









</TEXT>
</DOC>
