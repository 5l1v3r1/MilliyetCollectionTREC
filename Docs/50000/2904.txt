<DOC>
<DOCNO> 2904 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/spor/spo03.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Galatasaray farkı 6 - 1 
</HEADLINE>
<TEXT>

Polonya Ligi liderini hezimete uğrattı, yarım düzine gol attı, izleyenlere keyifli anlar yaşattı 
     ERHAN TELLİ 

     SARI- Kırmızılılar, Uluslararası Antalya Futbol Turnuvası’nda oynadığı ilk maçta Polonya’nın lig lideri Pogon’u perişan etti. Galatasaray, Fenerbahçe’nin golsüz berabere kaldığı Pogon’a karşı Taffarel, Hagi, Emre ve Popescu’dan yoksun sahaya çıkmasına rağmen özellikle ikinci yarıda mükemmel bir futbol ortaya koydu. Serkan’ın üçüncü dakikada attığı golle ilk yarıyı 1 - 0 önde kapayan Cim - Bom ikinci yarıda Jardel ve Hasan Şaş’ın da oyuna girmesiyle adeta coştu. Jardel 2 , Ahmet, Hasan Şaş ve Marcio farkı getiren golleri attı. 
     
     Maçın karnesi 
     HAKEMLER Kamil Sabitoğlu , Berkant Mercanlı , Faruk Kuyucu 
     GALATASARAY Kerem Mehmet Dk.46 - Fatih , B.Emre , Vedat - Okan Ümit Dk.63 , Suat Hasan Şaş Dk.46 , Ahmet , Faruk , Ergün - Serkan Marcio Dk.74 , Arif Jardel Dk.46 
     POGON Majdan - Djokovic , Mosör , Wegrzyn Batata Dk.46 - Chi Fon Betnarz Dk.46 , Wiechowski Gesior Dk.46 , Drumlak , Dzwigata , Tawa Kaliciak Dk.46 - Dymkowski Salenko Dk.63 , Podbrozny Mielcarski Dk.57 
     SARI KART Djokovic 
     GOLLER Serkan Dk.3 , Ahmet Dk.59 , Hasan Şaş Dk.71 , Jardel Dk.73 ve 78 , Marcio Dk.85 , Gesior Dk.88 
     
Okan’dan aynı tarife      Emre’nin şartları 
     GALATASARAY’DA sezon sonu sözleşmesi bitecek Okan da, yönetime "Emre tarifesi" verdi. Okan’ın da, Emre gibi üç yıl için yaklaşık 4 milyon 750 bin dolar istediği, birinci yıl için bu paranın üçte birini peşinat olarak talep ettiği öğrenildi. Yıldız futbolcu, tıpkı Emre gibi Genel Koordinatör Cüneyt Tanman ile masaya oturdu ve yönetime iletilmesi için şartlarını bildirdi. 
     
     Ortak hareket 
     ÖZEL yaşamlarında ağabey - kardeş gibi olan Emre ve Okan’ın, Tanman ile ayrı ayrı görüşmelerine rağmen, ortak hareket etme kararı aldıkları ifade edildi. Sarı - Kırmızılı Yönetim Kurulu’nun, her iki oyuncuya da İstanbul’a dönüşte cevap vereceği tahmin ediliyor. Ancak Okan ile Emre’nin istedikleri peşinatların nereden bulunacağı merak ediliyor. 
     
En lider Cim - Bom      123 hafta lider 
     BİRİNCİ Lig’in son 10 sezonunda liderlik koltuğuna en çok oturan takım Galatasaray oldu. 10 sezonda şimdiye dek toplam 312 lig haftası oynanırken, Cim - Bom, toplam 123 haftayı lider olarak kapattı. Aynı süre içinde Sarı - Kırmızılı takımın ezeli rakipleri Beşiktaş 75, Fenerbahçe 51, Trabzonspor ise 30 hafta liderlik koltuğunda oturdu. Galatasaray, aynı zamanda son 10 sezonda da liderlik keyfini yaşayan tek takım durumunda bulunuyor. 
     
     G.Saray hep önde 
     GALATASARAY bu sezon 18 maçlık bölümü averajla yine lider kapatırken, son beş sezonda ezeli rakiplerine liderlikte oturma sayısı bakımından büyük fark attı. Beş sezondaki 154 lig haftasında Galatasaray, 88 kez lider kalırken, Fenerbahçe 30, Beşiktaş 17, Trabzon yedi kez koltuğa oturdu. Son 10 sezon baz alınarak yapılan değerlendirmede, bir sezonda en uzun süreyle lider kalan takım da, 34 haftada 29 kez ile Galatasaray oldu. 
     
     İŞTE LİDERLER 
     1991 - 92 
     Beşiktaş 27 , Galatasaray 2 , Fenerbahçe 1 
     1992 - 93 
     Kocaeli 14 , Galatasaray 5 , Fenerbahçe, Beşiktaş 4 , Trabzon 2 , Altay 1 
     1993 - 94 
     Galatasaray 20 , Beşiktaş 5 , Kocaeli 4 , Gaziantep 1 
     1994 - 95 
     Beşiktaş 27 , Galatasaray 6 , Bursa 1 
     1995 - 96 
     Trabzon 21 , Fenerbahçe 11 , Galatasaray 2 
     1996 - 97 
     Galatasaray 26 , Bursa 5 , Trabzon 2 , Fenerbahçe 1 
     1997 - 98 
     Fenerbahçe 21 , Galatasaray 9 , Trabzon 3 , Karabük 1 
     1998 - 99 
     Galatasaray 18 , Beşiktaş 9 , Fenerbahçe 5 , G.Birliği 2 
     1999 - 00 
     Galatasaray 29 , Fenerbahçe 2 , Altay, İstanbulspor, Denizli 1 
     2000 - 01 
     Beşiktaş 8 , Galatasaray 6 , Trabzon 2 , Fenerbahçe, Adana 1 
     
Yine mi JARDEL      GALATASARAYLI Jardel’in menajeri Marcos Fraga, onefootball.com internet sitesine verdiği demeçte, Portekiz’in ünlü kulübü Benfica ile 18 milyon dolar karşılığı anlaşmaya vardıklarını ve transferin temmuz içinde gerçekleşeceğini söyledi. Fraga, ünlü golcünün Portekiz’e dönmek için gün saydığını, Benfica’nın, bu ay içinde hisse senetlerini piyasaya sürerek mali sıkıntısını çözeceğini hatırlattı, "Mayısta Jardel ile Lizbon’a giderek imza atacağız" dedi. 
     


 SPOR 
































</TEXT>
</DOC>
