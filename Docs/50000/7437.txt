<DOC>
<DOCNO> 7437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sontur15.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteciler Sendikası'ndan TGRT'de işten atılan gazetecilere çağırı 
</HEADLINE>
<TEXT>

     Türkiye Gazeteciler Sendikası Yönetim Kurulu, TGRT'de yaşanan işten çıkarmalar konusunda, mağdur basın çalışanlarının gecikmeden TGS'ye başvurmalarını istedi. 
     TGS'den yapılan yazılı açıklamada, halen iş sahibi olan tüm basın emekçileri de, bir gün kendilerinin de mağdur olabileceği uyarısıyla sendikal örgütlenmeye katılıma davet edildi. 
     Açıklamada, Türk medyasında tarihin en büyük iş kıyımının yaşandığı belirtilerek, yaşanan durumun sendikasızlığın, örgütsüzlüğün şekillendirdiği ortamda yıllardır biriken sorunların getirdiği bir sonuç olduğu kaydedildi. 
     TGS'nin, diğer bazı medya kuruluşlarında olduğu gibi en son TGRT bünyesinde yaşanan gelişmeleri de yakından izlediği belirtilen açıklamada, ''TGRT çalışanlarının başvurması halinde TGS olarak bütün alacaklarının hesaplanması ve tahsil edilmesi konusunda hukuki yardıma hazır olduğumuzu da belirtiyoruz'' denildi. 
     
     



</TEXT>
</DOC>
