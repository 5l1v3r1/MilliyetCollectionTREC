<DOC>
<DOCNO> 38974 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur03.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Banknotların üzerini silerek kalpazanlık yaptılar.. 
</HEADLINE>
<TEXT>

     Sivas'ta, değişik bankalara verilen ve 100 bin ile 1 milyon liralık banknotların üzerindeki resimler silindikten sonra, aynı kağıt üzerine 5 ile 10 milyon liralık banknotların kalıbının basıldığı 16 adet 5, 26 adet 10 milyon liralık, Merkez Bankası tarafından belirlenerek, ilgililer hakkında Cumhuriyet Başsavcılığı'na suç duyurusunda bulunuldu. 
     Merkez Bankası Kayseri Şubesi'nin, Sivas Cumhuriyet Başsavcılığı'na yaptığı suç duyurusu ile ortaya çıkan olay, şu şekilde gelişti 
     ''Kalpazanlar, 100 bin ile 1 milyon liralık banknotların üzerindeki resimleri sildikten sonra, 5 ve 10 milyon liraların üzerindeki resmi aynı kağıt üzerine basıyorlar. Bu paralar, kağıtları aynı olduğu için bankalarda bulunan ve mor ışık olarak tanımlanan makinelerden geçiyor. Bankalar, bu paraları 500 milyon ile 1 milyar liralık paketler haline getirdikten sonra, üzerine bankanın şeridini yapıştırarak Merkez Bankası Kayseri Şubesi'ne götürüyor. 
     
     Sadece Merkez Bankası belirliyor 
     Bankalardan gelen tüm paralar, sadece Merkez Bankası'nda bulunduğu bildirilen makinelerde sayılıyor ve burada sahte olanlar belirlenebiliyor. Sivas'ta bulunan tüm bankalar, paraları merkez Bankası Kayseri Şubesi'ne götürüyor. Burada yapılan incelemelerde, sahte olduğu belirlenen ve üzerinde hangi bankanın şeridi varsa, o bankaya zimmet çıkartılıyor ve para tahsil ediliyor. Daha sonra da ilgililer hakkında, Cumhuriyet Başsavcılığı'na suç duyurusunda bulunuluyor.'' 
     Sivas'ta değişik banklarda çalışan, aralarında şube müdürünün de bulunduğu 42 kişi hakkında, sahte paraya ilişkin ilgili madde gereğince para cezası uygulandığı bildirildi. Görevi ihmali içeren bu ceza kapsamında görevlilerin 35,5 milyon lira ödedikleri kaydedildi. 






</TEXT>
</DOC>
