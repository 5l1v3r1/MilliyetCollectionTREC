<DOC>
<DOCNO> 35880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/soneko12.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 70.60 puan kayıpla 1. seansı 9,798.00 puandan tamamladı. 
     Hisse senetleri ortalama yüzde 0.72 oranında değer yitirdi. Borsa'da, dünkü 270 puanlık düşüşün sonrasında, günün ilk seansı da satış ağırlıklı açıldı. 
     Ancak, işlem hacmindeki durgunluk piyasanın hızlı gevşemesine engel oldu. En düşük 9,669.01 puanı gören Endeks,ilk bir saati 9,742 puanla geçti. İkinci yarıda da durgun işlem hacmiyle beklemede kalan piyasa, yatay seyir izledi. Ulusal-100 Endeks, 1. seansı 9,798.00 puandan tamamladı. Kapanışta mali endeks 58.07 puan kayıpla 13,700.56 puana, sınai endeksi 52.72 puan kayıpla 8,281.59 puana, hizmet endeksi de 87.57 puan kayıpla 5,285.68 puana geriledi. Önceki kapanışa göre mali grup hisseler ortalama yüzde 0.42, sınai grubu hisseler yüzde 0.63, hizmet grubu hisseler de yüzde 1.63 oranında değer yitirdi. 1. seansta işlem gören toplam 277 hisse senedinden 82'si değer kazandı. Toplam 97 hisse senedi değer kazanırken, 98 hissenin fiyatında ise değişiklik olmadı. Seansta 82 trilyon 812 milyar 277 milyon liralık işlem hacmi oluştu. 1. seansta Yapı Kredi Bankası, Sabancı Holding, Tüpraş, Garanti Bankası ve Akbank en yoğun işlem gören hisseler oldular. 
     
     Uzman görüşü 
     Borsa uzmanları, repo faizlerindeki dünkü düşüşlerin ardından, dövizdeki yükselişin piyasayı rahatsız ettiğini belirterek, bugünkü 154 günlük bono ihalesinin sonuçlarının beklendiğini kaydettiler. Uzmanlar, Hazine'nin miktar açıklamadığı ihaleye gelecek talebin piyasanın yönünü belirleyeceğini ifade ettiler. 
     







</TEXT>
</DOC>
