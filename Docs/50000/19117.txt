<DOC>
<DOCNO> 19117 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/spor/spo10.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Arjantin’de futbol grevi      ARJANTİN Futbolcular Birliği, mali kriz sonucu kulüplerin futbolculara olan yüzbin doları aşkın borçları ödenmeyince grev kararı aldı. Bakan Bullrich ile Federasyon Başkanı Grondona arasındaki görüşmenin ardından gündeme gelen kulüplerin borçlarının yüzde 25’inin ödenmesi önerisi de kabul edilmedi. 
     
Çifte kaza      İZMİR Pınarbaşı Pisti’nde düzenlenen Palio Cup’ta meydana gelen iki kaza izleyenlere heyecanlı dakikalar yaşattı. İlk etap yarışlarının 11. turunda Sait Zeki, iki takla atarak, yarış dışı kaldı. 16. turda da Ahmet Atay’ın otomobili dört takla attı. İki yarışmacı da yara almayıp, kazayı ucuz atlattı. 
     
Trilyoner Zidane      DÜNYA’NIN en çok kazanan futbolcusunun Zinedine Zidane olduğu açıklandı. France Football dergisinin yaptığı araştırmada, Juventus’un Fransız yıldızı, prim ve reklam gelirleriyle yılda 8.1 milyon sterlin yaklaşık 13.5 trilyon lira kazanıyor. İkinci sırayı 6 milyon sterlinle Roma’nın Arjantinli forveti Batistuta alırken, 5.2 milyon sterlinle Inter’den Ronaldo da üçüncü oldu. 
     



 SPOR 

























</TEXT>
</DOC>
