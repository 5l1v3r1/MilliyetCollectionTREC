<DOC>
<DOCNO> 41653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun01a.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Felaket filmlerini bile aştı 
</HEADLINE>
<TEXT>

ABD’de gerçekleşen terörist saldırının ekrana gelen görüntüleri, Hollywood yapımı felaket ve terör filmlerindeki sahneleri bile geride bıraktı. Eleştirmen Erman Şener, 70’lerde Guillermin’in Yangın Kulesi filmini anımsadım’ dedi. Filmde bir uçak iki gökdelenin üzerine düşerek parçalanıyor. 
     İSTANBUL Milliyet 

     ABD’de gerçekleşen dünya tarihinin en büyük terörist saldırısından ekrana gelen görüntüler, Hollywood yapımı felaket filmlerinden sahneleri bile geride bırakıyordu. 
     Hollywood yapımcıları, çektikleri birçok filmde ABD’nin başına musallat olan büyük tehlikeleri konu aldı. Dünyanın sonunu getireceğine inanılan bu felaketler kimi zaman bir doğal afet, kimi zaman çok güçlü silahlarla donanmış uzaydan gelen düşmanlar ya da her saniye dünyaya daha da yaklaşan dev bir göktaşı olabiliyordu. 
     
     GÖKDELENLERE ÇARPTI 
     Roland Emmerich’in yönettiği Kurtuluş Günü Indepence Day filminde, gökyüzünden dev bir uzay aracı beliriyor. Bir süre sonra da büyük gökdelenlere gökten ateş yağıyor, binlerce Amerikalı nereye kaçacağını bilemeden koşuyor. Felaket filmlerinden bir diğeri, Mimi Leder’in yönettiği Derin Darbe. Filmde, yörüngesinden çıkan dev bir kuyruklu yıldızın dünyaya çarpması konu ediliyor. Film, "Böyle bir felaket anında insanlık ne yapar Paniğe mi kapılır, yoksa akılcı çözümler mi arar " sorusunun yanıtını soruyor. İnsanlar ikinci yolu deneseler de başarıya ulaşamıyor ve dinozorların soyunu tüketmiş türde bir felaketi kabullenmek zorunda kalıyor. 
     
     KAMİKAZE FİLMLERİ 
     Film eleştirmeni Erman Şener, yaşanan dehşetin bugüne kadar hiçbir yönetmenin tasarlayamayacağı kadar büyük olduğunu belirterek şunları söyledi 
     "Felaket filmlerinin yapımı Amerika’da 1930’larda başladı, 1970’lerde tırmandı. Bu dönemde bireysel saldırı biçimini konu alan kamikaze filmleri yapıldı. Genelde tek bir uçak bir binanın tepesine intihar saldırısı yapardı. ABD’deki dehşet görüntülerini izlerken, 70’lerde John Guillermin’in yönettiği Yangın Kulesi filmini anımsadım. Filmde bir uçak iki gökdelenin üzerine düşerek parçalanıyordu. Bugün filmlerde izlerken korktuğumuz dehşetin 10 katını yaşıyoruz. Savaş belgesellerinde bile böyle bir dehşet izlemedik." 
     
     Amerikan AP’nin adeta dili tutuldu 
     Olayları neredeyse anında yansıtmasıyla ünlü, dünyanın en büyük haber ajansı Amerikan Associated Press AP , saldırılar sırasında adeta tutuldu. AP, saldırı haberini, ancak İngiliz haber ajansı Reuters’ten sonra "Dünya Ticaret Merkezi’nde uçak kazası" başlığıyla verdi. Ajans, sonraki haberlerini "New York ve Washington’da terör" başlığıyla verirken, Amerikan televizyonları saldırıları, ABD’nin İkinci Dünya Savaşı’na girmesine yol açan Japonların Pearl Harbor baskınına benzetti. CNN, ABC ve NBC gibi kanallar da haberleri "Amerika saldırıya uğradı" başlığıyla duyurdu. Fransız Haber Ajansı AFP, saldırıyı Hiroşima’ya 2. Dünya Savaşı’nda atılan atom bombasının intikamını almak için "Japon Kızılordu" terör örgütünce üstlenildiğini öne sürdü. Dış haberler 
     
Pearl Harbor hatırlandı...      Amerikan Sineması’nın dönem dönem işlediği gözde konulardan birisi de Japonlar’ın Oahu Adası’ndaki Hawaii Pearl Harbor’da bulunan ABD deniz üssüne 7 Aralık 1941 tarihinde düzenlediği ani bir hava saldırısıdır. Pearl Harbor’un yeni bir versiyonu geçtiğimiz aylarda, inanılmaz büyük bir bütçeyle tekrar çekildi. Bu baskında, Amerika hazırlıksız yakalanmış ve büyük bir darbe yemişti. Baskın, İkinci Dünya Savaşı’nın Amerika ve Japonya açısından neredeyse gidişatını değiştirdi. 
     
     Gafil avladılar 
     Japon hükümeti, baskın gününe kadar ABD ile diplomatik görüşmelerini sürdürüp, bir yandan da saldırı hazırlıklarını yürüttü. Japon Birleşik Donanması, ABD’nin Pasifik Donanması’na darbe vurmayı amaçlayan saldırıyı büyük bir dikkatle planlamıştı. Bu sayede Japonya, Güneydoğu Asya’yı, Endonezya takımadalarını ve Güney Pasifik’i kolayca ele geçirebilecekti. 
     23 Kasım günü 6 uçak gemisi, 2 savaş gemisi, 3 kruvazör ve 11 destroyerden oluşan bir filo, Hawaii’nin yaklaşık 440 kilometre kuzeyindeki bir noktaya doğru hareket etti. Saldırı bu noktadan 360 uçakla gerçekleştirildi. Amerikan Donanması’nı gafil avlayan Japonlar, birçok gemiyi yok etmiş, üç bine yakın subay ve eri öldürmüştü. 
     
Dışişleri, uyarmıştık’ dedi      Şebeke içeriden 
     BARÇIN YİNANÇ Ankara 

     Ankara’nın, yeni yönetimin Ortadoğu barış sürecinde izlediği tutum karşısında bölgedeki radikal güçlerin tepkisinin her geçen gün arttığına dikkat çekerek, Washington’un terörist saldırıların hedefi haline gelebileceği yönünde Amerikan makamlarını aylardır uyardığı bildirildi. 
     Dışişleri Bakanlığı’nda dün yapılan ilk değerlendirmede, saldırının, "finansmanı dışarıdan sağlanan, ancak ülke içinde son derece iyi örgütlenmiş bir şebeke" tarafından gerçekleştirildiği yorumu yapıldı.Saldırıların bir ayağında Ticaret Merkezi gibi ticari bir hedef seçildiği, diğer ayağında da Pentagon gibi ABD’nin askeri gücünün hedef alındığı vurgulanırken, Amerikan devletinin küçük düşürülmesinin söz konusu olduğu belirtildi. 
     
     Siyasi değil 
     Üst düzey bir Dışişleri yetkilisi, "Saldırının siyasi hedefi yok, daha çok bir kin ve vahşet ürünü" yorumunu yaptı. Dışişleri Bakanlığı Müsteşarı, yeni Washington Büyükelçisi Faruk Loğoğlu, "Uluslararası ilişkileri kökten değiştirecek bir durum" derken, ABD’deki görevini devredecek olan Büyükelçi Uğur Ziyal de, "Bundan sonra New York öncesi ve New York sonrası olacak" diye konuştu. 
     
Kaplancılar’dan ölüm uçuşu      ABD’de gerçekleştirilen intihar saldırılarının benzerini üç yıl önce Kaplancılar, Anıtkabir ve Fatih Camii’ne gerçekleştirmeyi planlamışlardı. 1998’de gerçekleştirilen operasyonlar sonucu ele geçirilen 23 Kaplancı militan, Cumhuriyet Bayramı törenini kana bulayacaklarını itiraf etti. Fatih Camii’ni işgal etmeyi amaçlayan militanların, Cumhuriyet Bayramı törenleri sırasında onbinlerce kişinin bulunduğu Anıtkabir’e ölüm uçuşu yapmak üzere uçak kiraladıkları ortaya çıkarıldı. Fatih Camii’nde prova yaptıkları belirlenen militanların kaldıkları Sivrihisar’daki hücre evinde 200 kilo dinamit ele geçirildi. 
     



 GÜNCEL 































</TEXT>
</DOC>
