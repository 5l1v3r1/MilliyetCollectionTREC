<DOC>
<DOCNO> 8967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/spor/spo04.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor batıyor 
</HEADLINE>
<TEXT>

Bir darbe de İstanbulspor’dan aldı. Sahasında ayakta kalamadı, Mithat ve Sertan’ın golleriyle yıkıldı. Tamer’le umutlandı, ancak yine mağlup olmaktan kurtulamadı 
     BİR, iki, üç derken yedi oldu. Trabzonspor, bu sezon hiç yabancısı olmadığı mağlubiyetlere bir yenisini daha ekledi, İstanbulspor’a da vuruldu. Üstelik bu kez sahasında çöktü, taraftarlarını üzdü. Savunmasında açıklar veren, orta sahasında organize olamayan, forvette de silik kalan Karadeniz ekibi gülmeyi unuttu, yine gözyaşı döktü. 
     OYUNA kötü başlayan, taraftarını ilk anlarda bile umutlandıramayan Bordo - Mavili takım, daha 12. dakikada şok oldu. Mithat’ın golüyle İstanbulspor öne geçti, Trabzonspor buna rağmen silkelenemedi. Hami’nin sakatlanıp, çıkması umutları da bitirdi. 58. dakikada Sertan ikinci golü attı. Tamer’in 87. dakikadaki golü de taraftarı sakinleştiremedi. 
     
Yönetime protesto      KARŞILAŞMAYI izleyen yaklaşık 15 bin taraftar, maçtan sonra yönetimle teknik heyeti istifaya çağırdı. Taraftarlar, "30 yıllık efsane rezil oldu sizinle" diye bağırdılar. Bu arada Norveçli santrfor Lange’nin, yönetimi arayarak, "Trabzon’a dönüyorum. Kaçmakla hata ettim" dediği öğrenildi. Trabzonspor ligde 11 ay aradan sonra sahasında ilk kez yenildi. 
     
Maçın karnesi      HAKEMLER Bülent Uzun , Birol Budan , Hayati Doğan 
     TRABZONSPOR Metin - Osman , Nesim , Güngör Murat Dk.65 - Gökdeniz , Zafer , Yanchev , Sergen Zarko Dk.59 , Abdülkadir - Hami Tamer Dk.22 , Oktay 
     YEDEKLER Milosevski, Erhan, Orhan, Erman 
     İSTANBULSPOR Zdravkov - Moura , Bekir , Zeki - Emrah , Saidoo , Murat , Epureanu , Petkov Bushi Dk.82 - Sertan Alpaslan Dk.78 , Mithat Gökhan Dk.64 
     YEDEKLER Haluk, Fatih, Gücal 
     SARI KARTLAR Sergen Trabzon-spor , Emrah, Saidoo İstanbulspor 
     GOLLER Mithat Dk.12 , Sertan Dk.58 , Tamer Dk.87 
     


 SPOR 



























</TEXT>
</DOC>
