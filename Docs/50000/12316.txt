<DOC>
<DOCNO> 12316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/siyaset/siy07.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Özdemir’den bıyık uyarısı 
</HEADLINE>
<TEXT>

     Ardahan Valisi Hasan Özdemir, devlet dairelerinde görev yapan bütün amir ve memurların bıyıklarının düzgün olması gerektiğini bildirdi. 
     Özdemir, daire amirlerinin de katıldığı Halk Günü’nde, memurların bıyıklarına dikkati çekerken, Ardahan İş Kurumu Müdür Vekili Davut Artuç’u, uzun ve sarkık bıyığı nedeniyle uyardı. Özdemir, Artuç’un, bıyıklarına "çekidüzen vermesini" istedi. 
     Bazı daire amirlerinin rastgele bıyık bıraktığını ve bunun da zaman zaman farklı yorumlandığını kaydeden Özdemir şöyle konuştu 
     "Bazıları uzatıyor, bazıları kısaltıyor, bazıları simge haline getiriyor. Farklı şekilde bıyık bırakan devlet memuruna izin vermem. Özellikle devlet dairesinde böyle şeylerin olmaması lazım. Devlet dairesinde görev yapan bütün amir ve memurların bıyıklarının düzgün olmasını istiyorum." 
     


 SİYASET 














</TEXT>
</DOC>
