<DOC>
<DOCNO> 2068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sontur11.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakanlık'ta olağanüstü güvenlik önlemleri 
</HEADLINE>
<TEXT>

     Başbakanlık Merkez binası çevresindeki güvenlik önlemleri artırıldı. 
     Son günlerde bazı yerleşim birimlerinde meydana gelen terörist eylemler ve çok sayıda vatandaşın sık sık Başbakanlığa gelerek, sorunlarına çözüm bulmak amacıyla bireysel gösterilerde bulunmaları üzerine güvenlik önlemleri sıkılaştırıldı. Bu çerçevede Yargıtay binası ile Başbakanlık merkez binası arasındaki yol, kaldırımlara yerleştirilen saksılar ve demir parmaklıklarla yaya trafiğine kapatıldı. Bundan böyle, söz konusu yoldan ancak Başbakanlık ve Yargıtay'da çalışanlar ile resmi görevlilerin yanı sıra ancak önceden randevu alan ziyaretçiler geçebilecek. 
     Söz konusu girişlere önümüzdeki günlerde X-Ray cihazları yerleştirileceği, Başbakanlık ve Yargıtay personelinin geçişleri için elektronik geçiş kart uygulamasının başlatılacağı öğrenildi. 




</TEXT>
</DOC>
