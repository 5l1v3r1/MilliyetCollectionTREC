<DOC>
<DOCNO> 19588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sontur09.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İzmirli iki genç kız doğum gününe gitti bir daha dönmedi 
</HEADLINE>
<TEXT>

     Bornova'da geçen salı gününden bu yana haber alınamayan Özkanlar İlköğretim Okulu öğrencisi Tuğçe Karayel 14 ile arkadaşı Esra Duman'ın 17 hayatlarından endişe ettiklerini belirten aileleri, polise başvurdu. 
     Alınan bilgiye göre, Özkanlar semtindeki evlerinden, 1 Mayıs'ta ayrılan ve bir daha haber alınamayan Tuğçe Karayel ile Esra Duman'ın aileleri, polise başvurarak kızlarının bulunmasını istedi. Esra'nın anne ve babası Mustafa ve Serpil Duman ile Tuğçe'nin anne ve üvey babası Selma ve Metin Gürbüz, çocuklarının "arkadaşlarının doğum gününe katılmak" için evden ayrıldıklarını belirterek, olayı şöyle anlattı 
     "Geç saatlere kadar haber alamayınca, yakın arkadaşlarına ulaşmaya çalıştık. Fakat onlardan da sağlıklı bir bilgi edinemedik. Evde, kaçmalarını gerektirecek bir ortam yok. Çocuklarımızın zorla alıkonulduğunu veya başlarına bir şeylerin geldiğinden şüphe duyuyoruz. Hayatlarından endişe ediyoruz." 
     Aileler, çocuklarının görülmesi halinde, konudan polisin haberdar edilmesini istediler. Emniyet yetkilileri ise Tuğçe Karayel ile Esra Duman'ın bulunması için çalışmaların sürdüğünü, yakın arkadaş çevrelerinin araştırıldığını belirttiler. 







</TEXT>
</DOC>
