<DOC>
<DOCNO> 1397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur18.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Dışişleri "Talabani olgunlaşmış" 
</HEADLINE>
<TEXT>

     Irak Kürdistan Yurtseverler Birliği IKYB lideri Celal Talabani, terör örgütü PKK ile Kuzey Irak'ta şu anda herhangi bir çatışma yaşanmadığını belirterek, ''Umarız herhangi bir çatışma yaşanmadan bölgemizi terkederler'' dedi. 
     Talabani, Dışişleri Bakanlığı Müsteşarı Faruk Loğoğlu ile 2.5 saat süren görüşmenin ardından basın mensuplarının sorularını yanıtlarken, şunları söyledi 
     ''Kuzey Irak'taki PKK saldırganlığını ele aldık. Silahlı mücadeleye son verdiğini iddia eden PKK, saldırılarını Kuzey Irak'ta başlattı. Bölgede ihtiyacımız olan tek şey barış ve istikrardır. Bu hem Türklerin, hem Kürtlerin, hem de Iraklıların lehinedir.'' 
     Dışişleri Bakanlığı'ndan bir yetkili, IKYB'nin ekonomik, mali ve askeri alanlardaki taleplerine olumlu bakıldığını söyledi. Yetkili, ''Talabani bu konuda bir güven veriyor mu '' şeklindeki soruya, şu karşılığı verdi 
     ''Bizim için önemli olan güven verip vermediği değil, biz onun sahada ne yaptığına bakarız. Sahaya baktığımızda da PKK'ya karşı çok ciddi bir mücadele verdiğini görüyoruz. IKYB daha doygun ve daha olgun bir konuma geldi.'' 




</TEXT>
</DOC>
