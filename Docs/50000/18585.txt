<DOC>
<DOCNO> 18585 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/ekonomi/eko03.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Eti Holding satıştan kurtulamadı 
</HEADLINE>
<TEXT>

Devlet Bakanı Yüksel Yalova, Eti Holding’in özelleştirme kapsamından çıkarılması için başvuran Bakan Şükrü Sina Gürel’e olumsuz yanıt verdi. Yalova, Bunun için ÖYK kararı gerekli’ dedi 
     ELÇİN ERGÜN Ankara 

     Kamu İktisadi Teşebbüsleri’nin KİT özelleştirilmesinde yaşanan tartışmalara bir yenisi daha eklendi. 
     Özelleştirme Yüksek Kurulu ÖYK Devlet Bakanı Şükrü Sina Gürel’e bağlı olan Eti Holding’in özelleştirilmesine karar verdi. Bu kararın ardından Bakanlar Kurulu’nda bor madenlerinin yanı sına Seydişehir Alüminyum’u da bünyesinde bulunduran Eti Holding’in özelleştirme kapsamından çıkarılması ilişkin "ilke" kararı alındı. Gürel, kararı özelleştirmeden sorumlu Devlet Bakanı Yüksel Yalova’ya bir yazı ile iletti. Yalova, "Eti Holding’in özelleştirme kapsamından çıkarılması ancak ÖYK kararı ile mümkündür" yanıtını verdi. 
     
Özelleştirme hazırlığı sürüyor      Eti Holding geçen aralık ayında özelleştirme kapsamına alınmış, Özelleştirme İdaresi Başkanlığı ÖİB ve Eti Holding’in hazırlık çalışmalarını tamamlanması için altı aylık bir süre tanınmıştı. 
     Gürel, Eti Holding’in özelleştirme kapsamından çıkarılması için konuyu birçok kez Bakanlar Kurulu gündemine getirmiş, Bakanlar Kurulu’nda alınan bir ilke kararıyla Eti Holding’in özelleştirme kapsamından çıkarılması karara bağlanmıştı. 
     
Bakanlar Kurulu yetmedi      Gürel, 18 Nisan’da Yalova’ya bir yazı yazarak Eti Holding’le ilgili ilke kararını anımsattı. Yalova ise yanıtında "4046 sayılı Kanun’un 3’üncü maddesi gereğince Eti Holding’in özelleştirme kapsamından çıkartılması, ancak ÖYK kararıyla mümkün" dedi. 
     Yalova, ayrıca Eti Holding’in özelleştirilmesiyle ilgili hazırlık çalışmalarına Holding yöneticilerinin katıldığını, Gürel’in sorumluluğundaki bakanlık yetkililerinin katılmadığını vurguladı. Yalova, Eti Holding yöneticilerinin de özelleştirmeye karşı olduğu için görüşmelerden olumlu bir yanıt alınmadığını kaydetti. 
     



 EKONOMİ 

















</TEXT>
</DOC>
