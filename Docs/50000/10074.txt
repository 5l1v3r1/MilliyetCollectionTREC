<DOC>
<DOCNO> 10074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yazar/akyol.html </URL>
<DATE> 2001/03/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Osmanlı ekonomisi 
</HEADLINE>
<TEXT>

     İKTİSAT tarihçiliğimizin en saygın isimlerinden biri Mehmet Genç'tir. İki büyük hocanın, Ömer Lütfi Barkan ve Sabri Ülgener'in sentezi bir akademisyendir hatta arşiv çalışmaları onlardan daha fazladır. 
     Bugünkü konum, Genç'in yeni çıkan "Osmanlı İmparatorluğunda Devlet ve Ekonomi" adlı fevkalade değerli eseridir. Ötüken Yayınları, İstiklal Cad. Ankara Han 99 3, 80060 Beyoğlu, İstanbul. 
     Osmanlı yükselme ve gerilemesinin ekonomik sebepleri neydi Avrupa neden güçlenmişti Cevaplar bu kitapta... 
     Genç, büyük tarihçi Braudel'den aktarıyor 
     "Osmanlılar Rumeli'ye bir sosyal devrim getirdiler ve kitleler bu düzeni bir kurtarıcı gibi benimseyerek eski ve rakip Avrupalı - Balkanlı düzenlere tereddüt etmeden tercih ettiler." Sf. 78 
     İşte yükselişin de, çöküşün de sebebi budur 
     
     BU Osmanlı düzeni üç ilkeye dayanıyordu 
     1 İaşecilik Provizyonizm Halkı 'iaşe' etmek, yani ihtiyaçlarını karşılamak için fiyatların kontrol edilmesi narh , aşırı k rın yasaklanması, halkı ezecek feodaliteye ve aşırı sermaye birikimine izin verilmemesi... Mal darlığı olmasın diye ithalatın kolaylaştırılıp ihracatın zorlaştırılması... Sf. 45, 59 vd. 
     2 Gelenekçilik kanunu kadim Hukuki ve sosyal adaleti sağlayan müdahaleci devlet, siyasi ve toplumsal değişime olumsuz bakmıştır... Sf. 48 
     3 Fiskalizm mali öncelik Devlet gelirlerini artırmak, vergi kaçağını önlemek için ekonomi üzerinde çok sıkı bir devlet denetimi vardır. Sf. 50, 64 vd. 
     Fetihlerde halk bu eşitlikçi ve korumacı düzeni Batı feodalitesine tercih etmiş, 1930'larda Balkanlar'daki eşitlikçi toprak düzeni Osmanlı'dan miras kalmıştı. Sf.71 
     Güneydoğu'daki feodalitenin sebebi, Osmanlı 'timar' sisteminin coğrafi sebeplerle uygulanamamış olmasıydı. 
     
     AVRUPA'nın temel prensibi ise ""merkantilizm"di. Avrupa'yı üstün kılacak 'gizli' ekonomik dinamikler daha 13. yüzyılda oluşmuş, ticaret yolları Avrupalı tüccarların eline geçmişti bile Sf. 207 
     Osmanlı iaşeciliğinin tam tersine, merkantalizm ticari k ra, ihracata, sermaye birikimine öncelik veriyordu. 
     Osmanlının "dayanışmacı, eşitlikçi, hoşgörülü" 'devletçi' düzeninde siyasi güç "liyakate dayalı bürokrasi"nin elindeydi halk 'iaşe' ediliyor, hayvanlara aşırı yük yüklenmesi bile yasaklanıyor, sermaye birikimi frenleniyordu. Sf. 71 - 75 
     Osmanlı'da faiz resmen vardı Ama bu faiz de, maalesef "kapitalist" değil, "iaşeci" idi Faiz, kar oranlarından düşük olduğu için ticarete kredi aktarmıyor, bürokrasinin para spekülasyonu yapmasına yarıyordu Sf. 51, 86 
     Avrupa'da ise, güç, ticari ve ekonomik sınıfların elinde olduğu için sermaye birikimi hızlanacak ve sanayi devriminin yolu açılacaktı. Sf. 83 
     En önemlisi Dünya ticareti coğrafi keşiflerle Akdeniz'den uzaklaşıp Ümit Burnu ve Atlantik'e yönelince, Avrupa hızla yükselecek, Osmanlı ve Rönesansın beşiği İtalya bu trafiğin dışında kalarak çökecekti. Osmanlı'nın fetih seferleri "padişahların cihangirlik hırsı" için değil, ticari stratejik yolları Avrupa'nın elinden almak içindi ama buna gücü yetmeyecekti. Sf. 205 - 210 
     Bugün için ders Osmanlı dünya ekonomisinin 'kenarında' kaldığı için çökmüştür 
     Değerli okurlarımın mübarek Kurban Bayramını kutluyorum. 
     
     





Osmanlı ekonomisi 


'Derviş'in arkasındayız' 


Rahşan Hanım’a 


İktisadi öncelikler ve siyasi sorular 


Kim, kime benzeyecek... 


Tavuk olmazsa, horoz keselim 


Derviş'in fikri 


Problem yok 


Sesini duyamadığım protesto 


Medyaya büyük görev düşüyor 


Bayram günü 


</TEXT>
</DOC>
