<DOC>
<DOCNO> 43346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/spor/spo01.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Seba’nın öfkesi geçmiyor 
</HEADLINE>
<TEXT>

Beşiktaş’ın Onursal Başkanı, marttaki seçimlerde aday olacağı söylentileri karşısında suskunluğunu bozdu, "Zamanında kovulan adamdık. Şimdi aranılan mı olduk" dedi 
     MESUT ÇATAK DHA 

     SİYAH - Beyazlı kulübün sembol başkanı Süleyman Seba, sessizliğini bozdu ve camiaya kırgın olduğunu açıkladı. Son günlerde marttaki seçimlerde başkanlığa aday olacağı ileri sürülen Seba, "Zamanında kovulan adamdık. Şimdi aranılan adam mı olduk Son iki yılı hiç unutmayacağım. Her maçta bana, yönetime ve takıma hakaretler edildi. Seçime altı ay var. Bekleyelim ve görelim" diye konuştu. 
     KOCAELİSPOR antrenörlerinden Engin Korukır’ın düğününe katılan Süleyman Seba Siyah - Beyazlı ekibin aldığı kötü sonuçlarla ilgili yorum yapmaktan da kaçındı. İstanbulspor maçındaki tribün tepkilerini onaylamadığını vurgulayan Seba, "Biz de son iki yılımızda yerden yere vurulmadık mı Önemli olan takıma sahip çıkmaktır. Ancak biz iki yıl bu tabloyu yaşadık, kimse destek vermedi" dedi. 
     
Ümraniye’de gizli mesai      SİYAH - Beyazlı ekip, Ümraniye’de basına ve taraftara kapalı olarak Ankaragücü maçı hazırlıklarını sürdürüyor. Dün öğleden sonra tek çalışma yapan takımda Teknik Direktör Christoph Daum’un futbolcularının performansından memnun olduğu bildirildi. Beşiktaş, Ankaragücü maçı için yarın Başkent’e gidip, Bilkent Tesisleri’nde kampa girecek. Basın Sözcüsü Mete Düren, "Ankaragücü galibiyeti çıkışın başlangıcı olacak" dedi. 
     
Tümer için seferberlik      BEŞİKTAŞ’TA, sakatlığı süren Tümer’i Ankaragücü maçına yetiştirmek için adeta seferberlik ilan edildi. Sağ ayak bileğindeki sakatlığı devam eden genç futbolcuyu Teknik Direktör Christoph Daum’un oynatmak istemesi üzerine doktorlar harekete geçti. Tümer’in durumu maç saatinde netlik kazanacak. 
     KULÜP Doktoru Yalçın Yavuzer, Tümer’in ayak bileğindeki ağrıların sürdüğünü belirterek, "Ancak Ankaragücü maçı çok önemli. Ayağına sıkı bandaj yapıp, lokal anestezi uygulayarak oynatmayı planlıyoruz" dedi. Yavuzer, sağ ayak bileğinde ağrıları bulunan Stavrum’un ise forma giyemeyeceğini bildirdi. 
     



 SPOR 




























</TEXT>
</DOC>
