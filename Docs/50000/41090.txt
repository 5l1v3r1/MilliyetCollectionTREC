<DOC>
<DOCNO> 41090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/spor/spo06.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
HALTER'DE BOŞ YOK 
</HEADLINE>
<TEXT>

Tunus’taki Akdeniz Oyunları’nda, halterde madalya yağmuru dün de devam etti. Erkekler 105’te Bünyamin Sudaş iki, bayanlar 75’te Derya Açıkgöz bir altın kazandı 
     Podyumda yine estik 
     14. Akdeniz Oyunları’nda, halterde sporcularımız madalyasız gün geçirmiyor. Erkekler 105 kiloda Bünyamin Sudaş koparmada 177.5, silkmede 222.5 kilo ile altın madalya kazandı. Bayanlar artı 75’te Derya Açıkgöz, silkmede 130 kiloyla altını boynuna takarken, aynı kiloda Şule Şahbaz, koparmada 105 kiloluk kaldırışıyla gümüş madalya aldı. Erkekler 94 kilodaki temsilcimiz Dursun Sevinç ise koparmada 165’le dördüncü, silkmede 197.5’la beşinci oldu. 
     
     Güreşte dört finalist 
     SERBEST güreşte 58’de Tevfik Odabaşı, 76’da Fahrettin Özata, 85’te Nuri Zengin Yunanlı, 69’da ise Yüksel Şanlı, Suriyeli rakipleriyle bugün altın için kapışacaklar. 54 kiloda bir kez yenip, bir kez de yenilen Muhittin Uzun madalya şansını sürdürürken, 63’te Ömer Çubukçu’nun yarı final rakibi bugün belli olacak. 97’de Kaşif Şakiroğlu Suriyeli’yle bronz için mücadele ederken, 130’da beşli grupta yer alan Zekeriya Güçlü, altın yolunda ilerliyor. 
     
MADALYA DURUMU ÜLKE ALTIN GÜMÜŞ BRONZ TOPLAM 1. İspanya 21 14 17 52 2. Yunanistan 13 18 13 44 3. İtalya 12 23 18 53 4. Fransa 12 9 13 34 5. Türkiye 12 7 5 24 6. Tunus 7 4 6 17 7. Hırvatistan 4 3 2 9 8. Mısır 2 5 7 14 9. Slovenya 2 2 3 7 10. Cezayir 2 1 1 4 11. Yugoslavya 0 1 2 3 12. Arnavutluk 0 1 0 1 13. Suriye 0 0 2 2 14. Kıbrıs Rum Kes. 0 0 1 1 15. Fas 0 0 1 1      
     NOT Klasmana dün kazanılan madalyalar dahil değildir. 
     
Büyükuncu şok etti      YÜZMEDEKİ madalya umudumuz Derya Büyükuncu, 100 metre sırtüstünde 57.25’lik derecesiyle sekizinci ve son sırada yer alarak, hayalkırıklığı yarattı. 200 metre bayanlar karışıkta İlkay Dikmen 2.21.86 ile dördüncü, sırtüstünde ise Derya Erke 2.20.10’la yedinci oldu. Öte yandan oyunlarda meydana gelen trafik kazasında Tunuslu iki hakemin ölümü, iki hentbolcunun da ağır yaralanması, büyük üzüntü yarattı. 
     



 SPOR 






















</TEXT>
</DOC>
