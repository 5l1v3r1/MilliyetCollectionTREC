<DOC>
<DOCNO> 18270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/guncel/gun01.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul DGM çete’ye boğuldu 
</HEADLINE>
<TEXT>

Hortumcusundan, nayloncusuna, pazar mafyasından minibüsçü çetesine kadar pek çok çete soruşturmaya alındı 
     SEMRA PELEK İstanbul 

     İstanbul DGM, yeni yılın ilk aylarına gündemi değiştiren çete soruşturmalarıyla girdi. "Kasırga", "Beyaz Benzin", "Safari", "Yeşil Vadi" gibi adlarla yürütülen operasyonlarda, banka sahiplerinden belediye başkanlarına, pazar mafyasından minibüsçülere kadar pek çok çete soruşturmaya alındı. 
     Kasırga Operasyonu Egebank, Sümerbank, Yurtbank, Bankekspres ve Etibank’ı kapsayan banka hortumlanması operasyonu, bu yıl DGM’nin yoğun gündemini oluşturdu. Banka sahipleri Murat Demirel, Hayyam Garipoğlu, Ali Avni Balkaner, Korkmaz Yiğit ve Dinç Bilgin tutuklandı. 
     Matador Operasyonu İspanyol ve Türk polisinin düzenledi-ği operasyonla yakalanan ve 456 yıl hapsi istenen Urfi Çetinkaya ve Cemal Nayır ile 7 sanık DGM’de yargılanıyor. 
     Safari Operasyonu Naylon fatura düzenleyerek 90 trilyonluk hayali ihracat yapıldığı iddiasıyla Emin Cankurtaran hakkında soruşturma başladı. Yurtdışında bulunan Cankurtaran’ın damadı Mustafa İlhan Arslan’la birlikte dört kişi tutuklandı. 
     Orman mafyası Ayazağa Fatih ormanlarında 65 dönüm devlet arazisini yasadışı yollarla ele geçirdikleri gerekçesiyle aralarında Nevzat Ak’ın da bulunduğu 12 kişi hakkında 6 yıl hapis istemiyle dava açıldı. 
     Pazar mafyası Esnaftan zorla para topladıkları iddiasıyla açılan soruşturmada İstanbul Umum Pazarcılar Odası Başkanı Ceyhan Akkaş ve adamları tutuklandı. 
     Belediye Operasyonu Orman arazisine kaçak iki mahalle kurulması ile ilgili soruşturmaya uğrayan Maltepe Belediye Başkanı Bahtiyar Uyanık’ın 25 yıl hapsi isteniyor. 
     Yeşil Vadi Operasyonu İstanbul, Bursa ve İzmir’de, avukat ve h kimlerden yardım alarak trilyonluk arazileri hileli parselasyon yöntemiyle ele geçiren 33 kişi Bursa’da gözaltına alındı. 20 kişi tutuklandı. 
     Beyaz Şahin Operasyonu Esenyurt Belediyesi’nde imar işlerinde yolsuzluk yapıldığı iddiasıyla 19 kişi yakalandı. Araların-da Çapan’ın kardeşleri Zeki ve Çetin Çapan’ın da bulunduğu 9 kişi tuklandı. 
     Meriç Operasyonu Romanya’dan getirilen ucuz akaryakıtı piyasanın altında satan Hüseyin Saral ile 40 kişi gözaltına alındı. 13 kişi tutuklandı. 
     Minibüsçüler çetesi Minibüsçüler Odası Başkanı Ali Kemal Aktürk’ün de aralarında bulunduğu çok sayıda minibüsçü, sahte plaka sattıkları ve tehdit ettikleri gerekçesiyle tutuklandı. 
     Beyaz Benzin Operasyonu Yurt -dışından kimyevi madde getirerek bunları akaryakıta karıştırıp satan Ahmet Çeken ve grubu tutuklandı. 
     



 GÜNCEL 

















</TEXT>
</DOC>
