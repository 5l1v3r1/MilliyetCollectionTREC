<DOC>
<DOCNO> 9349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/yilmaz.html </URL>
<DATE> 2001/02/28/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Sağtürk’ten Baykal’a sanatçı eleştirisi 
</HEADLINE>
<TEXT>

     İkinci Bahar dizisi ile evlerimize giren Balet Tan Sağtürk, Heybeli Ada’da Deniz Baykal’a görüşlerini aktarmaya, MIT’de master yapan, Hollwood ünlülerinin psikoloğu bir arkadaşıyla sohbetinden girdi 
     "9 yıldır Fransa’daydım. Arkadaşım da uzun süre Türkiye’ye gelmemişti. Kendisine memleketin halini sorduğumda, Türkiye büyük bir tımarhane. Deliler organize olmayı bilmezler cevabını verdi. Almanya’da baş balet bir arkadaşımla konuşurken Bizde bir sağ, bir sol iktidara gelir. Çünkü sağcılar kasayı doldururlar, solcular insana yatırım yaparlar dedi." 
     Sağtürk, sanattan bilime çeşitli kesimlerden katılımcıların olduğu toplantıya gelirken, teknede karaladığı k ğıttan okumaya başladı 
     "Kültürümüzü hangi gıdalarla yapacağız. İthalat mı, montaj mı, üretim mi Üretimden yana olduğum için sponsorların desteği ile bir dans okulu açtım. Milli Eğitim’e bağlı okulumda, 22’si Fransız 400 öğrenci okuyor. Okulumdan çıkacak bir dans grubu kurmayı hedefliyorum. Kültür sanat kurgucuları ülkedeki canlı ve etkili kuvvetten faydalanamazlar. Bu ülkede çok büyük güç, "vay" olur gider. Kullanılmayan yaratıcılıkta, kısırlaşan çölleşen sadece yaratıcılık olmaz, bütün canlılar aynı cehenneme sürüklenir. Kültür ve sanat hazinemizin üzerine oturan dilenciler, gönüllü köleler olmak istemiyorsak, ilahlarımızı kendimiz yapalım, kendimiz tapalım. Büyük abi parasını versin. Küçük çocuk kalem boya alsın. Yazı yazsın, resim yapsın. Çocuk parasını alsın, tiyatronun perdesini açsın, hayatı yankılamak için. Patiklerini giysin ışığını yaksın, sevdiklerini salonuna doldursun ve dans etsin. İnsanların kanını kaynatsın, insanları değiştirsin Tevrat’taki "Yalnız ekmekle yaşanmaz" sözünü anlıyoruz. Damıtılmış bir hayata, rafine bir hayata aç çocuklar doğuyor şimdi. Politikacı, bu açları doyurmak zorunda. Yoksa ardından gelen uysal kalabalığın kendisini kovaladığını, acı bir şekilde öğrenecek." 
     Sağtürk’ün konuşması adeta dans ediyordu. 
     Sanatçı, gelen soruları yanıtlamaya koyuldu. Bugüne kadar açılışlarında çıplak manken kullanan firmaların modern dans gösterisi talep ettiğini söylüyor. Manisa, Antalya ve Gaziantep’e gidip 10 dakika dans edip, 10 dakika alkışlandıklarını vurguluyor. 
     Türkiye’de ne yapamadığını sordum, ona da şu yanıtı verdi 
     "Rio’da 2003 yılı için bir gösteri anlaşması yaptım. Türkiye’de üç ay sonrası için anlaşma imzalamak zor. Eski toprak gibi görüyorum kendimi. Bazı gençler duygusal olmaktan çok, mekanik - elektronik bir ortamda yetişiyor. 
     Çocuklar malesef mekanik ortamda bile değil, sokaktalar..." 
     
Sezer’in kaynağı      Geçtiğimiz cumartesi günü CHP Genel Başkanı Deniz Baykal’ın Halki Palas toplantısında ilk ağızdan bilgi aldık. Konuşan avukat Belkıs Baysal’dı. Yeni Yüzyıl Hukukçular Derneği kurucularından da olan Baysal, Cumhurbaşkanı Ahmet Necdet Sezer’i nasıl bilgilendirdiğini anlatıyordu. 
     Beyaz enerjiyi soruşturan Savcı Talat Şalk’ın, Adalet Bakanlığı Uluslararası Hukuk İşleri Genel Müdürlüğü’nü atlayarak, IMF gibi uluslararası kurumlardan bilgi istemesini, Başbakan Bülent Ecevit demokratik hukuk devleti açısından eleştirisini, "Bu savcıya haddini bildiriniz" sözleriyle ifade etmişti. 
     Baysal, Ecevit’in bu demecini okur okumaz Cumhurbaşkanı Sezer’e, Dışişleri Bakanı İsmail Cem’in de altında imzası olan, Avrupa Konseyi Bakanlar Komitesi kararını yolladığını anlatıyor. 
     Baysal’ın, Sezer’e gönderdiği metin, Şalk’a uluslararası kuruluşlardan belge ve bilgi isteme hakkı veren ve 22 Ekim 2000 tarihinde imzalanan bir karar. Baysal, Sezer’in krizli MGK toplantısında söylediği "Savcıları etkilemeye çalışıyorsunuz" sözlerinin bu belgeye dayandığını belirtiyor. 
     Baysal "Türkiye, Bakanlar Komitesi’nin aldığı 14 ana konuya imza attı. Bunları duyurmayacaklarsa, 28 delegeyi geri çekelim" uyarısını da yapıyor. 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
