<DOC>
<DOCNO> 44815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/spor/spo06.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya’da kriz 
</HEADLINE>
<TEXT>

Sekizi ilk onbirde oynayan dokuz futbolcu, savaş korkusu nedeniyle İsrail maçı için Tel Aviv’e gitmeyeceklerini açıkladı 
     DÜNYA Kupası elemelerinde Türkiye ile baraj maçını oynayacak takımın belli olacağı karşılaşma öncesi, Avusturya’nın dokuz oyuncusu güvenli olmadığı gerekçesi ile Tel Aviv’e gitmekten vazgeçti. Aralarında Kühbauer, Neukirchner, Kirchler’in de bulunduğu Avusturya Milli Takımı’nın sekizi ilk onbirde forma giyen dokuz oyuncusu ikna edilmeye çalışılıyor. 
     AVUSTURYA Futbol Federasyonu Başkanı Beppo Mauhart, terörist saldırılardan ve savaştan korkan oyuncuların bu kararına rağmen cuma gününe kadar durumun değişeceğini ümit ettiğini söylerken, Teknik Direktör Otto Baric, "Bizim için önemli olan oraya 18 kişilik kadro ile gitmek. Eldeki oyuncularla idare ederiz" diye konuştu. 
     



 SPOR 


























</TEXT>
</DOC>
