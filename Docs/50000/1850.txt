<DOC>
<DOCNO> 1850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yazar/heper.html </URL>
<DATE> 2001/01/12/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Normalleşme yerine sertlik 
</HEADLINE>
<TEXT>

     Türkiye'de bugüne kadar olmadık derecede bir yeni parti ihtiyacı var. 
     Yeni bir anayasa ihtiyacı var. 
     Tabii yeni, "siyasi partiler" ve "seçim yasası" ihtiyacı var. 
     Bunlar siyasi hayatın temelleri. 
     Herkes bunu biliyor. 
     Yeni bir parti ihtiyacı hariç, siyasi partilerimiz ve liderleri de diğer ihtiyaçları telaffuz ediyor. 
     Öyleyse neden yerine getirilmiyor 
     
Eleştirmek kolay, yapmak zor      Anayasa değişikliği ihtiyacının yerine getirilmesi sivillerin prestiji bakımından da gerekiyor. 
     Çünkü Türkiye'de anayasa yapımı sivillere nasip olmadı. 
     Bu iftihar edilecek bir durum değil. Buna olsa olsa oturup ağlanır. 
     Ama nerede, bunu bir prestij, bir itibar, bir demokrasi sorunu yapıp oturup ağlayacak siyaset erbabı .. 
     Elimizdeki Anayasa 12 Eylül müdahalesinin sonucunda yaratıldı. 
     Halka başvuruldu ve yüzde 93 oranında "evet" oyu aldı. 
     Mimarı birkaç profesördü, ama buna rağmen askeri dönemin damgasını taşımaktan kurtulamazdı, kurtulamadı. 
     O günden beri o Anayasa'yı hep "asker anayasası" diye eleştirenler ne yaptı 
     Hiç. 
     Bir "sivil anayasa" yapma yolunda ciddi teşebbüsler olmadı, uzlaşma bir türlü sağlanamadı. 
     "Eleştirmek" kolay, "yapmak" zor. 
     Bizim politikacılarınsa en iyi yaptıkları "eleştiri." 
     
Yan çizmek, kıvırmak      "Siyasi Partiler Yasası" ve "Seçim Kanunu" ihtiyacı da uzun süredir seslendirildiği halde hala ele alınma şansını yakalayamadı. 
     Geçenlerde Sayın Cumhurbaşkanı Sezer de aynı ihtiyacı vurguluyordu. Herhalde daha uzun süre de üzerinde duracak, ama yeni yasa ihtiyacının giderildiğini ne o, ne biz görebileceğiz. 
     Erkut Yücaoğlu şöyle konuşuyordu 
     "Siyasi partiler genelde oportünist bir yaklaşım gösteriyorlar. AB'ye yakın duruyorlar, ama kendilerine oy kaybettireceğine inandıkları konularda yan çiziyorlar. Kıvırıyorlar." 
     AB konusundaki çözümsüzlüğün özeti de işte bu satırlarda yatıyor. 
     Siyasetçilerimiz anayasa yapmak gibi, temel yasaları yenilemek, değiştirmek gibi, AB gibi en önemli konularda bile beceriksizlik gösteriyor, yan çiziyor, kıvırıyor... 
     
Demokraside bu olmaz      Sonra da ortaya asker - sivil tartışması çıkartılıyor ve siyasetçiler sağa sola şiddet ve dehşet yağdırıyor. 
     Ecevit ve özellikle de Mesut Yılmaz'ın Silahlı Kuvvetler'i hedef alan ne amaçla olduğu da pek anlaşılmayan çıkışlarına dün Genelkurmay'dan aynı şiddette yanıt geldi. 
     Oysa yaratılan suni fırtınayla "Beyaz Enerji yolsuzluğu"nu gözlerden uzaklaştırma amacı yoksa - ki bana göre yoktur - iktidarın usta bir manevrayla askerlerle yaratılan tatsız olayı rejim meselesi haline getirmeden sonuca bağlaması gerekirdi. 
     Ama olay demokrasilerde olmayan bir mecraya döküldü asker, Başbakan ve yardımcısıyla sert tartışmaya girişmiş oldu. 
     28 Şubat'ın izlerinin silinmesinin zamanı geldi geçiyor derken yaratılan durum basiretli politikacılık örneği midir 
     
     





Refleksler... 


Necati Cumalı... 


'Tantan uyardı görevden aldım' 


Ne dedi Ayşegül Aldinç, Avşar kızına 


Rejim tekliyor, bu böyle gitmez 


Bunalıma çanak 


Saydamlık fırtınası 


MGK ve sivilleşme 


Radyo keyfi 


Düğmeli demokrasi 


Normalleşme yerine sertlik 


Diyalog zamanı 


"Demokratikleşme demek yetmiyor..." 


Mesut Yılmaz balonu 2 


Yolsuzluk muhtırası 


Yanlışın doğrusu 


Sönmez ve Arabul'un trilyonluk fabrikası 


İthali de yasak 


Ayşe Hanım Teyze'nin "enflasyonu" da "devalüasyonu" da farklı 


Enerji Bakanlığı bir gün ara ile destek verip, geri aldı 


</TEXT>
</DOC>
