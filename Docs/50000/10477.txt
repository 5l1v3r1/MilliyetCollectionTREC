<DOC>
<DOCNO> 10477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sondun01.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Derviş Washington'da 
</HEADLINE>
<TEXT>

     Ekonomiden sorumlu Devlet Bakanı Kemal Derviş, Amerikan Hazine Bakanlığı, Uluslararası Para Fonu IMF , Dünya Bankası yetkilileri ve finans çevreleriyle görüşmelerde bulunmak üzere Washington'a geldi. 
     Paris üzerinden aktarmalı olarak TSİ 02 50'de Washington'a gelen Derviş, havaalanında yaptığı açıklamada, bugün TSİ 18 00'de ABD Hazine Bakanı Paul O'Neal ile bir görüşme yapacağını söyledi. 
     ABD'de Dünya Bankası başkan yardımcılığı görevinden istifasına ilişkin işlemleri tamamlayacağını ve Türkiye'nin içinde bulunduğu ekonomik sıkıntıdan çıkması için ilgili çevrelerle görüşeceğini kaydeden Derviş, ''Esas amaç kısa vadede bir dış kaynak sağlamak'' dedi. 
     Derviş ''Temaslarınızdan somut bir sonuç bekliyormusunuz'' şeklindeki soruya ise ''Göreceğiz inşallah'' diye karşılık verdi. 




</TEXT>
</DOC>
