<DOC>
<DOCNO> 39027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/bavr.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kupa canavarı Liverpool 
</HEADLINE>
<TEXT>

     FUTBOLDA sezonun en büyük kupası olan Süper Kupa’yı, Şampiyonlar Ligi şampiyonu Bayern Münih’i 3 - 2 yenerek müzesine götüren Liverpool, son altı ay içinde beşinci şampiyonluk kupasını havaya kaldırırken, erişilmesi güç bir başarıya da imza attı. Geçen sezon UEFA Kupası’nı kazanarak eski günlerine dönüşün sinyallerini veren Kırmızı - Beyazlılar, İngiltere’nin en çok kupa kazanan ekibi unvanını da ellerine geçirdiler. 
     UEFA Kupası’nın yanısıra, İngiltere’de Federasyon Kupası’nı ve Lig Kupası’nı alan Liverpool, bunların ardından Charity Shield Kupası’nı da kazanmıştı. Böylece Liverpool Süper Kupa ile birlikte kupaları beşlemiş oldu. Fransız çalıştırıcı Houllier de "Bu galibiyetle bizi izleyenlere şu mesajı vermiş olduk Oyuncularım istediği ve birlik içinde hareket ettiği zaman yapamayacağımız şey yok" diye konuştu. 
     



 SPOR 



























</TEXT>
</DOC>
