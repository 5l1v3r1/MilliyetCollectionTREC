<DOC>
<DOCNO> 28831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/siyaset/siy02.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
YORGO’DAN DOST OLUR... 
</HEADLINE>
<TEXT>

Ege'de dostluk kazanıyor. Yorgo Papandreu ve eşi Ada kokteylde rakı kadehlerini barış için kaldırdı 
     CESUR SERT, TAYLAN YILDIRIM Kuşadası DHA 

     Ege'de barış rüzg rları estiren Dışişleri Bakanı İsmail Cem ile Yunanistan Dışişleri Bakanı Yorgo Papandreu, Sisam adasından sonra birlikte geldikleri Kuşadası'ndan dün sıcak anılarla ayrıldılar. 
     
     Kutsal su içti, hacı oldu 
     Eşi Ada, kızı Margarita, kardeşleri Nikos ve Andreas, baldızı Marianthi'yle birlikte Kuşadası'na geldikten sonra Meryamana evini ziyaret edip hacı olan, kutsal su içen konuk Bakan, Türk halkından yakın ilgi ve sevgi gördü. Uzatılan her eli sıkmaya özen gösteren Yorgo ve Ada Papandreu ilk fırsatta bu kez tatil için Ege'ye geleceklerini söylediler. 
     
     Rakı içti, protokolü bıraktı 
     Akşam saatlerinde Dışişleri Bakanı Cem'in Celsus Kütüphanesi önünde verdiği kokteylde ise Yorgo Papandreu ve eşi Türk Rakısı içti. Rakının verdiği rehavetle protokol kurallarını bir yana bırakan çiftin baş başa verdiği güzel görüntüleri Dışişleri Bakanı Cem fotoğrafladı. Papandreu, dün sabah saat 06.00'da denize girerek herkese sürpriz yaptı. Yorgo Papandreu, "Hep karşı kıyıdan denize girer, bu tarafa bakardık. Bir de bu taraftan karşı tarafın nasıl göründüğüne bakmak istedim" dedi. 
     



 SİYASET 



















</TEXT>
</DOC>
