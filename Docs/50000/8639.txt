<DOC>
<DOCNO> 8639 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/sanat/asan.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
David Murray Babylon’da 
</HEADLINE>
<TEXT>

David Murray, Mark Johnson, Dave Burrell ve Jaribu Shahid’den oluşan quartet’i ile bir kez daha İstanbul’da... 
     Usta tenor saksofoncu -ve bas klarnetçi David Murray’nin yolu bu hafta bir kez daha İstanbul’a düştü. Şimdiye dek duo’lar, power quartet’ler, octet ve big band’lerle konserler veren Murray İstanbul’da Babylon’da quartet’i dörtlü ile çıkacak sahneye. Grup, Murray’nin uzun yıllardır birlikte çalıştığı ve İstanbul’a da daha önce birlikte geldiği Mark Johnson davul , Dave Burrell piyano ve Jaribu Shahid’den kontrbas oluşuyor. 
     Avangard caz albümleri dışında tiyatro, film ve belgesel müziklerine ve bir de büyük caz operasına imza atan Murray vizyonu çok geniş bir sanatçı. O kadar ki rock efsanesi Grateful Dead’in konserlerinde bile konuk olarak sahneye çıktı. Grammy ödüllü Murray şimdiye dek toplam 150’den fazla albüm kaydetti. 
     Avangardı geleneksel cazla başarıyla birleştirdiğinden adı "neoklasik" akımın bir parçası olarak anılan David Murray, Babylon’da 28 Şubat Çarşamba ve 1 Mart Perşembe geceleri saat 22.00’de sahneye çıkacak. 
     


 SANAT 









</TEXT>
</DOC>
