<DOC>
<DOCNO> 34520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yasam/yas02.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Küstük gelmeyiz’ 
</HEADLINE>
<TEXT>

Kuşadası’na geçen yıl gemilerle gelen ancak ilçede toplu halde dolaşmalarına izin verilmeyen eşcinseller, bu yıl Kuşadası’nı seyahat programından çıkardı 
     NURAN ŞEFKATLİOĞLU DHA 

     Genelge kaldırıldı ama... 
     ÜNLÜ turizm merkezlerimizden Kuşadası, geçen yıl 6 Eylül’de, turistik bir kriz yaşadı. Gemiyle gelen 800 eşcinsel şehre sokulmadı. Ardından Kuşadası Belediye Başkanı Fuat Akdoğan özür diledi ve İstanbul’a geçtiklerinde grup kırmızı halılarla karşılandı. Bir süre sonra İçişleri Bakanlığı, Türkiye’ye toplu girişi engelleyen genelgeyi kaldırdığını açıkladı. Seyahat acentaları da ABD’deki eşcinsel kulüplerine yazı gönderip özür diledi. 
     
     2 milyon dolardan olduk 
     HAZİRAN ve Ağustos döneminde 2 bin eşcinselin Kuşadası ve Türkiye’ye gelmeyi planladığı açıklandı. Ancak sonra Kuşadası gezi planından çıkarıldı. Laventa Mar Gemi Acentası Temsilcisi Özer Esenkaya, şunları söyledi "Geçen yıl Kuşadası’ndan geri çevrildiklerini, İstanbul’daki kırmızı halılar bile unutturamamış ki, gelmekten vazgeçtiler. Geçen yıl kaybımız 1 milyon dolardı. Bu yıl iki katı para kazanma şansını yitirdik." 
     



 YAŞAM 


















</TEXT>
</DOC>
