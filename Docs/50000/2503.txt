<DOC>
<DOCNO> 2503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/guncel/gun05.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklar artık özgür 
</HEADLINE>
<TEXT>

Viranşehir’de "izinsiz gösteri yapmakötan gözaltına alınan 28 çocuktan, yaşları 18’in altında olan 14’ü serbest bırakıldı 
     NAMIK DURUKAN, ÖZGÜR CEBE DHA 

     Şanlıurfa’nın Viranşehir ilçesinde geçen hafta ateş yakarak izinsiz gösteri yaptıkları ve PKK lehine slogan attıkları gerekçesiyle gözaltına alınan 28 çocuğun avukatları tutuklamaya itiraz etti. İtiraz üzerine yaşları 18’den küçük 14 çocuk tahliye edildi. 
     Avukat Cihan Aydın, Diyarbakır DGM Yedek Hakimliği’ne verdiği dilekçesinde, "Yaşları ve eğitim durumları itibariyle itham edildikleri suçlamaları anlayabilecek olgunlukta değildirler. Bu nedenle tutuklanmaları, ruh ve fizik sağlıklarında derin tahribat yaratacaktır" sözleriyle tahliye talep etti. Talebi değerlerdiren savcılık da, dün akşam saatlerinde çocuklardan 14’ünün tahliyesi karar verdi. 
     Büyük bölümünü çevre il ve ilçelerden göç eden ailelerin oluşturduğu Demirel Mahallesi’nde yaşayan aileler de, devletin kendileriyle ilgilenmediğini ve sürekli polis baskısıyla karşılaştıklarını iddia etti. Terör yüzünden Viranşehir’e göç etmek zorunda kaldıklarını ifade eden Mustafa Vural, ailesinden biri kardeşi, beşi de yeğeni altı kişinin tutuklandığını söyledi. Vural, "Evde oyun oynuyorlardı. Polis evi bastı, yeğenlerimi ve kardeşimi gözaltına aldı" dedi. 
     
     Göndereceğiz dediler, gelmedi’ 
     Tutuklulardan Orhan Danış’ın 16 babası Eyüp Danış ise, "Eve gelen polisler oğlumun gösteriye katıldığını söyledi. Bunun üzerine çocuğuma bir tokat attım ve kendilerine teslim ettim. Bu sırada beni de götürdüler. Emniyet’te üç saat bekletildim. Daha sonra, Sen git, çocuğunu göndereceğiz’ dediler ama gelmedi" diye konuştu. 
     


 GÜNCEL 




















</TEXT>
</DOC>
