<DOC>
<DOCNO> 1683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/sondun04.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
'Günah Adası'nda bir Türk 
</HEADLINE>
<TEXT>

     Amerikan FOX televizyonunda dün gece yayınlanmaya başlayan ''Günah Adası'' Temptation Island reality şov programına, ''Kaya'' adlı 28 yaşında bir Türk de yarışmacı olarak katılıyor. 
     'Günah Adası'' adlı program, ıssız bir adaya bırakılan 4 çiftin, adaya götürülen birbirinden güzel kadın ve erkek mankenler tarafından baştan çıkarılıp çıkarılamayacağının sınanması esasına dayanıyor. 
     'Bu tür reality şovların büyük ilgi gördüğüne'' işaret eden Fox Televizyonu Başkanı Sandy Grushow, ''beğensin veya beğenmesin, hiçbir TV kanalının bu şovları yayınlamaktan vazgeçemeyeceğini'' öne sürdü. Türk yarışmacı Kaya, programa Valerie adlı 29 yaşındaki sevgilisi ile katılıyor. Yarışmaya katılan öteki çiftler ise Ytossie-Taheed, Shannon-Andy ve Mandy-Billy. 
     Yarışma programının kurallarına göre, resmen evli olmayan ancak uzun süredir birlikte yaşayan çiftler, 2 hafta boyunca birbirlerinden ayrı yerlerde kalacak ve bekar erkek ya da kızlarla birarada olacak. Yarışmacıların diğer kız ya da erkeklerle yaptıkları filme alınarak, zaman zaman sevgililerine gösterilecek ve tahrik edilerek sevgililerini aldatıp aldatmayacakları sınanacak. İlk bölümü dün gece yayınlanan ''Günah Adası''nın 6 hafta süreceği bildirildi. 




</TEXT>
</DOC>
