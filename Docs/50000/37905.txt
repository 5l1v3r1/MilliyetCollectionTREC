<DOC>
<DOCNO> 37905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sondun02.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail füzeleri Han Yunus'u vurdu 3 yaralı 
</HEADLINE>
<TEXT>

     İsrail ordusunun ateşlediği roketlerin Gazze Şeridi'nin güneyinde Mısır sınırına yakın Han Yunus mülteci kampının yakınındaki Filistin karakoluna düşmesi sonucu 3 kişinin yaralandığı bildirildi. 
     Filisitin güvenlik ve hastane kaynakları, sivil Filistinli yaralılardan birinin durumunun ağır olduğunu bildirdi. İsrail güvenlik kaynakları, cumartesi erken saatlerde Filistinlilerin en az 7 havan topu mermisini Gazze Şeridi'ndeki İsrail sitesine ateşlediklerini bildirmişti. Havan ateşinde yaralanan olmadı. Filistin kaynakları, vurulan karakolun Filistin Uulusal Güvenlik Kuvvetleri'ne ait oludğunu belirtti. Filistinli güvenlik kaynağı Rueters'a yaptığı açıklamada, ''Toprağımıza, halkımıza karşı bu saldırının bir gerekçesi yok. Karakol roket saldırısı sırasında boştu. Önlem alınmıştı'' dedi. İsrail ordusundan yapılan açıklamada ise, ''Durumun incelendiği'' kaydedildi. 







</TEXT>
</DOC>
