<DOC>
<DOCNO> 31500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/son/sondun15.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Anne çocuklarını fare zehiriyle öldürdü 
</HEADLINE>
<TEXT>

     Venezüellalı bir anne, üç çocuğunu kahvaltıda fare zehiri yedirerek öldürdükten sonra, kendisi de fare zehiri yiyerek intihar etmek istedi. 
     Polise göre, 23 yaşındaki Nelly Ramirez, kocasının kendisini aldattığını düşündüğü için bu korkunç girişimde bulundu ve hastaneye getirildiğinde bilinçsizdi. Polis, Valles del Tuy kasabasında yaşayan Ramirez'in ilk önce altı aylık kızına biberonundaki süte fare zehiri katarak içirdiğini, daha sonra kahvaltısına fare zehiri katarak 18 aylık kızı ve 6 yaşındaki oğluna yedirdiğini söyledi. Miranda eyaletindeki soruşturmayı yürüten polis, çocukların öğleye kadar can verdiklerini belirtti. Ramirez'in eşi Arquimides Rivero, polise verdiği ifadesinde, aldatılma kıskançlığı yüzünden eşiyle hemen her gün çok şiddetli kavga ettiklerini söyledi. İntihara girişen anne Ramirez, yaptığından çok üzgün olduğunu belirten bir not bıraktı. 







</TEXT>
</DOC>
