<DOC>
<DOCNO> 15281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sontur08.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
TBMM Başkanı İzgi, danışman sayısını düşürüyor 
</HEADLINE>
<TEXT>

     TBMM Başkanı Ömer İzgi, ''Meclis Başkanlığı Danışmanı'' kadrosunu 70'den 15'e indirecek. 
     TBMM Başkanı İzgi,TBMM'de uzun bir süredir norm kadro için çalışmalar yaptıklarını anımsattı. İlk etapta Meclis Başkanı danışmanları kadrosunda düzenlemeye gidileceğini vifade eden İzgi, bu konuda yaptıkları çalışmaları tamamladıklarını belirtti. Ömer İzgi, şu anda Başkanlık Danışmanı olarak 70 kişinin görev yaptığını bildirerek, şöyle konuştu 
     ''Bu kadroda indirime gidilecek ve sınırlı sayıda insan istihdam edilecek. Sanıyorum bu sayı 70'den 15'e düşürülecek ve bu kişiler de gerçek anlamda danışılacak kişiler olacak. 
     Şu anda danışman kadrosunda bulunanlardan emekliliği gelenlerden emekliliği istenecek, bunlar emekli olmak istemezlerse, emekliliği dolmayan danışmanlarla birlikte Başbakanlığa gönderilecekler. Bu arkadaşlar kendi alanlarında iyi bürokrat olabilirler, ancak Meclis'in ihtiyaç duyduğu alanlarda yeterli değiller.'' TBMM Başkanı İzgi, 15'e düşürülecek kadronun yeni insanlardan oluşma ihtimalinin de yüksek olduğunu sözlerine ekledi. 




</TEXT>
</DOC>
