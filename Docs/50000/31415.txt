<DOC>
<DOCNO> 31415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/guncel/gun05.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Koltuk yarışı 
</HEADLINE>
<TEXT>

Görev süresi 18 Temmuz’da dolacak olan Genel Müdür Yener’in koltuğuna adaylık için bugün son gün... Kriz istemeyen hükümetin Yener isminde uzlaştığı belirtildi 
     AYDIN HASAN Ankara 

     Radyo Televizyon Üst Kurulu’nca RTÜK belirlenecek üç isimden birinin Bakanlar Kurulu tarafından TRT Genel Müdürü atanacak olması nedeniyle, yoğun bir kulis faaliyeti başladı. Başvuru süresi bugün dolacak olan TRT Genel Müdürü adaylığı için 33 kişi başvuruda bulundu. 
     Görev süresi 18 Temmuz’da sona erecek TRT Genel Müdürü Yücel Yener’in yerine yapılacak atama, başkentte ilgiyi bu kurum üzerine çevirdi. TRT’nin ANAP’lı Devlet Bakanı Yılmaz Karakoyunlu’ya bağlı olmasına rağmen, atamanın Bakanlar Kurulu kararıyla yapılacak olması nedeniyle hükümet içinde uzlaşma sağlanması gerekiyor. Ayrıca, Bakanlar Kurulu’nun atayacağı kişiyi, RTÜK’ün teklif edeceği üç kişi arasından seçecek olması da, çok yönlü bir kulis faaliyetine neden oluyor. 
     Aday olmak için başvuranların sayısının 40’ı aşacağı belirtilirken, adaylık başvurusu için son günü bekleyen Yener ile bazı isimlerin RTÜK üyeleri tarafından aday gösterilebileceği de belirtildi. 
     Kulislerde, atama konusunda hükümet içinde yeni bir sorun çıkmaması için Yücel Yener isminde uzlaşma sağlama ihtimalinin yüksek olduğu konuşuluyor. 
     Geçen hafta görüştüğü Başbakan yardımcıları Devlet Bahçeli ve Mesut Yılmaz ile TRT Genel Müdürlüğü için kulis yaptığı ifade edilen 7. Cumhurbaşkanı Kenan Evren’in eski danışmanı Ali Baransel’in genel müdür olmasını istediği kaydedildi. 
     
     Adayların çoğu TRT’ci 
     RTÜK’ün aday müracaat listesinde şu isimler yer aldı Serpil Akıllıoğlu, Kadri Şarman, Emin Yıldırım, Bengül Erdamar, Işık Özer, Cengiz Özdiker, Necla Zarakol, Ceyhan Baytur, Cihat Özönder, Atilla Şimşek, Yıldırım Başkırt, Sedat Üreten, Remzi Özçelik, Mehmet Bülent Esmer, Abdullah Halis Yazıcı, Nurettin Güz, Tahir Aydoğdu, Şener Şiri, Ensar Kılıç, Süley-man Saylan, Ahmet Nedim Tanrıkulu, Ahmet Çiftçi, Esen Yücel, Ünal Solmaz, Şerafettin Üstünkol, Muammer Göz, Erhan Altıok, Ahmet Can Okan, Mustafa Tombuloğlu, Ahmet Çetin, Süreyya Sevinç, Abdülmelik Ak, Sedat Yazıcıoğlu. 
     



 GÜNCEL 





















</TEXT>
</DOC>
