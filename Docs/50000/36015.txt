<DOC>
<DOCNO> 36015 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/yazar/cemal.html </URL>
<DATE> 2001/08/08/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ekonomide karamsarlık, iyimserlik çıkmazı... 
</HEADLINE>
<TEXT>

     Hükümete güven sorunu... Siyasetin inandırıcılığı... Ekonomik programın arkasındaki siyasi iradenin devamlılığı... Bu konular dün gazetemiz Milliyet'in düzenlediği "Krizin neresindeyiz " başlıklı toplantıda bir kez daha ön plana çıktı. 
     Bülent Eczacıbaşı'nın yönettiği toplantıda üç yazarımız Güngör Uras, Osman Ulagay ve Hurşit Güneş ekonomik krizi değişik açılardan ele aldılar. İşadamlarının soru ve değerlendirmeleriyle devam eden tartışma genellikle aynı noktaya dayandı 
     Hükümet becerebilecek mi 
     Toplantıya katılan bir bankacıyla sohbet ederken şöyle yakındı 
     "Sabah gazeteyi eline alıyorsun. Kocaman bir haber Ulusal güvenlik tartışması... Yılmaz demiş ki, Ecevit demiş ki... Hükümet içi yeni bir sürtüşme mi Derken bir bakıyorsun ekrana, faizler dört puan fırlayıvermiş..." 
     Bir sanayicinin yakınması 
     "Şimdi sırası mı ulusal güvenlik tartışmasının Konu önemli olabilir. Ancak tartışmak için önce ekonominin düze çıkmasını, en azından sakinleşmesini beklemek daha doğru olmaz mı " 
     Aynı sanayici şunu ekliyor 
     "Ayrıca, ulusal güvenliği parti kongresinde ortaya atmadan önce kapalı kapılar arkasında ele almak daha doğru olmaz mıydı Bakın, diğer iki koalisyon ortağı Ecevit'le Bahçeli, Yılmaz'la aynı görüşte değiller. Böylece hükümet içinde bir anlaşmazlık konusu daha kamuoyunda patlamış oldu. Bu da hükümetin kararlılığıyla ilgili soru işaretlerini çoğaltıyor." 
     Bir işadamı da şöyle dedi 
     "Yerinde bir konu olabilir. Ancak, bu konunun gündeme getirilmesinin zamanlaması da mekanı da yanlış seçilmiş... Ve bir de yanlış kişi tarafından söylenmiş galiba..." 
     Hava böyle. 
     Toplantı sırasında bir defa daha anlaşıldı. İş dünyası diken üstünde. Ekonomik dengelerin bıçak sırtında olduğu biliniyor. Bu nedenle siyaset meydanı, özellikle hükümet yakın markajda... 
     Büyük bir grubun tepe yöneticisiyle toplantı öncesi sohbet ederken temennisini şöyle özetledi 
     "Tarihimizin en ağır krizi bu. Hükümetten yeni bir saçmalık gelmesin diye dua ediyoruz. Tedirginlik peşimizi hiç bırakmıyor. Program uygulamasını bozabilecek popülist adımlara inşallah bir daha şahit olmayız" 
     Niye bu tedirginlik ve kaygı 
     Kabaca 20 milyar dolar Türkiye'den kaçmış, yastık altına girmiş, sistemin dışına çıkmış durumda. Ayrıca dış kredi muslukları kapalı. Ya da astarı yüzünden pahalıya açılıyor. Yabancı sermaye ise artık Türkiye'ye uğramıyor. 
     Bu sürecin tersine dönmesi şart 
     Hem de bir an önce. 
     Giden paralar geri gelecek. Yastık altına giren para bankaya dönecek. Dış kredi muslukları açılacak. Yabancı sermaye akışı başlayacak. 
     Yoksa ekonomi çarkı dönmez. 
     Aş ve iş sorunu çözülmez. 
     Ama bütün bunların olabilmesi için de hükümetin kendisiyle ilgili güven sorununu halletmesi lazım. Çünkü bu bakımdan soru işaretlerinin, tereddütlerin varlığı hala sürüyor. 
     Gazetemizin dün Swissotel'de düzenlediği toplantıda bir izlenim daha edindim. Karamsarlık yine ağır basıyor. Ancak orasından burasından dağılmaya ve yakın geleceğe dönük iyimserliğin ufak ufak uç vermeye başladığı da dikkati çekiyor. 
     Beklentilerde düzelme var 
     Örneğin, iç borcun çevrilmesiyle ilgili olarak bir ağustos sorunu bulunmadığı, konsolidasyon diye bir konunun kesinlikle gündemde olmadığı, enflasyonun kontrolde kalacağı, döviz kurunun alıp başını gitmeyeceği belirtiliyor. 
     Fakat ekleniyor 
     "Hükümet, programın arkasında dursun, yakın geçmişteki saçmalıklar tekrarlanmasın " 
     
     







Matbaa neden gecikti 


Denizde durum 


Yılmaz'ın askere yanıtı 


Ekonomide karamsarlık, iyimserlik çıkmazı... 


Bostancıoğlu daha neyi bekliyor 


Edebiyat yerine çözüm isteniyor 


Merkezi yönetim ve Darülaceze 


Cana verilen değer... 


Güven meselesi... 


DGM, Özkan ve Önal için fezleke hazırladı 


TRT'de bir film ve bir dizi... 


Krizden çıkış size - bana bağlı 


Önceliğiniz var 


Üretemeden krizden çıkamayız 


</TEXT>
</DOC>
