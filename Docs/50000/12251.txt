<DOC>
<DOCNO> 12251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sontur03.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
"Maksadım birazcık ..." dedi, 7.kattan düştü 
</HEADLINE>
<TEXT>

     Tartıştığı sevgilisini intiharla korkutmak için balkona çıkan bir genç, 7. kattan düşerek ağır yaralandı. 
     Şişli Kurtuluş Caddesi'ndeki bir apartmanın 7. katındaki dairede Yeşim Kızılkor ile beraber oturan Hüseyin Belge, sevgilisi ile tartışmaya başladı. Tartışmanın büyümesi üzerine evin balkonuna çıkan Belge, kız arkadaşına ''Kendisini sevdiğini söylemesini, aksi halde balkondan atlayacağını'' söyledi. 
     Bir süre balkonun korkuluklarında duran Hüseyin Belge, dengesini kaybederek 7. kattan düştü. Beton zemine çakılan Belge, ambulansla Şişli Etfal Hastanesi'ne kaldırılarak tedavi altına alındı. Hüseyin Belge'nin, bir süre ''Yunuslar'' olarak bilinen motorize polis timlerinde çalıştığı ancak bu görevinden istifa ettiği öğrenildi. 
     Olayla ilgili olarak Yeşim Kızılkor gözlem altına alındı. 




</TEXT>
</DOC>
