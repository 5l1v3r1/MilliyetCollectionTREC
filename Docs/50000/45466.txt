<DOC>
<DOCNO> 45466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sontur14.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan dizinden ameliyat oldu 
</HEADLINE>
<TEXT>

     Gaziantep Büyükşehir Belediye Başkanı Celal Doğan, sol dizindeki ağrılar nedeniyle artroskopi yöntemiyle ameliyat edildi. 
     Sani Konukoğlu Tıp Merkezi Genel Müdürü Dr. Asım Güzelbey, sol dizinde başlayan ağrılar ve su toplanması nedeniyle hastaneye başvuran Büyükşehir Belediyesi ve Gaziantepspor Kulübü Başkanı Celal Doğan'a, ortopedi ve travmatolji uzmanı Dr. Asım Kayalap ve kendisi tarafından artroskopi kapalı diz ameliyatı uygulandığını söyledi. 
     Dr. Güzelbey, 30 dakika süren ve başarılı geçen ameliyatın ardından Doğan'ın, serviste kontrol altında tutulduğunu, bu akşam taburcu edilebileceğini kaydetti. 
     Uzun zamandır sol dizinden ağrıları olduğunu ve yürümekte zorlandığını belirten Celal Doğan ise ''Ağrılar artınca ameliyata karar verdim. Başarılı geçen ameliyatın ardından yeniden sağlıklı günlerime dönmeyi umut ediyorum'' dedi. 
     






</TEXT>
</DOC>
