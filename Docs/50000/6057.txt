<DOC>
<DOCNO> 6057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/yasam/ayas.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Satanist gençlere 30 yıl istendi 
</HEADLINE>
<TEXT>
Şeytan senin kanını içeceğim’ 
Satanist kurbanı Şehriban’ın annesi, duruşmada üç sanığa saldırdı. Bir tutam saç koparan acılı anne, "Şeytanlar Canınızı da alacağım" diye haykırdı 
     CENNET NAR İstanbul 

     Ortaköy’de, Şehriban Coşkunfırat’ı şeytana kurban etmek için öldürdükleri gerekçesiyle yargılanan Satanist gençlerin davasına devam edildi. Duruşmaya, tutuklu sanıklar Zinnur Gülşah Dinçer, Ömer Çelik ve Engin Arslan katıldı. 
     Aslan’ın avukatı Namık Şahin, müvekkilinin cezai ehliyetinin olup olmadığı konusunda inceleme yapılmasını istedi. Mahkeme, Arslan’ın ruh sağlığının iyi olduğuna ilişkin iki ayrı rapor düzenlediğini hatırlatarak talebin reddine karar verdi. 
     Savcı Nurten Altınok, mütalaasında, sanıkların Coşkunfırat’ı planlayarak öldürdüklerinin tespit edildiğini söyledi. 
     Olaya istemeden katıldığını ifade eden Zinnur Gülşah Dinçer’in samimi olmadığını kaydeden Altınok, sanıkların kasten adam öldürmek’ ve hırsızlık’ suçlarından 30 yıl hapsi mahkum edilmelerini istedi. 
     
Sanığın saçını kopardı      Duruşmanın sonunda sinir krizleri geçiren anne Hatice Coşkunfırat, sanıklara saldırdı. Zinnur Gülşah Dinçer’in saçına yapışan Coşkunfırat, kopardığı saçları göstererek, "Saçını kopardım, canını da alacağım. Şeytan Senin kanını içeceğim" diye bağırdı. 
     Yakınlarının ve polisin müdahalesine rağmen acılı annenin haykırışları koridorlarda uzun süre yankılandı. Dava ise, karar duruşmasına kaldı. 
     
Sanığın burnunun dibine kadar girdi      Kurban Şehriban Coşkunfırat’ın annesi Hatice hanım, duruşma çıkışında Zinnur Dinçer’e saçını koparacak kadar yanaştı. Peki ya, elinde onu öldürecek bir silah olsaydı, neler olacaktı kimbilir 
     


 YAŞAM 























</TEXT>
</DOC>
