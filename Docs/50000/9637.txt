<DOC>
<DOCNO> 9637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/spor/spo01.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kontratımı en büyük istekle devam ettireceğim.’ newline Almanya’ya tedaviye değil, kontrolü gideceğim’ newline Gazetelerdeki haberlerden ben sorumlu değilim’ newline Söylentilere çok üzüldüm. Ama benim içim rahat’ 
</HEADLINE>
<TEXT>
Scala’nın inadı inat 
Beşiktaş’ın hocası, yerine Christoph Daum’un getirileceği haberlerinden rahatsız olmadığını söyledi, "Ancak 2002’ye kadar sözleşmem var, asla gitmem" dedi 
     KARTAL YİĞİT 

     Hedefi tazminat 
     BEŞİKTAŞ Teknik Direktörü Nevio Scala, dün düzenlediği basın toplantısında "Yerime Daum’un getirileceği şeklindeki haberler beni asla rahatsız etmez" dedi. Scala, "Ancak benim 2002’ye kadar Beşiktaş’la sözleşmem var. Bu kontratı en büyük istekle devam ettireceğim" dedi. Scala’nın tazminatını kaybetmemek için istifa etmediği, kovulmayı beklediği ileri sürüldü. 
     
     Kontrole gidiyorum’ 
     ALMANYA’ya tedaviye değil, kontrole gideceğini vurgulayan Scala, "Burada yapılan kan testinde sadece bir değer normalin üzerinde çıktı. Diğerlerin hepsi normal" ifadelerini kullandı. Scala, "Gazetelerdeki haberlerden ben sorumlu değilim. Açıkçası bu söylentilerden üzgünüm, ama içim rahat. Bu olaya karşı gitmek için elimi hiçbir zaman kaldırmadım" diye konuştu. 
     
     Taraftarımız için’ 
     SCALA, ayrıca Ankaragücü maçını taraftarları için kazanmaları gerektiğini belirterek, "Taraftarımız için neyimiz varsa vermeye hazırız. Bu yüzden en yüksek kapasitede oynamalıyız. Ankaragücü, Gaziantepspor, Trabzonspor, Galatasaray maçlarını kazanmak zorundayız. Sabrederek, arzu ve de istekle durumumuzu düzeltmeliyiz. Genel başarıyı bütünlükle yakalamalıyız" dedi. 
     
     Uzman gözüyle 
     Tedavi için gitmek gerekmez 
     UMUMİYETLE Hipofiz tümörü denilen beyin kayidesindeki tümörler iyi tabiatlı olup, büyüme ve diğer bitkisel fonksiyonların yapılmasına yarayan hormonları çıkarırlar. Bu tümörlerin büyüme suretiyle etraflarına tazyik yapmasıyla kötü neticeleri olabilir. Ama öldürücü olmaları çok nadirdir. Ameliyatla çıkarılan bu fazla tümör şeklindeki büyümelerden sonra şikayetlerin çok azaldığı görülür. Eğer tabii büyüme esnasında bir zarar yapmamış ise. Kişinin çalışamaması gibi bir durum görülmez. Ama tekrardan büyüme oluyorsa o halde hastada başağısından, görme bozukluğundan ve diğer fizyolojik fonksiyon bozukluğuna kadar çeşitli arazalar ortaya çıkarabilir. O zaman hastanın normal hayatını etkileyebilir. Türkiye’de de bu hastalığı çok iyi takip edebilecek beyin cerrahları bulunmaktadır. Bunun için dış ülkelere gitmek şart değildir. 
     
DAUM Sergen-Oktay’ı istedi      BEŞİKTAŞ Kulübü Başkanı Serdar Bilgili’nin Fenerbahçe maçından hemen sonra Daum’a teklif yaptığı, ancak Alman hocanın iki şart öne sürdüğü ortaya çıktı. Daum’un Bilgili’ye, "Seve seve gelirim ve çalışırım. Ama eski futbolcularım Sergen ve Oktay’ın da transfer edilmesini isterim" dediği ifade edildi. 
     DAUM’un "Beşiktaş’ı izliyorum ve şu anki durumuna üzülüyorum. Yapacağımız takviyelerle kısa sürede eski takımı eski gücüne ulaştırırım. Yalnız Sergen ve Oktay’a ihtiyaç var" diye konuştuğu belirtildi. Daum’un yardımcılıklarına Rıza Çalımbay ve Bülent Albayrak ikilisinin getirileceği öğrenildi. 
     
Bayram harçlığı Yönetim, futbolcuların alacaklarının bir bölümü bugün ödüyor 
     BEŞİKTAŞ yönetimi, futbolculara "bayram sürprizi" yapmayı kararlaştırdı. Ekonomik kriz nedeniyle bir süredir ödemeleri durduran yöneticiler, isyanın eşiğine gelen futbolcuları engellemek için kara değiştirdiler. 
     SİYAH - Beyazlı yöneticiler, futbolcuların birikmiş alacaklarının bir bölümünü bugün ödeyecekler. Bu arada kaleci Shorunmu, Ankaragücü maçı nedeniyle Nijerya Milli Takımı kampına gitmeyeceğini açıkladı. 
     


 SPOR 





































</TEXT>
</DOC>
