<DOC>
<DOCNO> 24268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sondun09.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rapçi Eminem şimdi de filmde oynayacak 
</HEADLINE>
<TEXT>

     Ünlü sinema yönetmeni Curtis Hanson, rapçi Eminem ile sorunlu bir hip-hop yıldızını anlatan film çekecek. 
     Daily Variety gazetesindeki habere göre, Universal Pictures şirketi için çekilecek filmde, Scott Silver imzalı senaryoda Detroit'te, Eminem benzeri sorunlu bir rap sanatçısı anlatılıyor. 
     Gerçek adı Marshall Bruce Mathers III olan ve 2 defa Grammy ödülü kazanan Eminem, filmde ayrıca, rap şarkıları öncüsü Dr. Dre ile yazacağı parçalarını seslendirecek. Gazeteye göre, Eminem'in şöhreti ve film çekimindeki deneyimsizliğinin filmin kalitesini etkilemeyeceğini düşünen Hanson, ünlü rapçinin yeteneğini kanıtlayan sıradışı bir sanatçı olduğunu söyledi. Hanson'ın çektiği filmler arasında, 1997 yılı yapımı ''L.A. Confidential'' Los Angeles Sırları ile Michael Douglas ve Robert Downey Jr'ın rolleri paylaştığı ''Wonder Boys'' bulunuyor. 







</TEXT>
</DOC>
