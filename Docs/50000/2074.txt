<DOC>
<DOCNO> 2074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/dunya/dun02.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
TV devriminde son noktayı Meclis koydu 
</HEADLINE>
<TEXT>

     DIŞ HABERLER SERVİSİ 

     Çek Cumhuriyeti’nde, Jiri Hodac adlı yöneticiyi, TV’nin haber müdürü yapan Televizyon Konseyi parlamento tarafından görevden alındı. 
     Hodac’ın haber müdürlüğüne atanması, TV çalışanları arasında huzursuzluk yaratmış, yeni yetkiliyi, "merkez sağ politikaya angaje bir kişi" olarak değerlendiren çalışanlar, 20 Aralık’ta işgal eylemi başlatmışlardı. 
     Devlet Başkanı Vaclav Havel’den, hükümetten, medyadan ve halktan destek alan "bağımsız TV" savunucusu eylemciler, aradan geçen süre icinde direnişlerine son vermediler. Jiri Hodac önce istifa etmemekte direndi. Daha sonra rahatsızlanarak hastaneye kaldırıldı. Çarşamba günü taburcu olan Hodac nihayet geçen Cuma günü baskılara boyun eğdi ve yeni atandığı görevine başlamadan istifasını verdi. 
     Televizyon Konseyi’nin görevden alınması ardından parlamentoda, yeni konsey oluşumuna imkan verecek yeni bir yasa çıkarmak üzere çalışmalar başladı. 
     Hazırlanmasına başlanan yönetmelik taslağı, siyasilerin TV Konseyi’nde görev almalarına ya da konseyin oluşumunda etkin olmalarına giden bütün yolları kapayacak ve yeni konsey tümü ile bağımsız üyelerden meydana gelecek. 
     
     


 DÜNYA 











</TEXT>
</DOC>
