<DOC>
<DOCNO> 12337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/yasam/yas02.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Berdel katliamı 
</HEADLINE>
<TEXT>

Gaziantep’te İsmail Demir, berdel’le evlendiği eşini boşaması için baskı yapan ağabeyi Cuma Demir’i öldürdü, babası Mehmet Demir’i de ağır yaraladı... 
     AHMET KAYA - RAMAZAN TUNCER Gaziantep DHA 

     Şahinbey İlçesi’ne bağlı Sarıkaya köyünde yaşayan İsmail Demir’i korkunç bir katliama iten olayların temeli, beş yıl önce atıldı. 
     Demir ailesinin küçük oğlu İsmail Demir 36 , komşu Ortaköy’de oturan Besey Çınar’a 33 aşık oldu. Sonunda Besey ile İsmail, resmi nikahla evlendi. Ve evin küçük kızı Elif 27 de berdel2 olarak yengesinin ağabeyi Halil Çınar’a 34 nikahsız verildi. 
     
     Abla ölünce olay karıştı 
     Her şey yolunda giderken, 10 ay önce töre faciasının ilk işaretleri geldi. 
     Elif’in, imam nikahlı 6 çocuk annesi ablası Rahime Demir öldü. Enişte Cuma Polat 52 , çocuklarıyla ortada kaldı. Ve baba Mehmet Demir, berdel verdiği kızı Elif’i, Halil Çınar’dan alıp dul kalan damadı Polat’a vermeye karar verdi. İddiaya göre de bunun karşılığı Polat’tan 2 milyar lira aldı. 
     Ardından planını uygulamaya koyan baba Demir, Elif’i, Sarıkaya köyündeki evine çağırdı ve geri göndermedi. Çınar ailesi de, gelinlerinin ellerinden alınmasına karşılık, berdel usulüyle İsmail’le evlendirdikleri beş çocuk annesi kızları Besey’in töreler gereği geri getirilmesini istedi. 
     
     Pişman değilim’ 
     Fakat mutlu bir evlilik süren İsmail, törelere karşı çıktı. Ailenin töre toplantısı sırasında da olay patladı. Babasını kararından vazgeçiremeyen İsmail, av tüfeğini alıp tek katlı evin terasına çıktı. Kimse dışarı çıkmasın. İlk çıkanı vuracağım’ diye bağıran İsmail, biraz sonra kapıda görünen ağabeyi Cuma’ya ateş etti. Cuma, olay yerinde öldü. İsmail, ardından namluyu babasına doğrulttu. Mehmet Demir de yediği kurşunla ağır yaralandı. 
     Gözaltına alınan ve çıkarıldığı adliyede pişman olmadığını söyleyen İsmail, "Yuvamızı yıkmaya çalıştılar. Ben de namusumu temizledim" demekle yetindi. 
     Töreler yüzünden başlarına gelenler karşısında gözyaşı döken ve yatağa düşen gelin Elif ise "Babam beni, dul kalan enişteme verecekti. Son güne kadar direndim" diye konuştu. 
     
     Berdel nedir 
     Güneydoğu’da yaygın olan ve halen de yer yer süren bu gelenekte, bir ailenin erkek çocuğuna kız alınırken, bu erkeğin kızkardeşi de gelin alınan evin erkek çocuğuna veriliyor. Bu çiftlerden birinde boşanma olursa diğer çift de ayrılmak zorunda kalıyor. 
     


 YAŞAM 


















</TEXT>
</DOC>
