<DOC>
<DOCNO> 2119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/spor/spo04.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
’Farkı, yabancıları 
</HEADLINE>
<TEXT>

Tekelioğlu, Galatasaray’ın, Hagi, Popescu, Jardel ve Taffarel’in gitmesiyle hüsran yaşayacağını ileri sürdü 
"Kalitemiz değişmez"      TRABZON Teknik Direktörü Sadi Tekelioğlu, Türkiye’de şampiyonu, yabancı futbolcu farkının belirlediğini iddia etti. Tecrübeli hoca, "Kaç takımda Metin, Hami, Sergen, Osman, Oktay, Nesim, Tamer, Gökdeniz ve diğer Türk futbolcular ayarında oyuncular var Bugün üç büyüklerden yerli olarak bu isimlerin arasına kimi katarsanız katın, kalitemiz değişmez" dedi. 
     
"Anayasamız olmalı"      GALATASARAY’ın başarılarında yabancıların katkısının büyük olduğunu sözlerine ekleyen Tekelioğlu, şöyle devam etti "Bugün Hagi, Popescu, Jardel ve Taffarel olmasa Galatasaray hüsran yaşar. Onlar gittiği zaman bakalım ne yapacaklar Trabzonspor, Şota gibi isimleri yakalamak durumunda. Ancak 5 milyon dolara da oyuncu alamayız. Dengeler bozulur. Bu anlayış Trabzon’un anayasası olmalı." 
     
İki maç      Trabzon’un dün yaklaşık 1 saat 45 dakika süren idmanında Lange, dizinde ağrı meydana gelince, çalışmayı terketti. Kasıklarında ağrı hisseden Tamer de çalışmayı yarıda bırakıp, salonda ağırlık idmanı yaptı. Trabzonspor, saat 10.30’da Kasımpaşa, 15.30’da da Mersin İdmanyurdu ile oynayacak. 
     
Başkent bereketi      BAŞKAN Özkan Sümer, Ankara’daki siyasi turdan istenen sonucun alındığını söyledi. Yönetim, Hüsamettin Özkan ve Tansu Çiller olmak üzere birçok bakan ve bürokratla görüşmüştü. Cumhurbaşkanı Ahmet Necdet Sezer, Başbakan Bülent Ecevit, Yardımcısı Mesut Yılmaz ve FP Genel Başkanı Recai Kutan’dan randevu alacak Sümer, "Sorunların çözümü için, gerektiğinde yardım talep edeceğiz" dedi. 
     


 SPOR 



































</TEXT>
</DOC>
