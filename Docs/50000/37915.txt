<DOC>
<DOCNO> 37915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sondun12.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumlar casus uçağı satın alacak 
</HEADLINE>
<TEXT>

     Hızlı silahlanmayı sürdüren Rum Milli Muhafız Ordusu'nun RMMO , en geç 2002 yılının sonuna kadar iki adet casus uçağı satın alacağı açıklandı. 
     Fileleftheros gazetesinin haberine göre, insansız olacak bu uçaklar, Rum Yönetimi'nin, oluşturulmakta olan Avrupa Savunma Gücü'ne kabul edilmesi halinde, bu güce katkısına dahil edilecek. Söz konusu iki uçağın seçimi ve satın alma işlemleri ileri bir safhada bulunuyor. 5 ülkeden üretici firmalar tarafından verilen teklifler, Rum yetkililer tarafından inceleniyor. Teklif verenler arasında Yunan firması bulunmadığı, çünkü Yunanistan'ın ürettiği ilk casus uçağı ''Pigasos''un henüz geçen hafta tamamlandığı, dolayısıyla Yunan hükümetinin bundan sonraki 5 yıllık silahlanma programında üretime geçeceği belirtildi. 







</TEXT>
</DOC>
