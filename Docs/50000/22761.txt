<DOC>
<DOCNO> 22761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sondun01.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas "İsrail'e 24 intihar saldırısı daha düzenleyeceğiz" 
</HEADLINE>
<TEXT>

     Filistinli radikal Hamas örgütü, İsrail'de geçen hafta 6 kişinin öldüğü saldırıyı, 24 intihar saldırısının daha izleyeceğini açıkladı. 
     Lübnan'daki Hizbullah örgütü tarafından Beyrut'ta, İsrail işgaline karşı Filistin ayaklanmasına destek adıyla düzenlenen bir konferansta Hamas'ın Lübnan'daki ''temsilcisi'' Usama Hamdan, İsrail'de yeni intihar saldırıları düzenleyeceklerini söyledi. 
     Hamdan, Hizbullah'ın denetimindeki bir televizyon kanalından canlı yayımlanan konuşmasında, daha önceden planlanan 10 intihar saldırısından 6'sının yapıldığını belirtti. 
     Hamas militanı Hamdan, ''4'ü kaldı, daha sonra 10 daha ve bir 10 daha düzenlenecek'' dedi. 
     İsrail'in Netanya kentindeki bir alışveriş merkezine geçen Cuma günü düzenlenen 6 kişinin öldüğü intihar sadırısını Hamas örgütü üstlenmişti. 






</TEXT>
</DOC>
