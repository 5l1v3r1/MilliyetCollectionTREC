<DOC>
<DOCNO> 28124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur26.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet Genel Müdürlüğü'ne Vali Kemal Önal getiriliyor 
</HEADLINE>
<TEXT>

     Emniyet Genel Müdürlüğü'ne Kocaeli Valisi Kemal Önal'ın atanmasına ilişkin kararnamenin, Bakanlar Kurulu'na gönderildiği öğrenildi. 
     Önal'ın Emniyet Genel Müdürlüğü'ne getirilmesine ilişkin kararnamenin, Başbakan Bülent Ecevit, Devlet Bakanı ve Başbakan Yardımcıları Devlet Bahçeli ve Mesut Yılmaz ile yapılan görüşmelerin ardından, İçişleri Bakanı Rüştü Kazım Yücelen tarafından Bakanlar Kurulu'na gönderildiği kaydedildi. Bakanlar Kurulu'nda imzaya açılan kararnamenin, bugün ya da yarın Cumhurbaşkanı Ahmet Necdet Sezer'in onayına sunulacağı belirtildi. İçişleri Bakanlığı Genel Sekreterliği ve Tekirdağ Valiliği görevlerinde bulunan Kemal Önal, geçen yıl Kocaeli Valiliği'ne atanmıştı. 







</TEXT>
</DOC>
