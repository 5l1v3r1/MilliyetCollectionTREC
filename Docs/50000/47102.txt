<DOC>
<DOCNO> 47102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/spor/spo08.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara tahta 
</HEADLINE>
<TEXT>

Gözlemciye gözlük      Futbolcular kavga ediyor, gözlemciler uyuyor. Hafta sonu oynanan iki karşılaşmada saha içinde birbirlerine giren beş futbolcu ile ilgili nedense gözlemci raporlarında tek kelime yer almıyor. Böylece kavgacılara herhangi bir cezai işlem yapılamıyor. 
     Galatasaray - Göztepe maçında Ersen Martin ile Emre Aşık’ın maç içinde ve sonrasında birbirlerine karşı eylemleri gözlemci Erdal Güleç tarafından es geçiliyor. Yimpaş Yozgatspor - Beşiktaş karşılaşmasında ise Nihat’ın yaşadığı gol sevinci sonrası Selim ve Cengizhan’ın tepkilerine maruz kalması, maç bitiminde ise aynı futbolcuların sözlü ve fiili saldırısına uğraması yine gözlemci Salih Türktunç’un dikkatini çekmiyor ve rapor edilmiyor. 
     Söz konusu olaylar hakemlerin raporlarına da yansımıyor. Federasyon yetkilileri de raporlara geçmeyen fakat televizyonlardan dakikalarca seyredilen bu olaylarla ilgili mecburen sessiz kalıyor. 
     
HAFTANIN SÖZÜ      Türkiye’de kölelik sistemi var. 
     Beşiktaş Teknik Direktörü Christoph Daum 



 SPOR 



























</TEXT>
</DOC>
