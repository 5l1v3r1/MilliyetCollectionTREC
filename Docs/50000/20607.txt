<DOC>
<DOCNO> 20607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/guncel/gun09.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Polis, ölüm orucu tutana kan verdi 
</HEADLINE>
<TEXT>

     YALÇIN ATA İzmir DHA 

     Aydın’da polis, ölüm orucundayken ailesinin isteği üzerine müdahale edilen eski hükümlüye kan verdi. Aydın E Tipi Cezaevi’nde yatan Mustafa Ali Kanmaz, cezaevinden çıktıktan sonra da ölüm orucunu devam ettirdi. İzmir’de üç arkadaşıyla birlikte kalan Kanmaz’ın eylemine, ailesinin isteğiyle müdahale edildi. Doktorlar, doğum yeri Aydın’a getirilen Kanmaz’a acilen kan verilmesini istedi. Aranan kan bulunamadı. Aydın Emniyet Müdürlüğü’ne başvuran aile, polislerin kan bağışı yapmalarını talep etti. Bunun üzerine polisler kan bağışında bulundu. Kan veren polis memuru, bir kişinin hayatını kurtardığı için mutlu olduğunu söyledi . 
     



 GÜNCEL 

















</TEXT>
</DOC>
