<DOC>
<DOCNO> 43513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/guncel/gun01.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ile kucaklaştık 
</HEADLINE>
<TEXT>

Milliyet, "Size geliyoruz" kampanyasıyla 36 günde 7 bin 300 kilometre yol katetti. Yazarlarımız 34 ilde binlerce vatandaşla buluştu. Dertler, şikayetler, istekler dinlendi, çözüm önerileri tartışıldı. Milliyet TIR’ı başlangıcı, 16 Ağustos’ta Gölcük’te yaptı 
     MUSTAFA BAKACAK 

     Milliyet’in "Size geliyoruz" sloganıyla başlattığı kampanyada 36 günde 7 bin 300 kilometre yol kateden TIR’ımız, yazarlarımızı 34 ilde binlerce vatandaşla buluşturdu. Dertler, sorunlar, şikayetler, istekler dinlendi, çözüm önerileri tartışıldı. Bugüne kadar seçimden seçime hatırlanan sessiz çoğunluk, seslerini duyurma fırsatı buldu. 
     İstanbul’dan 16 ağustosta yola çıkan Milliyet TIR’ının ilk durağı, Marmara depreminin yıldönümünde Gölcük oldu. Yazarlarımız, Gölcük, Adapazarı ve Düzce de, sorunlar içinde çaresiz kalan depremzedelerle TIR’da buluştu. Ayrıca çadır, prefabrik ev ve toplu konutları da ziyaret ederek sorunları dinledi. Şikayetleri ilgisizlik olan depremzedelerin istekleri ise normal hayata bir an önce dönmekti. 
     Zonguldak’la birlikte sorunlar da bölgede değişti. Milliyet TIR’ı, Karadeniz, Doğu Anadolu, Güneydoğu Anadolu, Akdeniz, İç Anadolu bölgelerinde 34 ile konuk oldu. Uğradığı her ilde düşüncelerin özgürce ifade edildiği bir platform haline gelen TIR’ımızın önünde toplanan vatandaşlar, yazarlarımızla sohbet etme imkanı buldu. 
     
Halkın sesi olduk16 Ağustos’ta yola çıkan Milliyet TIR’ı yuvaya döndü 34 il gezen yazarlarımız yediden yetmişe yüzlerce insanın derdini, yazılarıyla tüm Türkiye’ye duyurdu 
     Tam 7 bin 300 kilometre 
     MİLLİYET’in "Size geliyoruz" sloganıyla başlattığı kampanyada 36 günde 7 bin 300 kilometre yol kat eden TIR’ımız, yazarlarımızı binlerce vatandaşla buluşturdu. Dertler, sorunlar, şikayetler, istekler dinlendi, çözüm önerileri tartışıldı. Bugüne kadar seçimden seçime hatırlanan sessiz çoğunluk, seslerini duyurma fırsatı buldu. İstanbul’dan 16 Ağustos’ta yola çıkan Milliyet TIR’ının ilk durağı, Marmara depreminin yıldönümünde Gölcük oldu. 
     
     Bir dokun bin ah işit 
     MİLLİYET TIR’ı 36 günde 34 ile konuk oldu. Yazarlarımız, çevrelerini saran halkla, ülke ve yaşadıkları ilin problemlerinden kişisel sorunlarına kadar pek çok konuyu görüştü. Yazarlarımıza, kalabalıkta derdini anlatamayanlar ise dilek kutusunu tercih etti. Onlar, sessizce kenara çekilerek bir k ğıda döktükleri sorunlarını kutuya atarak, duyurmaya çalıştı. Milliyet TIR’ının yolculuğu Trakya’nın huzurlu kenti Tekirdağ ile sona erdi. 
     
İşsizlik halkın belini bükmüş      Türkiye genelinde birkaç büyükşehrin dışında yüzü gülene rastlayamadık. Çoğu hükümetten şik yetçiydi. Eğitim de herkesin ortak sorunuydu. Anne ve babalar çocuklarını okutmak için verdikleri mücadelede, önlerine çıkarılan yeni engellerden şik yet etti. Esnaf, işsizlikten ve ödeyemedikleri Bağ - Kur borçlarından çiftçi, ürün alamamaktan ve kredileri ödeyememekten yakındı. Türkiye’nin insanının yüzü her yerde aynıydı. Üzgün ve bir o kadar da kızgın. 
     
     Dilek kutusu 
     Yazarlarımız, çevrelerini saran kalabalıkla, ülke ve yaşadıkları ilin problemlerinden, kişisel sorunlarına kadar pek çok konuyu görüştü. Samimi bir havada geçen sohbetlerde kendilerine aktarılan istek ve şikayetleri dinleyen yazarlarımız, yazılarını yetiştirmek için gitmeleri gerektiğinde kalabalıktan güçlükle ayrılabildi. 
     Yazarlarımıza, kalabalıkta derdini anlatamayanlar ise dilek kutusunu tercih etti. Onlar, sessizce kenara çekilerek bir kağıda döktükleri sorunlarını kutuya atarak duyurmaya çalıştı. "Sessiz çoğunluğun sesi" dilek kutusundan ilginç istekler, şiirler, hatta sevdiklerine söylemedikleri aşk ilanları çıktı. Evine ekmek götüremeyen, çocuğuna mama alamayanlar, gazete okumak için kahvede sırada bekleyenler, bu sıkıntılarını dilek kutusuyla paylaştı. Kimileri de, ev, bisiklet, otomobil gibi isteklerde bulundu. 
     
     Kervanın gizli kahramanları 
     Kampanyanın başından itibaren birlikte görev yaptığımız Foto muhabiri Ahmet Dumanlı, Bina Müdür Yardımcısı Semih Akıner, Ethem Çıracı, Arif Alay, Fikri Sağlam, Rıfat Gündüz, Coşkun Kurt, Sami Eker ve Cihan Kahraman, yazarlarımızla vatandaşların buluşmasına aracılık etmenin heyecanını bir an olsun kaybetmedi. 36 gün evlerinden ayrı kalmalarına karşın, bugüne kadar seslerini duyuramayan insanlara yardımcı olmanın verdiği mutlulukla teselli buldular. 
     
     Eve dönme sevinci 
     Milliyet TIR’ının 36 gün süren yolculuğu Trakya’nın huzurlu kenti Tekirdağ ile sona erdi. Yazarlarımızdan, şoförlerimize kadar ekipteki herkesi geri dönme, ailelerine kavuşma heyecanı sardı. Doğan Medya Center’a akşam saatlerinde giren Milliyet kervanı, törenle karşılandı. 
     
Gülen insana rastlamak çok zor      Türkiye genelinde birkaç büyükşehirin dışında gülen insana rastlamayadık. Yazarlarımızla yapılan görüşmelerde herkes dert yandı. "Sorunumuz yok" diyen olmadı. Genci - yaşlısı, kadını - erkeği hükümetten şikayetçiydi. En son görmek istedikleri hep politikacılar oldu. Eski politikacıların artık köşelerine çekilmesi, yerlerine sorunlarıyla ilgilenen, samimi ve çalışkan yeni yüzlerin siyasete girmesi istendi. 
     Eğitim herkesin ortak sorunuydu. Kitapların her yıl değişmesi, savurganlık olarak değerlendirildi. Okuma - yazma bilmeyen anne ve babalar bile çocukları okutmak için verdikleri mücadelede, önlerine çıkarılan yeni engellerden şikayet etti. Bunların arasında "Çaresiz kaldım, bunaldım, intihar mı edeyim " diyenler bile vardı. 
     
     "İnsanca yaşamak" 
     Fen - Edebiyat Fakültesi öğrencileri, öğretmen olmalarının engellenmesine kızıyordu. Üçüncü sınıf öğrencileri, "Bizi yaktılar, bari sonrakileri kurtarsınlar" dediler. Esnaf, işsizlikten ve ödeyemedikleri Bağ - Kur borçlarından, çiftçi, ürün alamamaktan ve kredileri ödeyememekten yakındı. 
     Politikacıların yanı sıra, ilin yöneticilerine de güvenin kaybedildiği dikkat çekiyordu. Çoğu yerde il yöneticileri, "kendi geleceklerine yatırım yapmakla" suçlandı. 
     İnsanlarımızın yüzü her yerde neredeyse aynıydı. Üzgün ve bir o kadar da kızgın... İstenen şeyi küçük bir çocuk, "insanca yaşamak" diye özetledi. 
     
ADIM ADIM TÜRKİYE      16 Ağustos Milliyet TIR'ı İstanbul'dan yola çıktı. 
     17 Ağustos Gölcük Kalıcı konut ve yardım bekleniyor. 
     18 Ağustos Adapazarı Çadır ve prefabrikten kurtulup duvarlı evde yaşama 
     özlemi duyuluyor. Yolların yapılması isteniyor. 
     19 Ağustos Düzce Unutulmaya öfkeli. İlgi ve yatırım bekliyor. 
     20 Ağustos Zonguldak Zarar eden kömürden kurtulup üniversite şehri olmak istiyor. 
     21 Ağustos Samsun Kurtuluşu su ve denizde görüyor. Sahilin düzenlenmesi için savaş veriyor. 
     22 Ağustos Ordu Fındık taban fiyatının düşük olmasına kızgın. Liman 
     ve havalimanı arzuluyor. 
     23 Ağustos Gümüşhane Yeraltındaki altın ve gümüş rezervinin 
     değerlendirilmesiyle gülmek istiyor. 
     24 Ağustos Trabzon Hopa - Batum arasında demiryolu, doğa ve yayla 
     turizminde öncü olmak istiyor. 
     24 Ağustos Rize Çay fiyatının erken açıklanmasına tepki var. Karadeniz sahil yolunun bitirilmesini bekliyorlar. 
     25 Ağustos Erzurum Hayvancılığın desteklenmesini ve yeterli su istiyorlar. 
     26 Ağustos Ağrı Acemi birliği ve üniversite kurulmasını yeterli görüyorlar. Kayak tesisini boş gözlerle izliyorlar. 
     27 Ağustos Van Kayıtdışı ekonomi geçerli. Havyancılık iflas etti. Mülteciler bizden daha mutlu diyorlar. 
     28 Ağustos Siirt Teşvikler asıl çiftçilik yapanlara gitmedi. Jet Pa'nın otomobil fabrikası hayali içindeler. 
     29 Ağustos Mardin Habur Sınır Kapısı'nın iyileştirilmesi. Turizm için tanıtım. 
     30 Ağustos Diyarbakır Barış ve göçün getirdiği sıkıntıların kalkması isteniyor. Esnafın ödeyemediği Bağ - Kur primleri için af isteniyor. 
     31 Ağustos Şanlıurfa Yoksulluk ve yolsuzluk başlıca şikayet. GAP'ın heyecanı kaybedildi. 
     01 Eylül Gaziantep Pek şikayet yok ama organize sanayide işler biraz durgun. 
     03 Eylül Adana Krizden kurtuluş KOBİ'lerin desteklenmesinde. 
     05 Eylül Sivas Madımak'ın kara gölgesinden kurtulmak ve su. 
     06 Eylül Kayseri Dövizli kiralardan ve hava kirliliğinden dertliler. 
     07 Eylül Nevşehir Turizmden pay almak, tarım ve ticarete destek isteniyor. 
     08 Eylül Konya Kuraklığa isyan ediliyor. 
     09 Eylül Antalya Yoğun göçle suç oranı artıyor. 
     10 Eylül Isparta Katı atık sorununa çözüm bekleniyor. 
     11 Eylül Denizli Yatırımı kaptırmama ve ihracatla kurtulmayı 
     hedefliyor. Bir bakanlarının olmasını istiyorlar. 
     12 Eylül Aydın Ekim alanları azalıyor. Çiftçi mutlu değil. 
     13 Eylül İzmir Sanayi ayakta durma savaşı veriyor. Pahalı ulaşımdan 
     şikayet var. 
     14 Eylül Manisa Şehirden köye göç var. Esnafın umudu, işçi, çiftçi ve sanayicinin durumunun düzelmesi. 
     15 Eylül Balıkesir Sütünü satacak yer arıyor. Sanayileşmek istiyor. 
     16 Eylül Bursa Yüksek teknolojiye dayalı sanayiye geçmek istiyor. 
     17 Eylül Çanakkale Limanın ihaleye çıkarılmasını bekliyor. Deniz 
     taşımacılığından daha fazla yararlanmak istiyor. 
     18 Eylül Edirne Lokanta, çay bahçesi ve kantinlerin özelleştirilmesi 
     isteniyor. Turistin kalacağı, kaliteli otel yok. Sulanabilir tarım arazileri sulanamıyor. 
     19 Eylül Kırklareli Kuraklık çiftçiyi vurdu. Krediler ödenemiyor. 
     Tarihi zenginliğin ortaya çıkarılması bekleniyor. 
     20 Eylül Tekirdağ F tipi cezaevlerinden şikayetçi. Kınalı - İpsala arasındaki çift şeritli yolun tamamlanması. Üniversite yapılması. 
     



 GÜNCEL 





















</TEXT>
</DOC>
