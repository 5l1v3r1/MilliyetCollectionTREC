<DOC>
<DOCNO> 44396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sonspo12.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş 4 Kocaelispor 2 
</HEADLINE>
<TEXT>

     Beşiktaş, Birinci Süper Lig maçında Kocaelispor'u 4-2 yenerek, 3 puanı aldı. 
     İlk yarı Birinci Süper Lig'de kendi saha ve seyircisi önünde Kocaelispor ile karşılaşan Beşiktaş, maçın ilk yarısını 3-0 önde kapadı. 
     3. dakikada Nihat'ın sağdan ortasında, İlhan'ın altıpas içinde kafa vuruşunda, top kaleci Metin'de kaldı. 
     5. dakikada Tümer'in sağdan kullandığı köşe atışında, ceza alanı içinde çok iyi yükselen Bayram'ın kafa vuruşunda, top yandan auta çıktı. 
     6. dakikada Beşiktaş'ın orta alanda kazandığı serbest vuruşta Baya, topu bekletmeden Nihat'a gönderdi. Bu futbolcu da meşin yuvarlağı ceza alanının sağ çaprazında kontrol ettikten sonra kaleci Metin'in sağından ağlara yolladı 1-0. 
     9. dakikada sağdan ceza alanına giren İlhan Mansız, topu penaltı noktası üzerine gönderdi. Ronaldo, bu bölgede topu kontrol ettikten sonra sert vurdu. Savunmada Timko'ya çarpan top, kaleci Metin'in üstünden 2. Beşiktaş golü olarak filelerle buluştu 2-0. 
     19. dakikada Baya'nın pasıyla sağ çaprazda topla buluşan Nihat'ın sert şutunda, kaleci Metin meşin yuvarlağı güçlükle yumruklayarak, ceza alanı dışına attı. 
     30. dakikada Nihat'ın sağdan ortasında Faruk, ceza alanı içinde topla eliyle oynayınca, hakem Mutlu Çelik penaltı noktasını gösterdi. 
     31. dakikada penaltı atışını kullanan Tümer, topu dışarı atarak, takımını mutlak bir golden etti. 
     35. dakikada Bayram'ın soldan ortasında İlhan'ın ceza alanı içinden şutunda, top yandan auta çıktı. 
     Aynı dakikada hakemin önünde Hasan'a eliyle vuran Tayfur, kırmızı kartla oyun dışında kaldı. 
     38. dakikada Serdar, ceza alanı içinde Beşiktaş savunmasıyla girdiği ikili mücadelede kendini yerde buldu. Kocaelisporlu futbolcuların penaltı itirazı yaptığı pozisyonda, hakem Çelik ''devam'' kararı verdi. 
     39. dakikada Yordanov'un ceza alanı dışından sert şutunda, top yandan auta çıktı. 
     40. dakikada hakem Mutlu Çelik, yapılan kötü tezahürat nedeniyle maçı durdurup, anons yaptırdı. 
     41. dakikada ceza alanı içinde İlhan Mansız, Cihan Haspolatlı tarafından yere düşürülünce, hakem Çelik, ikinci kez penaltı noktasını gösterdi. Atışı kullanan Nihat, meşin yuvarlağı ağlara göndererek, skoru 3-0 yaptı. 
     45. dakikada Hasan'ın ceza alanının sağ çaprazından şutunda, top üst direği adeta sıyırarak, auta çıktı ve karşılaşmanın ilk yarısı Beşiktaş'ın 3-0 üstünlüğüyle sona erdi. 
     İkinci yarı Kocaelispor, ikinci yarıya Serdar'ın yerine Ayew'i oyuna alarak başladı. 
     47. dakikada Hasan'ın sağdan ortasında, Ayew ceza alanı içinde kafayla topu ''90'' tabir edilen bölgeden filelere gönderdi 3-1. 
     51. dakikada Kocaelispor farkı 1'e indirdi. Bu dakikada Yordanov'un soldan ortasında, Cihan Haspolatlı kafayla topu kaleci Kjaer'in yanından ağlarla buluşturdu 3-2. 
     56. dakikada Nihat'ın sağdan kullandığı serbest atışta, İlhan'ın kafa şutunda, top üstten auta çıktı. 
     57. dakikada Khlestov, şık çalımlarla sağdan ceza alanına girdikten sonra, topu altıpas içine gönderdi. Bu bölgede İlhan Mansız'ın vuruşunda, top az farkla yandan auta çıktı. 
     Aynı dakikada Nihat'ın ceza alanının sağ çaprazından sert şutunda, top direği sıyırarak üst ağlarda kaldı. 
     58. dakikada İbrahim'in soldan ortasında, ceza alanı içinde topa çok iyi yükselen İlhan Mansız, meşin yuvarlağı kaleci Metin'in bakışları arasında filelere göndererek, farkın yeniden 2'ye çıkmasını sağladı 4-2. 
     62. dakikada Tümer'in ceza alanı dışından kullandığı serbest atışta, kaleci Metin son anda topu tokatlayarak kornere çeldi. 
     65. dakikada Tümer'in soldan ortasında Nihat, topa arka direkte bekletmeden vurdu. Kaleci Metin, yatarak yine topu güçlükle kornere çeldi. 
     67. dakikada çalımlarla soldan ceza alanına giren Bayram'ın ortasında, Tümer arka direkte uçarak topa kafayla vurdu. Kaleci Metin'in son anda dokunduğu top, yan direğe çarpıp geri döndü. 
     Hakemler soyunma odasına gitti 78. dakikada Kocaelisporlu taraftarların kötü tezahüratı nedeniyle hakem Mutlu Çelik, yardımcı hakemlerini de yanına alarak, soyunma odasına gitti. 
     Hakemler soyunma odasındayken yapılan anonsla Kocaelispor taraftarları sakin olmaya çağrılırken, yaklaşık 10 dakikalık bir duraklamanın ardından, hakemler yeniden sahaya çıkarak, karşılaşmayı sürdürdü. 
     80. dakikada Nihat'ın sağ çaprazdan sert şutunda, kaleci Metin yatarak topu 2 hamlede kontrol edebildi. 
     82. dakikada Yordanov'un ceza alanı dışından kullandığı serbest atışta, kaleci Kjaer, topu güçlükle yumrukladı. Dönen topa Lazarov'un vuruşunda, meşin yuvarlak üstten auta çıktı. 
     Beşiktaş'ta, 85. dakikada İlhan Mansız'ın yerine Yasin Sülün , 88. dakikada Tümer'in yerine Sertan, 89. dakikada da Khlestov'un yerine Erman oyuna dahil oldu. 
     90. dakikada İbrahim'in uzun pasında, topla savunmanın arkasında buluşan Nihat'ın ceza alanı içinden şutunda, meşin yuvarlak kaleci Metin'in ayaklarından döndü. 
     Uzatma bölümünde Yordanov'un sol çaprazdan sert şutunda, kaleci Kjaer'den seken topu Ronaldo, gol çizgisi üzerinden kafayla çıkardı ve karşılaşma Beşiktaş'ın 4-2 üstünlüğüyle sona erdi. 
     






</TEXT>
</DOC>
