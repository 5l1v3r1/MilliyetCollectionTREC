<DOC>
<DOCNO> 45622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sontur06.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoyol köprülerinde deprem araştırması 
</HEADLINE>
<TEXT>

     Gebze Yüksek Teknoloji Enstitüsü GYTE Deprem ve Yapı Bilimleri Anabilim Dalı'nca sürdürülen projede, otoyol köprülerinin deprem güvenilirlikleri belirlenecek. 
     Anabilim Dalı Başkanı Yard. Doç. Dr. Atilla Öven, deprem bölgelerindeki karayolu köprülerinin "deprem davranışı" konusundaki çalışmayı 4 yıl önce başlattıklarını söyledi. Otoyol köprülerinin, ulaşım ağının önemli unsurları olduğuna işaret eden Öven, "Bu köprülerin, olası bir depremde göreceği zararın, ülke ekonomisine önemli zarar vereceğine ve afete müdahaleyi olumsuz etkileyeceği"ne dikkati çekti. Bu gerekçeyle başlatılan çalışmaların, Marmara depreminden sonra hız kazandığını bildiren Öven şu bilgiyi verdi 
     "Araştırmamızın konusunu, TEM otoyolunun İstanbul, Gebze, İzmit, Sakarya ve Bolu viyadüklerinin sismik davranışı ve depreme karşı güvenilirlikleri oluşturuyor. Marmara depremi verilerine göre, bu yapıların genelde taşıma kapasitelerinin altında bir davranış sergileyecekleri bulgusuna varıldı. Buna rağmen yürütülen çalışma, viyadük ayaklarıyla tabliye birleşimlerinin hareketlerinin daha ayrıntılı incelenmesini teşvik ediyor. Gerekli ilgi ve teşvik sağlanması halinde 2 yıl içinde tamamlanması mümkün olan çalışmanın sonunda, alınması gereken tedbirler belirlenecektir." 
     






</TEXT>
</DOC>
