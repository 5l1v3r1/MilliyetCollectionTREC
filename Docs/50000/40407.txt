<DOC>
<DOCNO> 40407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yazar/tamer.html </URL>
<DATE> 2001/09/04/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Hükümet itibar kazanmadan, TL itibar kazanmaz 
</HEADLINE>
<TEXT>

     Bu yazı, ısmarlama bir yazıdır. "Özel sipariş" üzerine yazılmıştır. 
     Ismarlayanlar ise şubat krizinin ertesinde doların 2 - 3 gün içinde yüzde 40 değer yitirdiği günlerde bu köşede başlatılan "Türkiye’nin parası TL’dir" kampanyasını hatırlayanlardır. O kampanyanın günlerce Milliyet’te birinci sayfadan gösterildiğini de hatırlatan okurlarım ve yakın çevrem, benden adeta hesap soruyorlar 
     "Neden şimdi tek satır yazmıyorsun " 
     "İstediğin bu değil miydi Devletin en tepesindekiler, TL’ye itibar kazandırmak üzere kolları sıvadı. Camilerde dolar hutbeleri okunuyor. Senin ise çıtın çıkmıyor " 
     Ismarlama yazı, hiç alışık olmadığımdan mı nedir, zor yazılıyor. Umarım neden çıtımı çıkartmadığımı size doğru dürüst anlatabilirim. 
     
     Sürüden hep ayrıldım, ama kurt kapmadı 
     Birincisi, "sürüden ayrılanı kurt kapar" dense de, ben tam tersine sürüdeki koyun olmayı hiç istemedim. Kurt falan da kapmadı. Herkes koro halinde aynı notayı söylerken, ben de katılmak istemem aralarına özgün bir katkım olmayacaksa tabii . Çoğu köşe yazarının aynı gün, aynı kişilerle görüşüp, aynı konuları yazmalarına da şaşmışımdır zaten hep. 
     İkincisi benim taa nisan başında bu konuyu günlerce gündemde tutmuş olduğumu Samanyolu TV dışında hiçbir yayın organı, kişi ve kuruluş hatırlama gereği duymadıysa, belki biraz kırgın da olabilirim. 27 yıllık gazetecilik hayatımda daha önce de başıma gelmiştir. Bazen herhangi bir konuyu zamanından çok önce gündeme getirdiğinizde fazla ilgi çekmez. Gerçi ben hiçbir konuyu kendim gündeme taşımadım bugüne değin. Hep tüketiciden, siz okurlarımızdan gelen öneriler doğrultusunda davrandım. Zaten dolarlı ev kiraları ve okul ücretlerinin TL’ye çevrilmesi de o günlerde sizlerin dileğiydi. Bu arada Sabancı Grubu da taa nisan ayında benim köşem aracılığıyla tüm şirketlerinde dolardan TL’ye dönüldüğünü açıklamıştı. Şimdi yeniymiş gibi tekrar açıklamaları biraz reklam kokmuyor mu 
     Üçüncüsü 7 Nisan’da başlattığımız "Türkiye’nin parası TL’dir" kampanyasını sürdürürken gördük ki, Anadolu Ajansı’ndan orduya, sembol niteliği taşıyan pek çok kamu kurumunda bile resmi para birimi dolar Bunları aylar önce teşhir edip dikkat çektik. Zaten son kampanyanın başını çekenler, ukalalık gibi olmasın ama benim o günlerde gündeme getirdiğim malzemeleri kullanıyorlar. 
     
     TL’ye dönüş, halkın döviziyle başlamaz 
     Dördüncüsü ve belki de en önemlisi ben o kampanya süresince tek bir kere bile, orta halli vatandaşa, mark ya da dolarda tuttuğu 3 kuruşluk tasarrufunu TL’ye çevirmesini salık vermedim. Hatta tam tersini yazdım. Sakın bozdurmayın dedim. Çünkü bizi yönetenlere güvenmiyorum. O gün de güvenmiyordum, bugün de güvenmiyorum. Dolayısıyla TL’ye itibar kazandırılmasının gereğine yürekten inanmama rağmen, bizi yönetenler itibar kazanmadan, TL’ye itibar kazandırmanın mümkün olmadığını düşünüyorum. Kimseye yastık altındaki ya da bankalardaki dolarlarınızı TL’ye çevirin demedim ve diyemem. Bu tür bir hareket başlayacaksa, mutlaka bankalardaki yüksek montanlı döviz tevdiat hesaplarının sahiplerinden başlamalı. 
     
     Neden 70 milyon lira değil de 50 dolar 
     Demek ki bu kampanyanın çerçevesi, siz okurlarımızdan gelen öneriler doğrultusunda bizim kampanyada çizilen çerçeveden farklı. Ama hala aynı görüşteyim. Mutlaka bir yerlerden başlanmalı. Kira sözleşmelerinin çoğu, ister istemez TL’ye döndü. Şirket sözleşmeleri de... 
     Başta Başbakanımız, tüm yetkililer TL’ye itibar kazandırmaya uğraşırken, yurtdışına çıkışlarda havaalanlarında yeni konan fon, neden 50 dolar da 70 milyon lira değil diye sormaları gerekmez mi kendilerine Ya da Anadolu Ajansı hala neden dolar üzerinden fatura gönderiyor 
     Ben ordunun yerinde olsam, sırf TL’ye itibar kazandırma kampanyasına destek çıkmak için yeni bir bedelli askerlik uygulaması başlatır ve ödenecek parayı TL cinsinden ilan ederek hiç değilse 2 yıl önceki ayıbımı telafi etmeye çalışırdım. 
     Bu kampanyanın en can alıcı yönünün, psikolojik etkisi olduğu unutulmamalıdır. 
     
     







Medya ve yolsuzluk 


Örnek Müftü 


Bahçeli'nin kişiliği 


Adana işsiz kaldı 


Ne olacak halimiz 


Duvardaki bakan posteri 


Çileyi çocuklar çekiyor 


Dış destek nasıl sağlanır 


Dolar ve kumpanya’ 


11 vahşi darbe 


Rantçı düzenin sonbaharı 


Hükümet itibar kazanmadan, TL itibar kazanmaz 


Sırada kim var 


Ecevit’in tedbirleri işe yaramaz’ 


Günde iki öğün yemek 


</TEXT>
</DOC>
