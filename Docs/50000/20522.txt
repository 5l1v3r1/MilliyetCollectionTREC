<DOC>
<DOCNO> 20522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/soneko06.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
KDV zammı Salı günü yürürlükte, ayrıntılı liste için tıklayın 
</HEADLINE>
<TEXT>

     Katma değer vergisinde KDV genel oran ile lüks tüketim mallarına uygulanan yüzde 25'lik oran, 15 Mayıs Salı gününden itibaren geçerli olmak 1 puan artırıldı. 
     KDV artışına ilişkin Bakanlar Kurulu Kararı, bugünkü Resmi Gazete'de yayımlandı. 
     Karar ile, halen yüzde 17 olan KDV'de genel oran Salı gününden itibaren yüzde 18, 1.600 cc'yi geçmeyen otomobiller ile lüks tüketim mallarına uygulanan yüzde 25'lik oran da yüzde 26 olarak uygulanacak. Halen vergi oranlarını yüzde 40'a kadar yükseltme yetkisine sahip olan Bakanlar Kurulu, yüzde 8, yüzde 1 ve yüzde 40'lik dilimde ise erhangi bir değişikliğe gitmedi. 
     Maliye Bakanlığı, genel oran ile lüks tüketim mallarına uygulanan KDV'deki 1 puanlık artıştan 400 trilyon lira dolayında bir hasılat bekliyor. 
     Mal grupları 
     Salı gününden itibaren yüzde 26 KDV uygulanacak mal grupları şöyle 
     ''Havyar ve hayvar yerine kullanılan ürünler. 
     Güzellik veya makyaj müstahzarları ve cilt bakımı için müstahzarlar ilaçlar hariç, güneş kremleri dahil manikür ve pedikür müstahzarları, deodorantlar, parfümeri, koztemik veya tuvalet müstahzarları. 
     Postlar, kürkler, bunların mamülleri. 
     İnciler, elmaslar, diğer kıymetli taşlar. 
     Tabii veya sentetik, kıymetli veya yarı kıymetli taşların toz ve pudraları. 
     Klima cihazları, buzdolabı, dondurucu ve diğer soğutucular, ısı pompaları, su ısıtıcıları, çamaşır ve bulaşık makinaları, saç kurutucuları, televizyon, müzik seti video, kaset ve bantları, kameralar, radyolar, hopörlörler, amatör telsiz alıcı cihazları. 
     Binek otomobilleri ve diğer motorlu taşıtlar. Sakatlar için imal edilenler ile ambulans, cenaze arabası ve mahkum taşıyan araçlar haricindeki taşıtlar - binek otomobilleri, steyşin vagonlar, yarış arabaları, arazi taşıtları, jipler v.b - Silindir hacmi en fazla 1.600 cc olanlar 
     Yolcu ve gezinti gemileri. 
     Revolverler ve tabancalar. 
     Kristal avizeler. 
     Toplu halde oynanan oyunlar için eşya. 
     İşlenmiş fildişi, kemik, bağa, boynuz, çatallı boynuz, mercan, sedef ve yontulmaya elverişli diğer hayvansal maddelerden yapılan eşya. 
     Kablolu televizyon hizmetleri, GSM cep telefonu işletmecileri tarafından verilenler hariç her türlü telekomünikasyon hizmetleri. 
     PTT özel mesaj servis hizmetleri. 
     Gazinolar, bar, pavyon, gece kulübü, taverna, diskotek, ransing ve benzeri eğlence yerlerinde verilen hizmetler. 
     Talih oyunları salon işletmeciliği çerçevesinde verilen hizmetler.'' 
     KDV'de temel gıda maddeleri, doğal gaz teslimleri, ödeme kaydedici cihaz teslimleri, sinema, tiyatro, opera, operet ve bale giriş ücretleri, üniversite ve yüksekokullar ile özel okul ve kreşlerde verilen eğitim-öğretim hizmetleri, gazete kağıdı, kitap ve benzeri yayınlar yüzde 8 KDV'ye tabi bulunuyor. 1.600 cc'nin üzerindeki otomobillerden yüzde 40 KDV alınırken, kuru üzüm, kuru incir, kuru kayıcı, kütlü ve elyaf pamuk, buğday, arpa, mısır, yulaf, çavdar, çeltik gibi ürünler ile 150 metrekareye kadarki konut teslimleri de yüzde 1 KDV'ye tabi bulunuyor. 
     Bunların dışındaki ürünlerden ise Salı gününden itibaren yüzde 17 yerine yüzde 18 KDV alınacak. 
     







</TEXT>
</DOC>
