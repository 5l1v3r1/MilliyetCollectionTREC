<DOC>
<DOCNO> 25868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/magazin/yazdud.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Boğaz'da gerçek eğlence ve kalitenin adı Laila 
</HEADLINE>
<TEXT>

Cafe de Paris, Dragon, Le Cigare, Le Select, Mezzaluna, Mori ve Park Şamdan 
     Çıkan tüm olumsuz dedikodular, yapılan kavgalar Boğaz'ın incisi, eğlence dünyasının en güzel mekanlarından biri olan Laila'yı etkilemedi. Genç yaşta başarıya imza atan Şefik Öztek, İstanbul'un en gözde mekanlarının sahipleri olan birbirinden genç patronlar Abdullah Oğuz, Ari Acıman, Sabi Totah, Eyal Bicaco, Cihan Bingöl, Kemal Koç, Ersoy Çetin, Ahmet Çapa, Abdullah Özmelek'i ilk kez Posta ve bendeniz bir araya getirdik. Laila İşletme Müdürü Fırat Vargönen, Halkla İlişkiler Müdürü Gülşat Doğan, Yiyecek -İçecek Sorumlusu Yadigar Cengiz, güvenlik görevlileri... Hepsi işlerinin bilincinde ve bu yıl İstanbul eğlence yaşamında Laila'nın farklılığını ortaya koyacaklarından eminler. Laila'daki tüm mekanların kışlıklarında defalarca yemek yedim. Hiçbirinin kaliteden asla ödün vermediğini biliyorum, o nedenle de göğsümü gere gere bu yazıyı yazıyorum. Size bu yılki yazlık Laila'yı, içinde yer alan şık mekanlarıyla birlikte teker teker tanıtmaya karar verdim. 
     
Uzun gecelere kaldığı yerden devam      2001 sezonunda, uzun yaz gecelerine yepyeni mekanlarla devam eden yazlık Laila'nın müzik direktörlüğünü, işinde hayli başarılı genç bir yetenek, DJ Atakan yapıyor. DJ Erol Derviş ve Serkan ise haftada bir kez Laila gecelerine renk katacaklar. Laila içinde yeralan bar erken saatlerde sanat, sosyete, iş dünyasının önde isimlerinin vazgeçmediği mekan. Rudy Pellino'nun şefliğini yaptığı restoranda ise yemeklerde kalite konuşuyor. Domates ve fesleğenli mozzarella dilimleri, salata yatağından 'caprese', ton balığı soslu ince dana eti dilimlerinden oluşan 'vitello tonnato', mısır, havuç, mantar, tatlı biber ve mevsim yeşillikleri ile domatesden meydana gelen 'insalata mista di cambo', antre olarak favorilerim. Ev yapımı lazanya, bolonez ve beşamal soslu, dört peynir soslu sedani, acı domates soslu spagetti pasta ise makarna çeşitleri arasında en çok tercih edilenler arasında. Taze baharat, balsamik sirke ile tatlandırılmış ızgara piliç, sebze garnitürlü ızgara süt danasından karışık ızgara, yine Sicilya usulü sote sebze garnitürlü ızgara levrek balığı bu yılın favori çeşitleri. Fiyatlar 3 -15 milyon arasında. Laila'nın genç patronu Şefik Öztek ekonomik krizde güç birliğinden yana. Haris ve kıskanç değil. Amacı eğlenceye düşkün ve damak tadına sahip kaliteli kitleye layık olduğunu vermek. Rezervasyon için telefon numarası 0212 227 17 11. 
     
Cafe de Paris, Dragon ve bir klasik Park Şamdan      Değişmeyen mekanlarım arasındadır Cafe de Paris. Bunda genç patron Abdullah Özmelek ve güleryüzlü personelinin, fiyat politikalarının da önemli rolü var. Şaf Mahmut Aksoy, Müdür Orhan, halkla ilişkileri yürüten Özlem Nargas, hepsi seçilmiş sanki. Mönü tek tip Özel soslu tavuk ya da et, salata ve kızarmış patates. Rezervasyon için telefon numarası 0212 260 18 99. Uzun süredir gitmediğim Dragon geçen yıl yazlık Havana'nın içindeydi. Ben de Çin yemeğinde Dalmaz Center'ın karşısında, Etiler'deki Merit'ı tercih ediyordum. Ama bu yıl bir kez de olsa Dragon'a uğrayacağım. İşletmecisi ve sahibi Cemal Turgutlu, sempatik bir insan. Başaşçı Kwai Shing Cho. Dragon da yıllardır değişmeyen lezzet ve kalitesini koruyan mekanlardan biri. Set mönüleri fiyat olarak daha uygun bana göre. 2 -3 kişi için çorba, Çin böreği, pilav, nooale'la sunulan arzuya göre üç çeşit yemek kişi başı 23.5 milyon lira. Başlangıçlarda 2 adet Çin böreği, 3 adet tost karides ya da marul sarma... Çorba çeşitleri ve Çin mantısının 3 çeşidindeki fiyat ise 7.5 milyon lira. Dana eti çeşitleri ise 14 milyon, krepli çıtır örnek yarım 26, tam 47 milyon. Rezervasyon için telefon numarası 0212 327 16 11. Yıllardır değişmeyen bir kalite, atmosfer ve müşteri şıklığı... Bence artık bir klasik haline geldi Park Şamdan. Bunda efendiliği ve mütevazılığı nedeniyle çok kaliteli olan Ersoy Çetin ile eğlence yaşamının duayenlerinden Ahmet Çapa'nın başarısı tabii ki büyük. Mutfak Şefi Hıdır Alıcı. Başlangıçlarda klasik Sezar salatası 9.5, şefin önerisi bonfileli salata 12 milyon, somonlusu ise 14 milyon. Porsiyonlar doyurucu. İnsan tek salatayla bile geceyi geçirebiliyor. Yoğurtlu park kebabı 12.5, kokoreç 8.5, benim yediğim klasik piliç şinitzel 11, krema soslu eskalop 13 milyon lira. Köfteli ev eriştesi ise 12 milyon. Park Şamdan'ın meze mönüsü de hayli renkli ve geniş. Atom barbunya, kabak -patlıcan kızartması, mücver, şakşuka, havuç salatası, zeytinyağlı dolma, patlıcan salatası, puf böreği ve imam bayıldı ideal rakı mezeleri. Bademli keşkül de bir harika. Rezervasyon için telefon numarası 0212 327 16 10. 
     
Gece yaşamının efendisi Kemal Koç ve Mori      Tam 20 yıldır tanıdığım Kemal Koç, eğlence yaşamında bozulmayan bir İstanbul beyefendisi. Açtığı her mekan dolup taşıyor. Şaşırmamak gerek. Kemal işine çok değer veriyor. Koç, Le Select ile, geçen yıl olduğu gibi yine Laila'nın ağır toplarından. Mutfak şefi Remzi Çap, salon şefi Salih Çınar. Halkla ilişkilerde Hatice Kondul. Bu yıl Kemal Koç özel bir yazlık mönü hazırlatmış. Soğuk başlangıçlarda balzamik soslu kalamar ve ahtapot salatası, şefin özel tavsiyesi. Somon füme, king crap, ton balığı, yeşillikler ve sirke sosundan yapılan Le Select salata, sıcak başlangıçlarda kıtır maydanoz ile karides ve kalamar tava, mozzarella kabak pane... Ana yemeklerde biberli pilav ile karışık deniz mahsulleri, taze biber soslu tavuk ızgara, yine Le Select usulü yoğurtlu kebap ile tavuk külbastı favorilerim. Tatlılarda ise vişneli ekmek kadayıfı, tulip içinde şokolo mus. Rezervasyon için telefon numarası 0212 236 95 80. Bu yılın çiçeği burnunda mekanı Mori, özellikle gençlerin tercihi. Fiyatlar ehven. İşte mönüden örnekler Mori salat 2.5, antre sebzeli karides 9, sebzeli ve teriyaki soslu somon 6 milyon 800 bin lira. 
     
Le Cigare, Laila müdavimleri      Son aylarda Levent'de rüzgar gibi esti Le Cigare. Özellikle Deniz Akkaya'nın DJ'lik yaptığı müzik dolu gecelerde atmosfer müthişti. Mekan sahiplerinden Abdullah Oğuz'un şöhretini sanırım bilmeyen yoktur. Ünlü bir klip, reklam ve film yönetmeni. Ari Acıman genç bir iş adamı. Bence Le Cigare'ın atmosferini yaratan adam, Sabi Totah. Şefler Murat Işık ve Zafer Akdeniz. Tıpkı kışlık Le Cigare'da olduğu gibi mutfak olarak Laila'da da adından sözettiren bir mekan. Yemekler enfes, fiyatlar aynı ayardaki diğer restoranlara oranla normal. Başlangıçlarda deniz mahsulleri somon rulo, avokadolu enginar kulesi, yine tavuklu avokadolu yeşil salata... Ana yemeklerde lagos balığı, ıspanak yatağında dana madalyonları, karidesli piliç göğsü favori çeşitler. Tatlıların lezzetini hiç sormayın, özellikle panna cotta ve markiz müthiş. Rezervasyon için telefon numarası 0212 227 56 56. Gelelim Laila'nın müdavimlerine Esin Maraşlıoğlu, Emel Müftüoğlu, Yılmaz Erdoğan, Tarkan, Hülya Avşar -Kaya Çilingiroğlu, Helin Avşar, Ralf Tezman, Selin Toktay, Reyhan -Ayhan Bermek, Yüksel -Sadri Şener, Turizm Tanıtma Bakanı Erkan Mumcu ve eşi Işın, İlker Mengi, Ferit Şahenk, Ali Cebeci, Özmen Dedeman, Faruk Süren, Defne Samyeli -Eren Talu, Neslihan -Mete Taki, Erman Yardelen, Ece Erken, Demet Akalın, Semra -Faruk Bayhan... Efendim, bu günlük de bu kadar, kalın sağlıcakla. En kötü gününüz benimkinden iyi olsun. 
     
ÖNEMLİ NOT      Efendim, bugün saat 14.00'de Boğaziçi Hayvanat Bahçesi'nde müthiş bir olay var. Park bünyesinde gerçekleştirilen duvar, boyama ve resim yarışması ödül töreni gösterilerle kutlanacak. Fenerbahçe Başkanı Aziz Yıldırım, Gebze Kaymakamı Yıldırım Uçar, Gebze Milli Eğitim Müdürü Aydın Ceylan'ın da katılacağı bu özel günde, Aziz Ağabey Yıldırım belki Fenerbahçe başkanlığına devam kararını açıklayabilir. Bilemem tabii. Ama bugün Boğaziçi Hayvanat Bahçesi sürprizlerle dolu. 


     



 MAGAZİN 














</TEXT>
</DOC>
