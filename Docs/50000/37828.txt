<DOC>
<DOCNO> 37828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sontur24.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şanlıurfa'da kafatası olmayan bebekler dünyaya geliyor 
</HEADLINE>
<TEXT>

     Şanlıurfa'nın Viranşehir İlçesi'nde ilginç doğum vakaları devam ediyor. İki günde kafatası olmayan 2 bebek dünyaya geldi. İlçede, geçtiğimiz günlerde biri iki başlı, 5'i kafatası olmayan 6 bebek doğmuştu. 
     Viranşehir Devlet Hastanesi Kadın Doğum Uzmanı Opr. Dr. Abdi Oğuz, iki günde kafatası olmayan iki bebek dünyaya geldiğini ve bebeklerin doğumdan hemen sonra öldüğünü söyledi. 
     Bir süre önce iki başlı bir bebeğin dünyaya geldikten sonra öldüğünü, yine geçen ay içinde kafatası olmayan 5 bebeğin dünyaya ölü olarak geldiğini belirten Oğuz, şöyle konuştu ''Bu tür doğumlar, ülkemiz nüfusuna kıyaslarsak, yüksek bir orandır. Hastanemizde yılda 3 bin ile 3 bin 500 arasında doğum yapılıyor. Bunlardan 38'inde bu tür sakatlıklar görülüyor. Bunun en büyük faktörü beslenme bozukluğu, akraba evliliği, özellikle folikasit eksikliği ve genetik yatkınlık sayılabilir. Bu tür doğumları engellemek için anne adaylarının, beslenmelerini düzeltmesi gerekir. Anne adaylarının düzenli kontrol altında olması halinde bu tür vakaların önlenebileceğine inanıyoruz.'' 







</TEXT>
</DOC>
