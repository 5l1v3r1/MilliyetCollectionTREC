<DOC>
<DOCNO> 34163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/son/sontur04.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamyonculara kızan travestiler, kazma küreklerle TEM'i birbirine kattı 
</HEADLINE>
<TEXT>

     Kamyonculara kızan 5 travesti, TEM Otoyolu'nun Kavacık bölümünü bir süre trafiğe kapattı. 
     Alınan bilgiye göre, kendilerine kötü davrandıkları gerekçesiyle kamyonculara sinirlenen 5 travesti, gece saatlerinde, ellerine geçirdikleri kazma ve küreklerle TEM Otoyolu Kavacık bölümüne çıktı. 
     Otoyolun İstanbul yönünü trafiğe kapatan travestilere olay yerine gelen polis ekiplerince, yolu açmaları yönünde uyarıda bulunuldu. 
     Uyarıyı dinlemeyen travestiler, otoyolda durdurdukları araçlara ve sürücülere saldırmaya başladı. Araçlara zarar veren travestiler, sürücüleri de, ellerindeki kazma ve küreklerle yol üzerinde kovaladılar. 
     Kısa süren arbedede ''Yeşim'' takma adlı Engin Yılmaz adlı travesti hafif şekilde yaralandı. Yılmaz'ın arkadaşları, olayı görüntülemeye çalışan Show TV kameramanı İlhan Tanrı"ver'in de kamerasını kırdılar. 
     Güçlükle sakinleştirilen travestiler, daha sonra gözlem altına alındı. 






</TEXT>
</DOC>
