<DOC>
<DOCNO> 15705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sondun05.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail saldırısında evler yerle bir oldu, 29 kişi yaralandı 
</HEADLINE>
<TEXT>

     İsrail tanklarının bu sabaha karşı Gazze Şeridi'nin güneyindeki Han Yunus mülteci kampına ateş açması sonucu 15 evin yerle bir olduğu, 15 evin ağır hasar gördüğü belirtildi. 
     Yüzlerce kişinin evsiz kaldığı saldırıda, 2 kişi ağır olmak üzere 29 kişinin yaralandığı bildirildi. İsrail Savunma Bakanı Binyamin Ben Eliezer, İsrail radyosuna yaptığı açıklamada, Filistinli yetkililerin, İsrail'in Filistin'in bağımsızlığını ihlal ederek kırmızı hattı geçtiğini belirtmelerine rağmen, İsrail'in Filistin toprağını işgal etmeye niyeti olmadığını ifade etti. 
     Savunma Bakanı, Yahudi yerleşimlerine sık sık havan topu saldırısı yapılması üzerine Han Yunus mülteci kampına İsrail birliklerin saldırıda bulunduğunu belirterek, bunun açık bir savunma hareketi olduğunu kaydetti. Ben Eliezer, ABD'nin evsahipliğinde bugün yapılması düşünülen güvenlik görüşmelerine İsrail'in katılmayı istediğini belirtti, ancak Filistinli yetkililer, bu tür bir toplantıya katılmayacaklarını açıkladılar. 




</TEXT>
</DOC>
