<DOC>
<DOCNO> 28144 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/ekonomi/eko11.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahkim tasarısı yasalaştı 
</HEADLINE>
<TEXT>

     ANKARA Milliyet 

     Tahkim Tasarısı, dün TBMM Genel Kurulu’nda kabul edilerek yasalaştı. Yasa, yabancılık unsuru taşıyan ve tahkim yerinin Türkiye olarak belirlendiği veya yasa hükümlerinin taraflar ya da hakem ve hakem kurulunca seçilen uyuşmazlıklar hakkında uygulanacağı hükmünü getiriyor. 
     Yabancılık unsuru bulunan kamu hizmetlerinde imtiyaz sözleşmelerinden doğan uyuşmazlıkların milletlerarası tahkim yoluyla çözülmesi de yasa kapsamında yer alıyor. 
     Yabancılık unsurunu düzenleyen madde ise tahkim anlaşmasının taraflarının oturma yeri veya işyerlerinin ayrı devlette bulunmasını öngörüyor. Yetkili mahkemeyle müdahalenin sınırını düzenleyen hükümler, mahkemece yapılacak işlerde, davalının oturma veya işyerinin bulunduğu asliye hukuk mahkemesini, davalının Türkiye’de oturma veya işyeri yoksa İstanbul Asliye Hukuk Mahkemesi’ni görevli ve yetkili kılıyor. 
     
     Kişiler hakem seçilecek 
     İhtiyati tedbir veya hacizle ilgili maddeye göre, taraflardan birinin, tahkim yargılamasından önce veya tahkim yargılaması sırasında mahkemeden ihtiyati tedbir veya ihtiyati haciz istemesi, mahkemenin böyle bir karar vermesi, tahkim anlaşmasına aykırılık oluşturamayacak. Taraflardan birinin istemi üzerine hakem veya hakem kurulu ihtiyati tedbir veya ihtiyati hacze karar verebilecek. Gerçek kişiler hakem seçilebilecek. 
     



 EKONOMİ 
























</TEXT>
</DOC>
