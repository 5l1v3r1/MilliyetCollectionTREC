<DOC>
<DOCNO> 32500 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/son/sondun15.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
75 yaşındaki nine uyuşturucuyla yakalandı 
</HEADLINE>
<TEXT>

     Uyuşturucu tacirlerinin son dönemlerde sıkça yaşlıları kullandıkları Kazakistan'da, 75 yaşındaki bir nine uyuşturucu kuryeliği yaparken yakalandı. 
     Kazpress'in haberine göre, Kostanay eyaletinde güvenlik güçleri, kimliği açıklanmayan kadının evinde yaptıklara aramada, iki kilo marihuana ve bir kilo afyon ele geçirdi. 
     Kadının, piyasa değeri 600 bin tenge yaklaşık 5 milyar 790 milyon TL olan uyuşturucunun, 500 tenge yaklaşık 4 milyon 800 bin TL karşılığında evinde sakladığı ortaya çıktı. Rusya ile sınır olan Kostanay eyaletinde geçen yıl yapılan operasyonlarda 84 kilo uyuşturucu ele geçirilirken, bu yılın ilk yarısında ele geçirilen uyuşturucu miktarı 300 kiloya ulaştı. Öte yandan, İçişleri Bakanlığı Basın Merkezi'nden yapılan açıklamada, ülkenin güneyindeki Jambıl eyaletinde bir kişinin, 206 kilo marihuana ile yakalandığı belirtildi. Jambıl eyaleti, ülkenin doğal hintkeneviri tarlası olmakla biliniyor. 







</TEXT>
</DOC>
