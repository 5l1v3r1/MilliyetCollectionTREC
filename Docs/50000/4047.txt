<DOC>
<DOCNO> 4047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/yazar/tamer.html </URL>
<DATE> 2001/01/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Davos'ta sıkıyönetim 
</HEADLINE>
<TEXT>

     DAVOS - WEF'nin Dünya Ekonomik Forumu bu yılki Davos toplantısı, bugüne kadar görülmedik yoğun güvenlik önlemleri altında başladı. 
     İsviçre'nin 11 bin nüfuslu bu küçük dağ ve kayak kasabasının tek büyük ana caddesi, araç trafiğine kapatılmakla kalmayıp, iki yanı da yüksek tel örgülerle çevrilmiş. Adım başı karşınıza polis arabaları çıkıyor. Tepenizde helikopterler dolanıyor. 
     Yaka kartınızı almak için Kongre Merkezi'ne girmek istediğinizde geçmiş yıllarda hiç alışık olmadığımız şekilde, havaalanlarındakine benzer çok sıkı pasaport kontrolü yapılıyor. Dahası Zürih'ten bizi getiren otobüs, Davos'a yaklaşıp da, döne döne dağı tırmanmaya başladığında, yer yer yollara polis barikatı kurulduğunu görüyoruz. Yol üzerinde sıkı bir polis kontrolü, çevrilmiş çok sayıda arabayla, içlerinde ve dışlarında bekleşen insanlar var. Anlayabildiğimiz kadarıyla onların Davos'a çıkmasına izin verilmiyor. 
     Tüm bu önlemler küreselleşme karşıtları için. Geçen yılkı Davos toplantılarında McDonald's ve yakın çevresindeki mağazaların göstericiler tarafından cam - çerçevelerin kırılması üzerine sadece WEF organizatörleri değil, esnaf da kendi önlemini almış. Davos'taki dükkan sahiplerinin sigorta poliçelerine bu yıl eklettikleri terör ve anarşik olaylar maddesi yüzünden, ödedikleri sigorta prim miktarında yüzde 50'den fazla artış olmuş. E - postamıza aralarında Türklerin de bulunduğu bazı sivil toplum örgütlerinin yöneticilerinin değişik otellerde korsan basın toplantısı düzenleyeceğine ilişkin mesajlar geliyordu. Ancak buradaki sıkı önlemlere bakılırsa bu korsan toplantıların gerçekleşebilmesi pek mümkün görünmüyor. 
     
Türkiye fırsatlar ülkesi      Türkiye h l "fırsatlar ülkesi". Biz Davos'ta küreselleşme karşıtlarıyla, uğraşır, koridorlarda koşuştururken ortaya birdenbire bir rapor çıktı Bir Fırsatlar Ülkesi Türkiye. 
     Raporun en dikkat çekici yanı yabancı yatırımcılar için bir davetiye niteliği taşıması. Türkiye'nin bölgesinde otomobil ve beyaz eşya üretiminde lider olduğu vurgulanıyor. Önümüzdeki 10 yıl içinde yüzde 5.5 oranında yani AB'nin iki misli büyüyeceğimiz belirtilerek, ekonomimizin dinamizmi övülüyor. Ayrıca ulaştırma, telekomünikasyon, elektrik, enerji ve su gibi alanların özel sektöre çok cazip imkanlar sunduğu belirtiliyor. 
     Raporda Türk ekonomisinin gücünü vurgulayan satırlara da yer verilmiş Türkiye'nin tekstilde dünya 8'incisi, turizmde dünyanın en popüler 12'inci ülkesi, dünyanın 12'inci büyük çelik imalatçısı ve Avrupa'nın en büyük çimento üreticisi olduğunun altı çiziliyor. 
     Bugün Davos'un değişik otellerinde Dünya Ekonomki Forumu çerçevesinde tam 23 ayrı öğle yemeği var. Bunlardan biri, "Türkiye için bir sonraki adım" başlığını taşıyor. Konuşmacı da Başbakan Yardımcısı Mesut Yılmaz. 
     Yemekte Türkiye daha fazla yabancı yatırım çekebilmek ve dünyada rekabet gücünü arttırabilmek için, ekonomide son dönemde yaptığı reformlara ek olarak ne gibi reformlar yapmalı, AB üyeliği bağlamında yapılacak siyasi reformların ekonomik büyüme üzerinde ne gibi etkisi olabilir gibi konular üzerinde durulacak. 
     
Alternatif Davos Brezilya'da başladıPorta Alegre'de biraraya gelen 900 sivil toplum örgütü "alternatif yol" arayışında 
     Hükümeti bu yılkı Dünya Ekonomik Forumu'nda Başbakan yardımcısı ve ANAP Genel Başkanı Mesut Yılmaz'la temsil ediliyor. Bizler bir yenden Yılmaz'ı izlemeye çalışırken, diğer yandan Brezilya'daki alternatif Davos toplantısıyla ilgili bilgi almaya çalışıyoruz. Çünkü buraya katılan herkesin orada olacaklar ilgisini çekiyor. 
     Dünyanın önde gelen işadamları, siyasileri, akademisyenleri ve gazetecilerini biraraya getiren Davos toplantılarının bu yıl yapılan 31'incisi, ilk kez alternatifiyle birlikte toplanıyor. Küreselleşme karşıtlarının Brezilya'nın Porto Alegre kentinde düzenledikleri toplantı da 25 - 31 Ocak tarihleri arasında. Yani tam Davos'la aynı günlerde. Tabii bütçesi oldukça farklı. 
     Bu yılkı Davos toplantılarının 10 milyon dolara mal olduğu belirtilirken, Porta Alegre'deki alternatif Davos'un bütçesi sadece 800 bin dolar. Bu bütçeye, Afrika'nın en yoksul ülkelerinden gelecek temsilcilerin uçak paraları da dahil. 800 bin dolarlık bütçenin yarısı Porto Alegre Belediyesi, diğer yarısı da toplantıyakatılan 900 sivil toplum örgütü tarafından karşılanmış. Brezilya'daki toplantıya ekim ortalarında 3 bin kişinin katılacağı beklenirken, aralık sonunda bu sayı 6 bine yükselmiş. Şimdi ise ilk günkü açılış oturumu için 10 bin kişi bekleniyor. 
     Brezilya'yla saat farkı nedeniyle bu yazının yazıldığı saatlerde Porto Alegre oturumuna katılım konusunda herhangi bir bilgi almak mümkün olmamıştı. 
     Ancak örniği Fransa'daki hükümetin 2 bakanını Davos'a gönderirken Breziya'da da 2 bakanıyla temsil edileceği biliniyordu. 
     
     





Hizbul - vahşet 


Akdeniz'de gemi 


İhmal ve istihbarat 


Allah Alican’ı korudu 


Davos 2001'in gündemi Zenginle yoksul... 


"Dağ"a kıydılar 


Bir, iki, üç pusu... 


Kıbrıs'ta çıkmazdan kurtulmak 


Tatilde ödev 


Postmodern 


Terör ve idam 


Tepkilere dikkat... 


Kim bu uyanık 


Komik olmayalım 


Suikast timi 


Saat neden şimdi çaldı 


Davos'ta sıkıyönetim 


Acaba şaka mı 


Rami esnafı "parayla mal alamıyor" 


Biliyor musunuz Alcatel Başkanı, Türk 


</TEXT>
</DOC>
