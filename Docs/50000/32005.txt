<DOC>
<DOCNO> 32005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/akyol.html </URL>
<DATE> 2001/07/14/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
MHP ve Derviş 
</HEADLINE>
<TEXT>

     EKONOMİK krizi aşmada en önemli faktör, "siyasi güven" sorunu... "Siyasi güven" sorununun en önemli unsuru, MHP ile Kemal Derviş arasındaki problemli ilişkiler... 
     Konuyu, MHP'nin önde gelen isimlerinden Mehmet Şandır'la görüştüm. "Önce bazı yanlışları düzelteyim" dedi 
     - Sayın Bahçeli ile görüştüm Kemal Derviş'in kabine dışı bırakılması, bunun karşılığında Telekom'un DSP'li bir bakana bağlanması gibi bir talebimiz olmamıştır, kesinlikle... 
     Bahçeli, bir yerde, "ekonomide krizler olmaması için Telekom'un başka partiden bir bakanlığa bağlanması gerekirse, ülkenin yararı için onu da yaparız" anlamında bir şeyler söylemiş... Basına öyle yansımış... 
     Şandır diyor ki 
     - Sayın Bahçeli'nin bu sözleri, MHP'nin ekonomik programa nasıl samimi destek verdiğinin bir ifadesidir. 
     
     MHP, Kemal Derviş'in görevine devam etmesini gerçekten istiyor mu, yoksa ekonomiye zarar vermeyecek bir formül bulsa da, gitse diye mi düşünüyor 
     Şandır'ın cevabı 
     - Samimiyetle devam etmesini istiyoruz. Sayın Derviş'in çok zor bir görevi üstlendiğini biliyoruz... Partisi olmadığı için siyaseten en güçsüz, ama yaptığı iş bakımından siyaseten çok güçlü olması gereken bir durumdadır Derviş... Desteklenmesi gerektiğinin bilincindeyiz. 
     Öyleyse sorun ne Şandır "İki itirazımız ya da uyarımız var" diyor 
     - Biri Kemal Derviş'in acemiliğinden kaynaklanan üslubu... 
     Bununla Derviş'in dördüncü ortak hatta büyük ortak gibi davranmasını, IMF'yi kullanarak dayatmalar yapmasını kastediyor olmalı... 
     - İkincisi, bazı çevreler ekonomik kriz üzerinden siyaseti tanzim etmeye heveslendiler. Derviş bunların telkininden kendini kurtarmalı... 
     Şandır, "toplumu dışlayan bir siyaset tanzimi çabalarına" Derviş'in de "kapılmaması" gerektiğini düşünüyor. 
     
     DERVİŞ ise, ANAP'tan değil MHP'den yakınıyor. Özal geleneği ve yönetim tecrübesi ile ANAP'ın ekonomik konulara "ekonomik mantıkla" bakabildiğini, MHP'de bunu görmediğini söylüyor çok yakın çevresine... 
     Madem iki taraf ekonominin düze çıkmasını istiyor ve madem ki Derviş'in görevine devam etmesi programın başarısı için şarttır... Öyleyse, MHP - Derviş gerilimi, en azından "zararsız" bir doza düşürülmelidir. 
     Derviş'in siyasi hazırlık çağrışımı yaptıran tavırlara erken girdiğini ben de bu sütunda birkaç defa yazmıştım. Bununla birlikte, çok zor ve çok kritik bir görev üstlenmiş olan Derviş'e ekonomik program için gerçekten aktif destek vermek gerekir. 
     Açıkça belli ki, MHP'siz bir hükümet düşünülemeyeceği gibi, bu hükümet de Derviş'siz bir ekonomik programı düşünemez, düşünemiyor zaten... 
     Şandır gibi Bahçeli'ye çok yakın ve aynı zamanda MHP geleneğinde etkili ve saygın bir ismin Derviş hakkındaki "yapıcı" sözleri böyle bir diyalog için iyi bir zemin oluşturabilir. 
     MHP - Derviş geriliminin bir diyaloğa dönüşmesi, hükümete ve programa duyulan güvensizliği giderecek, bundan başta Türkiye, herkes yarar görecektir. 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
