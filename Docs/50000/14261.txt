<DOC>
<DOCNO> 14261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/son/sonspo11.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Shorunmu ve Münch en az üç hafta yok 
</HEADLINE>
<TEXT>

     Galatasaray'a yenilerek ligde şampiyonluk yarışından büyük ölçüde kopan Beşiktaş'a, bir darbe de bu karşılaşmada sakatlanan Shorunmu ve Münch'ün 3 hafta sahalardan uzak kalacak olmasıyla geldi. 
     Kulüp Doktoru Yalçın Yavuzel, Galatasaray karşılaşmasında sakatlanan ve sağ kasıklarında adale yırtığı teşhisi koydukları Shorunmu ve Münch'ün bugün Alman Hastanesi'nde MR'larının çekildiğini ve ikisinin de sakatlığının ciddi olduğunun anlaşıldığını kaydetti. 
     Shorunmu ve Münch'e 3 haftalık bir tedavi uygulayacaklarını anlatan Yavuzel, ''İkisinin de 3 haftadan önce sahalara dönmesi çok zor'' dedi. 
     Yavuzel, bu iki oyuncunun dışında sağ baldırında sakatlığı bulunan Fazlı'nın da MR'ının çekildiğini, ancak bu futbolcunun ciddi bir rahatsızlığının bulunmadığını saptadıklarını söyledi. 



</TEXT>
</DOC>
