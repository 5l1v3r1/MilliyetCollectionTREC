<DOC>
<DOCNO> 3868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/yazar/okur.html </URL>
<DATE> 2001/01/25/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İşin doğrusu "Profesyonelleşme..." 
</HEADLINE>
<TEXT>

     "Mudurnu"yu anlatıyoruz ya, bugün şirket cephesinden duruma bakıyoruz ve değerlendirmeyi size bırakıyoruz... 
     Mudurnu Tavukçuluk'tan yönetim kurulu üyesi Tankut Bayraktaroğlu aradı. Mudurnu Tavukçuluk AŞ'nin krize girme nedeni konusunda söyledikleri 
     "Elbette yatırım yapıyoruz ve bankalardan kredi kullanıyoruz. Ancak kredi kullandığımız bankalar, özellikle kasım ayında yaşanan krizle birlikte vadesi gelmemiş alacaklarını tahsil etmeye kalkıştılar. Biz, bu durumda ne yapabilirdik ki .." 
     Mudurnu cephesi diyor ki Sorunun adresi belli, bankalar... 
     Ve sorunun bir başka boyutu 
     "Üstelik biz, mal verdiğimiz çoğu büyük marketlerden zamanında tahsilat yapamıyoruz. Sadece zamanında para alamayan Mudurnu değil ki Bizimle aynı sektörde faaliyet gösteren tüm şirketlerin derdi bu." 
     Kısacası gerekçe belli "Kara çarşamba" ya da "20 Kasım." 
     Ancak, bizim de takıldığımız bir nokta var. Yahu, şirketlerde "kriz yönetimi birimi" olmaz mı Yatırım yapan, sürekli borç arayan bir şirket, borç yönetimini planlamaz mı Görünen köy kılavuz istemiyor. İşte, burası Türkiye, Yumurta kapıya dayanmadan kimse kolunu bile kıpırdatmıyor. Savunma kolay "kriz" deniliyor. Ama rekabet, profesyonelleşme ve doğru yönetimden kimse söz etmiyor. 
     
Mudurnu cephesi      Bu noktada Mudurnu cephesinin ilginç bir değerlendirmesi var. Diyorlar ki "Biz, halka açık bir şirketiz. Kayıtlı sermaye tavanımızı ağustos ayında 13.2 trilyon liraya yükselttik. Daha sonra sermaye artırımına gitmek istedik. Ve Sermaye Piyasası Kurulu'na sermaye artırımı için başvurduk. Herkes biliyor ki başvuruyu izleyen 30 iş günü içinde bu başvurunun onaylanması gerekir. Oysa o dönemde SPK "başsız" kaldı. Halka açılmalar, kurul kaydına alınma, sermaye artırımının onaylanması gibi tüm başvurular ertelendi de, ertelendi. Onlarca dosyanın akıbetini niye konuşmuyorsunuz Üztelik biz, o dönemde Ziraat Bankası ile iki yıl vadeli bir kredi konusunda anlaşmıştık. 10 milyon dolar alacak ve kısa vadeli finansman sıkıntısını atlatacaktık." "Neye niyet, neye kısmet 
     Tabii ki 40 bin ton kapasiteli bir işletmenin nakit krizini aşma çabası önemli. Ama gelinen noktada sormak istediğimiz soru da çok açık 
     "Sizi anlayabiliriz. Ama Mudurnu markası dahil şirketin tüm mal varlıklarını, yine size ait olduğu iddia edilen bir başka şirkete, 6 yıllığına kiralanmasının anlamı ne " Bizim takıldığımız nokta da işte burası... 
     Tabii 6 Ocak'ta Mudurnu ile ilgili bu gelişmeler kamuoyuna yansırken, Mudurnu Tavukçuluk AŞ'nin yönetim kurulu üyesi Oktay Türesin'in de aralarında bulunduğu Beyaz Et Sanayicileri Birliği BESBİR üyelerinden oluşan 15 kişilik bir heyetin, Başbakan Yardımcıları Hüsamettin Özkan ve Mesut yılmaz'ı ziyaret etmeleri de dikkatimizden kaçmıyor. 
     Söylemek istediğimiz öylesine net ki 
     "Sıkışan Ankara'ya koşuyor..." 
     Oysa sanayici olmak daha fazla sorumlu olmayı gerektiriyor. Bir de samimiyeti... Ha, bir de unutmadan ekleyelim 
     Mudurnu'nun ortaklık yapısı ve halka açıklık oranına dikkat çeken okuyucularımız var. İMKB verilerine göre şirketin yüzde 79.35 oranındaki hissesi aileye ait. Yüzde 31 oranındaki hissesi ise halka açık görünüyor. Hesaplama yaptığımızda "bu nasıl oluyor" diyorsanız, yanıtı İMKB verir, biz ne yapalım Ancak konumuz Mudurnu. Krizden nasıl çıkılacak Şirket yetkililerine göre, şu sıra bir Türk yatırımcı grubuyla birlikte bir yabancı ortak getirme çabası sürüyor. Ne demeli 
     Not Dün her iki seansta çaktırmadan iki hissede özellikle de tek bir holding hissesinde operasyon yapan "cüretkarlar" her kim ise onları arıyoruz Öyle ya, cebe giren temiz para 300 milyar liranın üzerinde. Demirbank sattı, Tekstil Bank sattı, ama Tekstil Bank'tan birileri aldı. Hem de ne alış. Bankacılık Düzenleme ve Denetleme Kurumu, İMKB, SPK yetkilileri "Bu nasıl iş " Duyurulur. Gelişmeleri aktaracağız... 
     
     





Hukuk... 


Parti kapatma 


Küçük Amerika... 


Gensoru... 


Düğmeye asıl şimdi basılacak 


Terörü lanetlemekten başka ne denebilir ki .. 


Soykırım 


Abdülmecid'in şikayeti 


Zor günler... 


Fransız firmaları imza peşinde 


Vizontele 


Karambol 


Yolsuzluk, tam yol 


İşin doğrusu "Profesyonelleşme..." 


Şimdiye dek neredeydiniz 


Savunma hakkı, ama... 


69 çözümü 


Altınları alamayan RTÜK'ün kapısında 


Sakın eve girmeyin 


Süt üreticisi "ağlıyor" 


</TEXT>
</DOC>
