<DOC>
<DOCNO> 33318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/yazar/sazak.html </URL>
<DATE> 2001/07/22/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Küresel ütopyanın sonu mu 
</HEADLINE>
<TEXT>

     Cenova'daki G - 8 zirvesinde alınan önlemler kan dökülmesini engelleyemedi genç göstericilerden biri polisin açtığı ateş sonucu yaşamını yitirdi. Küresel karşıtı eylemler, Seattle'den bu yana artan bir tepkiyle sürüyor. 
     Şiddet boyutu bir yana küresel düzene yönelik eleştirilerin kökenindeki ekonomik ve çevresel kaygılar toplum bilimcilerin de aklını çelmeye başladı. Hala tek yol küreselleşme denilmekle birlikte, refah yerine artan risklerden söz edilmeye başlanmasının bir anlamı olmalı. Acaba Küresel ütopyanın sonu mu geliyor 
     Evet, iletişim teknolojileri sayesinde "bilgi duvarları" yıkıldı ama "yeni dünya düzeni" insanlığa büyük mutluluklar getirmedi. "Global köy"ün yoksul sakinlerinin makus talihinde değişiklik gözlenmiyor. Pazar ekonomisinin rekabetçi yönü ise zengin ülkelerinin çıkarına oldu. G - 7'ler, arayı giderek açıyor. İnternet erişimli eğitim programlarıyla mesafeyi kapatmak kolay değil. Eşitsizlik yoksulluğu körüklüyor. Küresel ekonomiye alternatif düşünceler gelişiyor. Gençliğin 68 benzeri eylemlerine ruh veren ideolojiler eskimiş olsa da yeni arayışlar olduğu kesin. Seattle, Prag ve son olarak Cenova eylemlerindeki "anarşist" buluşmanın, düşünsel platforma çekilmesi sonucu "tek kutuplu dünya"ya alternatif akımlar doğabilir. 
     Bu tepkiler o kadar da haksız değil. 
     ABD ekonomisine olumsuz etki yapacak diye Kyoto sözleşmesine imza koymakta direnen Bush, milyarlarca doları "yıldız savaşları projesi" için harcayabilmektedir. Silahlanmaya ve kimyasallara ayrılan fonların insanlığı bir çevre felaketine sürükleyeceği görülmüyor mu 
     Çalınmış Geleceğimiz, adlı yapıtında sanayide kullanılan kimyasalların canlı türlerinde yolaçtığı hormonal bozukluklara dikkat çeken Theo Colborn adlı bilim adamının kaygılarına katılmamak mümkün mü 
     "Ortada insanlığın gönülsüz kobay rolü üstlendiği küresel bir deney var. Baş döndürücü hızla yeni teknolojiler üretiyor, küresel sistem ve insanlık üzerindeki etkilerini anlamaya başlamadan çok önce bunları dünyanın her yerinde konuşlandırıyoruz." 
     Özeleştiriyi yapan Antony Giddens, kökten küreselci değil Tony Blair'in yükselişinde "üçüncü yol" diye bilinen görüşleriyle etkili olmuş bir sosyolog. Giddens, sosyal politikalarla dengelenmedikçe salt piyasa koşullarının küresel bir yıkıma, düş kırıklığına yol açabileceğine inanıyor. Bu söylemin dünya liderlerince de ifade edilmeye başlaması önemlidir. 
     Cenova geleceğin inşasında milad oluşturabilir. 
     
     







Sultan Bahşiş 


Ponzi tipi kısır döngü 


Tayyip'le ilgili soru işaretleri 


Aslan Başkan 


İngilizlerin Monika'sı 


Tercih sıralaması yaparken 


Fransız diplomat haklı çıktı 


Küresel ütopyanın sonu mu 


Zamanı yönetmede taş mı önemli, mıcır ve kum mu 


Süre iki yıldır 


Beklenen ne 


Küreselleşme tuhaf bir dünya yaratıyor 


Turizmin kaymağını yabancılar yiyor 


Jet - Pa milletvekili yenilikçi olursa... 


</TEXT>
</DOC>
