<DOC>
<DOCNO> 17741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/magazin/amag.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Onun arabası var ama ruhu yok 
</HEADLINE>
<TEXT>

Her fırsatta Ben Göcekliyim’ diyen Musti, bir konser için tam 12 milyar lira isteyince hemşehrilerinin’ kalbi fena kırıldı .. 
     CESUR SERT Göcek DHA 

     GÖCEK’TEN bir ev alıp teknesini de buraya demirleyen Mustafa Sandal, kendisini Göcekli gibi hissettiğini söylüyordu. Bu sözler üzerine Göcekliler düzenledikleri şenliğe onu da davet ettiler. 
     ANCAK Kültür ve Turizm Derneği’nin düzenlediği 2. Çocuk Şenliği’ne davet edilen Sandal, konser için 12 milyar lira istedi. Fiyat karşısında şaşkına dönen Göcekliler Sandal’ı şu sözlerle kınadılar 
     "KENDİMİZDEN olarak gördüğümüz Mustafa Sandal’ın üç yıldır Göcek’e tek kuruş katkısı olmadı. Konser ricamızı da astronomik rakamlar öne sürerek geri çevirdi. Sandal’ı kınıyoruz." 
     SANDAL’IN bu tutumu üzerine dernek yöneticileri Haluk Levent’e yöneldi. Levent de fiyatında bir kriz indirimi’ yaparak 2.5 milyar liraya şenlikte sahneye çıktı. 
     
Yarı çıplak çevreci eylem      Bergamalı köylülerin siyanürlü altına karşı çıplak protestoları, Dalaman’da mobil elektrik santralı kurulmasına karşı çıkan gençlere de örnek oldu. Göcek’teki Haluk Levent konseri sırasında yarı çıplak olarak sahneye fırlayan gençler, santral projesini protesto ederken Haluk Levent de şunları söyledi "Yatağan’daki faciayı unutmayalım ve dünya harikası Göcek’in kararmasına izin vermeyelim." 
     



 MAGAZİN 










</TEXT>
</DOC>
