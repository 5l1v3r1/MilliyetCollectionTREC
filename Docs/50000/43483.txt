<DOC>
<DOCNO> 43483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sontur17.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
10 yaşındaki çocuğa tecavüz etti... 24 yıl hapse çarptırıldı 
</HEADLINE>
<TEXT>

     Eskişehir'de, 10 yaşındaki kız çocuğuna tecavüz ettiği iddiasıyla yargılanan kişiye, 24 yıl ağır hapis cezası verildi. 
     Eskişehir Ağır Ceza Mahkemesi'ndeki davanın bugünkü duruşmasına 10 yaşındaki Ö.A. katılmazken, tutuklu sanık Ergin Erdem 40 ile Erdem'in nikahsız olarak birlikte yaşadığı Ö.A'nın annesi Dürdane Yılmaz hazır bulundu. Mahkeme heyeti, davanın tamamen aydınlığa kavuştuğuna karar verdi.Dosya kapsamında yapılan incelemeler sonucunda olay günü tutuklu sanık Erdem'in alkolün de etkisiyle aynı evde kendileriyle birlikte kalan Ö.A'ya tecavüz ettiğinin belirlendiği kaydedildi. Mahkeme heyeti, daha sonra Erdem'e 24 yıl ağır hapis cezası verdi. Eskişehir Arifiye Mahallesi'nde, 21 Haziran 2001 tarihinde Ö.A, annesinin nikahsız olarak birlikte yaşadığı ve aynı evde kaldıkları Erdem'in kendisine tecavüz ettiği iddiasıyla şikayette bulunmuş ve Erdem tutuklanmıştı. 







</TEXT>
</DOC>
