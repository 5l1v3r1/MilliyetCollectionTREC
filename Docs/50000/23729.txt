<DOC>
<DOCNO> 23729 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur04.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da ölü ele geçen militanın üzerinden sahte kimlik çıktı 
</HEADLINE>
<TEXT>

     Batman'da dün akşam terör örgütü Hizbullah mensubu bir kişinin ölü ele geçirildiği çatışmada yaralanan 2 polis memurunun tedavisi sürüyor. 
     Bahçelievler Mahallesi'nde dün saat 21.00 sıralarında devriye gezen polis otomobiline, terör örgütü Hizbullah mensubu bir terörist tarafından ateş açılması sonucu çıkan çatışmada yaralanan polis memurları Hakan Kaya ve Ahmet Topaloğlu'nun tedavisi sürüyor. 
     Yaralı polis memuru Ahmet Topaloğlu'nun durumunun ciddiyetini koruduğu belirtilirken, Hakan Kaya'nın sağlık durumunun iyi olduğu bildirildi. 
     Çatışmada ölü ele geçirilen ve üzerinde sahte kimlikle birlikte terör örgütü hizbullah mensuplarının kullandığı takarof marka bir tabanca çıkan teröristin asıl kimliğinin belirlenmesine çalışılıyor. 
     
     







</TEXT>
</DOC>
