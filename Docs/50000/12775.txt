<DOC>
<DOCNO> 12775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sontur26.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Gökalp "Paraşüt operasyonunda düğmeye ben bastım" 
</HEADLINE>
<TEXT>

     Başbakan Bülent Ecevit’e yönelik ağır sözler söyleyen Tarım ve Köyişleri Bakanı Hüsnü Yusuf Gökalp bu çıkışını sürdürdü. Gökalp bu kez de "Paraşüt Operasyonu’nda düğmeye ben bastım" dedi. 
     Tarım ve Köyişleri Bakanı Hüsnü Yusuf Gökalp, ''Paraşüt operasyonunda düğmeye basan adam benim'' dedi. Gökalp, Gazipaşa Cumhuriyet Meydanı'nda muz üreticilerine hitap ederken, Türkiye'ye kaçak et girişinin kendisinin önlediğini kaydetti. Yerli muz dururken, ithal muzun pazarlarda satılmasını istemediğini anlatan Bakan Gökalp, şunları söyledi 
     "Gazipaşa'nın, Anamur'un muzu satılmazken, dünyanın öbür ucundan ülkeye muz geliyor. Paraşüt operasyonunu hatırlarsınız. Paraşüt operasyonunun ortaya çıkmasında emeği olan tüm yetkililere teşekkür ediyorum. Paraşüt operasyonunda düğmeye basan adam benim. Açık ve net söylüyorum bunu. Nasıl oldu Muz Türkiye'ye giriyor. 
     Tekrar dışarıya satılmış gibi gösteriliyor. Hayali bunlar. Biz bu şirket ve yan şirketlerinin adını ve adreslerini raporlarla yazarak, ilgili makamlara verdik. Sorumluluğumuz ve yetkimiz olmamasına rağmen, olayların üzerine sorumlu gibi gittik. Tüm ilgili bakanlıklara teşekkür ediyorum. Sonunda meşhur paraşüt operasyonu ortaya çıktı.'' 




</TEXT>
</DOC>
