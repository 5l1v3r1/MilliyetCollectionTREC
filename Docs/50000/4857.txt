<DOC>
<DOCNO> 4857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/son/sontur15.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölen milletvekilinin alnında ve başında darp izleri var 
</HEADLINE>
<TEXT>

     TBMM'de geçirdiği kalp krizi sonucu vefat eden DYP Şanlıurfa Milletvekili Fevzi Şıhanlıoğlu'nun cenazesi, Keçi"ren Adli Tıp Kurumu'nda otopsi yapıldıktan sonra Güven Hastanesi'ne gönderildi. 
     Adli Tıp Kurumu'ndan çıkışında gazetecilerin sorularını yanıtlayan eski Sağlık Bakanı Doğan Baran, otopsinin tamamlandığını, sonuçların İstanbul Adli Tıp Kurumu'na gönderileceğini ve kesin sonucun buradan alınacağını bildirdi. 
     Baran, ''O raporun neticesini bekleyeceğiz. Zaten kalp yetmezliği vardı. Ancak alnında ve başında darp izleri var. Bu zaten bilinen, görülen bir şeydi. Her şeyin adil bir şekilde sonuçlanacağına inanıyoruz'' dedi. Şıhanlıoğlu için yarın saat 10.30'da TBMM'de tören düzenleceğini belirten Baran, Şıhanlıoğlu'nun cenazesinin törenin ardından memleketi olan Viranşehir'e götürüleceğini söyledi. Baran, Şıhanlıoğlu'nun, Viranşehir'deki cenaze törenine, DYP'li miletvekillerinin de katılacağını kaydetti. Bu arada, Şıhanlıoğlu'nun oğulları İdris ve Orhan Şıhanlıoğlu ile bazı yakınları da otopsi tamamlanana kadar Keçi"ren Adli Tıp Kurumu'nda beklediler. Öte yandan, Adli Tıp Kurumu'na gelen bazı DYP miletvekilleri de yetkililerden bilgi aldılar. 




</TEXT>
</DOC>
