<DOC>
<DOCNO> 40873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/guncel/gun12.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Yağmur Ege’yi vurdu 
     İzmir’de dün sabah saatlerinde başlayan sağanak yağmur, ulaşımı felç etti. Yağmur nedeniyle kayganlaşan zeminde bir TIR yoldan çıkıp şarampole yuvarlanırken, çok sayıda araç yolda kaldı. Apartmanların zemin katlarıyla alçakta kalan evleri de su bastı. Manisa’da dün bir saat süren sağanak yağışta 100 kadar ev ve işyerinin bodrum katlarını su bastı. Kuadası’nda da yarım saat süren yağış trafiği felç etti. 
     
     Tecimer’e af’ yok 
     Amasya Beyazıt Kütüphanesi’nden 1994’te çalınan tarihi Kuranıkerim’le ilgili olarak yargılandığı Amasya Asliye Ceza Mahkemesi’nce 2 yıl 6 ay 16 gün hapse çarptırılan Ayşegül Tecimer’in, "Şartla Salıverilme ve Cezaların Ertelenmesine İlişkin Yasa"dan yararlanamayacağı bildirildi. Yetkililer, Tecimer’in yasanın belirlediği süre içinde başvuruda bulunma-dığı için aftan yararlanamadığını belirtti. 
     
     Bayrampaşa’da direniş 
     Bayrampaşa Cezaevi’nde bir grup tutuklu ve hükümlü, dünkü görüş sırasında cezaevine getirilen gıda maddelerinin içeri sokulmasına izin verilmemesi üzerine direnişe geçti. B - 5, 6, 7 ve 8 koğuşlarını kapatarak, koğuş kapılarının arkasına barikat kuran tutuklular sayım vermedi. İkna çabalarının sonuç vermemesi üzerine müdahale eden jandarma, kapı arkalarına kurulan barikatlari kaldırılarak direnişe son verildi. 
     
     Villadaki kasayı çaldı 
     Sarıyer’de Hattat Villaları’nda oturan Numan Ceylan’ın özel şoförü Birol Şahin, içerisinde 28 milyar lira değerinde para ve ziynet eşyası bulunan kasayı çaldı. Ceylan’ın şik yette bulunması üzerine Asayiş Şube Müdürlüğü Hırsızlık Büro Amirliği polisleri, Şahin’i gözaltına aldı. Polis yetkilileri olayla ilgili geniş çaplı soruşturmanın sürdürüldüğünü belirttiler. 
     



 GÜNCEL 






















</TEXT>
</DOC>
