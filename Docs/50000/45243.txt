<DOC>
<DOCNO> 45243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun26.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuzey İttifakı'nın askeri lideri "Yardım gelsin gelmesin taaruza hazırız" 
</HEADLINE>
<TEXT>

     Afganistan'da Taliban'a karşı savaşan Kuzey İttifakı'nın askeri lideri General Muhammed Fehim, ''Batı'dan yardım gelsin gelmesin, Taliban'a karşı taarruza geçmeye hazır olduklarını'' söyledi. 
     Afganistan'ın kuzeydoğusundaki Baydengage köyü yakınında 3 bin yedek askeri denetleyen Fehim, askerlere, ''Siz askerler bugün, Afganistan halkının özgürlüğü için savaşmaya, Taliban ve terörizmi yenmeye hazır olduğunuzu gösterdiniz. Diğerleri katılsın ya da katılmasın Taliban'la savaşmaya hazırız'' dedi. 
     General Abdüsselam da, gazetecilere yaptığı açıklamada, İttifak güçlerinin Mezarı Şerif'ten çok uzak olmayan bir yerde önemli miktarda görece modern teçhizata sahip olduklarını belirterek, kuzey ve batıda saldırı başlatmayı düşündüklerini, Balkh'ta çok sayıda adamlarının hazır beklediğini söyledi. 
     






</TEXT>
</DOC>
