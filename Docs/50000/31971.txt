<DOC>
<DOCNO> 31971 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/siyaset/siy04.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Şımarıklığa dur denmeli’ 
</HEADLINE>
<TEXT>

DSP’li vekiller, MHP’li bakanlardan şik yetçi 
     ANKARA Milliyet 

     DSP'li milletvekilleri, Ecevit çiftinin her akşam düzenlediği çay partisinde Ulaştırma Bakanı Enis Öksüz'ü kastederek, MHP'li bakanları şik yet etti. DSP'li vekiller, koalisyon ortakları arasında uzlaşmanın önemine dikkat çekerek, "MHP'nin bu şımarıklığına dur denmesi gerekiyor" dedi. 
     Başbakan Bülent Ecevit ve eşi Rahşan Ecevit, dün DSP'li yedi milletvekiliyle eşlerini kabul etti. Aydın Tümen, Uluç Gürkan, Suat Çağlayan, Hüseyin Mert, Metin Şahin, Yekta Açıkgöz ve Tayfun İçli'nin katıldığı sohbet toplantısında vekiller, eleştiri oklarını MHP'ye yöneltti. 
     Edinilen bilgiye göre DSP'li milletvekilleri, hükümetteki uzlaşmayı vurguladı. MHP'li bakanların şımarık davranışları olduğunu belirten DSP'li vekillerin eleştirilerine Ecevit yorum yapmadı. 
     
     Bahçede tatil 
     Çay toplantısı sonrası gazetecilerin sorularını yanıtlayan Şahin, görüşmede "Türkiye şu anda çok sıcak, en iyi tatil Ankara'da yapılır" esprisini yaptığını söyledi. Ecevit çifti de bu esprinin üzerine tatili Or - An Semti'ndeki evlerinin bahçesinde yapacakları mesajını verdi. 
     



 SİYASET 












</TEXT>
</DOC>
