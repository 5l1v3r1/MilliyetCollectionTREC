<DOC>
<DOCNO> 28103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur05.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Mesut Yılmaz "İdam 3-4 yıl sonra tümüyle kalkar" 
</HEADLINE>
<TEXT>

     Viyana'da yayımlanan muhafazakar eğilimli Kurier gazetesine demeç veren Devlet Bakanı ve Başbakan Yardımcısı Mesut Yılmaz, ''idam cezasının üç veya dört yıl içinde tümüyle kalkacağını'' söyledi. 
     Kurier gazetesinin, ''Başbakan Yardımcısı, Avrupa Bakanı, Anavatan Partisi lideri, muhafazakar ve Hıristiyan demokrat partilerin çatı örgütü Avrupa Demokratikler Birliği'nin Başkan Yardımcısı'' olarak tanıttığı Mesut Yılmaz, Türkiye'deki reformlar, AB'ye tam üyelik ve Kıbrıs sorununa ilişkin sorulara şu yanıtları verdi 
     Soru Demokrasi ve insan hakları AB'nin prensipleri... Türkiye, bu prensipleri yerine getirmek içinr neler yapacak 
     Yanıt Bugüne kadar ayrılıkçı terör yüzünden demokratikleşmeyi tam olarak uygulayamadık. Şimdi reformları yapma zamanı. Üç veya dört yıl içinde idam cezası tümüyle kalkacak. 
     Soru Türkiye neden AB'ye üye olmak istiyor 
     Yanıt Jeostratejik nedenlerden... Eğer AB ''global oyuncu'' olmak istiyorsa, Türkiye'ye ihtiyacı var 
     Soru Üyelik görüşmeleri için hedef aldığınız tarih var mı 
     Yanıt Bu bizim performansımıza bağlı. Bunu Türk kamuoyuna da söylüyorum. Zaman bizim için çok önemli. Çünkü yeni üyelerin katılımı ve Avrupa Parlamentosu'nun güçlenmesi bize daha çok ağır sorunlar getirecektir 
     Soru AB'nin tam üyelik kriterlerini haksız buluyor musunuz 
     Yanıt Kriterler doğrudur ve biz bunları yerine getirmek zorundayız. Biz Helsinki sonuç belgesinde sadece bir noktaya itiraz ettik Kıbrıs sorununun, çözümünün tam üyelik için koşul olarak ileri sürülmesine. Bunu da düzelttiler. 
     Soru Sadece Kıbrıs Rum tarafının AB'ye üye olmasını kabul eder misiniz 
     Yanıt Hayır. Bir çözüm, Kıbrıs'taki realitelerin göz ardı edilmesine izin veremez. İki toplumun da onayının alınması gerekir. Federal bir devlet gerçekçi değil. Çünkü Rumlar, Türk toplumunu azınlık olarak ezmeye başlarlar. Biz bir konfederasyonu öneriyoruz. 
     Soru Yunanistan bu öneriyi destekliyor mu 
     Yanıt Yunanistan tarafı bu konuda isteksiz. Biz şimdi Türk ve Rum toplumunu görüşmeler için cesaretlendirmeye çalışıyoruz. Eğer adil bir çözüm bulunamazsa, Kıbrıs yeniden bir barut fıçısına dönüşür. Bu da tüm bölge için büyük bir tehlike olur. 
     Soru Türkiye, NATO ile AB arasındaki bir güvenlik anlaşmasını bloke ediyor... 
     Yanıt Türkiye'nin ulusal çıkarlarının söz konusu olduğu NATO işbirliğinde, Türkiye'nin de karar mekanizmasının içinde yer alması gerekir. AB bunu kabul etmiyor. Tartışmalar devam ediyor. ABD bizim pozisyonumuzu destekliyor. 
     Soru AB'ye giden yolda AB üyesi hangi ülkelerden destek bekliyorsunuz 
     Yanıt Almanya'dan. Türkiye'nin AB'ye entegrasyonu sürecindeki gecikme önceki Kohl hükümetinin tavrından kaynaklanıyor. Yeni hükümet, daha dostça bir tavır sergiliyor. 
     Soru Avrupa'ya ilişkin vizyonunuz 
     Yanıt Avrupa, sadece bir istek değil, aynı zamanda bir tutku benim için. Bu tutku, sıkıntıları da beraberinde getiriyor. Türkiye'de bizim çok sayıda iç ve dış politika sorunlarımız var. AB, bize çözüm konusunda yardımcı olabilir. Eğer AB, Rumların tam üyeliğini çözüm için tehdit olarak kullanmasına müsaade ederse, tüm bunlar ortadan kalkar. 







</TEXT>
</DOC>
