<DOC>
<DOCNO> 12198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/yasam/yas10.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızımız iyi ki Türkiye’de yakalandı’ 
</HEADLINE>
<TEXT>

     Adnan Menderes Havaalanı’nda altı kilo eroinle yakalanan Alman kurye kızın ailesi, "Kızımız iyi ki Türkiye’de yakalandı. İran, Afganistan veya Arabistan’da yakalanmış olsaydı hiç göremeyecektik" dedi. 
     Andrea Rohloff’un bugün İzmir DGM’de, 15 yıla kadar hapis cezası istemiyle başlayacak davası için Türkiye’ye gelen anne Angela ve baba Hans Jürgen Rohloff, kızlarının Türkiye’de yakalanmasından ayrı bir memnunluk duyduklarını belirtti. Anne Rohloff, "İlk işiydi. Türkiye’de yakalanması bizi biraz sevindirdi ve teselli etti. İran, Afganistan veya Arabistan’da yakalansaydı, hiç göremeyecek, ziyaret edemeyecektik. Hatta idam bile olabilirdi" diye konuştu. 
     


 YAŞAM 



















</TEXT>
</DOC>
