<DOC>
<DOCNO> 42698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/ekonomi/eko07.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tercihte, altın ilk sıraya yükseldi 
</HEADLINE>
<TEXT>

ABD’ye yapılan saldırılarla yeniden gözde yatarım aracı olan altın, halkın yatırım tercihinde ilk sıraya çıktı 
     Türk halkının, tasarruf aracı tercihinde altın birinci sıraya yerleşti. Altını, "Şu an için en uygun yatırım aracı" olarak görenler çoğunluğa ulaşırken, yatırım tercihinde ikinci sırada döviz, üçüncü sırada ise gayrimenkulün geldiği belirlendi. 
     Stratejimora Araştırma Firması’nın yaptığı anket, Türk halkının yatırım stratejisini ortaya çıkardı. Adana, Ankara, Antalya, Bursa, Denizli, Diyarbakır, Erzurum, İstanbul, İzmir, Konya, Samsun ve Trabzon’da gerçekleştirilen ankette, "Sizce şu an için en uygun yatırım aracı hangisidir" sorusuna "altın" yanıtını verenler yüzde 29.4’le çoğunluğu oluşturdu. 
     
     Döviz ikinci 
     Yatırım aracı tercihinde döviz ikinci sırada yer aldı. Ankete yanıt verenlerin yüzde 18’i en uygun yatırım aracı olarak dövizi gördüğünü bildirdi. Tercih edilen yatırım aracı sıralamasında üçüncü sırada ise yüzde 15’le gayrimenkul geldi. Yatırımcıların yüzde 47.4’lük bölümünün, altın ve dövize yatırımı tercih etmesinin, çalkantılı piyasa koşullarında likit kalarak hareket esnekliğine sahip olma ve kendini garantiye alma kaygısında kaynaklandığı belirtildi. 
     



 EKONOMİ 




















</TEXT>
</DOC>
