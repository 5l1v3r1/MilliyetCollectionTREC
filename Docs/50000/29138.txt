<DOC>
<DOCNO> 29138 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sonspo14.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepspor taraftarlarından Celal Doğan'a destek... 
</HEADLINE>
<TEXT>

     Gaziantepsspor Taraftarlar Derneği,ulusal basında, Gaziantepspor ve başkanı hakkındaki yayınların, gerçeklerden uzak olduğunu ve maksatlı olarak yapıldığını savundu. 
     Gaziantepspor Taraftarlar Derneği Yönetim Kurulu'ndan yapılan açıklamada, ulusal basında Gaziantepspor Kulübü Başkanı Celal Doğan'a yakıştırmalar içeren yayınların yer aldığı belirtilerek, ''Seviye sınırları aşılıyor. Yayınların, Doğan'ın şahsında bütün Anadolu takımlarını sindirme hareketine dönüştüğünü görüyoruz'' denildi. 
     Doğan'ın sporculuğu ve sporun içindeki sürecinin bir günlük olmadığı kaydedilen açıklamada, şu görüşlere yer verildi 
     ''Yayınlarda, Doğan'ın gerçek yüzü ortayla çıkıyor denilirken ne ifade edilmek isteniyor Sporda, belediyecilikte ve siyasette başarıları ve saygınlığı kabul edilen Doğan, Hakan'ı Fenerbahçe'ye, Fatih'i Beşiktaş'a yok pahasına verseydi, inanıyoruz ki, o yazıların yayımlandığı gazetelerin gözdesi olurdu. 
     Birbirimizin varlığına tahammül etmek durumundayız. Hiç kimse, her istediğini, istediği zaman yapamaz. Bunu herkes kabul etmeli. Birlikte yaşamak durumunda olduğumuz kişi ve kurumlara saygı gösterilmesi gerektiğini öğrenmek zorundayız. Aksini düşünenlere rağmen değerlerimizi koruyarak yolumuza devam etmeye kararlıyız.'' 






</TEXT>
</DOC>
