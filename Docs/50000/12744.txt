<DOC>
<DOCNO> 12744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sonspo04.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta teknik kadro sayısı 6'ya çıktı 
</HEADLINE>
<TEXT>

     Beşiktaş, Galatasaray ile gelecek hafta yapacağı derbi maçın hazırlıklarını, bu sabahki antrenmanla sürdürdü. 
     Fulya Tesisleri'nde, teknik direktör Christoph Daum yönetiminde yapılan ve yaklaşık 2 saat süren antrenmanda siyah-beyazlı futbolcular, ısınma hareketlerinin ardından 2 gruba ayrılarak, gol, kanat varyasyonları ile pas çalışması yaptı. 
     Antrenmana, milli takım kamplarında bulunan Tayfur, Nihat, Karhan ve Khlestov, hasta ve sakat olan Münch, Ahmet, Fazlı ile Ali Eren katılmadı. Siyah-beyazlılar, Galatasaray maçının hazırlıklarını, bu akşam yapacağı antrenmanla sürdürecek. Bu arada menajer Sinan Engin'in, Bursa'ya giderek, Türkiye-Slovakya ümit milli maçında bazı futbolcuları izleyeceği öğrenildi. 
     Beşiktaş'ta Roland Koch'un ardından, kaleci antrenörü Eike Immel'in de bugünkü antrenmana katılmasıyla, teknik kadro tamamlandı. İstanbul'a dün akşam gelen Immel, antrenmanda diğer kaleci antrenörü Erdinç Erol ile birlikte, kaleciler Shorunmu, Fevzi ve Ekrem'i çalıştırdı. Immel'in gelmesiyle Beşiktaş'taki teknik kadroda yer alan antrenör sayısı da 6'ya çıktı. Beşiktaş'ın teknik kadorosunda, teknik direktör Christoph Daum, yardımcıları Rıza Çalımbay, Roland Koch, Bülent Albayrak, kaleci antrenörü olarak da Eike İmmel ve Erdinç Erol görev yapacak. 




</TEXT>
</DOC>
