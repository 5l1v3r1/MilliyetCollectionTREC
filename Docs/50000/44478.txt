<DOC>
<DOCNO> 44478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/yazar/sazak.html </URL>
<DATE> 2001/10/01/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Ege'de turizm sinerjisi 
</HEADLINE>
<TEXT>

     Akdeniz'de sarı yazın sonuna gelinirken turizm, dibe vuran ekonominin "kurtarıcı sektörü" olma özelliğini sürdürüyor. Dünyadaki savaş bulutlarına karşın, Antalya ve Muğla kıyıları "tatil gezegeni" olarak eylülü iyimser rakamlarla kapadı. 
     Ekim ve kasıma yönelik bağlantılarda da geçen yıla göre olumsuzluk gözlenmiyor. Özellikle Batı Avrupalı turistlerin ABD'nin uğradığı saldırıdan fazla etkilenmediği ve sonbahar planlarını değiştirmediği anlaşılıyor. 
     Muğla Valisi Lütfi Yiğenoğlu ile turizmde "sezon sonu" söyleşisi yaparken, Marmaris Mares'in - Altınyunus - Genel Müdürü Ünal Toprak, ilk kez bu mevsimde Belçikalı grupları ağırlayacaklarını söyledi ekimdeki doluluk yüzde 90'ın üzerinde olacakmış. 
     2 milyon turistle 2 milyar dolar gelir Muğla çevresi rekora gidiyor. Ekimden itibaren yatçı akını başlayacak, Gökova, Hisarönü ve Göcek, Fethiye koylarınde gezi ve kışlamaya gelecek Kuzeyliler. 
     Ege ve Akdeniz'de turizm patlamasında beş yıldızlı otel ve tatil köyleri kalitesinden, ucuz fiyat politikasına, tanıtım atağına kadar pek çok faktörden söz edilebilir. Ancak bir tanesi, öteki tüm nedenlerin üzerine çıkıyor 
     "Diplomasi..." 
     Ege'deki barış atağı iki ülkenin de çıkarına oldu. 
     Adalar artık Türkiye'ye daha yakın. 
     Rekabette Marmaris, Rodos'u, Bodrum Kos'u geçmiş. 2001 sezonunu Türkiye Yunanistan'ın önünde kapatacak. Aslında iki ülke arasında bu yıl yarışma ve çekişmeden çok "sinerji"den söz etmek mümkün. Bizimkiler Adalar'ı geziyor, komşu da alışverişini Muğla kıyılarından yapıyor. 
     Sisam'da Dışişleri bakanları Cem ve Papandreu'yu buluşturan zirve yerel yöneticileri de kaynaştırdı. 
     Rodos'ta çıkan yangına valilerin birlikte müdahalesi birkaç yıl önce akla gelir miydi 
     Muğla Valiliği mübadelede boşaltılan Fethiye'deki Kayaköy'ü restore ederek inanç turizmine açma kararı almış. 
     İspanya ve Portekiz'e karşı Ege'de Türk - Yunan işbirliğine dayalı yeni bir cazibe merkezi doğuyor. 
     Vali Yiğenoğlu Sisam buluşmasında Ege barışını İtalyan yazar Tomorro'nun sözleriyle taçlandırmış 
     "Büyük yürüyüşcüler olmamız gerekiyor. Birbirimizin yanında, birbirimizin ayakkabılarını giyerek yürümeli, yürümeliyiz. Dünyaya geldiğimiz ve gideceğimiz yönü düşünerek yürümeliyiz. Kırılganlığın, çıplaklığın yanında cüppesiz yürümeliyiz. Temelleri, artık yargı ve önyargı değil, alçak gönüllülük ve anlayış üzerine kurulmuş bir dünya için yürümeliyiz." 
     Savaş rüzgarları esmeye başlasa da barış için yürümeliyiz. 
     Turizmciler Ege'de bunu başarmış. 
     2002'ye de bu duygularla hazırlanmalıyız. 
     
     







Şimdi kavga zamanı değil 


5 Soru 5 Cevap 


Siyasal güven gereksinimi 


Kefeli geliyor allı yeşilli 


Eski haber, yeni haber 


Ege'de turizm sinerjisi 


Sado-mazo teyze sizi yiyecek 


Devletin ve siyasetin vazgelişmez ağırlığı 


Plansız olmaz 


</TEXT>
</DOC>
