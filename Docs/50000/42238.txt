<DOC>
<DOCNO> 42238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/guncel/gun05.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte Garih’in mezarlıktaki son fotoğrafları... 
</HEADLINE>
<TEXT>
Kıyafet değişmedi 
Garih, iddia edilenin aksine direkt mezarlığa gitmiş.. 
     SERHAT ÜNAL 

     Eyüp Mezarlığı’nda Yener Yermez tarafından bıçakla delik deşik edilerek öldürülen işadamı Üzeyir Garih’in cesedinin, ziyaretine gittiği Şeyh Küçük Hüseyin Efendi’nin mezarı önündeki fotoğraflarını Milliyet ele geçirdi. 
     Sır gibi saklanan fotoğraflar, bugüne kadar kamuoyuna yansımayan bazı gerçekleri de gözler önüne serdi. 
     Garih’in hayata veda ettiği 25 Ağustos günü, Alarko Holding’de görüştüğü Bulgaristan Başbakan Yardımcısı Nikolay Vassilev’le çektirdiği fotoğraflara ve mezarlıktaki görüntülere bakıldığında, aynı gömlek ve pantolonu giydiği dikkat çekiyor. Daha önceki açıklamalarda ise Garih’in görüşmenin ardından tek başına evine giderek üzerini değiştirdiği belirtilmişti. 
     Yener Yermez ise polisteki ifadesinde, Garih için "takım elbiseli, kravatlı, şık bir beyin dikkatini çektiğini" söylemişti. 
     



 GÜNCEL 


























</TEXT>
</DOC>
