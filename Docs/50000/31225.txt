<DOC>
<DOCNO> 31225 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/guncel/gun02.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah’ın hücre evine baskın Bir terörist ölü 
</HEADLINE>
<TEXT>
Titiz’ operasyon 
Gaz bombası kullanan polis, evde oturanları hızla tahliye etti. Hizbullahçılara "Çocuklara acıyın, teslim olun" çağrısı yaptı 
     DİYARBAKIR DHA 

     Diyarbakır'ın Bağlar semtinde, terör örgütü Hizbullah'a ait bir hücre evine operasyon düzenleyen polisle teröristler arasında çatışma çıktı. Gaz bombasının da kullanıldığı ve altı saat süren operasyonda bir Hizbullahçı ölü ele geçirilirken, iki terörist teslim oldu. 
     Evde bulunan 2 yaşındaki bir çocukla, Gaffar Okkan'ın şehit edilmeden önce açıkladığı 26 Hizbulah tetikçisi arasında bulunan Haşim Alabalık'ın kız kardeşi Remziye Alabalık gözaltına alındı. İki polis hafif yaralanırken, evdeki üç teröristten birinin Alabalık olduğu öne sürüldü. 
     Diyarbakır Emniyet Müdürlüğü ekipleri, dün 05.00 sıralarında, Cengizler caddesindeki yedi katlı bir apartmanın 6. katındaki hücre evine baskın yaptı. Hizbullahçı teröristlerin açtığı ilk ateş sırasında bir polis ayağından hafif yaralandı. 
     
     Özel Harek t eve girdi 
     Teröristleri ele geçirmek için binaya gaz bombası atan polis, aynı yerde oturan diğer vatandaşları, zarar görmemeleri için hızla tahliye etti. Saat 11.00 sıralarında polis Hizbullahçılara, "Çocuklara acıyın, teslim olun" çağrısında bulundu ve pencerelerden eve gaz bombası attı. Daha sonra Özel Harek t ve Terörle Mücadele ekipleri kapıyı kırarak eve girdi. Kısa çatışmadan sonra örgüt üyelerinden biri Kalaşnikof silahıyla birlikte ölü ele geçirildi, ikisi de teslim oldu. 
     Operasyonun ardından açıklama yapan Emniyet Müdürü Atilla Çınar, operasyonun uzamasının nedeninin, polisin titizliğinden kaynaklandığını belirtti. Çınar, "İçerdeki çok direndi. Biz onu sağ yakalamak istiyorduk. Ama o sürekli ateş etti. Kadın ve çocuğun zarar görmemesi için hassas davrandık" dedi. 
     



 GÜNCEL 


















</TEXT>
</DOC>
