<DOC>
<DOCNO> 8730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/soneko17.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankacılar ile hükümet zirvesinden anlaşma çıktı 
</HEADLINE>
<TEXT>

     Banka genel müdürleriyle ekonomi yönetiminin yaptığı toplantıdan anlaşma çıktı. Türk Lirası ve döviz piyasalarının sağlıklı bir biçimde işlemesi için gerekli önlemlerin alınması ve uygulanması konusunun görüşüldüğü toplantıda, tam bir anlayış birliğine varıldığı, görüşülen konulara ilişkin uygulamaya pazartesi sabahından itibaren başlanacağı bildirildi. 
     Hazineden sorumlu devlet Bakanı Recep Önal'ın başkanlığında Hazine ve Devlet Planlama Teşkilatı Müsteşarlıkları, Bankacılık Düzenleme ve Denetleme Kurulu, Merkez Bankası, Sermaye Piyasası Kurulu, İstanbul Menkul Kıymetler Borsası ile kamu ve özel bankaların temsilcilerinin katılımıyla Başbakanlık'ta gerçekleştirilen toplantı yaklaşık beş saat sürdü. 
     oplantının ardından yapılan yazılı açıklamada Türk lirası ve döviz piyasalarının sağlıklı bir şekilde işlemesi için gerekli önlemlerin alınması ve uygulanması konusunun görüşüldüğü belirtilerek bu konuda tam bir anlayış birliğine varıldığı vurgulandı. Açıklamada, toplantıda görüşülen konulara ilişkin uygulamaya pazartesi günü sabahından itabaren başlanacağı ifade edildi. 
     Toplantıda, bankalardan, döviz piyasalarında alım satım kotasyonu vermelerinin istendiği, bankacıların da Merkez Bankası'nın vadeli döviz satmasını istedikleri kaydediliyor. Bankaların, pazartesi günü kotasyon vermeleri durumunda geçen hafta belirsizlikle kapanan döviz fiyatı konusunda netleşme sağlanabileceği tahmin ediliyor. 




</TEXT>
</DOC>
