<DOC>
<DOCNO> 5374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/dunya/dun03.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den Irak sitemi 
</HEADLINE>
<TEXT>

     YASEMİN ÇONGAR Washington 

     ABD yönetimi, Türkiye’nin Irak’a büyükelçi göndermesinden duyduğu memnuniyetsizliği bir kez daha açıkladı. 
     Irak konusunda izleyeceği politikayı belirlemeye çalışan ve geçen hafta hem bu nedenle kendi içinde bir dış politika zirvesi yapan, hem de Irak’taki muhalif gruplara parasal yardım başlatan Bush yönetiminin Ankara’nın tavrına tepkisi, Dışişleri Bakanlığı Sözcüsü Richard Boucher tarafından dile getirildi. 
     Boucher, Bağdat’a büyükelçi gönderilmesinin doğru bulmadıklarını ve Türkiye’nin bu kararının kendilerini üzdüğünü söyledi. 
     
Bari Irak’ı yola getirsin’      Boucher, Türkiye’nin Bağdat’ta geçen ay göreve başlayan yeni büyükelçisi Mehmet Akat’ın konumunu tasvip etmeyen bu sözlerine karşın, büyükelçinin görevini, Irak yönetimini uluslararası yükümlülüklerini yerine getirmeye zorlama yönünde kullanacağını umduğunu da dile getirdi. Clinton yönetimi de Bağdat’a büyükelçi kararını eleştirmiş ve bunun uygulanmamasını istemişti. 
     


 DÜNYA 














</TEXT>
</DOC>
