<DOC>
<DOCNO> 6397 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/spo05.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir gün, mutlaka 
</HEADLINE>
<TEXT>

Aybaba, Beşiktaş’ta 11 yıl oynadığını, kaptanlık yaptığını söyledi, "Sıra hocalığına geldi" dedi 
     Bilal Meşe 

     "Artık değiştim" 
     GENÇLERBİRLİĞİ Teknik Direktörü Samet Aybaba, en büyük hedefinin Beşiktaş teknik direktörlüğü olduğunu söyledi, "Bir gün, mutlaka olacak" dedi. Aybaba, "Beşiktaş için daha önce de gündeme geldim. Olaylar hep benim dışımda gelişti. Daha önce teklif gelseydi hiç düşünmeden kabul ederdim. Ama artık değiştim. Artık hedef varsa gelirim. Yaratacağız, hedefe gideceğiz. O zaman varım" diye konuştu. 
     
     "Küfüre üzüldüm" 
     AYBABA, Beşiktaş’ta 11 yıl oynadığını belirtti, "Sıra hocalığına geldi" yorumunu yaptı. Siyah - Beyazlı forma ile mutluluk dolu günler yaşadığını söyleyen Aybaba, "6 yıl kaptanlık yaptım. Hiç para konuşmadım. Boş sözleşmeye imza attım. Ama maçtaki küfürlere çok üzüldüm. O küfür edenler, takımlarının tarihini bilmiyorlar. Ne yapacaktım, futbolculara oynamayın mı, diyecektim" ifadelerini kullandı. 
     
     "İçime doğmuştu" 
     GENÇLERBİRLİĞİ’nin 14 yıl sonra kupa finali oynayacağını hatırlatan Aybaba, "Keşke başka bir takım olsaydı elediğimiz. Mutluyum, ama buruk bir mutluluk bu" dedi. Aybaba, "Nedense maçın penaltıya gideceği içime doğmuştu. Penaltı çalıştık sürekli. Örneğin, hemen son saniyede İdris’i oyuna aldım. Çünkü iyi penaltı atıyordu. Çalışacaksın, sonra şansı bekleyeceksin. Bizim için de öyle oldu" yorumunu yaptı. 
     
İnciler...      l Nouma iyi bir futbolcu. Ancak takımını sahada yalnız bırakmaya hakkı yok. Ortada bir emek var. Ona saygı göstermeli. 

</TEXT>
</DOC>
