<DOC>
<DOCNO> 15314 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/guncel/agun.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaparo alacak, gerekirse 3 taksit yapacaklar 
</HEADLINE>
<TEXT>
Zihni Sinir Ailesi’nden SİPARİŞLE BEBEK 
Parasızlığa dayanamayan Güngör çifti ilginç bir proje geliştirdi siparişle15 bin dolara bebek yapıp satacaklar 
     MUSTAFA ÖZDEMİR Zonguldak DHA 

     Zonguldak’ta yaşayan İsmail ve Kadriye Güngör, parasızlığa ilginç bir çözüm buldular. 9 yıllık evli ve 2 çoçuk sahibi çift, 15 bin dolar yaklaşık 18 milyar lira karşılığında siparişle bebek yapabileceklerini ve isteyene vereceklerini açıkladılar. 
     Tekirdağ’da çalıştığı kömür ocağının kapanmasıyla işsiz kalan İsmail Güngör şöyle konuştu "Ekonomik sorunlar yüzünden ailem dağılma noktasına geldi. Ben de bu yolu buldum. Eşim de kabul etti. Bazı yakınlarımgüldü, bazısı dalga geçti. Ancak son derece ciddiyim. Utanılacak bir şey yaptığıma inanmıyorum. Bizi bu hallere düşürenler utansın" 
     
     Her şeyi düşünmüşler 
     Çocuğu olmayan ailelere ulaşabilmek için gazete ilanı vereceğini belirten Güngör projesini şöyle anlattı "Hamilelik döneminde bebek en iyi doktorların kontrolünden geçecek. En iyi gıdalarla beslenecek. Bunun için bir miktar kapora alacağım. Doğumdan 3 ay sonra çocuğa anne sütüyle bakacağız. Bu dönemde çocuğun başına gelebilecek tüm olumsuzluklardan biz sorumluyuz. İkiz olma durumunda biri bende kalır. Durumu iyi olmayan ailelere üç taksit yapabilirim." 
     


 GÜNCEL 










</TEXT>
</DOC>
