<DOC>
<DOCNO> 13881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/magazin/mag02a.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Sibel Can’ın evinde Halis Ağa oturacak 
</HEADLINE>
<TEXT>

Kocasının Toprakbank’a yüklü miktarda borcu olan Sibel Can’ın Miami’deki muhteşem dairesini Halis Toprak’a sattığı iddia ediliyor... 
     NEVSAL ELEVLİ Londra 

     Şarkıcı Sibel Can’ın Miami’deki Williams Island adlı adadaki dairesini 1.7 milyon dolara yaklaşık 1.7 trilyon lira , Toprak Holding’in sahibi Halis Toprak’a sattığı öğrenildi. 
     Can’ın yakın çevresi, kocası Sulhi Aksüt’ün Toprakbank’a olan borcu nedeniyle evin Toprak Holding’e geçtiğini söyledi. İddialara göre Halis Toprak, evin parasının büyük bölümünü peşin öderken, geri kalanını da taksitlere bağladı. 
     
Miami’yi seviyor      Eşi halen cezaevinde olan Can ise, 31’inci kattaki evini satmadığını ama kendisine böyle bir teklif geldiğini doğrularken şöyle konuştu 
     "Londra’daki evimi satmayı düşünmüşdüm ama vazgeçtim. Miami’deki evimi satmayı ise hiç düşünmedim. Çünkü Miami’yi ve evimi çok seviyorum. Yalnız, bir Türk işadamı eve talip olduğunu bildirdi. Ancak beyefendiye hayır’ dedik." 
     Williams Island, Miami’nin lüks şehirlerinden Aventura’da özel bir ada. Adaya sadece ev sahipleri girebiliyor. Sophie Loren, Brad Pitt, Robbie Williams gibi ünlülerin de ev sahibi olduğu adada Ulusoylar, Perran Kutman, Gazioğulları, Sadıkoğulları gibi isimlerin de evi var. 
     


 MAGAZİN 














</TEXT>
</DOC>
