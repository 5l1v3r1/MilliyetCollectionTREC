<DOC>
<DOCNO> 8693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yazar/cemal.html </URL>
<DATE> 2001/02/24/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Dikkat Türkiye bıçak sırtında 
</HEADLINE>
<TEXT>

     İstanbul'da iş aleminin nabzını tutmak için dün öğleden sonra telefon trafiği içindeydim. Türkiye'nin önde gelen bankalarından birinin genel müdürüne sordum 
     "Önünüzü görebiliyor musunuz " 
     Yanıt kısaydı 
     "Ne önümü ne arkamı görebiliyorum." 
     İstanbul böyle. 
     Ya Ankara 
     Durum farklı değil sanıyorum. 
     Bir program bitti. Sil baştan yapılıyor. Eskisinin hükmü kalmadı. 
     Fakat yerine ne konacak 
     İşte burada bir dağınıklığın, şaşkınlığın izleri kalınlaşıyor Ankara'da. Devalüasyonun ötesinde neyin nereden tutulacağı konusunda belirsizlik ağır basıyor. 
     Dünkü fotoğraf öyleydi. 
     O yüzden bunun adı kriz 
     Ve bu kriz derinleşebilir. 
     Türkiye'nin dışarıdaki kredi notları peş peşe kırılıyor. Beklentiler gitgide kötüleşiyor. Bu durum hem dışarıda hem içeride öyle. Sokaktaki adamdan başlayarak toplumun bütün kesimlerine kadar büyük bir güvensizlik dalgası kabarıyor. 
     Bu gibi ortamlarda klasiktir, bir yerde haklı olarak panik olmasın havası basılır. Her şeye rağmen iyimserlik gazı verilmek istenir. 
     İyi güzel. 
     Ama bu havanın etkili olabilmesinin bazı koşulları var. 
     Ankara'nın elini çabuk tutması. 
     Yani derde deva bir program... 
     Ve yeni programa yeni ekip... 
     Yeni paketle birlikte hükümet ve ekonomi yönetiminde herhangi bir değişiklik yapmadan, sanki hiçbir şey olmamış gibi yeniden yola koyulmak büyük hata olur. 
     Yeni paket nasıl yapılır 
     Yeni ekip nasıl oluşturulur 
     Bu hükümetle nasıl olur bu işler 
     Yanıtı güç sorular... 
     Çünkü, bundan böyle artık koalisyon hükümetinin kendisi sorundur diyenler çoğalıyor. Ama anlaşılan o ki, alternatif konusu bu sesin çok fazla yükselmesini şimdilik engelliyor. 
     O yüzden, bugün için hükümetin kendi içinde en azından revizyona gitmesi, hiç olmazsa ekonomi yönetimini yenilemesi ve bu işi de 'iyi yapması' gerekir. Bunsuz yeni bir paket de sonuçsuz kalabilir. 
     Bıçak sırtındayız 
     Türkiye gerçek gündemini kaybediyor. Yol haritasız ve pusulasız kalabilir. Oysa 14 ay önce, 2000 yılı başında öyle değildik. 
     Bir yandan, Türkiye'nin Avrupa Birliği'ne adaylık statüsü tescil edilmiş ve yola çıkılmıştı. Öte yandan, ekonomide yapısal değişimi öngören üç yıllık enflasyonla mücadele programı ciddiyetle uygulamaya sokulmuştu. 
     İki yol da aynı kapıya çıkıyordu. Hani o Kopenhag'ın ünlü siyasi ve ekonomik kriterleri Türkiye'nin gündemine ciddiyetle oturmuştu. Bu hedef, demokrasi, hukuk devleti, insan hakları ve pazar ekonomisi bakımından Türkiye'nin dünyada birinci lige çıkmasını öngörüyordu, 
     Şimdi tökezledik. 
     Ecevit hükümeti, yalnız ekonomik değil siyasal kriterler açısından da kötü bir noktada. Beklentiler olumsuz. AB ile ilgili Ulusal Program konusunda koalisyon ortakları anlaşamıyor. MGK'nın asker - sivil kanatları arasında da görüş ayrılıkları bilinmekte... 
     Temel sorun ve soru çok açık 
     Türkiye dünyanın birinci liginde mi oynayacak Yoksa sıradan, içine kapanık bir Üçüncü Dünya ülkesi mi olacak 
     'Atatürk yolu' birinci yoldur 
     Tapon 'Üçüncü Dünyacılık' değil 
     Ankara kendine gelsin 
     Yoksa, fena halde kan ve zaman kaybedebilir Türkiye... 
     Bıçak sırtındayız 
     
     





Kriz yönetimi 


Krizin yararı 


O yine sıyırır 


Programın maliye ayağı 


Kadınla erkek eşittir ama biri daha eşittir 


Dikkat Türkiye bıçak sırtında 


Çığ 


Hep değişiyor, aksi yok 


Alman üniversitesi ve şaşkın Ankara 


Yeni kadro yeni umuttur 


Türkiye devre dışında değil 


Herkes paranın peşinde... 


Ekonomik kriz kelle alacak 


"Fil Hamdi"den "Komser Şekspir"e... 


Bir zamanlar Ecevit... 


Şakşak nerede 


Yılmaz'ın gülmesi için kriz gerekmiş 


Biraz döviz, biraz TL sinirleri gevşetir 


Nobel kalmadı, Darwin verelim 


</TEXT>
</DOC>
