<DOC>
<DOCNO> 39632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/spor/spo05a.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Zafer yemini 
</HEADLINE>
<TEXT>

2002 Dünya Kupası grup elemelerindeki Slovakya maçı için Viyana’da kampa giren A Milli Takımımız, 30 Ağustos’un 79. yıldönümünde galibiyet sözü verdi 
     BİLAL MEŞE VİYANA 

     Dönüş yok’ 
     AVUSTURYA’DA 1 Eylül’deki Slovakya maçı için dört günlük kampa giren A Milli Futbol Takımımız’da futbolcular galibiyet yemini etti. 30 Ağustos Zafer Bayramı nedeniyle Türk bayrağıyla objektiflere poz veren milliler, 2002 Dünya Kupası’na katılacaklarını belirtip, "Biz bu yola baş koyduk. Dönüş yok" diye konuştular. 
     
     Rüştü’ye bandaj 
     TEKNİK Direktör Şenol Güneş de, "Slovakya’yı yenmekten başka alternatifimiz yok. Bunu başaramazsak, İsveç ve Moldova maçlarının anlamı kalmaz" ifadelerini kullandı. Millilerimiz dünü çift antrenmanla kapatırken, sabahki idmana sol kolu bandajlı çıkan kaleci Rüştü şut çalışmasına katılmadı ve Alpay’la düz koşu yaptı. 
     
Güneş kararsız      MİLLİ Takım Teknik Direktörü Şenol Güneş, Slovakya maçında Okan veya Yıldıray’ı oynatma konusunda kararsız kaldı. Güneş’in, formda olan Yıldıray’a şans vermeyi düşündüğü bildirildi. Öte yandan bazı gurbetçilerin Viyana’daki ilk çalışmada Güneş ve bazı oyunculara sözlü sataşmaları sinirleri bir hayli gerdi. Güneş, antrenmanları seyirciye kapattı. Akşamki idmana hafif ağrısı bulunan Ogün katılmadı. 
     



 SPOR 
























</TEXT>
</DOC>
