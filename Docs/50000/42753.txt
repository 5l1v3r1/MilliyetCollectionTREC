<DOC>
<DOCNO> 42753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/yasam/yas01.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Damıaçık cezaevi 
</HEADLINE>
<TEXT>

Cüneyt Mert ile Suat Kurt adlı suçlular, Allah’a emanet Bayrampaşa Cezaevi’nin çatısına çıktılar çatı çatı atlayıp şık ’ bir battaniye operasyonu’yla kaçtılar 
     İSTANBUL Milliyet 

     Bayrampaşa Cezaevi’nde, gasp ve cinayet suçundan tutuklu Cüneyt Mert ile hırsızlıktan hükümlü Suat Kurt, cezaevinde bugüne kadar ilk defa denenen bir yöntemle, battaniyeleri birbirine bağlayarak firar ettiler. 
     D-9 koğuşunda kalan Mert ile Kurt, dün saat 03.00 sıralarında, havalandırmayı yani volta atılan bahçeyi kullanarak, Hayata Dönüş Operasyonu’nda hasar gören koğuş çatısına çıktı. 
     
Sayımda çıkmayınca...      Çatılardan atlayarak fırın bölümünün çatısına ulaşan Mert ve Kurt, dört battaniyeyi birbirine tutuşturmak suretiyle oluşturdukları ipi fırının bacasına bağlayarak boş olan terör bölümünün görüş mahalline indiler. 
     Buradan da dış duvarı tırmanan Mert ve Kurt, dikenli telleri aştıktan sonra Bayrampaşa’nın ara sokaklarında kayboldular. Mert ve Kurt’un, sayım sırasında ortalıkta görülmemeleri üzerine firar ettikleri anlaşıldı. 
     
Suç dosyaları kabarık      Mert, 9 Ocak’ta Sarıyer Zekeriyaköy’de 34 TJV 34 plakalı taksinin içinde başından kurşunlanarak öldürülen taksici Saim Özmek’in katil zanlısı olarak yakalanmıştı. 
     Mert’in, DSP Sarıyer İlçe Teşkilatı bürosunun soyulması olayının da aralarında bulunduğu 17 ayrı hırsızlığın faili olduğu belirlenmiş, olayda kullandığı tabancayı da emlakçı Ali Rıza Zaman’ın bürosunu soyduğu sırada edindiği anlaşılmıştı. Kurt’un da, hırsızlık suçundan dokuz yıla hükümlü olduğu, ayrıca başka hırsızlık olaylarından dolayı da Eyüp Asliye Ceza Mahkemesi’nde tutuklu olarak yargılandığı belirtildi. 
     



 YAŞAM 



















</TEXT>
</DOC>
