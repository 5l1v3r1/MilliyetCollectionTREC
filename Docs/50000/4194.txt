<DOC>
<DOCNO> 4194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/yasam/yas03.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
HİNDİSTAN’DA DEPREM 1000 ÖLÜ 
</HEADLINE>
<TEXT>
KUTSAL İNEK boynuzunu salladı 
Bağımsızlık Günü’nde vuran deprem 45 saniyede bir çok binayı yerle bir etti. Ölü sayısı artıyor... 
     DIŞ HABERLER SERVİSİ 

     Hindistan’da 51. bağımsızlık yıldönümü kutlamaları öncesinde meydana gelen şiddetli bir deprem, halkın coşkulu gününü trajediye dönüştürdü. 
     Ülkenin batısındaki Gucarat eyaletini vuran ve yaklaşık 1000 can alan depremin büyüklüğü, Hindistan tarafından 6.9, ABD Jeolojik İnceleme Merkezi tarafındansa 7.9 olarak açıklandı. 
     Cumhuriyet Günü nedeniyle resmi tatil olan ülkede çoğunluğun deprem anında evde bulunması, ölü sayısının artmasında önemli rol oynadı. 
     
     200 km. çapta herşeyi yıktı 
     Yeni Delhi’deki askeri geçit töreninden bir saat önce yaşanan deprem 45 saniye sürdü ve Pakistan, Bangladeş ve Nepal’den de hissedildi. 
     Yüzlerce evi yıkan, ulaşım ve iletişim sistemini çökerten depremin, 200 kilometre çaplı bir alanda ağır hasar meydana getirdiği, artçı sarsıntıların 5 büyüklüğünü bulduğu kaydedildi. 
     
     Dünya sallandı 
     AMERİKA Ohio eyaletinin kuzeydoğusunda, Richter ölçeğine göre 4.2 büyüklüğünde bir deprem meydana geldi. Yerel saatle 22.00’de TSİ 05.00 meydana gelen depremin hasar meydana getirme ihtimalinin az olduğunu kaydedildi. 
     JAPONYA Ülkenin güneyinde, meydana gelen Richter ölçeğine göre 4.6 büyüklüğündeki depremde can ve mal kaybı olmadığı bildirildi. 
     YUNANİSTAN Atina’nın 180 kilometre batısında yerel saatle 05.37’de Richter ölçeğine göre 4.1 büyüklüğünde bir deprem oldu. Depremde can ve mal olmadı. 
     


 YAŞAM 






















</TEXT>
</DOC>
