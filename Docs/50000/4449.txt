<DOC>
<DOCNO> 4449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yasam/yas01.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tıpta devrim yaratacak çalışma 
</HEADLINE>
<TEXT>
İnsan kopyalamada düğmeye basıldı 
Bilimadamları açıkladı "Bu yıl, bir Akdeniz ülkesinde insan kopyalamaya başlıyoruz. Bu yöntemle 60 yaşındakiler bile anne olabilecek" 
     DIŞ HABERLER SERVİSİ 

     Koyun, fare, inek derken sonuçta sıra insana da geldi... Tüm tartışmalara, karşıt görüşlere rağmen Amerikalı ve İtalyan bilimadamlarından oluşan bir grup uzman, insan kopyalama sürecini başlatan’ düğmeye bastı 
     Severino Antinori adlı İtalyan kısırlık uzmanı, önümüzdeki yıl içinde Akdeniz’deki bir ülkede insan kolonlayacağını belirtti. 60 yaşındaki kadınların bile anne olmalarına imkan tanıyan yeni teknikler geliştiren Antinori, projesini İngiltere’deki bir tıp konferansında kamuoyuna açıkladı. 
     
     Kısır çiftlere müjde 
     Amerika Androloji Enstitüsü ile Kentucky Üreme Merkezi profesörü Panayiotis Zavos ise "uygun bir embriyo 18 ay içinde, rahme yerleştirilecek. Kısırlık tarihe karışacak" dedi. Zavos, projelerinin bu alandaki ilk ciddi çalışma olduğunu da vurguladı. 
     
     Bu, koyun işine benzemez ’ 
     Çalışmanın tıpta bir devrim olacağını kaydeden Zavos, karşı çıkmanın yararsız olduğunu ve bu konuda düğmeye çoktan basıldığını belirtti. Daha şimdiden 10 kısır çiftin kendilerine başvurduğunu da sözlerine ekledi. Bunun çok zor ve ciddi bir çalışma olduğunu belirten Zavos şöyle konuştu "Kopyalamakla kalmayacak, genetik tarama ve kalite kontrolü de yapacağız" 
     
     İşte yöntem işte bebek 
     Projeye göre yöntem şöyle uygulanacak Erkekten alınan genetik malzeme, genetik materyallerden arındırılmış dişi yumurtasına enjekte edilecek. Hücre bu şekilde bölünecek ve bir embriyo yaratılacak. Yaratılan’ embriyo rahme yerleştirilecek. Bu yöntemle hastalıksız bebekler elde edilecek. 
     


 YAŞAM 



















</TEXT>
</DOC>
