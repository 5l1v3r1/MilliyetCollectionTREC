<DOC>
<DOCNO> 7474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/ekonomi/eko03a.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba piyasaları da vurdu 
</HEADLINE>
<TEXT>

     Şule Yücebıyık 

     1991'de ABD'nin Bağdatı vurmasıyla yaşanan Körfez Savaşı'nın ardından Türkiye ambargo uygulanmaya başlanan bu ülkeyle olan ticaretini dondurdu. Ortadoğu'daki bu kriz hem para piyasalarını hem de ticareti etkiledi. Bir çok müteahhitin işi durdu, ticaret bitti. Türkiye'nin kaybı 5 milyar doları aştı. 
     Savaşın ardından 10 yıl sonra, Irak'a uygulanan ambargonun yavaş yavaş açılması ve Bağdat yönetiminin petrol satışına az da olsa izin verilmesiyle Türkiye önemli bir ticaret partnerini yeniden kazandı. 
     Devlet Bakanı Tunca Toskay'ın aralıkta beraberindeki 120 kişi ile birlikte Bağdat Fuarı'na katıldı. 
     Türkiye, Irak'ta bugün beşinci veya altıncı ekonomik güç. Irak, BM protokolü çerçevesinde dünya ile petrol karşılığı gıda ve insani malzeme ticareti yapıyor. 20 Aralık 1996 yılında varılan bu anlaşmaya ek olarak, Irak Petrol şirketi Somo dan alınan petrol karşılığı ihracat, New York ta açılan B and P hesabına yatıyor. Bir üçüncü yol da ürdün ve Türkiye gibi sınır komşularını ilgilendiren serbest ticaret. Bu bağlamda Türkiye, Irak ile bölge ticaretinde etkin bir güce sahip. özellikle un, makarna, yağ, salça ve sabun da pazar lideri konumunda. 
     Irak pazarını savaş süresince hiç terk etmeyen Güney Doğulu işadamlarının yanı sıra Ram, Tekfen, Gama, Metiş gibi büyük firmalar da keşefetti. Kahraman Sadıkoğlu, Basra Körfezi nden 35 milyon mark lık batık çıkarma işi aldı. Ram, Ford marka ambülans ihraç ediyor. Tekfen 30 milyon dolarlık petrol depolama tankı ihalesi kazandı. Bunlarla birlikte Irak pazarında iş yapan Türk girişimci sayısı 200 e yaklaştı. 
     
2 milyar dolarlık pazar      Körfez Savaşı öncesi Irak a yaptığı ihracat 3.5 milyar dolara varan Türkiye, savaş süresince ambargo nedeniyle buraya yılda 40 milyon dolar civarında ihracat yapar duruma gelmişti. 2001 yılı başında artık ekonomide ileri sayım başladı. BM protokolüne göre Türkiye Irak ile 350 milyon dolar olan ticaretini, 720 milyon dolara çıkarttı. 2001 yılında hem BM, Hem New York hesabından, hem de sınır ticaretinden bölgeyle ilk aşamada 2 milyar dolara yakın bir ticaret beklentisi var. 
     
Dolar değer yitirdi Nasdaq 5 düştü      İngiliz ve Amerikan uçaklarının Irak radar sistemlerini vurmasıyla Körfez'de tırmanan gerginlik ABD borsalarında sert düşüşlere neden oldu. Dün öğle saatlerinden itibaren Nortel, Dell, Hewlett - Packard gibi teknoloji şirketlerinden gelen düşük kar rakamlarının ve ABD'nin Ocak ayı enflasyon oranının açıklanmasıyla düşüş eğilimine giren borsalar, Irak'tan gelen haberlerle resmen dibe vurdu. 
     Teknoloji hisselerinin ağırlıklı bulunduğu Nasdaq endeksi yüzde 6 düşerek son beş haftanın en düşük seviyesini gördü. Dow Jones ise yüzde 1.42 değer kaybetti. Körfez'deki sıcak çatışma Standard Poor endeksinde ise yüzde 2.37 puan düşüşe neden oldu. Dün, kuşkusuz en büyük değer kaybını petrol şirketleri yaşadı. ABD'li petrol devlerinden Exxon Mobile'in hisseleri yüzde 1.45 değer kaybederken, Chevron hisseleri yüzde 1.1 oranında düştü. 
     Analistler, yatırımcılar için geleceğin giderek belirsizleştiğini dile getiriyorlar. Wall Street analisti David Sowerby, CNN'e verdiği demeçte, bombalama haberlerinin zaten belirsizlik içinde bulunan pazarı felakete doğru sürüklediğini kaydetti. 
     Citi Corp'un yatırım danışmanı Don Ross ise yatırımcıların bu haberden sonra karmaşık bir psikoloji içine girdiğini belirterek "Son günlerde iyi yönde bir haber bile alamayan yatırımcıyı uzun bir süre daha borsaya çekmek mümkün olmayacaktır" şeklinde konuştu. 
     


 EKONOMİ 


















</TEXT>
</DOC>
