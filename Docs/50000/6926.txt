<DOC>
<DOCNO> 6926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/ekonomi/eko03.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas Finans’ta tasfiye süreci hızlı başladı 
</HEADLINE>
<TEXT>

İhlas Finans Kurumu’nda yeni yönetim belirlenirken borçların ve alacakların hızla tasfiyesine başlanması bekleniyor 
     EKONOMİ SERVİSİ 

     Faliyet izni kaldırılan İhlas Finans Kurumu’nun tasfiye süreci başladı. İhlas Finans’a yeni yönetim atanırken, kurumun bütün şubeleri kapatıldı, zorunlu elemanlar dışındaki personelin iş akti sona erdirildi. 
     İhlas Finans Kurumu’ndan İMKB’ye gönderilen açıklamaya göre, kurumun 9 Şubat tarihli Yönetim Kurulu Toplantısı’nda yeni yönetim oluşturulurken, tasfiye yönelik kararlar alındı. Ahmet Mücahit Ören’in ayrılması nedeniyle boşalan Yönetim Kurulu Başkanlığı görevine, kurumun Genel Müdürlüğü görevini yürüten Ömer Adnan Uncuoğlu atandı. 
     Yönetim Kurulu Başkan Yardımcılığı görevinden ayrılan Ayhan Apak’ın istifası kabul edilerek, boşalan Yönetim Kurulu Üyeliği’ne Ömer Eryılmaz getirildi. Yönetim Kurulu Üyeliği’ne atanan Hasan Tahsin Ekinci, Yönetim Kurulu Başkan Yardımcılığı görevini üstlendi. Mehmet Kervancı’nın istifasıyla boşalan Yönetim Kurulu Üyeliği’ne Cemil Bilgiç getirildi. Yönetim Kurulu’nun diğer üyeleri arasında, A.Tubay Gölbaşı, M.Ruşen Selçuk ve Karnaen A. Perwataamadja yer alıyor. 
     
     Borçlar tasfiye edilecek 
     Açıklamada şöyle denildi "İhlas Finans, bu tarihten itibaren fon kullanmayacak, gerçek ve tüzel kişilere yeni fon kullandırılmayacak, borç ve alacaklarını da genel hükümlere göre tasfiye edecektir." 
     


 EKONOMİ 















</TEXT>
</DOC>
