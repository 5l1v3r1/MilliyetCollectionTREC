<DOC>
<DOCNO> 22298 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/dunya/tur.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Atina Başpiskoposu'nu tokatladılar      Atina Başpiskoposu Hristodulos, başkentteki Metropol kilisesinden çıkarken saldırıya uğradı. 
     Kostantinos Pulios adlı 28 yaşındaki bir Yunanlı, Başpiskopos Hristodulos'a yaklaşarak, yüzlerce kişinin önünde kendisini tokatladı. 
     Bir süre panik yaşandıktan sonra, Hristodulos'un korumaları Pulios'u etkisiz hale getirdi. 
     Yakalandıktan sonra emniyet müdürlüğüne sevk edilen saldırgan, Papa 2. Jean Paul'ün geçen haftaki Atina ziyaretini protesto etmek amacıyla Hristodulos'u tokatladığını söyledi. 
     Bu arada, saldırganın, Ortodokslar ile Katolikler arasındaki yakınlaşmaya karşı çıkan ''eski takvimciler''den olduğu öğrenildi. Beraberinde İskenderiye Patriği Petros olduğu halde Atina Metropol kilisesinden çıkarken saldırıya uğrayan Hristodulos, saldırının şokunu atlattıktan sonra yaptığı açıklamada, olayın ''önemsiz'' olduğunu söyledi. Hristodulos, kendisini tokatlayan Pulios'tan davacı olmayacağını da belirtti. 
     



 DÜNYA 










</TEXT>
</DOC>
