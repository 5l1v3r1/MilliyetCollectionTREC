<DOC>
<DOCNO> 7596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur05.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Eğitim Bakanlığı 81 kitabı yasakladı 
</HEADLINE>
<TEXT>

     Milli Eğitim Bakanlığı, içeriğinde Atatürkçülük, laiklik ve Milli Eğitimin temel ilkelerine aykırı değerlendirmelerin bulunduğu kitaplara ilişkin başlattığı operasyon kapsamında, 2000 yılında 81 kitabın daha tavsiye kararını kaldırdı. 
     Tavsiye kararı iptal edilen kitaplar arasında Diyanet İşleri Başkanlığı, Türkiye Diyanet Vakfı yayınları ile müslüman olduktan sonra Yusuf İslam adını alan Cat Stevens'ın yazdığı "Yusuf'un Teslim Oluşu" da yer aldı. 
     Bakanlığın 2000 yılında tavsiye kararını iptal ettiği kitaplar arasında Diyanet İşleri Başkanlığı'nın yayınladığı "Anglikan Kilisesine Cevap", "Kırk Hadis" ve Türkiye Diyanet Vakfı'nın yayınladığı "Çocuk ve Dua" yer aldı. Ayrıca, müslüman olduktan sonra Yusuf İslam adını alan Cat Stevens'ın "Yusuf'un Teslim Oluşu" adlı kitabının da tavsiye kararı iptal edildi. 
     Bakanlık, tavsiya kararı alan ve tavsiye kararları iptal edilen kitaplara ilişkin 2000 yılı fihristini okullara gönderirken, bu kitaplar okul kütüphanelerinden çıkarılacak. 




</TEXT>
</DOC>
