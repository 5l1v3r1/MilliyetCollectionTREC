<DOC>
<DOCNO> 4898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/magazin/mag00.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kickbox modası yayılıyor 
</HEADLINE>
<TEXT>
Ve mavi köşede Helin Avşar .. 
Demet Şener’den Hande Ataizi’ne pek çok ünlü Kickbox öğreniyor. 2 aydır ders alan küçük Avşar ise, Erkekler korksun’ diyecek kadar iddialı 
     ASLI ÖKTENER İstanbul 

     Türkiye’de ünlülerin, özellikle de genç kadınların yeni bir merakı var Kickbox. Özgüveni artırıp, stresi azaltan, refleks, duyarlılık ve hareket becerisini geliştiren bu sporun tutkunları arasında Hande Ataizi, Demet Şener, Helin Avşar ve Alican Ulusoy gibi isimler ön sıralarda yer alıyor. 
     Demet Şener’e 4, Hande Ataizi’ne 2 aydır özel ders veren Planet’in Kickbox hocası Cengiz Cin, şöyle diyor "Kickbox, Amerikan kökenlidir. Tekme boksu anlamına da gelir. 1 yıl uygulamalı ders veriyoruz. Kickbox ülkemizde sert spor’ olarak değerlendirilip destek görmüyor. Bu çok üzücü." 
     
     Kendime güvenim arttı’ 
     Kickbox’a 2 ay önce başlayan Helin Avşar da bu spora gönül verenlerden. Avşar, "Haftada 3 gün geliyorum, deşarj oluyorum. Artık erkeklere karşı kendimi rahatlıkla savunabilirim. Kendime olan güvenim arttı. Gecenin bir yarısı korkmadan sokağa çıkabilirim" diyor. 
     Kickbox’ı 10 aydır yaptığını belirten tiyatrocu Evrim Solmaz ise şöyle konuştu "Var olan özgüven eksikliğimi giderebilmek için bu spora başladım. Çok faydasını gördüm." 
     
     İŞTE, incelikleri’ 
     Saatte 400 - 800 kalori verdiren kickbox sporunu yaparken, önce eller bandajlanıp eldiven giyiliyor. Sonra ağza dişlik, kasıklara kuki’ takılıyor. Diz ve dirseklere vurmanın yasak olduğu kickbox’ta "vur - göçert" sistemi uygulanıyor. Müzik eşliğinde yapılan antremanlarını ilk 15 dakikası ısınma haraketleriyle başlıyor. Daha sonra yarımşar saat Taybox ve Kickbox vuruş teknikleri öğretiliyor. Antremanın son 15 dakikası ise gevşeme hareketleriyle son buluyor. 
     


 MAGAZİN 















</TEXT>
</DOC>
