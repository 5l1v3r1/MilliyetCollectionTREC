<DOC>
<DOCNO> 34357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/guncel/gun05.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacca ilk gidişe harç yok 
</HEADLINE>
<TEXT>

50 dolarlık harcı, hacca ilk gidenler ile günübirlik Yunan adalarına gidenler ödemeyecek 
     ANKARA Milliyet 

     Yurtdışına çıkışlarda 1 Ağustos’tan itibaren alınacak 50 dolar, hacca ilk kez gidecek olanlarla, Yunan adaları gibi günübirlik seyahata çıkanlardan tahsil edilmeyecek. Harçtan muaf tutulanlar, 10 Ağustos’tan sonra durumlarını kanıtlayan belgeleri yanında bulunduracak, bu tarihe kadar kendi beyanları yeterli sayılacak. Karara göre, çıkış harcı ödemeyecekler şunlar 
     Hac seyahatine ilk defa gidenler. 
     KKTC’ye gidenler. 
     Yurtdışında öğrenim gören öğrenciler. 
     7 yaşından küçük olanlar. 
     Sağlık Bakanlığı’nca tasdik edilecek raporlara istinaden yurtdışında tedavi görecek olanlar ve refakatçileri sağlık kontrolü için gidenler hariç . 
     Yurtdışında sürekli görevli kamu personeli ile eş ve 18 yaşından küçük çocukları. 
     Genel ve katma bütçeli idareler, il özel idareleri ve belediyelerin görevli olarak yurtdışına çıkan personeli. 
     Yurtdışına ticari amaçla sefer yapan gemi ve uçak personeli ile motorlu kara taşıtlarının 3 kişiye kadar olan personeli. 
     Yurtdışında bir işverene bağlı olarak çalışan Türk vatandaşları ile eş ve 18 yaşından küçük çocukları. 
     Çift pasaportlu kişilerden yabancı ülke pasaportu ile çıkış yapanlar. 
     Yurtdışında müstakil iş sahibi olarak sürekli oturan ve geçimini yurtdışından temin ettiğini belgelendiren Türk vatandaşları ile bunların eş ve 18 yaşından küçük çocukları. 
     Uluslararası spor karşılaşmalarına katılan sporcu ve antrenörler. 
     Türkiye Seyahat Acentaları Birliği’ne üye A ve B Grubu Seyahat Acentası İşletme Belgesi sahibi firma temsilcileri. 
     Ticari amaçla sefer yapan deniz taşıtları ile günübirlik yurtdışına seyahat edenler. 
     



 GÜNCEL 
















</TEXT>
</DOC>
