<DOC>
<DOCNO> 12256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/20/son/sontur08.html </URL>
<DATE> 2001/03/20/ </DATE>
<TIME>  </TIME>
<AUTHOR>  </AUTHOR>
<HEADLINE>
FP lideri Kutan "Bu programın neresi ulusal" 
</HEADLINE>
<TEXT>

     FP Genel Başkanı Recai Kutan, açıklanan AB ile ilgili Ulusal Programı değerlendirirken, ''Deveye sormuşlar boynun niye eğri, o da nerem doğru ki... demiş. Şimdi de pişkinlikle ellerinde bir Ulusal Program... Bunun neresi ulusal, buna kargalar bile güler'' dedi. 
     Kutan, partisinin TBMM Grup toplantısında yaptığı konuşmada, geçen hafta Çanakkale Zaferi'nin yıldönümünün kutlandığını anımsatarak, kültür emperyalizmi, yabancı finans kuruluşları, IMF ve ''beceriksiz iktidar'' nedeniyle, ''Çanakkale'nin geçilir duruma geldiğini'' söyledi. 
     Basına, ABD'nin Ankara Büyükelçisi Robert Pearson'un geçen hafta içinde Başbakan Bülent Ecevit ve Yardımcısı Mesut Yılmaz ile görüşerek ekonomiden sorumlu Devlet Bakanı Kemal Derviş'e siyasi desteğin olup olmadığı sorusunu yönelttiğinin yansıdığını anlatan Kutan, Başbakan Ecevit'in bunu yalanladığını, Yılmaz'ın ise Ecevit'in bu açıklamasını yadırgadığı beyanında bulunduğunu ifade etti. 
     Pearson'un ''sömürge valisi'' uslubuyla Türkiye Cumhuriyeti Başbakanı'nı sorguladığını iddia eden Kutan, Bakanlar Kurulu'nda dün kabul edilen AB ile ilgili ulusal programı değerlendirdi. Kutan, ''deveye sormuşlar boynun niye eğri, o da nerem doğruki... demiş. Şimdi de pişkinlikle ellerinde bir Ulusal Program... Bunun neresi ulusal, buna kargalar bile güler'' diye konuştu. 
     
     



</TEXT>
</DOC>
