<DOC>
<DOCNO> 45247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun30.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ukrayna, Rus uçağını düşürdüğünü kabul ediyor 
</HEADLINE>
<TEXT>

     Ukrayna Başbakanı Anatoli Kinakh, dün Karadeniz'de düşen Rus yolcu uçağının kendi füzeleri tarafından kazayla düşürüldüğü yolundaki teorilerin doğru olabileceğini söyledi. 
     Gazetecilerin, uçağın bir Ukrayna füzesi tarafından kazayla düşürüldüğü yönündeki haberlere açıklık getirmesini istediği Kinakh'ın sözcüsü, bu teoride doğruluk payı olabileceğini belirterek, ''Başbakan, bu konuda çok sayıda teori olduğunu söyledi, bunların hepsinde doğruluk payı olabilir, soruşturma devam ettiğinden bir sonuca varmak için çok erken'' dedi. 
     Karadeniz'de bir Rus uçağının düşmesinden bu yana ilk defa bu kadar üst düzeyde Ukraynalı yetkilinin açıklama yaptığı bildiriliyor. 
     Ukrayna Savunma Bakanlığı tarafından yapılan açıklamalarda, Tupolev-154 tipindeki uçağın Ukrayna füzesi tarafından yanlışlıkla düşürüldüğü yolundaki haberler yalanlanmıştı. 
     






</TEXT>
</DOC>
