<DOC>
<DOCNO> 12447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/ekonomi/eko03.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Faizde rahatlama 
</HEADLINE>
<TEXT>

Müşterilerden gelen yoğun talep önceki gün satılan bono faizinin 60 puan düşmesine neden oldu. İhaleden en k rlı bankalar çıktı 
     TARIK YILMAZ 

     Hazine’nin önceki gün açtığı 98 günlük ihaleden bono alamayan müşterilerin dün bankalara hücum etmesi bileşik faizlerde 60 puanlık düşüşe neden oldu. 
     Vadesi 27 Haziran’da dolan bonoyu almak isteyenler dün erken saatlerde bankaların önünde sıraya girdiler. Bonoyu 74.821 lira birim fiyattan alan bankalar, yoğun talebi görünce dün 79 - 80 bin liradan satış yaptılar. Böylece bankalar bir günde yüzde 7 - 8’lik bir getiri elde ettiler. 
     Bonoları dün yüzde 93 - 105 basit faiz aralığından satın alan yatırımcılar ise 98 günlük vade sonuna kadar yüzde 23 - 25 arasında getiri elde edecekler. 
     Bankacılar, bonoya bu kadar yoğun talep geleceğini tahmin etmediklerini, ancak piyasanın canlanması açısından çok iyi bir ivme yakalandığını belirtiyorlar. Bankacılar, halktan bonoya bu kadar yüksek ilgi yakalanmışken Hazine’nin halka arz yapmasının doğru olacağını belirtiyorlar. 
     
     Bir taşla üç kuş 
     Bir bankacı, bankaların bir taşla üç kuş vurduğunu belirterek şunları söyledi 
     "Bankalar bonoların çoğunu kendileri aldılar. Böylece 74 bin 821 liradan alarak vade sonuna kadar tutacakları kısımdan yüzde 33.65 getiriyi garantilediler. İkinci getiriyi ise müşterilerine bunu 79 - 80 bin liradan satarak yaptılar. Bir günlük getirileri yüzde 7-8 düzeyinde oldu. Bir de müşterilerine satışlardan komisyon geliri aldılar. Böylece bir ihale k ğıdından üç türlü k r ettiler." 
     Öte yandan repo piyasasında Merkez Bankası’nın h kimiyeti giderek artıyor. İMKB repo piyasasından yüzde 80’den alım yaparak faizi yüzde 80’in altına düşürmeyen Merkez’in, bankalararası para piyasasında da yüzde 80’den alım yaptığı ifade ediliyor. 
     Piyasaların 2 katrilyon liranın üzerinde fazla para olmasına karşın oranların gevşemediğini söyleyen bankacılar, bunu ancak Merkez Bankası’nın müdahaleleriyle sağlanabileceğini dile getiriyorlar. 
     
     Döviz düşmüyor 
     Bono ihalesi nedeniyle bir miktar döviz satışı olmasına karşın bankalararası piyasada doların 960 bin liranın altına düşmediği gözlendi. Dün 968 bin liradan yapılan alımların ardından gelen satışlar doları gün içinde tekrar yukarı çekti. Merkez Bankası efektif döviz piyasasında yükselişi Merkez Bankası’nın isim vermeden girdiği teklifler girerek aşağıya çektiği iddia ediliyor. İhale nedeniyle oluşan "döviz bozdurma" beklentisinin bittiğini kaydeden bir bankacı, yükselişin kaçınılmaz olduğunu ancak Merkez Bankası’nın piyasada olmasının emniyet sübabı olarak görüldüğünü dile getirdi. Bankacı, dövizde bir gevşeme olmadığını bugünde dövize talebin süreceğini iddia etti. 
     
10 SORU 10 CEVAP      Bono hakkında bilmek istedikleriniz 
     EKONOMİ SERVİSİ 

     Hazine’nin önceki gün yaptığı 98 günlük bono ihalesi yatırımcının bonolara ilgisini artırdı. İşte bono hakkında merak edilenler 
     
     1- Bonoyu nasıl alabiliriz 
     Bankalar bonoları komisyon karşılığında müşterilerine satıyorlar. Bunun için bir banka şubesine gitmek yeterli. 
     
     2- Bonoyu istediğimiz zaman satabilir miyiz 
     Bono şu anda ikinci el piyasada aktif olduğundan elinizden çıkarmada zorlanmazsınız. Bunun için bankaya belli bir fiyattan ya da faiz satış talimatı vermelisiniz. 
     
     3- İhalede basit faiz yüzde 124.99 çıktı ancak bankalar bize bu faizden niçin satış yapmıyor 
     İhale k ğıdını bankalar yüzde 124.99’dan bir başka ifadeyle 74 bin 821 lira birim fiyattan satın aldı. Ancak talep yoğun olunca bankalar k r marjlarını artırdılar. Birim fiyatı 74.821 lira olan bononun fiyatı 80 bin liraya kadar yükseldi. Bu da bankaların satış fiyatını yükseltti faizini düşürdü . 
     
     4- Bononun getirisi ne kadar 
     Getiri fiyat üzerinden hesaplanabilir. Bu hesaba göre, bankadan aldığınız bononun birim fiyatını öğrenmeniz yeterli. Örneğin bankadan dün 81 bin liradan aldığınız bononun vade sonunda fiyatı 100 bin olacak. Bonodan kazancınız 19 bin lira yani yüzde 23.5. 
     
     5- Bu bono kazançlı mı 
     Bono çıktığı günkü getirisi yüzde 33.65 , repo, mevduata göre kazançlı bir konumda bulunuyordu. Ancak dün gelen yoğun talep getirisini yüzde 23.5’e kadar düşürdü. Bankaların aylık mevduatı da yüzde 70 ile yüzde 100 arasında. Bu durumda, 98 gün gibi bir vade riski yerine aylık yüzde 7 - 8’lik bir getiri aylık mevduattan da sağlanabilir. 
     
     6- Enflasyon getiriyi ne kadar eritir 
     Devlet Bakanı Kemal Derviş mart ve nisanda enflasyonun yüzde 10 çıkabileceğini söyledi. Buna göre, mart - haziran enflasyonu toplamı yüzde 25 - 30 arasında çıkabilir. Bu tahmine göre yapılacak hesaplamada enflasyondan arındırılmış getiri eksiye dönebilir. 
     
     7- O halde diğer yatırım araçlarında durmakta mı gerekir 
     Doların dalgalı seyri düşündürücü. Paranızın bir kısmını döviz, bir kısmını mevduat, bir kısmını da repo ya da likit fonunda tutmak yararlı olabilir. 
     
     8- Bu kadar yüksek faizin dezavantajları ne olabilir 
     Yüksek faizin bedeli bütçeye ek yük anlamı taşıyor. Hazine’nin 3.3 katrilyon liralık satış yaptığı bu ihaleden devlete üç aylık yükü 1.1 katrilyon düzeyinde. Bu da toplanan vergilerin daha fazla kısmının faize ödeneceği anlamı taşıyor. 
     
     9- Bonoya yapılan tasarruf beyannameye tabii mi 
     Beyanname zorunluluğu var. Ancak beyanname vermek için 4.9 milyar liranın üzerinde faiz geliri elde etmek ve indirim oranının 1’den küçük çıkması gerekiyor. 
     
     10- Ne kadar vergi ödeyeceğim 
     Geliriniz indirim oranından arındırıldıktan sonra kalan tutar gelir vergisi tarifesi üzerinden vergilendirilecek. 
     


 EKONOMİ 














</TEXT>
</DOC>
