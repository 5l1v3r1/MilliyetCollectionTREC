<DOC>
<DOCNO> 20786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/guncel/gun04.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahk mlara copla tecavüz 
</HEADLINE>
<TEXT>

TBMM İnsan Hakları Alt Komisyonu, Hayata Dönüş Operasyonu’nu takiben, F tipi cezaevlerine sevkler sırasında, iki mahk mun copla tecavüze uğradığını rapor etti 
     SALİHA ÇOLAK Ankara 

     TBMM İnsan Hakları Komisyonu’nun, Hayata Dönüş Operasyonu ve cezaevlerine sevkler sırasında, insan hakkı ihlali olup olmadığını araştırmak üzere kurduğu alt komisyon, beş aylık bir çalışma sonunda, raporunu tamamladı. Raporda, iki mahk mun, F tipi cezaevine nakilleri sırasında coplu tecavüze uğradığı ifadesine yer verildi. 
     4 Ocak’ta kurulan ve Sincan, Kandıra, Edirne F tipi cezaevlerine üçer kez, Tekirdağ F Tipi Cezaevi’ne de bir kez giden alt komisyonun raporunda, görüşülen tutuklu ve hükümlülerin, cezaevlerinden çıkarılışı, hastaneye götürülüşü ve F tiplerine girişleri sırasında "şiddete" maruz kaldıklarına ilişkin ifadelerine yer verildi. İsimlerinin rumuzla gizlendiği tutuklu ve hükümlülerin, F tipi cezaevlerine götürülürken çırılçıplak soyulduklarını belirleyen alt komisyon, bu sırada iki mahkumun jandarma tarafından copla tecavüze uğradığını ifade etti. 
     Raporda, Kocaeli F Tipi Cezaevi’ne girişleri sırasında copla tecavüze uğradıklarına ilişkin şikayette bulunan mahkumların başvurusu üzerine, Adli Tıp incelemesi yapıldığı, savcılığın soruşturma başlattığı belirtildi. "Tecavüz olayıyla ilgili yasal sürecin sonuna kadar gitmesi" istendi. 
     Mahk mların, F tipi cezaevlerine alındıktan sonra, özellikle jandarma tarafından tekme tokat ve coplarla dövüldüklerini belirttikleri ifade edildi. Mahk mların, etkisiz hale getirildikten sonra karşılaştıkları şiddete ilişkin ayrıntılı bilgiler rapora girdi. 
     



 GÜNCEL 

















</TEXT>
</DOC>
