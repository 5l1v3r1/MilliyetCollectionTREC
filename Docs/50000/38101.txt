<DOC>
<DOCNO> 38101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sonspo12.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocaelispor kendi evinde yenilmiyor... 
</HEADLINE>
<TEXT>

     Birinci Süper Lig takımlarından Kocaelispor, İzmit İsmetpaşa Stadı'nda geçen sezonun 7. haftasından sonra yaptığı karşılaşmalarda aldığı sonuçlarla rekora koşuyor. 
     Körfez ekibi 2000-2001 sezonunun 7. hafta karşılaşmasının oynandığı 16 Eylül 2000'den itibaren, toplam 338 gündür kendi sahasında maç kaybetmedi. 15 maçtan 10'unu kazanan ve 5'inde de berabere kalan Kocaelispor, rakip filelere 36 gol gönderirken, kendi kalesinde ise 15 gol gördü. 
     Kocaelispor, geçen sezon 16. haftada Rizespor'u 2-1, 19. haftada Ankaragücü'nü 4-0, 21. haftada Trabzonspor'u 3-2, 23. haftada Erzurumspor'u 1-0, 25. haftada Samsunspor'u 1-0, 26. haftada Denizlispor'u 4-2, 28. haftada Gençlerbirliği'ni 4-1 ve 34. haftada da Adanaspor'u 4-3 yendi. En farklı galibiyetini 32. haftada Antalyaspor karşısında 5-0'lık skorla alan Körfez ekibi, bu kendi evindeki ilk maçında da, aynı ekibi 3-1 yendi. 
     Yeşil-siyah-mavili ekip, geçen sezonun 7. haftasında Bursaspor ile 0-0, 10. haftasında İstanbulspor ile 1-1, Siirt Jetpaspor ile 1-1, Yimpaş Yozgatspor ile 2-2 ve Beşiktaş ile 1-1 berabere kaldı. 
     Beşiktaş karşısındaki skor, Körfez ekibinin sahasında oynadığı son 11 maçtaki tek beraberlik oldu. 






</TEXT>
</DOC>
