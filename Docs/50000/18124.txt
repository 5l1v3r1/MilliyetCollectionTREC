<DOC>
<DOCNO> 18124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/spor/spo02.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli’den doping mesajı 
</HEADLINE>
<TEXT>

F.Bahçe Teknik Direktörü, BAE televizyonuna verdiği demeçte, bu seneki kupa ve lig mücadelesinde kontrol yapılmadığından yakındı 
     YUSUF KOBAL 

     SARI - Lacivertli ekibin hocası Mustafa Denizli, BAE Birleşik Arap Emirlikleri Abu Dahbi televizyonunun Suriyeli muhabirine verdiği demeçte, doping kontrolü yapılmamasından şikayetçi oldu. Denizli, Türkiye Kupası ve lig şampiyonluğu yarışında ciddi bir doping kontrolü uygulamasıyla karşılaşmadıklarını belirtti. Tecrübeli hoca, sadece doping yapan oyuncunun ceza aldığını, oysa kulübe de yaptırım uygulanması gerektiğini de söyledi. 
     DENİZLİ, BAE’de yayınlanacak "Yerli Antrenörler" konulu programda, Türkiye’deki kulüp yöneticilerinden de yakındı. Fenerbahçe’nin hocası, isim yapmış teknik direktörlerin takımların başına getirilmesi ile yöneticilerin bu durumu bir şemsiye olarak kullandığını, yöneticilerin başarı halinde herşeyi sahiplendiklerini, başarısızlık halinde ise hiçbir şeye ortak olmadıklarını bildirdi. 
     
Fener’de başka      HÜSEYİN YAVUZ 

     FENERBAHÇE’nin iki yıldızı Hırvat Milan Rapajiç ve İsrailli Haim Revivo, Sarı - Lacivertli ekipte şampiyonluk sevinci yaşayarak, büyük bir başarıya ortak olmak istiyor. İspanya ve İtalya’da geçirdikleri dört sezonda şampiyonluk göremeyen, ardından Fenerbahçe’ye gelen iki futbolcu, oynadıkları futbolla şimdiden taraftarın gönlünde taht kurmayı başardı. 
     TÜRKİYE’de mutlu olduğunu vurgulayan Revivo, "Futbol yaşantımın en verimli çağını yaşıyorum. Şampiyonluk sevincini de Fenerbahçe’de yaşarsam, Dünya’nın en mutlu insanı olurum" dedi. 
     
İlginç teşhis      RAPAJİÇ, "Okyanusu geçip derede boğulduk" dedi. Yıldız futbolcu, Denizli ve Ankaragücü karşısında umulmadık puanlar kaybettiklerini belirtti, "Bizim gibi bir takım, bu maçları kazanmalıydı. Bu mağlubiyetler yüzünden işimiz zorlaştı. Gaziantep galibiyeti takıma büyük moral verdi" ifadelerini kullandı. 
     HIRVAT oyuncu, şampiyonluğa ulaşmak için kalan beş maçı da kazanmaları gerektiğini vurguladı. Rapajiç, "Galatasaray karşılaşması, benim maçın olacak. Şampiyonluğu mutlaka kazanacağız" diye konuştu. Rapajiç, dünkü özel maçta Yunanistan’ı 2 - 0 mağlup eden Hırvatistan’ın ikinci golünü attı. 
     
REVİVO Sezon Takım Maç Gol 1996-97 Celta Vigo 35 5 1997-98 Celta Vigo 36 7 1998-99 Celta Vigo 26 9 1999-20 Celta Vigo 26 2 2000-01 Fenerbahçe 28 10      
     
RAPAJİÇ Sezon Takım Maç Gol 1996-97 Perugia 31 4 1997-98 Perugia 28 5 1998-99 Perugia 34 9 1999-20 Perugia 28 2 2000-01 Fenerbahçe 25 10      



 SPOR 

























</TEXT>
</DOC>
