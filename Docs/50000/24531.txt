<DOC>
<DOCNO> 24531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur06.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yatağan yine zehir saçıyor, sokağa çıkma yasağı getirildi 
</HEADLINE>
<TEXT>

     Muğla'nın Yatağan İlçesi'ne bağlı Yeniköy ve Şahinler Köyü'nde sabahtan itibaren başgösteren inversiyon nedeniyle sokağa çıkma yasağı ilan edildiği bildirildi. 
     Yatağan Kaymakamı Mehmet Okur ile Belediye Başkanı Hasan Haşmetışık, inversiyon görülen Yeniköy ve Şahinler Köyü'nde incelemelerde bulundular. Kaymakam Okur, yaptığı açıklamada, belediye araçlarıyla vatandaşların sokağa çıkmamaları için uyarıda bulunulduğunu belirterek, şu bilgiyi verdi 
     ''İnversiyon başgösterdikten sonra Yatağan Termik Santralı devre dışı bırakıldı. Rüzgarın da çıkmasıyla havadaki kükürt dioksit oranı 700 mikrogram metreküpe düştü. Bunun normal değeri 400 mikrogram metreküptür. Büyük bir tehlike atlatıldı. İnversiyon alt seviyelere indiği için korkulacak bir durum kalmadı.'' 
     Yeniköy ve Şahinler Köyü'nde sabah yapılan ölçümlerde, havadaki kükürt dioksit oranı 9 bin 850 mikrogram metreküp olarak belirlenmişti. 
     Öte yandan, montaj çalışmaları biten, ancak arızalar nedeniyle devreye sokulamayan Yatağan Termik Santralı Baca Gazı Arıtma Tesisleri'ndeki arızanın da giderilmeye çalışıldığı bildirildi. 
     
     
     







</TEXT>
</DOC>
