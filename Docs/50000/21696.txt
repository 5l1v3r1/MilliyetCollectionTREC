<DOC>
<DOCNO> 21696 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/spor/spo03.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Luce yine suçladı 
</HEADLINE>
<TEXT>

Galatasaray’ın hocası, "Verilmeyen penaltı, sayılmayan goller ve kartlara bakılınca ne kadar hakkımızın yendiğini görürsünüz" dedi 
     ERHAN TELLİ 

     GALATASARAY Teknik Direktörü Lucescu bir kez daha ağır suçlamalarda bulundu. Rumen teknik adam, "Verilmeyen penaltı, sayılmayan goller ve kartlara bakınca ne kadar çok hakkımızın yendiğini görürsünüz. Sadece meyve veren ağaç taşlanır. Dallar budanmaya başladı, köklere sıra geldi. Bir adam Tanrı’dan niyazda bulunmuş, komşumun keçisi ölsün diye. Halbuki keçi istemek daha kolaydır. Türkiye’de düşünce aynı. Kimse bizim düzeyimize gelmek istemedi" dedi. 
     LUCESCU, "Başından beri bir çete oluşturma var. Emre ve Okan’a yapılan saldırıları anlamıyorum" diye konuştu. Fenerbahçe’ye de çatan Lucescu, "43 faul yaptıkları bir takımı yenmelerine bu kadar sevinmelerine anlam veremiyorum. En büyük düşmanlarımız çizgi hakemleri oldu. Aldığımız bütün sonuçlardan ben sorumluyum. Ama iyi oynamamışlarsa suçlu futbolculardır. 4 yıllık şampiyonluktan sonra basın da bazı şeyleri değiştirmek istedi" dedi. 
     
Berkant tamam gibi      CİM - BOM, Bayern Münih’te oynayan Berkant’la anlaştı. Yöneticiler, genç futbolcunun bonservisini elinde bulunduran Saran Keskinspor’la da masaya oturacaklar. 1 milyon mark isteyen Saran Keskin’e bu para ödenirse Berkant Galatasaray’ın olacak. 
     YÖNETİM, Fatih Akyel’le de bugün masaya oturacak. İspanya’nın Real Mallorca kulübü ile anlaşan, ancak sözleşmesine "Galatasaray’a bonservis ödenecek" maddesi koyan Fatih’i öven yöneticiler, genç futbolcunun imza atacağına inandıklarını söylediler. 
     
Terim, için kampanya      GALATASARAYLI kongre üyeleri ve taraftarlar, Fatih Terim’in yeniden göreve gelmesi için kampanya başlatmaya hazırlanıyorlar. Terim için yürüyüş yapacak olan taraftarların, ayrıca evinin kapısının önünde de bekleyecekleri belirtiliyor. Bu arada İtalyan Tutto Sport gazetesi, Terim’in gelecek salı günü Milano’ya ev seçmeye geleceğini, Milan Kulübü’nün kısa zamanda gelecek sezonki teknik direktörünü "Terim" olarak açıklayacağını yazdı. 
     
Daha imza atılmadı      GALATASARAY yönetiminin "Gelecek sezon için anlaştık" dediği Lucescu ile daha sözleşme imzalanmadığı ifade edildi. Yapılan açıklamaya karşın Rumen hocanın kalıp kalmama konusunda henüz karar vermediği, yönetime bazı şartlar bildireceği ileri sürüldü. 
     LUCESCU’nun yönetim anlaşmak istese bile şartlarının yerine getirilmemesi halinde kalmayı düşünmediği belirtildi. Rumen hocanın futbolcularla yaşanan para polemiklerine son verilmesini, kendi ücretinin yarısının da peşin ödenmesini talep edeceği öğrenildi. 
     
G.Saray’ı yeneceğiz      GAZİANTEP Başkanı Celal Doğan, "Galatasaray’ı krallar gibi karşılayacağız, arslanlar gibi yeneceğiz" dedi. Doğan, "Özellikle büyük takımların yöneticilerinin verdiği beyanatlar durumu gerginleştiriyor. Fenerbahçe ve Galatasaray yöneticilerinin birbirlerine ithamlarından kimsenin yüzü kızarmıyor mu Bunlar gerçekten utanç verici gelişmeler. Federasyon, İçişleri Bakanlığı ve TBMM’ye şiddeti önlemek için büyük görev düşüyor" diye konuştu. 
     
Komşunun da gözü Antep’te      YORGO KIRBAKİ - ATİNA 

     GAZİANTEP-Galatasaray maçı, komşumuz Yunanistan’da da merakla bekleniyor. Yunan Ligi’nde şampiyonluğunu ilan eden Olympiakos ile birlikte Şampiyonlar Ligi’ne katılması büyük ölçüde kesinleşen Panathinaikos’un üçüncü elemede "güçlü takımlar" kategorisinde yer almasının, Galatasaray’ın kupa dışında kalmasına bağlı olduğu belirtildi 
     ŞAMPİYONLAR Ligi’ne Galatasaray’ın yerine Avrupa’da puanı düşük Gaziantep’in katılması halinde Panathinaikos, eleme turunda 16 iyi takım arasına katılıp, zayıf bir rakiple oynama şansını yakalayacak. Hafta sonunda Panachaiki’yi yenerek ikinciliğini garantilemeye çalışacak olan Panatkinaikos’un bir kulağı da Gaziantep’te olacak. 
     



 SPOR 


























</TEXT>
</DOC>
