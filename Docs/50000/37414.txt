<DOC>
<DOCNO> 37414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sondun18.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Türk vatandaşı, bir gemiyi zorla kaçırmak istedi 
</HEADLINE>
<TEXT>

     İtalya'nın güneyindeki Salerno kentinde bir Türk vatandaşının, bir gemiyi İngiltere'ye kaçırmak istediği bildirildi. 
     İtalyan haber ajansları, Salerno kentinden İspanya'ya hareket etmekte olan gemiye binen Sadık Özbaş adlı 28 yaşındaki Türk gencinin,gemi kaptanından kendisini İngiltere'ye götürmesini istediğini ve itiraz eden kaptanı bıçakla tehdit ettiğini ve onu rehin aldığını duyurdu. 
     Gemi mürettebatının haber vermesi üzerine gemiye gelen ekiplerin Özbaş'ı yakalayarak Salerno'daki bir karakola götürdüğü kaydedildi. 
     Ajanslar, bir polisi bacağından bıçaklayan Özbaş'ın, daha önce de İtalya'ya kaçak yollardan girdiği gerekçesiyle sınır dışı edildiğini bildirdi. 






</TEXT>
</DOC>
