<DOC>
<DOCNO> 28836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/siyaset/siy09.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan, dosyasını aldı gitti 
</HEADLINE>
<TEXT>

     GÜNSELİ ÖNAL Ankara 

     Kapatılan FP’nin Genel Başkanı Recai Kutan’ın Genel Kurul’da yaptığı konuşmayı Başbakan Bülent Ecevit ve MHP Genel Başkanı Devlet Bahçeli de dinledi. DYP Genel Başkanı Tansu Çiller, Kutan kürsüden inerken Meclis’e geldi, ANAP Genel Başkanı Mesut Yılmaz ise salonda hiç bulunmadı. 
     Ilıksoy, Kutan’ı kürsüye, "Eski bir siyasi partimizin Genel Başkanı olarak Malatya Milletvekili Recai Kutan’a söz veriyorum" diye davet etti. 
     Kutan, "İki yıldır görülen dava sonuçlandı, FP kapatıldı" deyince, MHP sıralarından "hayırlı olsun" sesi yükseldi. 
     Zaman zaman bazı DYP’lilerin de alkışladığı Kutan, TBMM’nin 1 Temmuz’da tatile girmesini planlayan iktidar partilerine, "Meclis’i tatile sokmayalım. Anayasa değişikliklerini yapalım" çağrısında bulundu. 
     Kapatılan FP’nin Grup Başkanvekili Yasin Hatipoğlu, arkadaşları adına "Partilerin üzerinde uzlaştığı Anayasa değişiklikleri geçseydi, demokrasimiz bu son yarayı almayacaktı. Biz FP olarak, milletimizle iştişarede bulunmak üzere ve Anayasa değişikliği hemen geçmelidir. Siyasi partiler artık kapatılmamalıdır’ diyen herkesi, kendi sözleriyle, kendi beyanlarını yerine getirinceye kadar baş başa bırakmak üzere Genel Kurul salonunu terk ediyoruz" dedi. 
     



 SİYASET 



















</TEXT>
</DOC>
