<DOC>
<DOCNO> 21261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/guncel/gun03.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
300 metrede 300 yıllık fark 
</HEADLINE>
<TEXT>

Eğitimde bu denli büyük fark görülmedi. İstanbul’da bir yanda boş geçen beden dersi, öte yanda binicilik dersi... 
     GÜLAY FIRAT İstanbul 

     Bir yanda beden eğitimi dersini öğretmen olmadığı için önlükleriyle boş geçiren çocuklar, diğer yanda özel kolejlerin seçmeli beden eğitimi dersi adı altında öğrencilerine sunduğu binicilik dersi. 
     Sultançiftliği'nde 3 bin 500 metrekare alan üzerine kurulu Ferhatbey Binicilik Kulübü'nde, özel kolej öğrencileri seçmeli beden eğitimi dersinin sosyal aktivite kolunda binicilik dersleri alıyor. Farklı kolejlerden 9 - 17 yaş grubunda 80'e yakın öğrenci, yabancı öğretmenlerin gözetiminde ücretli binicilik derslerine devam ediyor. 
     
Türkiye’nin iki yüzü      Ferhatbey At Binicilik Kursu'ndan 300 metre ileride bulunan Ali Kuşçu İlköğretim Okulu'nda ise durum çok farklı. Bahçesinde kahkahalar atan öğrenciler, beden dersinde "yağ satarım, bal satarım" oynuyor. 
     İki görüntü, Türkiye'nin iki ayrı yüzünün ne kadar ayrı, ama bir o kadar da yakın olduğunu gözler önüne seriyor. 
     



 GÜNCEL 


















</TEXT>
</DOC>
