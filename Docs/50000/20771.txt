<DOC>
<DOCNO> 20771 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/ekonomi/aeko.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine enerjide risk almıyor 
</HEADLINE>
<TEXT>

Enerji sözleşmelerinde garantisini sınırlayan Hazine, TEAŞ’ın ihtiyacı kadar enerji, piyasa fiyatından alınmalı’ dedi 
     ANKARA Mİlliyet 

     Enerji projelerindeki garanti uygulamasına bu yıl sonundan itibaren son verileceği açıklandı. Hazine Müsteşarlığı, Enerji ve Tabii Kaynaklar Bakanlığı tarafından Hazine garantisiyle gerçekleştirilmesi planlanan 29 yap - işlet - devret YİD ve işletme hakkı devri İHD projesi uygulama sözleşmeleri konusundaki görüşünü 9 Mayıs Çarşamba günü itibarıyla bakanlığa iletti. 
     Hazine, söz konusu projelere garanti vereceğini, ancak bu garantinin sadece TEAŞ’ın satın alacağı enerjiyle sınırlı olacağını bildirdi. 
     Hazine’den dün yapılan açıklamada, 3 Mart’ta Elektrik Piyasası Kanunu çıkarıldığı ve artık TEAŞ’ın tek alıcı ve satıcı olmadığına dikkat çekilerek, şöyle denildi 
     
     Türkiye’nin yararına’ 
     "Sözleşmelerin TEAŞ’a sadece ihtiyacı kadar enerjiyi, piyasada oluşacak fiyattan satın alma imk nı sağlayacak şekilde revize edilmesi ve TEAŞ’a satılmayan miktarın piyasadaki diğer satıcılara satılması öngörülmektedir. Yine Hazine, garantileri, yeni model çerçevesinde, piyasa riskini üstlenmeyecek şekilde, TEAŞ’ın fiilen satın alacağı enerji bedeli ödemelerini içerecek biçimde düzenlemiştir. Garantilerin bu modele göre verilmesi mümkündür ve Türkiye’nin yararınadır." 
     
     Fon tasfiye edilecek 
     Bütçenin şeffaflığı ve güvenilirliğini artırmak amacıyla 61 fonun tamamının 2001 sonuna kadar kapatılıp harcamaların bütçe içine alınmasının kararlaştırıldığına dikkat çekilen açıklamada, bu kapsamda, Elektrik Enerjisi Fonu’nun da anılan tarihe kadar tasfiye edileceği hatırlatıldı. 
     Tasfiye sonucu, fon yükümlülükleri bütçe yükümlülüğü haline dönüşeceğinden, oluşacak yeni düzende bu yükümlülükler için Hazine garantisi verilmesi zemini ortadan kalkacaktır’ denilen açıklamada, şu görüşlere yer verildi 
     "Hazine, böylece hem rekabetçi serbest piyasanın oluşumuna katkıda bulunmayı, hem de kamu üzerinde geçmişteki kamu bankaları görev zararlarına benzeyebilecek ve şeffaflık ilkesine ters düşen ek bir mali yükümlülük oluşmasını önlemeyi amaçlamaktadır." 
     



 EKONOMİ 


















</TEXT>
</DOC>
