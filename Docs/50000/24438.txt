<DOC>
<DOCNO> 24438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yasam/ayas.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunç ama gerçek 
</HEADLINE>
<TEXT>
ENSEST PATLADI 
Kimse inanmıyor ama, her hafta en az üç çocuk, aile içi cinsel tacize maruz kaldığı için doktora gidiyor 
     ELİF KORAP İstanbul 

     Son yıllarda ensest ilişki ve cinsel taciz nedeniyle hastanelere başvuran hasta sayısında önemli bir artış olduğunu belirtildi. İstanbul Üniversitesi Çapa Tıp Fakültesi Çocuk Psikiyatri Kliniği'nden Prof. Dr. Nait Notavallı Mukaddes, artan ensest olayları için "Deprem ensest ilişkiyi artırmış olabilir" dedi. 
     Aile fertlerinin 'olaya inanmamaları' nedeniyle küçük çocukların korunmasının zorlaştığına dikkati çeken Mukaddes, kliniğe 1996'da 19 başvuru olduğunu, şu an ise haftada en az 3 - 4 ensest vakasıyla karşılaştıklarını söyledi. Mukaddes, "Ensestin konuşulması tabu olmaktan çıkınca başvurular arttı" diye konuştu. 
     Ensest ilişkiye zorlanmış çocukların çizdiği resimler ve oynadıkları oyunların tedavide yol gösterici olduğunu belirten Mukaddes, sözlerini şöyle sürdürdü 
     "Türkiye'de çocuğu korumak çok zor. Anneyi buna inandırmanız gerekiyor. Suç duyurusunda bulunulduğunda alınan yanıt, 'Beş yaşındaki bir çocuğun lafıyla mı hareket edeceksiniz' oluyor. Yargı bile sunduğumuz raporları ciddiye almıyor." 
     
     Deprem etkili olabilir 
     Yaşanan toplumsal travmaların ensesti artırdığına dikkati çeken Mukaddes, depremin de etkili olabileceğini ifade ederek şöyle konuştu "Deprem, ensest ve aile içi cinsel taciz için yoğun risk faktörü getiriyor. Çocuklar korunmasız kalıyor, ev koşulları değişiyor, aynı yatakta yatılabiliyor. Aileler çocuğu koruyamıyor. Deprem ensesti artırmış olabilir. " 
     
     Nasıl anlaşılır 

</TEXT>
</DOC>
