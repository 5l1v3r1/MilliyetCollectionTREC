<DOC>
<DOCNO> 13488 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sonspo11.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe'de şampiyonluk için hedef 15 puan 
</HEADLINE>
<TEXT>

     İkinci Futbol Ligi Yükselme Grubu lideri Göztepe, Hacılar Erciyesspor deplasmanı hazırlıklarını tek eksikle sürdürürken, Teknik Direktör Ümit Kayıhan, şampiyonluk için 15 puana ihtiyaçları olduğunu söyledi. 
     Ligde kalan 8 maçı da kazanmak için mücadele edeceklerini belirten Kayıhan, şampiyonluk yarışında rakiplerinden çok kendilerini düşündüğünü kaydetti. Göztepe'nin zaman zaman performansında düşme olduğunu, bu yüzden de puan kaybedebileceklerini anlatan Kayıhan 
     ''Şampiyonluk için öncelikle 35 puan barajını geçmek gerek. Ben futbolcularıma en kısa sürede bu barajı aşmak zorunda olduğumuzu her maç öncesinde söylüyorum. Şu anda 22 puanımız var. 5 galibiyet bize süper lige çıkmak için yeterli olacaktır. Öncelikle kendimizi garantiye almamız gerekiyor.'' 
     Bu hafta karşılaşacakları Hacılar Erciyesspor'un çok iyi top çeviren ve pas yapan bir takım olduğunu belirten Kayıhan, kontrollü oynamak zorunda olduklarına dikkat çekti. Ligde artık hiçbir maçın kolay olmadığını belirten Kayıhan, ''Bizim için en kolay maç olarak gözüken Hatayspor önünde öldük öldük dirildik. Bunun için çok dikkatli olmak zorundayız. Yenemezsek yenilmeyeceğiz'' dedi. 




</TEXT>
</DOC>
