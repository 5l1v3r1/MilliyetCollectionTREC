<DOC>
<DOCNO> 22480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/guncel/gun06.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MİT’çi Eymür Tokcan ahlaksız bir soytarı... 
</HEADLINE>
<TEXT>

     İSTANBUL Milliyet 

     MİT Kontrterör eski Daire Başkanı Mehmet Eymür, Avrasya feribotunu kaçırdıktan sonra Swissotel baskınıyla yeniden gündeme gelen Muhammed Tokcan için, "Türkiye’nin Çeçenlere sempatisini kullanan ahlaksız bir soytarı, Türkiye’ye zarar veren bir hain" dedi. 
     İnternetteki sitesinde, 16 Ocak 1996’da Trabzon’dan 211 yolcuyla Gürcistan’ın Soçi limanına gitmeye hazırlanan Avrasya feribotunu sekiz kişiyle birlikte kaçıran Tokcan’ın, aynı günlerde Trabzon polisi tarafından da tahsilatçılık, tehdit, gasp gibi suçlardan arandığını belirten Eymür, Tokcan’ın asıl amacının mafya camiasında ismini duyurmak olduğunu kaydetti. Feribot olayından sonra Kocaeli Cezaevi’ne konan Tokcan ve ekibine ilk başlarda büyük ilgi gösterildiğini kaydeden Eymür, şu ifadelere yer verdi 
     "İtiraf etmeliyim ki, başlayışından bitişine kadar, Cemil Serhadlı ile koordineli şekilde yürüttüğümüz Avrasya olayının, kansız ve çok uzamadan sonuçlanması ve Çeçenlere olan sempati yüzünden, Tokcan ve ekibine, birçokları gibi ben de daha yumuşak bir şekilde bakıyordum. Bu bir hataymış. Teröristin iyisi kötüsü olmaz’ kuralını hiç unutmamak lazım." 
     



 GÜNCEL 























</TEXT>
</DOC>
