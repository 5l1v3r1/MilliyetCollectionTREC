<DOC>
<DOCNO> 5900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/tamer.html </URL>
<DATE> 2001/02/07/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ezberlemeden içselleşir mi 
</HEADLINE>
<TEXT>

     Size bir itirafta bulunayım mı 
     Bendeniz İkinci Bahar'ın tadına varamayan ve izleyemeyen küçük azınlık içinde yer alıyorum. Ama başta kızım, çevremdeki pek çok kişi bu diziyi dillerinden düşürmedikleri için de "Neden bu kadar tuttu " diye kafa yormadan edemiyorum. 
     Haldun Dormen'i geçen akşam bir televizyon programında izlerken, İkinci Bahar'ın neden bu denli tuttuğunu izah eden bir önemli ayrıntıyı daha yakaladım galiba. Cevat Fehmi Başkut'un Buzlar Çözülürken adlı oyununu Bir Kış Öyküsü adıyla sahneleyen usta tiyatrocu Dormen, "Biz de İkinci Bahar'daki gibi ezber yaptık" diyordu. Bu demek oluyor ki diğer dizilerde sanatçılar rollerini ezberlemiyorlar. Ne söylemeleri gerektiği konusunda sahne arkasından birileri onlara sufle veriyor. Eh o zaman da rolün kişinin üzerinde iğreti durması çok daha normal tabii... Aksi olsa şaşardım. 
     
Motorola ve IBM'den biyoteknoloji yatırımı      Biyoteknolojinin uygulama alanları, yakın zamana dek tarım ve ilaç sanayiiyle sınırlıydı. Şimdiyse IBM, Motorola ve Compaq gibi teknoloji şirketleri de bu alana yüz milyonlarca dolar yatırım yapmaya başladılar. 
     Bilgi teknolojisiyle yaşam bilimlerinin evliliğinden doğacak yeni ürünler yolda. Örneğin IBM, bu alana 100 milyon dolar yatırım yapmış. Üretim teknolojisindeki deneyimini biyoçip üretmede kullanarak, gelecekte genetik biliminin liderliğine soyunacak olan IBM, tıpta rekabet avantajı sağlamayı planlıyor. Biyoçiplerin bildiğimiz yarı iletkenlerden farkı, organik moleküllerin kullanılması. 
     Motorola gibi şirketlerin amacı, fiyatı 20 dolar civarında olan tek kullanımlık biyoçipler üretmek. TÜSİAD'ın Biyoteknoloji Raporu'na göre biyoçipleri de bir çeşit bilgisayar gibi düşünmek gerekiyor. Normal bir bilgisayar nasıl binlerce matematiksel denklemi bir saniyede çözebiliyorsa, bir biyoçip de karmaşık bir genetik bilgiyi aynı sürede analiz edebiliyor. Hastanın DNA'sını şıp diye çözümleyebilen biyoçipler sayesinde hem hastalıkla ilgili gen, hem de hastalığa neden olan virüs, bakteri vs. anında saptanabilecek. 
     Bilgisayar, çip ve yazılım alanlarında faaliyet gösteren firmaların yöneldiği uygulamalar arasında biyoinformatik ürünler ve biyomateryaller de başı çekiyor. Bugün artık gen ve protein dizilerindeki çok geniş kapsamlı bilgilerin saklanması ve bu bilgilere kolaylıkla erişmek için bilgisayarcıların yardımı gerekiyor. 
     Biyomateryal alanındaki gelişmeler ise herhangi bir organımızı tedavi etmek ya da yenilemek için yeni seçenekler sunacak. 
     
Gen mühendisliğinin henüz başaramadığı      Genetik mühendislerinin bugüne kadar başardıkları ve henüz başaramadıkları neler diye merak ediyorsanız, TÜSİAD'ın Biyoteknoloji Raporu'nda göz atabilirsiniz. 
     Başarılanlar 
     Genetik yapıdan bir genin bulunması 
     Bir organizmadan diğerine gen transfer edilmesi 
     Bazı genlerin laboratuar ortamında çoğaltılması 
     Gen üzerinde çeşitli değişikliklerin yapılabilmesi 
     Başarılamayanlar 
     Tamamen yeni genlerin oluşturulması 
     Yeni canlı türlerinin yaratılması 
     Yeni organizmaya transfer edilen genin tüm etkilerinin tahmin edilmesi 
     
Tüketici TV'de bilinçlenecek mi      Sanayi Bakanlığı'nın 31 Ocak tarihli Resmi Gazete'de yayınlanan tebliğine göre radyo ve TV'lerde bundan böyle tüketicinin bilinçlenmesine yönelik yayın yapılması zorunlu. Trafik, erozyonla mücadele ve sigaranın zararları gibi konularda benzeri tebliğler yürürlükte. 
     Tebliğe bakacak olursanız radyo ve TV'lerin haftalık yayın sürelerinin asgari yüzde 1'ini bu yayınlara ayırıyor olmaları lazım. Yüzde 1'lik oranı somuta indirirsek günde 14.4, haftada ise 100.8 dakika demek oluyor. Üstelik de 07 00 - 23 00 saatleri arası. Duy da inanma 
     Zaten RTÜK yetkilileri de bu tür tebliğlerin kağıt üzerinde kaldığını kabul ederek diyorlar ki "Bu konuda çok da sıkı bir denetim yapmıyoruz. Toleranslı yaklaşmayıp sıkı bir şekilde ölçmeye kalksak, belki de açık kanal kalmaz." 
     Keşke kağıt üzerinde kalacak tebliğler yerine, izleyeni can evinden vurup ekran başına mıhlayacak tüketici programları yapılabilse... 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
