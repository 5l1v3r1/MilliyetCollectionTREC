<DOC>
<DOCNO> 23666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sondun24.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Evlenen Başpiskopos'a Vatikan'dan aforoz... 
</HEADLINE>
<TEXT>

     Katolik Kilisesi'nin tanınmış din adamlarından 70 yaşındaki Zambiyalı Başpiskopos Emmanuel Milingo, dün ABD'de 43 yaşındaki Koreli tıp doktoruyla dünya evine girmesinin ardından bugün Vatikan tarafından aforoz edildi. 
     Vatikan sözcüsü Joaquin Navarro Valls tarafından yapılan açıklamada, ''Milingo, Katolik Kilise'sinden çıkarılmıştır'' denildi. 
     ABD'nin New York kentinde Hilton Oteli'ndeki nikah, kendine ''Vaadedilen Mesih ve Hazreti İsa'nın evlilik eksiğini dolduran Mürşit'' olarak inanılan Moon Tarikatı önderi 13 çocuk sahibi Papaz Sün Myung Moon 81 tarafından dün kıyılmıştı. ABD'de faaliyet gösteren Moon tarikatına katılan Milingo'nun, tarikat lideri Sün Myung Moon'un kendisi için seçtiği, daha önce hiç görmediği 43 yaşındaki Güney Koreli tıp doktoru Sung Ryae Soon ile evleneceğini bildirmesi, Vatikan'da şaşkınlık yaratmış, sözcü Valls, ''Umuyoruz ki evlilik haberi doğru değildir'' demişti. Katolik Kilisesi içinde önemli bir yere sahip Milingo, 39 yaşındayken başpiskopos olarak Zambiya'ya gönderilmiş, burada çıkan büyücülük ve kiliseyi bölme iddialarından dolayı 1983 yılında Roma'ya çağrılmıştı. 







</TEXT>
</DOC>
