<DOC>
<DOCNO> 41176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/ekonomi/eko01.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamanpur’a başarı’ cezası 
</HEADLINE>
<TEXT>

Çin’de dünyaca ünlü Silk Cashmere kaşmir markasını yaratan iş kadını Ayşen Zamanpur, Ankara’ya dert anlatmaya çalışıyor. Zamanpur, ürünlerinin, ucuz ve kalitesiz Çin mallarıyla aynı kefeye konulduğunu, ithalat engelleri çıkarılarak cezalandırıldığını söylüyor 
     AÇIK KOYU SOHBETLER EYLEM TÜRK 

     Çin dağlarında yaşayan Kaşmir keçilerinin arkasına düşerek, bugün 16 milyon dolar ciro yapan Silk Cashmere markasını yaratan Ayşen Zamanpur, Devlet Bakanı Kemal Derviş’i ilk gördüğünde, boynundaki atkıyı tanımış Bu bizim kaşmir atkı’ demiş. Hemen müşteri kayıtlarına bakmış ve doğru tahmin ettiğini anlamış. Derviş, Türkiye’ye gelen dört adet Kaşmir atkıdan birini Eylül 2000’de satın almış. 
     Görüşmemizde öncelikle bu olayı anlatmasının nedenini şöyle açıklıyor "Marka imajımız narsizm, libodo, ego, IQ’dan oluşuyor. Çok elit bir ürün. Bu nedenle onlarca ünlü ve elit müşterimiz var. Örneğin Ricky Martin, Zürih’teki mağazamızdan gömlek aldı. Sezen Aksu iyi müşterimizdir..." 
     Zamanpur bugünlerde isyanlarda. Çünkü sadece kendilerinin ürettiği için her hangi bir ülkede haksız rekabet’ yaratması sözkonusu olmayan kaşmir, Çin’den gelen diğer mallarla aynı kefeye konularak kota engeline takılmış. Şu sıralar bu meseleyi kovalıyor. 
     
     Cezalandırıldık’ 
     İthalat engellerinden söz ediyorsunuz. Ne gibi zorluklar var 
     Bugünlerde devlet tarafından ilginç bir şekilde cezalandırıldık. Çin’den ucuz ve kalitesiz ürün ithal ederek haksız rekabet yaratanlarla aynı kefeye konulduk. Çok kırgınım. İthalatı zorlaştırdılar. Bütün ürünlere kota koydular. Ancak bizim ürünümüz Çin’den ithal ediliyor. Biz yılda 16 milyon dolar ciro gerçekleştiren çağdaş muhesebe kayıtlarına çalışan bir markayız. Çin dağlarında yaşayan Kaşmir keçilerini Türkiye’de yetiştiremeyeceğimize göre işlerimizi nasıl yürüteceğiz Bizden başka kaşmir işiyle uğraşan yok ki, kime haksız rekabet yapabiliriz 
     Sürekli engellerle karşılaşıyoruz. Yüksek bedelli, yüksek kaliteli ürünleri ithal ederken, Türkiye’de kaşmir de yokken nerde haksız rekabet oluşturmaktayız Kime karşı Bu yetmiyormuş gibi,bir de şimdi "Yerli Malı Kullanalım Türk parasına saygınlık kazandıralım, ithal malları almıyalım" diye bir kampanyaya destek sağlama çabaları en üst düzeylere çıkıyor. 
     Mallar ayırım yapılmadan kotaya dahil ediliyor. Hiç konmayan ürünlere kotalar konuyor. Mesela sentetik üründen de şal vardır, kaşmirden de şal vardır. Şal kotaya girdi. Böyle bir şal ürünün benden başka ithal eden yok. Yani İç Moğolistan’da yaşayan özel bir keçinin boyun kılından senede üç ay çıkan bir yünü alıyorum, elli ayrı işlemden geçiriyorum. Çok özel bir şekilde sunuyorum. Böyle bir ürün diğerleriyle nasıl aynı kategoriye girer. 
     
     Gençlere yöneldik 
     Ürün olarak daha çok orta yaşlı gruba hitap ediyorsunuz. Gençeler yönelik çalışmanız olacak mı 
     Bu atladığımız bir noktaydı. Genç koleksiyonuna girdik. Trendy ürünlerimiz de olacak artık. Hatta Cashmere for home adı altında ev tekstiline girdik. Kaşmirden, battaniye, yorgan, yastık üretiyoruz. Hatta bebeklere yönelik kaşmir battaniyelermiz de var. Pamuk satenin kaşmiri hoyratça koyuyoruz. Dört mevsim kullanılabiliyor. Ne üşütüyor, ne terletiyor. Sezonumuzu 20 Eylül’de açacağız. 
     
     Bu keçiler Türkiye’de yok mu 
     İngilizler dünyada kaşmir endüstrisine ilk el atanlardır, Moğolistan’dan kaşmir keçilerini getirip İngiltere’de yetiştirmeye çalışmışlar, uygun iklim koşullarını sağlamaya çalışmışlar ama olmamış. Kaşmir üretememişler. Yani eğer mümkün olsaydı kaşmir keçilerini buraya getirirdik. 
     
     Satışlar yüzde 40 düştü 
     Kriz satışlarınızı etkiledi mi 
     Ekonomik kriz nedeniyle satışlarımız yüzde 40 daraldı. Ayakta kalmaya çalıştık. Önlemler aldık. Maliyetlerimiz azalttık. İşte böyle bir anda bir de ithalat zorlaştırılıyor. Bunu da anlayamıyorum. Çin’den mal alarak haksız rekabet eden ithalatçılar olabilir. En büyük üzüntüm, genelleme yapılması. Çin’den ithalat genel bir şekilde zorlaştırılmaya başlandı. Diyorum ki bir strateji saptanmalı kim nereye, kime karşı haksız rekabet oluşturuyor ona karşı önlem alınmalı. Ben Çin’den 10 yıldır en kaliteli kaşmiri ve ipeği alıyorum. Ve ben sadece kaşmir Çin’de olduğu için oradayım. Başka hiçbir nedenim yok. Keçilerim orada. Vietnam’da olsaydı Vietnamda, kutuplarda olsa kutuplarda olacaktım. Benim için Çin olmasının tek nedeni, kaşmirin anavatanının orası olması. Ben diğer ithalatçılarla aynı kefeye konmak istemiyorum. Burada rakibim yok o nedenle haksız rekabete yolaçmıyorum. 
     
     Dokuz yılda altı ödül aldı 
     Silk Cashmere nasıl doğdu 
     Dünyanın en değerli, en nadide iki tekstil hammaddesi olan ipek ve kaşmiri bir konsept altında birleştirip, evrensel bir zevkle bütünleştirerek, bir farklılık yarattık. Ve Silk Cashmere markası doğdu. Ürünlerimizin hammaddesi kaşmir ve ipek. Tümüyle yasal yöntemlerle, kotalarıyla, belgeleriyle, vergilerini kuruşu kuruşuna gerçek değerleri üzerinden ödeyerek yüksek kaliteli kaşmir ve ipeği Çin’den ithal ediyoruz. Türkiye de ve yurt dışında kendi markamızla satıyoruz. Yurtiçi ve yurtdışında toplam 23 satış noktamız var. İngiltere, İspanya, İsviçre’de bayilerimiz var. 
     
     Bu girişim size çeşitli ödüller de getirdi değil mi 
     Evet, marka yaratmaktaki başarımızla üniversitede vak’a çalışması olduk ve üniversiteler’den, Milli Produktivite Merkezi’nden, saygın ve gazete ve dergilerden girişimcilik ve marka yaratmak üzerine çeşitli ödüller aldık. Dokuz senedir altı ödül aldım. 
     



 EKONOMİ 



















</TEXT>
</DOC>
