<DOC>
<DOCNO> 18279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/magazin/amag.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey Geyve için 
</HEADLINE>
<TEXT>

Yeni Afrodisias Müzesi Projesi yararına Çırağan Sarayı’nda düzenlenen Vural Gökçaylı defilesi, tek kelimeyle büyüleyiciydi 
     SERDAR BENLİ, AYHAN KİMSESİZCAN 

     GEYRE Vakfı’nın hayata geçirmek için kolları sıvadığı müze için düzenlenen Helenistik Bizantin’ adlı görkemli defile, iş, sanat ve medya dünyasının ünlü isimlerini bir araya getirdi. Defileyi izleyenler arasında bulunan Yunanistan eski Başbakanı Andreas Papandreu’nun eşi ve Yunanistan Dışişleri Bakanı Yorgo Papandreu’nun annesi Margaret Papandreu, defileyi büyüleyici’ buldu. 
     
     Tam bir ünlüler geçidi 
     VAKIF Başkanı Sevgi Gönül’ün evsahipliği yaptığı geceye, Doğan Holding Yönetim Kurulu Başkanı Aydın Doğan’ın eşi Sema Doğan, kızı Doğan Online Genel Müdürü Hanzade Doğan, Rahmi Koç, Semra Özal, gelini Elvan Özal, Can - İpek Kıraç, Engin Cezzar, Gülriz Sururi, Vitali Hakko ve Levent Kırca - Oya Başar gibi 800 seçkin davetli katıldı. Defilenin davetiyeleri, tanesi 60 milyon liradan satıldı. 
     
     Büyük destek gerek 
     VAKFA 600 bin dolar bağışta bulunan Gönül, gecenin ana sponsoru Gilles Lerailles - The E.I.M Financial Switzerland Bank Genel Müdürü Gilles Lerahle’ye teşekkür plaketi verdi. Uğurkan Erez imzası taşıyan, ünlü mankenlerin podyum aldığı defileyle destek verilen proje için 250 bin dolar daha toplandığı, ancak toplam 10 milyon dolara ihtiyaç olduğu belirtildi. 
     



 MAGAZİN 












</TEXT>
</DOC>
