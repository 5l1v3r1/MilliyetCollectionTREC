<DOC>
<DOCNO> 43844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/guncel/gun06.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel gücü yüksekmiş 
</HEADLINE>
<TEXT>

     NEVSAL ELEVLİ Londra 

     Usame bin Ladin’in "savaş" çağrısı bildirisine attığı imzayı değerlendiren uzmanlar, Suudi teröristin karakter profilini çıkardı. İngiliz grafoloji uzmanlarından Caroline Murray, Usha Mullan ve Lorraine Herbert’in The Daily Telegraph gazetesine yaptıkları yoruma göre Bin Ladin mutsuz bir çocukluk geçirmiş ve bu yüzden başıboş bir kişiliğe sahip. 
     
     Eziyet görmüş olabilir 
     "Küçükken eziyet görmüş olabilir. Bu yüzden intikam almak istiyor. Gerçekle hayal arasındaki farkı da yok etmiş. Ölüm korkusu hareketlerine yön vermiş. Başkalarını öldürerek bunu görmemezlikten geliyor" diyen uzmanlar, Ladin’in cinsel gücünün de yüksek olduğunu söylüyor ve ekliyor "Cinsel gücü normalin üstünde olduğu için enerjisini başka yerlere aktarıyor." 
     
     Bush çok inatçıymış 
     The Times ayrıca İngiltere Grafoloji Derneği’nden Erik Rees’e ABD Başkanı Bush’un imzasının yorumlattı. Rees’e göre Bush, kararlı bir kişiliğe sahip. Bush’un inatçı ve pratik bir kişiliği olduğunu da belirten Rees, Ladin’in imzasında ise depresyon olduğunu kaydetti. İmzanın sağdan sola doğru aşağıya kaymasının depresyon işareti olduğunu söyleyen Rees, Ladin’in cimri biri olduğunu da söyledi. 
     
     



 GÜNCEL 






















</TEXT>
</DOC>
