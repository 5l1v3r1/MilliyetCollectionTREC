<DOC>
<DOCNO> 4772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yasam/yas07.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet e ödül yağdı 
</HEADLINE>
<TEXT>

Milliyet yazar ve muhabirleri, 2000 yılı Türkiye Gazetecilik Başarı Ödülleri yarışmasında tam 6 dalda ödül aldı 
     İSTANBUL Milliyet 

     Türkiye Gazeteciler Cemiyeti tarafından düzenlenen 2000 Türkiye Gazetecilik Başarı Ödülleri’ni kazananlar belli oldu. Milliyet bu yıl altı ayrı dalda ödüle layık görüldü. 
     Hülya Alp, Prof. Dr. Nurçay Türkoğlu, Prof. Dr. Suat Gezgin, Ali Acar, Atilla Gökçe, Şakir Şad, Mehmet Türker, Turan Yavuz, Orhan Ayhan, Orhan Erinç ve Turgay Olcayto’dan oluşan Büyük Seçici Kurul’un yaptığı değerlendirme sonucu Milliyet Gazetesi’nin aldığı ödüller şöyle 
     EKONOMİ Nedim Şener, Naylon Süren’ başlıklı haberiyle. 
     HABER MAGAZİN Semra Kardeşoğlu Kanar, Enkazdan Çıkan Aşk’ başlıklı haberiyle. 
     HABER SİYASAL - SOSYAL Murat Ağca, Hayatın Yarışı’ başlıklı haberiyle. 
     ARAŞTIRMA Bilge Egemen Milliyet’te görev yaptığı dönemde , Sahte Cennetin Gençleri’ adlı çalışması ile. 
     RÖPORTAJ Emin Karaca, 12 Eylül Kaçakları’ adlı çalışmasıyla. 
     SPOR KÖŞE YAZISI İslam Çupi, "Namık Sevik’i Yeniden Anarken" adlı yazısıyla. 
     Yarışmada dereceye girenler, 5 Şubat Pazartesi akşamı, Atatürk Kültür Merkezi’nde düzenlenecek törenle ödüllerini alacaklar. 
     
     Başlık skandalı 
     Bu arada Türkiye Gazeteciler Cemiyeti, bir skandala da imza attı ve ödül alan bir haberin başlığını değiştirdi. Milliyet Gazetesi’nde Naylon Süren’ başlığıyla yayımlanan Nedim Şener’in haberinin başlığı, ödül listesinde Naylon Fatura’ olarak yer aldı. 
     
     Metin Toker’e IPI Onur Ödülü 
     Milletlerarası Basın Enstitüsü IPI , Yeni Delhi’deki 50. Genel kurul kapanış töreninde, yazarımız Metin Toker’e Ömür boyu IPI şeref üyeliği’ verdi. 
     Törende, IPI’ın Milletlerarası Yönetim Kurulu’nda 8 yıl görev yapan Toker’in uzun gazetecilik yıllarında dünyada ve Türkiye’de basın özgürlüğü için verdiği mücadeleler anlatıldı. 
     Daha sonra söz alan Toker de, teşekkür konuşmasında, bir basın suçundan dolayı 1950’lerin ortasında hapsedildiği günlerde IPI’ın kendisine verdiği ilk milletlerarası desteği anlattı. 
     Milliyet’in usta yazarı Metin Toker, örgütün o günlerden bu yana özgürlük için savaşan Türk gazetecilerinin yanında yer aldığını da sözlerine ekledi. 
     Milletlerarası Basın Enstitüsü’nün kapanış oturumunun şeref konuğu da, Dalaia Lama’ydı. 
     


 YAŞAM 




















</TEXT>
</DOC>
