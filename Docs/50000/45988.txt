<DOC>
<DOCNO> 45988 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sonspo10.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala ''Bir an önce iyileşip sahalara dönmek istiyorum" 
</HEADLINE>
<TEXT>

     Fatih Terim'in teknik direktörlüğünü yaptığı İtalya'nın AC Milan takımının oyuncusu Ümit Davala, sakatlığının henüz iyileşmediğini belirterek, ''Bir an önce iyileşip sahalara dönmek istiyorum'' dedi. 
     Ümit, internetteki ''www.umitdavala.com'' adresindeki sitesinde yaptığı açıklamada, günlerinin tedavi olmakla geçtiğini ifade ederek, büyük olasılıkla bu hafta da takımdaki yerini alamayacağını bildirdi. 
     Kendini iyi hissettiğini, ancak ayağındaki ağrıların tam anlamıyla geçmediğini kaydeden Ümit, bir an önce sahalara dönmek, kendini kanıtlayıp Milan taraftarının gönlünü fethetmek amacında olduğunu anlattı. 
     Milano'da otel odalarından kurtulduğunu ve eve taşındığını, böylece anne ve babasının da artık yanına geleceğini belirten Ümit Davala, Türkiye'ye yapacağı ilk ziyaretinde de Fan kulüp üyeleriyle ikinci kez biraraya geleceğini duyurdu. 
     






</TEXT>
</DOC>
