<DOC>
<DOCNO> 45029 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/theper.html </URL>
<DATE> 2001/10/04/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kapıcı dairesi satılamaz 
</HEADLINE>
<TEXT>

     1997 yılında apartmanımızı yapan kooperatif kalorifer tesisatını yaptırmak için bir kişiyle anlaşmış. Tesisatının tamamlanması karşılığında kendisine kapıcı dairesinin tapusu verilecekti. Müteahhit kapıcı dairesine yerlişti ama bizim binada hala kalorifer yok. Üstelik kapıcı dairesi kalorifer dairesine taştı. Kapıcı dairesini geri alabilir miyiz, yönetim kurulu ortak yerleri satabilir mi 
     F. G. - Kocaeli 
     Vallahi şaşıp şaşıp kalıyorum, yahu şu yönetim kurulu ne kutsal bir kurul, astığı astık kestiği kestik hiç kimse ses çıkaramıyor. Yahu kimin malını kime bağışlıyorlar, ortak mahalli kime veriyorlar Ben de şu yönetim kurulu yönetim kurulunu niye bir türlü bırakmaz, kuyruğuna yapışır da senelerce sürüklenir gider derdim, meğerse bundanmış, istediğine bağışla, istediğinin kolundan tut at. 
     Bakın ister kooperatif yönetim kurulu olsun, ister apartman. Bunlar kat maliklerine veya kooperatif ortaklarına hizmet ederler, yasaların dışına çıkamazlar ve de en önemlisi gerek ortak mahalleri, gerekse ortak olmayan mahalleri dilediklerine bağışlayamazlar. Kapıcı dairesi ortak yerlerdendir, buranın tapusu olmaz, başkasına satılmaz, kiraya verilmez. Burada kapıcıdan başka oturan fuzulen işgal eden işgalcidir, tahliye olunabilir, şayet yönetim kurulu yasadışı bir iş yapar da bundan bir zarar doğarsa zararı tazmin etmekle yükümlüdürler, bunun yanında yaptıkları iş suç oluşturuyorsa bir de ceza görürler. Daha ne diyeyim, patron sizsiniz, yönetici değil, anlaşıldı mı 
     
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
