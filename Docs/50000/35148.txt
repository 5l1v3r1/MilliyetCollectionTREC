<DOC>
<DOCNO> 35148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/son/sontur21.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'de toplu sözleşme görüşmelerinde mutlu son... 
</HEADLINE>
<TEXT>

     Türkiye Sivil Havacılık Sendikası Hava-İş ile THY arasında sürdürülen toplu iş sözleşmesi görüşmeleri,anlaşmayla sonuçlandı. 
     Söz konusu anlaşma, Hava-İş'in bugün THY Genel Müdürlüğü binasına ''grev kararı'' asmasını erteleyerek, gerçekleştirilen görüşme sonucu sağlandı. 
     Hava-İş Sendikası yöneticileri, THY yönetiminden gelen son dakika teklifiyle Genel Müdürlük binasında görüştüler. 
     Görüşmelerde anlaşma sağlanmasının ardından soruları yanıtlayan Hava-İş Sendikası Genel Mali Sekreteri Ali Bayrakçı, ''Daha önce Türk-İş ile Hükümet arasında yapılan protokol çerçevesinde anlaşma sağlandı'' dedi. 
     Bayrakçı, protokole göre, THY çalışanlarının ücretlerinin Ocak-Haziran 2001 dönemini kapsayan birinci 6 ay için yüzde 15, ikinci 6 ay için yüzde 15 artacağını belirterek, ''üçüncü 6 ay için yüzde 10 artı enflasyon yüzde 10'u geçerse geçen miktarın yüzde 80'i, dördüncü 6 ay için de yüzde 10 artı enflasyonun yüzde 10'u geçen kısmının hepsinin maaşlara yansıtılacağını'' kaydetti. 
     







</TEXT>
</DOC>
