<DOC>
<DOCNO> 11208 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/son/sontur02.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Mecliste ölüm hakim önünde, MHP'li iki milletvekili yargılanıyor 
</HEADLINE>
<TEXT>

     MHP milletvekilleri Mehmet Kundakçı ve Cahit Tekelioğlu'nun, DYP Şanlıurfa Milletvekili Fevzi Şıhanlıoğlu'nun ölümüyle ilgili olarak, ''kastın aşılması suretiyle adam öldürme'' suçlamasıyla yargılandıkları davanın ikinci duruşması başladı. 
     Ankara 9. Ağır Ceza Mahkemesi'nde saat 10.25'de başlayan bugünkü duruşmaya, Tekelioğlu ve Kundakçı gelmedi. MHP'nin hukukçu olan İstanbul Milletvekili Mehmet Pak, Kilis Milletvekili Mehmet Nacar ve Denizli Milletvekili Salih Erbeyin, avukat cübbelerini giyerek Tekelioğlu ve Kundakçı'nın avukatları arasında yer aldılar. 
     Müdahil avukatlarının da hazır bulunduğu duruşmada, salon içinde ve dışında geniş güvenlik tedbirleri alındı. İddianamede, Tekelioğlu ve Kundakçı hakkında Türk Ceza Kanunu'nun TCK ''kastı aşan adam öldürme'' hükmünü içeren 452 2 ve ''faili belli olmayan adam öldürme müessir fiil'' başlığını taşıyan 463. maddeleri uyarınca, 5'er yıldan 6 yıl 8'er aya kadar ağır hapis talep ediliyor. 




</TEXT>
</DOC>
