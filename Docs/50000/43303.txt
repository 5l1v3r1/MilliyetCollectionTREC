<DOC>
<DOCNO> 43303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/ekonomi/eko07a.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsaların saldırı telaşı sürüyor 
</HEADLINE>
<TEXT>

ABD’de Dow Jones 8.376 puana gerileyerek üç yıl öncesine inerken Avrupa borsaları ortalama yüzde 4 değer kaybetti 
     EKONOMİ SERVİSİ 

     ABD ve Avrupa borsaları saldırının etkisini bir türlü üzerinden atamıyor. ABD’de Dow Jones ve Nasdaq, art arda dördüncü günü de düşüşle kapattı. 
     ABD Merkez Bankası FED Başkanı Alan Greenspan’ın piyasaları rahatlatmaya dönük yaptığı açıklamalara karşın ABD ve Avrupa piyasaları bir türlü sakinleşmek bilmiyor. 
     Analistler yatırımcıların kafasının halen çok karışık olduğunu belirterek, birçok belirsizliğin sürdüğüne ve yatırımcıların karar vermekte zorlandıklarına dikkat çekiyorlar. Analistler, ABD’nin yakın zamanda saldırıya cevap vereceği yönündeki beklentilerin de borsaların düşüşünde önemli bir rol oynadığını belirtiyor. Amerika’da Dow Jones endeksi, kapanışta yüzde 4.37 oranında değer yitirerek günü 8376.21 puandan tamamladı. Dünkü düşüşle birlikte saldırıdan sonraki değer kaybı yüzde 12.8 ulaşan Dow Jones böylece 28 Ekim 1998’deki düzeyine geriledi. 
     
     Avrupa’da düştü 
     ABD borsaları gibi Avrupa borsaları da dünkü seansları büyük kayıplarla kapattı. Avrupa borsaları, ABD’nin saldırıya cevap vereceği beklentisinin yanı sıra, bugün British Airways’in 7 bin çalışanını işten çıkaracağını açıklaması ve sigorta şirketlerinin zarar tahminlerinin beklenenin iki katı olacağını duyurması nedeniyle günü düşüşle kapattı. 
     
Borsalardaki düşüş durmadı Ülkeler Değişim ABD Dow Jones -4.37 ABD Nasdaq -3.72 Kanada -3.02 Arjantin -4.07 Meksika -3.31 Brezilya -1.87 Almanya -5.74 İngiltere -3.49 Fransa -3.88 İtalya -4.93 Hollanda -5.14 İsveç -4.48 Yunanistan -5.08      
     



 EKONOMİ 
























</TEXT>
</DOC>
