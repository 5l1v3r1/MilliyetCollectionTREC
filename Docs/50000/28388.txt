<DOC>
<DOCNO> 28388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/spor/spo02.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan harek tı 
</HEADLINE>
<TEXT>

Fenerbahçe, İnter’in kötü bir sezonu geride bırakan ve gözden düşen yıldız futbolcuyu kiralamaya karar vermesi halinde devreye girecek 
     SARI - Lacivertliler, Hakan Şükür’ü renklerine bağlamak için çalışmalarını hızlandırdı. İnter forması altında İtalya’da bu yıl istenileni veremeyen yıldız futbolcu için kulübünün alacağı kararı beklemeye koyulan Sarı - Lacivertli yöneticiler, Hakan’ın kiralanması halinde hemen devreye girecek. Fenerbahçe şimdiden İnter ile temasa geçti ve milli futbolcuya talip olduğunu bildirdi. 
     TEKNİK Direktör Mustafa Denizli’nin "Eğer alırsak bize büyük bir güç katar" raporunu verdiği Hakan’ın da gözden çıkarılması halinde Türkiye’ye dönmeye sıcak baktığı öğrenildi. Sarı - Lacivertli yöneticilerin yıldız oyuncuyu da ikna etmek için çalışmalar yaptığı ve olumlu yanıt aldığı belirtildi. İnter kulübü Hakan konusunda gelecek hafta içinde kararını verecek ve bu transfer de netleşecek. 
     
Yıldırım’dan devam kararı      FENERBAHÇE Başkanı, nihayet 30 Haziran’daki olağanüstü genel kurulda başkanlığa aday olacağını açıkladı. Yıldırım, dün düzenlediği basın toplantısında yeni bir yönetimle kongreye gireceğini, daha güçlü bir şekilde yola devam etmek istediğini söyledi, "Fenerbahçelilerin desteği ve sevgi gösterileri nedeniyle bu kararı aldım" dedi. 
     
     Biz demiştik 
     FENERBAHÇE Başkanı Aziz Yıldırım, 31 Mayıs’ta görevden ayrılacağını açıkladıktan sonra tüm medya başkanlık için papatya falı açmaya başladı. Kısa sürede bir sürü senaryo gündeme getirildi, Yıldırım’ın kesinlikle dönmeyeceği belirtildi. Ancak Milliyet, daha 5 Haziran’da Aziz Yıldırım’ın ikna edildiğini ve yeniden aday olacağını yazarak güvenilirliğini bir kez daha kanıtladı. 
     
Hakan Bayraktar’a hülle yapacaklar      SARI - Lacivertliler, Gaziantepspor’un başarılı orta saha oyuncusu için hülle yoluna gidecek. 26 Haziran’da FIFA’ya başvurarak, bu konuda bilgi alacak olan Fenerbahçe, UEFA Asbaşkanı Şenes Erzik’in açıkladığı yeni transfer şeklinin onayını alır almaz Hakan Bayraktar’ın transferini çözecek. 
     BAŞKAN Aziz Yıldırım, Hakan için Gaziantepspor’a 1.5 milyon dolar önerdiklerini ancak iki milyon dolarda ısrar edildiğini belirtti. Yıldırım, "İki kulüp arasındaki görüşmeler şu anda durdu. Biz Hakan Bayraktar ile anlaştık. FIFA ile yapacağımız görüşme sonrası bu işi halledeceğiz" dedi. 
     
Vicdanımız çok rahat      MİLLİYET’TE, 1 Nisan’da yayınlanan bir haberi hatırlatmak istiyoruz. Yusuf Kobal imzalı saptamamız aynen şöyleydi "YILDIRIM PLAN başlık . Fenerbahçe Başkanı, şampiyon olmaları halinde olağanüstü genel kurula seçim maddesi ile gidecek, şirketleşmenin yanı sıra yönetici arkadaşlarını da değiştirecek. Aziz Yıldırım hem paralı, hem de üretken isimler alıp, yoluna devam edecek." 
     TARİH yine 1 Nisan. Servisimize, "Fenerbahçe Spor Kulübü" antetli ve Başkan Aziz Yıldırım imzalı bir faks düşüyor. Yalanlamayla başlayan ifadelerin sonu şu şekilde bitiyor "Başkan olduğum sürece çalışmalarıma bu Yönetim Kurulu ile devam edeceğimin tüm kamuoyunca bilinmesini istiyorum. Fenerbahçe içinde, Fenerbahçe aleyhinde yazı yazanları da vicdanlarıyla başbaşa bırakıyorum." 
     27 Mayıs’ta Fenerbahçe’nin şampiyonluğu ile gelişen sürece bakalım. 31 Mayıs Aziz Yıldırım, seçim maddeli kongre kararı aldıklarını açıklıyor, görev almayacağını söylüyor. 22 Haziran Dün Yıldırım kongrede aday olacağını, yeni bir yönetim oluşturacağını söylüyor. Yani 1 Nisan haberimiz, noktasına, virgülüne kadar doğru çıkıyor. Ve MİLLİYET vicdanıyla baş başa kalarak, bir kez daha dürüst, ilkeli haberciliğinin gururunu yaşıyor. 
     



 SPOR 























</TEXT>
</DOC>
