<DOC>
<DOCNO> 43175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/yazar/okur.html </URL>
<DATE> 2001/09/20/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Kurallara uymak... 
</HEADLINE>
<TEXT>

     Borsalar sakinleşti. 
     Uzakdoğu borsaları, Avrupa borsaları ve ABD'den gelen haberler tansiyonun düşmesinde etkili oldu. Dünya para otoriteleri tek tek faiz indiriyor. Bu haberler de sakinleşmede önemli bir gösterge. Ancak sıcak savaş olasılığıyla herkes tetikte bekliyor. Şartlar olağanüstü, durum olağanüstü. Senaryo çözmek öyle kolay değil. 
     Risk almak istemeyenler paralarını koruma kaygısıyla ne yapacaklarının hesabını yapıyorlar. Devir, "paraya para katma değil, var olanı koruma" devri... 
     Fakat bizim takıldığımız konu "açıkgöz açıkçıların" bu dönemde ne yapmaya çalıştıkları 
     Dün, İş C, Yapı Kredi Bankası, Akbank, Sabancı Holding, Garanti Bankası ve Migros hisse senetlerinde 13 Eylül günü yapılan işlemlerde açığa satış var mı, yok mu Bunu öğrenmek istemiştik. 
     Yanıt yok 
     Biz, kimseyi suçlamıyoruz ama bu şirketlerdeki işlemlerin dikkate değer olduğunu düşünüyoruz. Ve açıklama beklentisini sürdürüyoruz. Çünkü eğer birileri durumdan istifade edip, açığa satışın yasak olduğu günlerde "açıktan satış" yapmışsa bunun da bedelinin ödenmesi gerektiğini düşünüyoruz. 
     
İlk gün      İstanbul Menkul Kıymetler Borsası 11 Eylül günü ABD'ye yapılan saldırıyla birlikte 12 Eylül'de borsayı bir gün tatil etti. 13 Eylül günü seans başladığında da düşüşe karşı bir dizi önlemler alındı. İMKB'de yüzde 10 olan seans içi marj ile oynanmadı. Ancak hızlı düşüşle birlikte gün sonunda bazı aracı kurumların dikkati çeken işlemlerine biz takıldık kaldık... 
     İşte bazı aracı kurumların işlemleri ve işlem yaptıkları şirketler. 
     İş Bankası C'de Meksa, Ak Yatırım, Kent Yatırım. 
     Yapı Kredi Bankası'nda Censa, Eczacıbaşı, Alan. 
     Akbank'ta San, İnfo, Polen. 
     Sabancı Holding'de MNG Yatırım, Vakıf Yatırım, Meksa. 
     Garanti Bankası'nda Yatırım Finansman, Entez, Karon, Meksa, MNG Yatırım, İnter Yatırım. 
     Migros'ta Global, Başkent, Garanti Yatırım alım ve satım yapmışlar. 
     Alınan miktarlar, satılan miktarlar ve elde kalan net miktarlar bizim listemizde. 
     Herkes tabii ki, işlem yapacak, yapabilirler. 
     Ancak, İMKB Başkanlığı 12 Eylül'de diyor ki 
     Ey şirketler, 13 Eylül günü yapacağınız tüm işlemlerin Takasbank'ta karşılığı olmalı. 
     
Takas dökümü      Yani Takasbank'ta bu hisselerin deposu bulunmalı. Üstelik gün içi işlemlerde alım ve satımlar farklı, açığa satış yasak... İMKB böyle diyor demesine de biz alım ve satımlara baktığımızda şaşırıyoruz. 
     Örnek verelim mi 
     Meksa, Garanti Bankası'nda 414 bin 780 lot alım, 546 bin 516 lot satış yapmış. Nette 131 lot, 738 lot ekside... Yapı Kredi Bankası'nda Censa 65 bin 270 lot alım, 65 bin 260 lot satış yapmış. 10 lot kalmış. San Menkul, 20 bin lot alımı, 20 bin lot satım yapmış. Kendisine 10 lot kalmış. 
     Sayıp gideriz, sorun değil... Sorun, acaba bu kadar alınıp satılan hisselerin Takasbank'taki karşılıkları ne Onu öğrenmek zorundayız... 
     Çünkü birilerinin kriz fırsatçılığı yapmasını seyretmek mümkün değil 
     
     







'Din ve terör' 


Özal taklitleri 


Asker ve 5. madde 


İslamcı rejimlerle mücadeleyi ciddiye almak 


Pısırıklık ve acizlik temkinli olmak değildir 


Terör gazisiyiz 


Savaş isteyen önden buyursun 


Trakya’nın Hakk ri’si 


Terörle savaş nasıl olmalı 


Ucuz Hollywood yapımları pahalıya mal olacak 


Kurallara uymak... 


Üzeyir Garih cinayetini örtmek istiyorlar 


Ağrı'nın hakkı... 


Doğu'da organize sanayi 1 


Saç ekimi serbest 


Kırklareli iddialı 


Burası çok kötü, çünkü burası Afganistan’ 


</TEXT>
</DOC>
