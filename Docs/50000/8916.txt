<DOC>
<DOCNO> 8916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/dunya/tur.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

Lafla peynir krizi’ patladıDIŞ HABERLER SERVİSİ 
     Bağdat’a son bombardıman öncesinde Irak’a uygulanan BM ambargosunun "İsviçre peyniri gibi delik deşik olmasından" yakınan ABD yetkilileri gıda yönetmenliğinde yaptıkları bir değişiklikle İsviçre’yi iyice kızdırdı. Bush’un Tarım Bakanı, İsviçre’nin ünlü "emmantaler" peynirinin üzerindeki deliklerin çapının en fazla 0.9 cm olabileceğini karara bağladı ve daha büyük deliklilerin ithal edilmemesini istedi. Zaten Irak ambargosunun delinmesinin peynirlerine benzetilmesine içerleyen İsviçre yetkilileri bunun üzerine deliklerin çapıyla uğraşan ABD’lileri "delilikle" suçladı. 
     ABD, Bush’un görevine başlamasından hemen sonra aldığı bir kararla üzerinde 1.5 cm’e varan büyük delikler bulunan İsviçre peynirinin yüksek devirli elektrikli dilimleme makinelerinde ufalandığını ileri sürerek peynir konusunda yeni bir standart belirledi. Tartışma İsviçre gazeteleri ve televizyonlarında çok sayıda haber ve programa konu oldu. 
     


 DÜNYA 











</TEXT>
</DOC>
