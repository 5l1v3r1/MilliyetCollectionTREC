<DOC>
<DOCNO> 3968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/guncel/gun01.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröristler uykuya geçti’ 
</HEADLINE>
<TEXT>

Saldırganlar hiç bağlantı kurmadan sadece saklanacakları"uyku" pozisyonuna geçtiler 
     DİYARBAKIR DHA 

     Diyarbakır Emniyet Müdürü Gaffar Okkan ve beş koruma polisini önceki akşam şehit eden dört teröristin kimliklerini saptamak için çalışma başlatan polis, daha cenazeler toprağa verilmeden sonuca ulaştı. 
     Diyarbakır’da polisin günlerdir izlerini sürdüğü 26 Hizbullah tetikçisi arasında yer alan Haşim Alabalık, Nurullah Gülsever, Abdulvahap Ekinci ve M. Gül Kınay’ın saldırıyı gerçekleştiren terör timi olduğu ortaya çıktı. Gülsever 29 ve Kınay’ın 25 Diyarbakır, Ekinci’nin 30 de Mardin doğumlu olduğu, 1975 Diyarbakır doğumlu Alabalık’ın 156 cinayetin sanığı olarak arandığı bildirildi. 
     Tüm kentte operasyon düzenleyen polis, yaklaşık 300 kişiyi gözaltına alarak Terörle Mücadele Şubesi’nde sorguladı. 
     
Terörist sayısında çelişki      Diyarbakır'daki hain saldırıyı gerçekleştiren teröristlerin, güvenlik birimlerinin "uykuya geçme" olarak niteledikleri pozisyonu aldıkları belirtildi. Yetkililer, bu çerçevede, teröristlerin örgütleriyle temasa geçmediğini, hiç bir bağlantı kurmadığını, yalnızca saklandığını söyledi. Saldırganların resimleri emniyet birimlerine gönderildi. 
     Yapılan değerlendirmelere göre, saldırıda 10 kişilik bir grup görev aldı. Bunlardan dördü pusu kurup suikastı gerçekleştirirken, diğerleri gözcülük yaptı ve eylem için bilgi toplayıp tetikçilerin kaçmasını sağladı. 
     
Makam aracında 44 kurşun      Olay yerinden toplanan 460 boş kovan balistik incelemeye alındı. Mermilerin 12 ayrı silahtan çıktığı, Kalaşnikof ve Makarof tabanca kullanan teröristlere şehit düşen ve yaralanan polislerin de karşılık verdiği anlaşıldı. Saldırganların kullandığı bir Kalaşnikof tüfek, genellikle Hizbullah’ın kullandığı Makarof marka tabanca, üç el bombası olay yerinde bulundu. Emniyet Müdürü Okkan’ın makam otomobilinde 44 kurşun deliği saptandı. 
     
Cep telefonu kullanıldı      Saldırıda, suikastçıların cep telefonuyla haberleştiği kanaatine varıldı. Yetkililere göre Okkan, önceki akşam OHAL Valisi Gökhan Aydıner'le görüşmek için makamından çıkarken, kendisini 500 metre ilerde bekleyen tetikçilere cep telefonuyla haber verildi. Bilgiyi alan tetikçiler de, altı polisi şehit etti. 
     
     İki küçük tanık anlatıyor 
Tetikçilerden biri kar maskeliydiDİYARBAKIR DHA 
     Diyarbakır Emniyet Müdürü Gaffar Okkan’a çapraz ateş açan tetikçilerden birinin kar maskesi taktığı, görgü tanıklarının ifadeleriyle belirlendi. 
     Saldırıyı balkondan gördüğünü söyleyen Gülşen Barasil 10 şunları söyledi "Evde otururken, hemen altımızdaki caddeden silah sesleri geldi. Balkona çıktığımda, üç kişi önce kaldırımdan ateş açtı, daha sonra otomobilin kapısını açıp taramaya başladı. Kar maskeli olan bir iki kez değişik yerlere yöneldi, daha sonra tek başına kaçtı." 
     Saldırının diğer tanıklarından Veysel Tek 11 ise şöyle konuştu 
     "Olay yerine doğru gelirken üç kişi gördüm. Üç değişik noktada duruyorlardı. Çok kısa süre sonra emniyet müdürünün aracı göründü. Sağ tarafta bulunan bir kişi araca ateş açtı. Polislerden biri ateş açmaya çalıştı. Saldırganlar bu polisi hemen vurdular. Bu sırada patlama sesi geldi. Patlamadan sonra da ateşe devam ettiler. Saldırganlardan biri maskeliydi." 
     
Okkan için Hendek tatilADAPAZARI DHA 
     Diyarbakır Emniyet Müdürü Gaffar Okan’ın cenaze töreni nedeniyle bazı işyerleri, gelen talep üzerine tatil kararı aldı. Okkan için yapılacak törene katılmak isteyenlerin isteği üzerine, kentin büyük bölümünde bugün, dün Diyarbakır’da olduğu gibi kepenklerin kapatılacağı belirtilirken, Sakarya Belediyesi’nin kentten 20 kadar ücretsiz otobüs kaldıracağı kaydedildi. 
     
Bu yara kapanmaz      Şehit Emniyet Müdürü Gaffar Okkan’ın sekiz yaşındaki oğlu Can ve eşi Zerrin Okkan Diyarbakır’da binlerce insanın katıldığı cenaze töreninde yapılan konuşmaları güçlükle dinlediler. Küçük Can bir yakınının kucağında gözyaşı dökerken Zerrin Hanım’a ayakta durması için arkadaşları destek oldu. 
     
İşte iki hain      Saldırganlar Okkan’ın açıkladığı Hizbullah’ın 26 kişilik tetikçi grubundan 
     27 - 30 yaşlarında, 1.65 - 1.70 boylarında, 80 - 85 kilo ağırlığında, esmer tenli, geniş omuzlu ve atletik yapılı. Bu terörist olay sırasında lacivert kalın ve uzun paltoluydu. 
     
     23 - 25 yaşlarında, 1.60 - 1.65 boyunda, sarışın tenli. Zayıf, 60 kilo ağırlığında olduğu tahmin edilen bu terörist, olay sırasında beyaz gömlekli ve sarı kumaş montluydu. 
     
Ölüm sigorta atışıyla’ geldiTOLGA ŞARDAN Diyarbakır 
     Kanlı saldırıyı Milliyet'e değerlendiren bir yetkili, "Teröristler sağ ve önden saldırmış. Sigorta atışı dediğimiz, başa ve göğüse kesin ölüm atışları yoğun yapılmış." dedi. Bu arada bazı tanıklar, saldırganların, ateşin kesilmesinin ardından araca yaklaşarak, polislerin kafasına ateş ettiklerini söyledi. 
     
TEDAŞ Kesinti, kısıntı yoktuANKARA Milliyet 
     Gaffar Okkan ve 5 polisin şehit edildiği saldırı sırasında olay yerinde elektrik kesinti ve kısıntısının söz konusu olmadığı bildirildi. Açıklamada, bazı basın organlarında "olay mahallinde elektriklerin kesik olduğu" haberlerinin doğru olmadığı açıklandı. 
     


 GÜNCEL 














</TEXT>
</DOC>
