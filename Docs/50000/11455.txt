<DOC>
<DOCNO> 11455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/spor/spo04.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sergen-Oktay kadro dışı 
</HEADLINE>
<TEXT>

Trabzonspor’un hocası Tekelioğlu, iki yıldızı Beşiktaş maçının kadrosundan çıkardı 
     İlk neşter 
     TRABZONSPOR’da beklenen operasyon gerçekleşti ve Teknik Direktör Sadi Tekelioğlu, Sergen ile Oktay’ı kadro dışı bıraktı. Başkan Özkan Sümer’in tam destek verdiği tecrübeli hoca, iki futbolcuyu Beşiktaş maçının kadrosundan çıkardı. Ayrıca sakat Zafer ve Göngür de Riva Tesisleri’ndeki kampa götürülmedi. Bu futbolcular çalışmalarını Trabzon’da sürdürecekler. 
     
     Şota harekatı 
     YÖNETİM, Şota’nın transferi için düğmeye bastı. Dün Hollanda’ya giden Başkan Özkan Sümer, önce IBM firmasıyla göğüs reklamı için görüşecek, ardından da Gürcü futbolcu ile masaya oturacak. Başkan Sümer, daha sonra Etiyopya’ya gidip, 18 Mart’ta başlayacak Afrika Kupası maçlarını izleyecek. 2 Nisan’a kadar burada kalıp, beğendiği futbolcularla ön görüşme yapacak. 
     
     Riva kampı başladı 
     TRABZONSPOR, Beşiktaş maçına hazırlanmak amacıyla Riva Tesisleri’nde yapacağı kamp için dün akşam İstanbul’a gitti. Sadi Tekelioğlu, "Her kafadan farklı sesler çıkıyor. Bunlardan etkilenmemek için Riva kampı iyi bir fırsat" dedi. 
     


 SPOR 






















</TEXT>
</DOC>
