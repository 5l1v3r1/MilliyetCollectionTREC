<DOC>
<DOCNO> 43497 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/dunya/dun02.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban direniyor Ladin’i vermeyiz 
</HEADLINE>
<TEXT>

Pakistan Büyükelçisi Zaif,"Bin Ladin'i ülke dışına atmak şeriata küfretmektir" dedi 
     Afganistan'daki Taliban yönetimi, Usame Bin Ladin'i ABD'ye teslim etmeyi bir kez daha reddetti. Taliban'a yakın Pakistan'daki Afgan İslam Haber Ajansı'nın bildirdiğine göre, Taliban'ın Pakistan Büyükelçisi Abdülselim Zaif, Bin ladin'in ABD'ye teslim edilmesinin ''olanaklı olmadığını'' söyledi. ''Bin Ladin'le ilgili tutumumuzda değişiklik yok'' diyen Zaif, ''Onu Amerika'ya vermek veya ülke dışına atmak İslam'a ve şeriata küfretmektir'' diye konuştu. 
     
     Bin Ladin kaçtı iddiası 
     Ulema Şurası'nın ülkeyi gönüllü olarak terk etmesini istediği Usame Bin Ladin'in dört gündür Afganistan'da olmadığı iddia edildi. 
     Pakistan'da yayımlanan İnternational The News gazetesinde Behruz Han adıyla Taliban kaynaklarına dayandırılarak verilen haberde, bin Ladin'in 17 Eylül'de Afganistan'dan ayrıldığı öne sürüldü. Habere göre, Afganistan'da iktidarı elinde bulunduran Taliban yönetiminin lideri Molla Muhammed Ömer, bin Ladin'in ülkeyi terk etme isteğini kabul etti. 
     Haberde, Pakistan'ın eski İçişleri Bakanı Nasurullah Babar'ın da bin Ladin'in dört gün önce Afganistan'dan ayrıldığını söylediği belirtildi. Habere göre, Taliban kawynakları, Ulema Şurası'nın önceki günkü kararının bin Ladin'in Afganistan'ı terk ettiğinin işareti olduğunu öne sürdü. 
     Dini kesimlere yakın kaynaklar ise bin Ladin'in Lübnan'da ya da Çeçenistan'ın dağlık bölgelerinde olabileceğini söyledi. 
     



 DÜNYA 












</TEXT>
</DOC>
