<DOC>
<DOCNO> 27237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/ekonomi/eko01.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Piyasa lokomotiflerdeki hareketi bekliyor 
</HEADLINE>
<TEXT>

Borç takasında tutarın yüksek olması, Fazilet Partisi'yle ilgili olarak Anayasa Mahkemesi'nin seçim sonucunu doğuracak bir karar vermemesi durumunda borsa yeni bir yükseliş trendine girebilir 
     Songül HATISARU 

     Yaklaşık 10 milyar dolarlık teklifin geldiği iç borç takas ihalesinde satış miktarı bugün açıklanacak. Satış miktarının yüksek olması ve takasın başarıyla sonuçlanması bekleniyor. Anayasa Mahkemesi'nin Fazilet Partisi'yle ilgili kararının da bu hafta açıklanması bekleniyor. Mahkeme'den seçim sonucunu doğuracak bir karar çıkmaması durumunda borsa yeni bir yükseliş trendine girebilir. Bu hafta yaşanması beklenen olası yükselişte İMKB 30 hisseleri yukarı çıkışta yön belirleyici olacak. Primli hisselerin hala prim yapma potansiyeli var. Yılbaşından bu yana endeks yüzde 20'nin üzerinde değer kazanırken değer kaybeden hisse senetleri ise yeni bir çıkış dalgasında öncü olabilirler. 
     Yılbaşından bugüne kadar İMKB Ulusal 100 Endeksi yüzde 23.25 ve İMKB Ulusal 30 Endeksi yüzde 25 oranında getiri sağladılar. İMKB 30 Endeksi'ne dahil olan hisselerden 9 tanesi değer kaybederken, 21 tanesi değer kazandı. Bankacılık sektöründe bulunan hisse senetlerinin yılbaşından bu yana iyi bir performans sergiledikleri dikkat çekiyor. Listenin ilk sıralarında yer alan Yapı Kredi Bankası'nın getirisi yüzde 86.96, Garanti Bankası'nın getirisi ise yüzde 84 olarak gerçekleşti. Tofaş Otomobil Fabrikası yüzde 126.97 oranında getiri sağlayarak listenin ilk sırasında yer aldı. Tansaş ise yüzde 40.61 oranında değer kaybederek İMKB 30’a dahil olan hisseler içinde yılbaşından bugüne kadar en çok değer kaybeden hisse senedi oldu. 
     
     Bankalar prim yaptı 
     Yüksek getirili hisselerden Petrol Ofisi, Tüpraş ve Ak Enerji bir yandan yüksek likiditenin avantajlarını kullanırken diğer yandan da talep esnekliğinin yüksek olmaması nedeniyle krizden minimum düzeyde etkilendiler. Petrol Ofisi'nin, yeniden yapılanmasının getirdiği katma değer de yüksek primde etkili oldu. Büyük bankaların tümünün getirisinin ortalama getiriden yüksek olması da bir başka dikkat çeken unsur. Mali sektör krizden en fazla etkilenen sektör olmasına rağmen, dört büyük bankaya duyulan güven sarsılmış gözükmüyor. Akbank ve Yapı Kredi krize oldukça likid girmenin avantajlarını kullanırken, Garanti Bankası yabancı ortaklık atağıyla öne çıkmış durumda. 
     
     İbrahim Haselçin Bumerang Men. Değ. Yön. Kur. Üyesi 
Yeni bir ralli bekliyoruz      Borç takasının başarısına bağlı olarak, bir yukarı hareket yaşanmasını bekliyorum. Anayasa Mahkemesi'nin FP'yle ilgili seçim sonucunu doğuracak bir karar vermemesi ve Derviş yasaları olarak tanımlanan reformların 1 Temmuz'a kadar yetiştirilmesini bekliyoruz. Borç takasındaki başarı, faiz oranlarında düşüşü beraberinde getirecek. Bankacılık sistemindeki tıkanıklığın aşılması finansal krizin bitiş anı olarak da algılanabilir. Gelişmeler beklenen yönde seyrederse ralliye gidecek yükseliş bekliyorum. Bu hafta yaşanacak gelişmeler yabancıların da ilgisini çekecek. Tabii ön koşul olarak siyasi cephede yeni krizlerin olmaması gerekiyor. 
     
     Ali Güler Değer Menkul Değ. Borsa İşlemleri Sor. 
Seçici hareketler dikkat çekiyor      Yılbaşından beri getirilere baktığımızda seçici hareketler dikkati çekiyor. Kurlardaki artışdan, faizlerin yükselişinden en çok etkilenen likiditesi yüksek ve ihracat ağırlıklı şirketler ön plana çıkmış durumda. Endeksin hesaplanma tekniği açısından belli başlı hisselerin hareketi olmadıkça bir çıkış olması söz konusu değil. Diğer hisseler de, bu hisselere paralel hareket eder. Bu nedenle bu hisselerden bazıları lokomotif görevi üstlenir. Trendli dönemlerde İMKB-30 ön planda kalmaya devam edecektir. 
     
İMKB-30 hisselerinin yılbaşından bu yana performansları Hisse Yıllık Yıllık Son Yılbaşından Adı En Düşük En Yüksek Kapanış Getiri İMKB Ulusal 100 6.797 13.329 11.631 23,25 İMKB Ulusal 30 8.702 17.091 14.887 25,00 Tofaş Otomobil Fab. 3.000 11.750 10.100 126,97 Yapı Kredi Bankası 1.667 4.550 4.300 86,96 Garanti Bankası 2.350 7.400 6.900 84,00 Petrol Ofisi 22.250 50.500 44.000 62,96 Koç Holding 16.095 42.672 34.000 59,36 Ana. Efes Bira. ve Malt 28.382 57.759 48.500 49,85 Arçelik 5.460 12.005 10.300 36,16 Tüpraş 17.736 37.775 31.000 34,59 Ford Otosan 6.900 16.400 14.750 34,09 Ak Enerji 17.000 44.000 35.500 31,48 Akbank 2.754 6.000 5.400 29,17 İş Bankası C 5.689 11.804 9.600 27,33 Vestel 1.900 4.000 3.100 25,25 Trakya Cam 2.182 6.262 4.350 21,68 Aksigorta 7.459 15.000 11.500 21,48 Sabancı Holding 3.000 6.300 5.200 18,43 Hürriyet Gazetecilik 1.250 3.988 2.750 14,07 Alarko Holding 14.583 32.083 24.250 11,92 Petkim 8.100 17.000 12.500 11,11 Enka 42.248 99.408 79.000 10,38 Ereğli Demir Çelik 8.100 18.500 14.500 5,45 Doğan Holding 2.550 6.900 5.100 -1,92 Doğan Yayın Holding 2.250 6.100 4.450 -4,30 Migros 40.719 104.279 76.000 -11,02 Şişe Cam 3.000 6.300 4.300 -14,00 İş Gayrimenkul Y. O. 1.040 2.025 1.350 -15,59 Turkcell İletişim Hiz. 10.691 24.567 15.750 -17,57 Teletaş 30.500 89.000 56.000 -21,13 Netaş 37.160 84.230 52.000 -23,95 Tansaş 5.400 19.500 9.800 -40,61      
     



 EKONOMİ 



















</TEXT>
</DOC>
