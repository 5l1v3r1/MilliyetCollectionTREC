<DOC>
<DOCNO> 3325 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/spor/spo05.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
LİG ERTELENDİ 
</HEADLINE>
<TEXT>

Kulüpler Birliği’nin naklen yayın kaosu nedeniyle getirdiği öneriyi federasyon kabul etti 
     EDİZ SIRAPINAR 

     BİRİNCİ Lig maçlarının naklen yayını konusunda dün Futbol Federasyonu ile bir araya gelen Kulüpler Birliği, liglerin sorun çözülene kadar ertelenmesini talep etti. Konuyu değerlendiren federasyon, teklifi kabul etti ve liglerin kaydırılmasına karar verdi. Bu hafta maçların oynanmayacağı açıklanırken, naklen yayındaki kaos sürmesi halinde ikinci yarının başlama süresinin uzayabileceği ifade edildi. Federasyon, naklen yayınlar konusunda 24 Ocak’ta toplanıp, yeni ihalenin şartlarını belirleyecek. 
     KULÜPLER Birliği Başkanı İlhan Cavcav, "Yayın konusunda müşterek çalışmalar yapılacak. Bunun için bir komisyon kurulmasına karar verdik. Havuzun devam edeceğini memnuniyetle gördük. Hiçbir kulübümüz bunu bozmak istemiyor. Bu bizi sevindirdi" diye konuştu. Komisyonda Beşiktaş’tan Hüsnü Güreli, Galatasaray’dan Mehmet Cansun, Fenerbahçe’den Vedat Olcay, Trabzonspor’dan Ahmet Kul, Samsunspor’dan Süleyman Salur, Bursaspor’dan Fikret Üstence, Erzurumspor’dan da Cemal Polat yer alacak. 
     FUTBOL Federasyonu Asbaşkanı Ata Aksu ise kulüplerin kendilerine verdiği destekten büyük memnunluk duyduklarını belirterek, "Toplantıda havuzun bir bütün olduğunu gördük. Tüm kulüplerimiz bu gemide bizimle birlikte olduklarını ifade ettiler. Yeni satış usülleri konusunda da konuştuk. Kendileri bize hangi metodu uygularsak uygulayalım yanımızda olacaklarını ilettiler. Şartnamade bazı değişikliklere gidebiliriz. Fakat bedel konusunda kesinlikle indirim yapmayacağız" açıklamasını yaptı. 
     


 SPOR 
























</TEXT>
</DOC>
