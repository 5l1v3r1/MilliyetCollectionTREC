<DOC>
<DOCNO> 4875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/dunya/dun01.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AKUT’a Hint alkışı 
</HEADLINE>
<TEXT>

     DIŞ HABERLER SERVİSİ 

     Hindistan’ın kuzey batı eyaleti Gujarat’ı 6 gün önce vuran Richter ölçeğine göre 7.9 büyüklüğündeki depremde enkaz altında kalanlar için ümitler azalırken Türkiye’den giden Arama Kurtarma Timi AKUT yaptıkları fedekar ve cesur çalışmalarla depremzedelerin takdirini kazandı. 
     AKUT ekibi son olarak Macar kurtarma timiyle birlikte Anjar’da gerçekleştirdiği çalışmada yıkılan bir binanın altından yaşlı bir erkek felaketzedeyi kurtararak büyük alkış aldı. 
     Bu arada, depremin, Hıristiyanlara kötü davranıldığı için ’ilahi ceza’’ olarak meydana geldiğini söyleyen eyalet Sivil Havacılık Bakanı T. John, yoğun tepkiler üzerine görevinden istifa etti. Karnataka eyaleti bakanı T. John, ’Söylediklerim hükümete sıkıntı verdi. Daha fazla tartışmayı önlemek için istifa ediyorum’’ dedi. 
     Ölü sayısının 100 bini aşacağı söylenen depremle ilgili bir ilginç bilgi de sarsıntının merkez üssü Dhrang - Godai köyünden geldi. Bin kişlik köyde hiç can kaybı olmadığı anlaşıldı. 
     


 DÜNYA 











</TEXT>
</DOC>
