<DOC>
<DOCNO> 20883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sonspo06.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Güreşte Hamza Yerlikaya sakat sakat kazanmayı başardı 
</HEADLINE>
<TEXT>

     İstanbul'da süren 48. Avrupa Büyükler Grekoromen Güreş Şampiyonası'nda 130 kiloda Fatih Bakır yarı finale, 85 kiloda Hamza Yerlikaya da çeyrek finale yükseldi. 
     Abdi İpekçi Spor Salonu'nda gerçekleştirilen şampiyonanın 3. gün sabah seansında şimdiye dek mindere çıkan Türk güreşçilerden 130 kiloda Fatih Bakır, grubundaki 2. müsabakasında Ukraynalı rakibi Mikale Shvidkil'i 3-0 sayıyla yendi. 
     Bakır, rakibi karşısında normal süreyi 1-0 önde bitirirken, uzatma bölümünde saltoda 1 puan daha aldı. Türk güreşçi, rakibinin de oyundan kaçmasıyla 1 puan daha alarak, müsabakayı 3-0 sayıyla kazandı ve yarı finale yükseldi. 
     Fatih Bakır, yarı finalde Finli Juha Ahokas ile karşılaşacak. 
     85 kiloda Dünya ve Olimpiyat Şampiyonu Hamza Yerlikaya ise grubundaki 2. karşılaşmasında Belarus'tan Valeri Tsylents'i 3-2 sayıyla yenerek, çeyrek finale çıktı. Hamza Yerlikaya, müsabakanın 2 dakika 23. saniyesinde omuzundan sakatlandı. Bir süre tedavi gören Yerlikaya, daha sonra müsabakayı sürdürdü. Sakatlığının etkisiyle rakibi karşısında zorlanan Yerlikaya, buna karşın müsabakayı 3-2 kazanmayı bildi. 
     Hamza Yerlikaya, çeyrek finalde İsrailli Gocha Tsitsiashvili ile karşılaşacak. 






</TEXT>
</DOC>
