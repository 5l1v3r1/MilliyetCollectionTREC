<DOC>
<DOCNO> 39641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yasam/yas03a.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Şeytan Üçgeni’nde şansları yaver gitti 
</HEADLINE>
<TEXT>

Çeşme açıklarında tarihi 12 batığı barındıran esrarengiz bölgede dalan ekip ters rüzg rla açılınca şans eseri bin 400 yıllık bir batık daha buldu 
     MACİT SEFİLOĞLU İzmir DHA 

     İzmir'in Sığacık ve Çeşme limanları arasında, arkeoloji dünyasında 'Ege Şeytan Üçgeni' olarak adlandırılan ve daha önce 12 batık tespit edilen bölgede, bugüne kadar bilinmeyen Bizans dönemine ait bir batık daha bulundu. 
     Sualtı Arkeolojisi Enstitüsü INA , Kaptan Tufan Turanlı başkanlığında 15 Ağustos'ta sekiz kişilik bir ekiple araştırmalara başladı. Ekip, önceki gün kamp yeri olan Tektaş'tan, 'Millawanda' adlı araştırma teknesiyle 'Şeytan Üçgeni' olarak adlandırılan bölgeye gitti. Ve Kültür Bakanlığı temsilcisi Gökhan Bozkurtlar'ın da aralarında olduğu dalış ekibinden Turan ve Bozkurtlar, geçtiğimiz günlerde bu bölgede yeniden dalış yaptı. 
     
Dev amfora çıkarıldı      Ancak iki dalgıç, çıkan ters rüzg r ve akıntı nedeniyle, programlanan bölgeden uzaklaştı. İNA'nın sualtı çalışmalarında büyük sürpriz de bu anda gerçekleşti. 
     Şans eseri sürüklendikleri bölgede kayalar arasındaki kumluk alanda birkaç testi kırığı gören iki dalgıç, önce bunun balıkçıların ağlarını temizlerken attığı kırık parçalar olabileceğini düşündü. Ama daldıkları alanın korunaksız ve sahilden uzakta olması kuşku yarattı. Bölgedeki kırıkların giderek çoğaldığını gören Turanlı ve Bozkurtlar, çevreyi incelemeye aldı ve sonunda, yosunlar altında, kayalara gizlenmiş dev bir amfora buldu. 
     
36 metre derinde      Ardından, yüzeyden 36 metre derinlikte, Bizans dönemine ait M.S. 7' nci yüzyıla ait bir de değirmen taşı batığı bulan ekip, biraz daha derine indiğinde bir başka parçaya daha ulaştı. 
     Böylece akıntıya kapılarak başlanılan gün, bölgede bugüne kadar bilinmeyen bir batığı da ortaya çıkardı. Dalgıçlardan Turanlı, bölgedeki küçük koy ve çevresinde en eskisi M.Ö. 4, en yenisi M.S. 19. yüzyıla ait 12 geminin birbirlerine dokunacak kadar yakın biçimde battığını belirterek şöyle konuştu 
     'Bu gemilerin batmasına neden olan güç araştırılıyor. Bu kapsamda 10 Eylül'e kadar Çakılburnu çevresinde Anadolu'nun Sualtı Hazineleri için veri tabanı oluşturacak görüntüleme çalışmasını sürdüreceğiz. Çakılburnu bölgesinde diğer bir hedefimiz de, bu kadar geminin bölgedeki batışındaki muammayı çözmek. Çalışmalar 10 Eylül'de bitecek ve sonuçlar değerlendirilecek.' 
     



 YAŞAM 



















</TEXT>
</DOC>
