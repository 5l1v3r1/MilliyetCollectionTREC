<DOC>
<DOCNO> 38787 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/soneko16.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Garanti Bankası 350 milyon dolarlık sendikasyon kredisi aldı 
</HEADLINE>
<TEXT>

     Türkiye Garanti Bankası A.Ş, ihracatın finansmanında kullandırılmak üzere 1 yıl vadeli, Libor artı yüzde 0.80 faizli, 350 milyon ABD doları tutarında sendikasyon kredisi aldı. 
     Krediye ilişkin anlaşma bugün Londra'da imzalandı. 
     Garanti Bankası'ndan yapılan açıklamada, Alpha Bank A.E, Bankgesellschaft Berlin AG, The Bank of New York, The Bank of Tokyo Mitsubishi LTD, Barclays Capital, BayernLB, Deutsche Bank AG, First Union National Bank, IntesaBci S.p.A, Mizuho Financal Group Fuji , Natexis Banques Poplaires ve Sanwa Bank Limted tarafından düzenlenen sendikasyon kredisinde, piyasaya 200 milyon ABD doları için çıkıldığı belirtilerek, ancak işleme gösterilen yoğun ilginin sendikasyona olan talebi 350 milyon ABD dolarının üzerine çektiği, işlemin kapanışının ise 350 milyon ABD dolarında tutulduğu kaydedildi. 
     Sendikasyona 26 ülkeden 52 banka katıldı. 
     Garanti Bankası, bu yılın Mart ayında da ekonomik krizin hemen sonrasında 350 milyon Euroluk bir sendikasyon kredisi almıştı. 
     
     
     







</TEXT>
</DOC>
