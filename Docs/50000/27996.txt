<DOC>
<DOCNO> 27996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/spor/spo05a.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy’a darbe 
</HEADLINE>
<TEXT>

Bakan Ünlü, Futbol Federasyonu Başkanı’nı görevden almak için harekete geçti. TBMM’ye yasa değişikliği için teklif götürdü 
     NECMİ KEPÇETUTAN 

     FUTBOL Federasyonu Başkanı Haluk Ulusoy ile Spor dan Sorumlu Devlet Bakanı Fikret Ünlü arasındaki gerginlik yeni bir boyut kazandı. Bakan Ünlü, 3813 sayılı yasada bakanın görev ve yetkileri ile ilgili maddeye federasyon başkanını görevden alma hükmünü eklettirmek için harekete geçti ve söz konusu yasa değişikliğini Bakanlar Kurulu’nda imzaya açtı. Değişiklik TBMM’de kabul edilirse Mesut Yılmaz’ın da desteğini çektiği iddia edilen Ulusoy’un zor durumda kalacağı bildirildi. 
     ÜNLÜ’nün girişimini dün gece öğrenen Ulusoy ise tepkisini "Çok iyi yapıyorlar. Bizi hangi gerekçe ile görevden alacaklarını merak ediyorum. Hakkımızda açtırılan davalar sonuçlanmadan böyle bir girişimde bulunulmasını hayretle karşılıyorum. Bizi 115 kişilik genel kurul getirdi. Gerekirse aynı kurul yeni bir seçimde tercihini kimden yana olacağını gösterecektir. Bu tip müdahaleler sadece antidemokratik rejimlerde olur" ifadeleri ile dile getirdi. 
     



 SPOR 

























</TEXT>
</DOC>
