<DOC>
<DOCNO> 24569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/ekonomi/eko07.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Süpermarketlere şehir vergisi geliyor 
</HEADLINE>
<TEXT>

Sanayi Bakanlığı, kent dışına taşınmayan süpermarketlerden belediyelere aktarılmak üzere vergi almak için çalışma başlattı 
     ÖNDER YILMAZ Frankfurt 

     Hükümet kent merkezlerinde hizmet veren süpermarketlerden ek vergi almaya hazırlanıyor. Sanayi Bakanı Ahmet Kenan Tanrıkulu, konuya ilişkin tasarı çalışmalarının yürütüldüğünü belirterek, alınacak vergilerin mahalli idareler bütçesine aktarılacağını söyledi. 
     
Yenilere izin yok      MHP lideri Devlet Bahçeli’nin Avrupa gezisine katılan Tanrıkulu, kent içinde yeni süpermarketlerin açılmasına izin vermeyeceklerini vurgulayarak, "Bu kararımızda değişiklik olmayacak" dedi. Tanrıkulu şunları söyledi 
     "Tasarı Başbakanlık’ta tıkanınca biz yeniden inisiyatifi ele aldık ve çalışmalarımızı tamamlamak üzereyiz. Kent içindeki mevcut süpermarketler için yerel bir vergi konulacak. Süpermarketlerden alınacak bu vergiler mahalli idareler bütçesine katkı olarak aktarılacak." 
     
Hukuki görüş alınıyor      Tanrıkulu, vergilendirme konusunda hukukçulardan görüş aldıklarını belirterek, "Ya kent içindeki mevcutları da belli bir süre vererek kent dışına taşımalarını sağlayacağız veya vergisel uygulamalara gideceğiz. Verginin nasıl uygulanacağı ve Anayasa ile ticaret hukukuna uygun olup olmayacağı konusunda hukukçulardan görüş alıyoruz. Maliye Bakanlığı’na konuyu aktarıp nihai uygulamaya gideceğiz" dedi. 
     
Kaçarız diyenden korkmam’      Süpermarketlerin kent düzenini bozacak şekilde faaliyet göstermelerine izleyici kalamayacaklarını bildiren Tanrıkulu "Yatırımcılar kaçar" eleştirisini ise şöyle yanıtladı 
     "Böyle bir endişemiz yok, böyle deyip korkutmak istiyorlar. Ekonomiyi korkutarak yönetmeye çalışıyorlar. Aman bunu yapma, aman bunu söyleme, aman dokunma diyerek ürkütmek istiyorlar." 
     



 EKONOMİ 


























</TEXT>
</DOC>
