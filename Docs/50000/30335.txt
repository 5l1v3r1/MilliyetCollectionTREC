<DOC>
<DOCNO> 30335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur12.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erken seçim isteyen Demirel'e MHP'li bakandan yanıt geldi 
</HEADLINE>
<TEXT>

     Bayındırlık ve İskan Bakanı Koray Aydın, 9. Cumhurbaşkanı Süleyman Demirel'in, Türkiye'de erken seçime gidilmesi yönündeki sözleri ile ilgili olarak ''Sayın Demirel'in açıklamaları çok doğal. Türkiye demokratik bir ülke. Herkes her konuda fikir söyler'' dedi. 
     Bakan Aydın, İzmir'de Ege Palas Oteli'nde düzenlediği basın toplantısında, Türkiye'de erken seçime gerek olmadığını söyledi. Seçim kararı alınması için uygun bir zemine ihtiyaç olduğunu belirten Aydın, Demirel'in açıklamalarının kendi fikirleri olduğunu ifade etti. 
     Aydın,şöyle konuştu 
     ''Sayın Demirel'in açıklamaları çok doğal. Türkiye demokratik bir ülke. Herkes her konuda fikir söyler. O olabileceğini, ben olamayacağını söyledim. MHP dışında hiçbir parti milletvekilinin seçime evet diyeceğini sanmıyorum. Seçim olsa, en kazançlı MHP çıkar. Ama parti kazancına göre olayları değerlendiremeyiz. Türkiye, sağlık işareti verirse o zaman yeni şartlar içinde durum değerlendirilir. Parayı eline geçiren güçler çok hassas davranıyorlar. O kuruluşlar en ufak şeyden etkileniyorlar. Yabancı ülke temsilcileri bize gazete haberlerini soruyorlar. Bir hafta erken seçim konuşulursa, bunun dışarıdan algılanması, erken seçim mi olacak dır. Böyle bir ülkeye ise kreditörler temkinli yaklaşır. Etkisini siz düşünün. Böyle hassas dönemde Türkiye erken seçimi düşünmemeli.'' 
     
     






</TEXT>
</DOC>
