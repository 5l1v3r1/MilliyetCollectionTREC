<DOC>
<DOCNO> 49217 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/spor/ytan.html </URL>
<DATE> 2001/10/28/ </DATE>
<TIME>  </TIME>
<AUTHOR> MEHMET TAN  </AUTHOR>
<HEADLINE>
Çelik gibi bir facia 
</HEADLINE>
<TEXT>

     İki takım da kötü oynadı, futbol adına fazla bir şey üretemedi.. Sebep ise üç aşağı beş yukarı belli. Galatasaray’ın sakatı çok, tamam... Galatasaray’ın aklı üç gün sonraki Şampiyonlar Ligi maçında, eyvallah. Trabzonspor kendi derdine düşmüş, kaç zamandır kazanamıyor... İç barışı zedelenmiş, ekonomik ve ruhsal travma geçiriyor, kabul. 
     Peki Mutlu Çelik’e ne oluyor Türkiye’nin en çok konuşulan ve tartışılan hakemini bu maça atayan MHK’ya ne demeli .. Kim neyin peşinde 
     Daha maçın başı... Trabzonspor’un buz gibi atağı ofsaytla kesiliyor. Serkan ofsayt, pozisyonun devamında bayrak Ümit’e kalkıyor. Ardından tuhaf bir penaltı kararı çıkıyor. Penaltının ortasını yapan Arif ofsayt. Yetmedi, dört dakika sonra dört kişinin ofsaytı görmemezlikten geliniyor. 
     Çelik de, yardımcıları da tam oyunun içinde. Tam Trabzonspor oyunu dengeleme çalışırken ortaya ya Mutlu Çelik çıkıyor, ya da yardımcıları. Bir müsabaka düdüklerin yarısı, bayrakların çoğu kuşku yaratır mı Yaratır işte. 
     Mehmet Kahraman’ın topa müdahalesi temiz, Ümit’le arasında mesafe var. Ümit Karan’ın denge aletinden atlar gibi düşüşü, yani bu artistik hareketin karşılığı Çelik’e göre penaltı. 
     Yetmedi, kale arkasında ısınan yedek kaleciyi oyundan attı. Oyunu durdurdu, tatil ederim diye tehdit etti. 
     Böyle bir maç yorum gerektirmez. 
     Galatasaray’ın banisi Rizeli Mesut Yılmaz ile hamisi Trabzonlu Haluk Ulusoy bu maçın hesabını hiçbir zaman vermeyeceklerdir. Ancak günün birinde vicdan muhasebesi yaparlar, eminim. 
     



 SPOR 


























</TEXT>
</DOC>
