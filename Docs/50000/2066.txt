<DOC>
<DOCNO> 2066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sontur09.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İlahiyat Fakültesi Dekanı Beyaz taburcu oldu 
</HEADLINE>
<TEXT>

     Uğradığı bıçaklı saldırı sonucu yaralanan Marmara Üniversitesi İlahiyat Fakültesi Dekanı Prof. Dr. Zekeriya Beyaz, taburcu edildi. 
     Altunizade'de bulunan MÜ Hastanesi'nden takım elbiseli halde yürüyerek ayrılan Prof. Dr. Beyaz, ambulansa binmeden önce hastane önünde bekleyen basın mensuplarına açıklama yaptı. Prof. Dr. Beyaz, Türkiye Cumhuriyeti devletinin büyük olduğunu ve bunun herkes tarafından bilinmesi gerektiğini söyledi. 
     Kanunların ülkenin her karesinde geçerli olduğunu belirten Prof. Dr. Beyaz, ''Bu kanunların geçerli olması için mehmetçiklerin binlercesi, polislerin binlercesi kanını, canını vermiştir. Profesörler de verir, başkaları da verir. O nedenle bunda fevkalade birşey yoktur'' diye konuştu. 
     Türkiye'de dinin yanlış yorumlanmasından dolayı tehlikeli bir durum yaşandığını ifade eden Prof. Dr. Beyaz, şunları söyledi 
     ''Din ile devlet çatıştırılmak istenmektedir. Bu son derece yanlıştır, temelsizdir. Düşman unsurlarının tutumunun neticesidir. Kuranıkerim'in Nisa Sure'sinin 59. Ayeti şöyle buyuruyor 'Ey inananlar Allah'a itaat ediniz, peygamberinize itaat ediniz. Ve sizden olan devlete, devlet adamlarına itaat ediniz.' Şimdi birileri diyor ki, 'Bu devlet bizden değildir. Bu devlet gavurdur. Biz bu devlete karşı cihat açtık. Biz bu devletin kanunlarına uymayız'. İşte yanlışlık buradadır. Şimdi ben Türk halkına soruyorum. Bu devlet bizim devletimiz değil mi 70 bin camimizde ezanı okutan bu devlet değil mi 100 bin din görevlisine maaş veren bu devlet değil midir Namusumuzu, canımızı koruyan bu devlet değil midir '' 




</TEXT>
</DOC>
