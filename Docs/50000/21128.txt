<DOC>
<DOCNO> 21128 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/yazar/ozkan.html </URL>
<DATE> 2001/05/14/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Küreselleşmenin dayanılmaz ağırlığı 
</HEADLINE>
<TEXT>

     Dünyanın en zengin 200 kişisinin sahip oldukları toplam servet, yeryüzündeki en yoksul 2.5 milyar insanın toplam gelirinden fazla. Bu 200 zenginin 112'si ABD'li. Dünyanın en zengin 3 kişisinin ABD servetlerinin toplamı, en yoksul 48 ülkenin gayri safi yurt içi hasılasından yüksek. Dünyanın en yoksul ülkesine kıyasla, en zengin ülkesinde kişi başına düşen milli gelir 228 kat daha çok. Dünya üzerindeki 89 ülke son 10 yıl içinde 23 kat yoksullaştı... Son 10 yılın verilerine göre refah düzeyi yükselen ülkeler ABD, Avrupa Birliği üyesi ülkeler ve Japonya... ABD, Avrupa Birliği ülkeleri ve Japonya uluslararası üretimin yüzde 86'sını, uluslararası ticaretin yüzde 82'sini kontrolleri altında tutarken bu rakam en yoksul 48 ülke için yüzde bir. 1997 1999 yılları arasında dünyada gerçekleştirilen toplam gelir artışının yüzde 58'i ABD tarafından sağlandı. Başka bir deyişle tüm dünyanın ürettiği toplam gelirin yüzde 58'i ABD'ye gitti... Dünyanın en yoksul 83 ülkesinin son 7 yıl içinde ödedikleri dış borç faizi, anaparanın 5 katına ulaştı. G - 7'ler diye anılan en gelişmiş 7 ülke dünya nüfusunun yüzde 11'ini oluşturuyor, buna karşın dünya toplam GSMH'sinin 2 3'ünü topluyorlar. Son 20 yıl içinde küresel sermaye işlemlerinin dünya üretimine oranı 1'e 15'ten 1'e 78'e yükseldi. 
     
     Bir başka deyişle üretim için harcanan her 1 dolara karşılık 78 dolar spekülatif olarak kullanılmakta. Uluslararası fon yöneticileri, uluslararası bankalar, uluslararası spekülatörler tarafından para piyasalarında yaklaşık 1.8 trilyon dolar alınıp satılıyor. Bin ABD doları değerindeki bir banknotun Amerikan merkez bankasına maliyeti 0.35 dolardır. Dünya mafyasının kontrol ettiği toplam sermayenin 8.4 trilyon dolar olduğu ve bunun 70'inin ABD mafyası tarafından kontrol edildiği tahmin ediliyor. 1989 yılında yıkılan SSCB'nin fiili mirasçısı Rusya'nın 1999 rakamlarıyla dış borcu 180 milyar dolar, iç borcu 161 milyar dolar. Rusya'da yeni türedi zenginler, çokuluslu şirketler ve Rus mafyası eliyle, illegal yollardan 250 milyar dolar, resmi ve legal yollardan ise 300 milyar dolar civarında bir paranın ABD'ye transfer edildiği tahmin ediliyor... Amerikan kaynaklarının dış borç olarak Rusya'ya aktardığı para bu yolla tekrar ABD' ye dönmüş oluyor Her yıl açlık yüzünden dünyada 38 milyon insan ölmekte, 800 milyon insan ise kronik yetersiz beslenmeye bağlı hastalıklarla savaşmaktadır... Birleşmiş Milletler İnsani Gelişme Raporu'na göre dünyadaki açlığı ve temel sağlık sorunlarını asgari düzeyde çözebilmek için gerekli para 13 milyar dolar... New York şehrinin elektrik tüketimi, bütün Afrika kıtasının toplam elektrik tüketiminin yarısından daha fazla... Bu küreselleşme nalıncı keseri midir ki hep o yana yontuyor Ya da "Nazar etme ne olur, çalış senin de olur." Kaynaklar Dünya Bankası "Küresel Ekonomik Görünüşler 2000 Raporu, Birleşmiş Milletler İnsani Gelişme Raporu, Küreselleşmenin İnsani Yüzü, Der Veysel Bozkurt, Küreselleşmenin Karanlık Bilançosu, Fikret Başkaya. Derleyen Zafer Ertürk. 
     
Derviş'e haksızlık ediyorlar...      Dudağını falan okutup, adama büyük haksızlıklar ettim ama, şimdi akıllandım. Ben, Derviş'ime laf söyletmem arkadaş Yok öyleee... Bizim çocuk portakal yerken gördü onu, valla değişti. Şimdi bir portakal yiyor, parmakları zor alıyoruz ağzından. Artık dilimlemeye gerek görmüyor. Öyle toptan... Türk Telekom modeli... Ben Derviş'ime söz ettirmem arkadaş Adı bile 40 milyar dolar getirir, dedirtmeye yetiyor Gelmese de, gelecek dolarların hayali onun sayesinde kuruluyor. Bunlar hayal düşmanı. Türkiye değişiyor ya. Çekemiyorlar. Nasıl değişirse değişsin, değişiyor ya kardeşim. Bunların elinden kurtar bizi "Derviş Baba" Adam hem sol vuruyor, hem liberal... Ricky Martin Baykal bile yapamadı onun yaptığını. Adam öyle güzel güzel, yumuşak yumuşak, dokunmatik yapıyor. Diğerleri ne öylee Ben Derviş'ime laf, söz ettirmem. Valla ettirmem. Sokakta mı, pardon, Amerika'da mı buldunuz adamı. Harcatmayacağız Ona çatanın kafasını kıracağız. Hakkında hiçbir şey bilmiyorlarmış Bunların her şeyini biliyoruz da ne oluyor Sonra bizim bilmemize ne gerek var... Dünya onu biliyor, o dünyayı biliyor. Seçime gitmeden adını da Mustafa Kemal Derviş yapar... Hagi, olmadı mı Haci Daha ne istiyonuzzz. 
     
     







14 Mayıs 


Seçemezsiniz anneleri 


Nihavent konak ve vivace yükseliş 


Nükleer yarış yeniden başlamasın... 


Küreselleşmenin dayanılmaz ağırlığı 


Para ve düdük 


YÖK ve Sezer 


"Küçük Gerçek"ler 


Ulusal onurumuzu nasıl koruruz 


Ben bir vatan haini’ oldum 


</TEXT>
</DOC>
