<DOC>
<DOCNO> 29184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/ekonomi/eko05.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hesap verebilene banka 
</HEADLINE>
<TEXT>

BDDK, banka sahibi olmanın şartlarını ağırlaştırdı. Banka kurmak isteyenler üç yıllık k rı baştan açıklayıp sermaye artırımı için sağlam kaynak gösterecek 
     EKONOMİ SERVİSİ 

     Bankacılık Düzenleme ve Denetleme Kurulu BDDK , kendi gruplarını düşük maliyetle finanse etmek ve devlet k ğıdına yatırım yaparak bankacılık işlemlerinden uzaklaşan bankacılık sektörüne girişi ve banka sahibi olmanın koşullarını ağırlaştırdı. 
     Bankalar Yasası’nda yapılan değişiklikler doğrultusunda, bankaların kuruluş ve faaliyetlerine ilişkin esasları bir yönetmelikle düzenleyen BDDK, düzenlemeyle herkesin banka kurucusu olmasını engelleyecek. 
     
     Kredi yetkisi daraltıldı 
     Resmi Gazete’de yayımlanan yönetmeliğe göre, banka kurmak isteyenler, kuracakları bankanın verimli olduğunu kanıtlayacak, ilk üç yıla ilişkin tahmini k rı baştan açıklayacak ve bu dönemde yapacakları sermaye artırımları için sağlam kaynaklar gösterecek. Kurucular ile sermayedeki dolaylı pay sahipliği yüzde 10 veya daha fazla olan gerçek veya tüzel kişiler, müflis olmadıklarına, konkordato ilan etmediklerine ilişkin belge sunacak. 
     Banka yönetim kurulları, bir kişiye açılacak kredide, kredi komitesine özkaynakların en fazla yüzde 10’u, genel müdürlüğe de yüzde 1’i kadar kredi açma yetkisini devredebilecek. 
     Bir risk grubuna kullandırdığı krediler yasadaki sınırları aşan bankalar, bu risk grubu ya da başkasına hiç kredi açamayacak. Bankalar, 1 Ocak 2002’den başlamak üzere, bir risk grubuna kullandırdıkları kredilerin toplamında her yıl için oluşan aşım tutarlarını, aşamalı olarak aşağı çekerek 2006 sonuna kadar giderecek. 
     
Birleşmelerde yetki BDDK’da      Bankalar birleşme ve devirleri BDDK’nın iznine bağlı olacağı açıklandı. Kurul karar alırsa Merkez Bankası, birleşen ya da devralınan bankaların munzam karşılıklarını iadesi edebilecek ve yükümlülüklerini erteleyebilecek. Dünkü Resmi Gazete’de yayımlanan yönetmelikte, birleşecek bankaların yönetimlerinin tespit edeceği bağımsız denetim kuruluşunun hazırlayacağı bilanço ve sözleşme, Kurul’un izin tarihinden itibaren üç ay içinde genel kurulların onayına sunulacak. 
     Eğer genel kuruldan birleşme ya da devir kararı çıkmazsa izin geçersiz olacak. 
     Devre ilişkin genel kurul kararları kurulu izleyen yedi gün içinde BDDK’ya gönderilecek. 
     
İflas edenler banka sahibi olamayacak      - Bankalar kurulurken ilk üç yıla ilişkin tahmini bilanço ve kar - zarar tablosu açıklayacak. 
     - İflas etmiş ya da konkordato ilan etmiş tüzel kişilerle, vergi ve prim borcu bulunanlar banka kurucusu olamayacak. 
     - Bankanın yüzde 10 ve daha fazla hissesine sahip olanlar bankaya koyacağı kaynağı tamamen kendi parası olduğunu belgeleyecek taahhütname imzalayacaklar. 
     - Banka yönetim kurulu başkan ve üyeleri, yabancı bankaların Türkiye'deki merkez şube müdürler kurulu başkan ve üyeleri, görevlerine yemin ederek başlayacak. Banka yöneticisi olacak kişiler ayrıca mal bildiriminde de bulunacak. - Özkaynağın belli oranıyla sınırlandırılmış işlemlerinde limiti aşmış olan bankalar, söz konusu oranları 2003'ün Mart ayı sonuna kadar yasal sınıra çekecek. - Vadeli döviz işlem ve opsiyon sözleşmeleri ile benzeri diğer sözleşmelerin krediler tutarları içine dahil edilmesine 1 Ocak 2002'de geçilecek. 
     - Bir gruba kullandırılan kredilerde yasal sınırı aşan bankalar bu risk grubu da dahil hiçbir kişi ya da kuruma kredi açamayacak. 
     
     



 EKONOMİ 


















</TEXT>
</DOC>
