<DOC>
<DOCNO> 6810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/spor/spo01.html </URL>
<DATE> 2001/02/13/ </DATE>
<TIME>  </TIME>
<AUTHOR>  </AUTHOR>
<HEADLINE>
SCALA TARİH YAZIYOR 
</HEADLINE>
<TEXT>

Onun gibisi hiç gelmedi. Beşiktaş, İtalyan hocayla 6 hezimet yaşadı. Avrupa’da perişan oldu. Kupada havlu attı. Ve ligde lastik patlattı 
     Averaj takımı 
     BEŞİKTAŞ, büyük umutlarla, büyük hedeflere ulaşmak için getirdi Scala’yı... "Parma mucizesini yarattı" dediler, başka kulüplerde neden başarılı olamadığına hiç değinmediler. Ve İtalyan hoca, Türkiye’de de mucizeler yarattı Beşiktaş, hezimet üzerine hezimet yaşadı. Avrupa’da averaj takımı oldu. Türkiye Kupası’nda sahasında elendi. Son bomba Rize’de patladı, Kartal, ligde de ağır yara aldı. 
     
     54 gol yedi 
     LİGDE 20 gol yiyen Beşiktaş, tarihinin kalesinde en çok gol gördüğü sezonu yaşadı. Bu sezon ligde 32, Avrupa kupalarında 19, Türkiye Kupası’nda 2 ve Atatürk Kupası’nda da 1 gol yiyen Siyah - Beyazlılar, toplam 54 golü kalesinde gördü. Ligde en ağır yenilgisini 1980 - 81’de Bursa’da 5 - 0’la alan Beşiktaş, Rize’de 5 - 1 mağlup oldu. Böylece Scala, Kartal’a en ağır ikinci yenilgiyi tattırdı. 
     
     İnönü’de de kahretti 
     EVET... Scala ile Beşiktaş, her geçen hafta daha da kötüye gitti, İtalyan hoca adeta tarih yazdı. Savunmayı bir türlü toparlayamadı, neredeyse gol yemediği maç kalmadı. Bir zamanlar kolej takımı diye anılan Kartal, acıların takımı oldu. İnönü Stadı’nda büyük desteğe rağmen bile taraftarlarını kahretti. Gençlerbirliği’ne sahasında elendi, Gaziantepspor’a da ligde yenildi. Beşiktaş taraftarlarını umutsuzluğa sevk etti. 
     
Hüsranın sonu matem      Yine hüsran var Beşiktaş’ta... Futbolcular yine matemde... Rize dönüşünde kahırlıydı herkes. 
     Hezimetin sorumluları oldukları için başları öndeydi. 
     
Biz Rize’de, O Şanzelize’de      KARTAL YİĞİT 

     Bizi yalnız bırakıyor’ 
     BEŞİKTAŞ’ta futbolcular da Gençlerbirliği maçında rakibine kafa atarak kırmızı kart gördükten sonra Fransa’ya giden Nouma’ya ateş püskürdüler. Çaykur Rizespor maçından sonra Nouma’yı eleştiren oyuncular, "İyi futbolcu olsa ne olur En zor maçlarda bizi yalnız bırakıyor. Biz Rize’de, o Şanzelize’de" dediler. 
     
     İstediğini yapıyor’ 
     NOUMA’ya ceza verilmeyişine de tepki gösteren futbolcular, "Şampiyonlar Ligi’nde bizi yalnız bırakan o, ligde sürekli kart gören yine o. Yetenekli olmuş neye yarar Seyirciyi arkasına almış istediğini yapıyor. Ne kendisine ceza veriliyor, ne de uyarılıyor. Takımda tecrübeli bir oyuncuya gerek var" diye konuştular. 
     
     Şifo Mehmet gerekli’ 
     BU kadronun kısa sürede büyük işler başaramayacağını ileri süren Siyah - Beyazlılar, "Gelecekte iyi bir takım olacağız. Ancak şimdi tecrübe eksikliği var. Şifo Mehmet büyük oyuncu. Tecrübeli ve takım için gerekli. Keşke herkes onun gibi olsa. Ayhan da yetenekli ancak liderlik özelliği yok" ifadesini kullandılar. 
     
Scala’nın skalası      Tarihin en kötü savunmasını kurdu. 20 lig karşılaşmasında 32 gol yedi. 
     1.60’lık gol yeme ortalamasına ilk kez ulaştı, böylece rekor kırdı 
     Leeds United’a 6 - 0 yenildi. Avrupa’da en ağır yenilgiyi elde etti. 
     Bir hüsran da İspanya’da yaşadı. Barcelona’da 5 - 0’la yıkıldı. 
     Milan’a 2 - 0 mağlup oldu, İnönü’de Avrupa’da 7 maç sonra yenilgi aldı. 
     Ligde üç sezon sonra, dört maç üst üste galibiyete hasret kaldı. 
     Büyük umutlarla alınan Khlestov, ligde sadece 7 maçta forma giyebildi. 
     43 yıllık lig tarihinin en ağır ikinci yenilgisini Rize’de yaşadı. 
     Ligde 18 maçta kalesini rakibe kapayamayıp, 15 maç üst üste gol yedi. 
     Kalesinde Birinci Lig’deki 18 takımın 11’inden fazla gol gördü. 
     
Camia ayakta, yönetime tepki yağıyor      Eski Fener gibi olduk’ 
     Seba’yı arıyoruz’ 
     BEŞİKTAŞ’ta camianın önde gelen isimleri ve grupları yönetime eleştiri yağdırdılar. Metin Keçeli, "Fenerbahçe’nin eski hali gibi olduk. Mehmet’e yapılanlar ortada. Nouma’ya kaptanlık vermek istemenin mantığı ne Süleyman Seba’yı arar hale geldik. Acemiler. Hatalılar. Fazlı ve Ümit’e verilen paranın toplamı Rize takımına eşit. Çok adam değil, gerekli adam alınır" ifadelerini kullandı. 
     
     Kriz masası’ 
     İHSAN Kalkavan ise yönetimin tecrübesiz olduğunu, ağırlığı kaldıramadığını belirtti, kriz masası oluşturulmasını istedi. Kalkavan, "Camianın duayenlerinin bilgilerinden yararlanmak ayıp değil. Disiplinsizlik var. Nouma olayı ortada. Beşiktaş’ın son on maçta B’si yok. Federasyonda da Beşiktaş’ın haklarını savunacak birisi bulunmuyor. Genç yönetim bu işin altından kalkamaz" dedi. 
     
     İnanç kayboluyor’ 
     1903 Karakartallar Oluşumu ise, "Takımın inanç ve gücünün kaybolmak üzere olduğu, spor kamuoyunda hezimet olarak nitelenen sonuçların normal karşılanmaya başlandığı açıkça ortaya çıkmıştır. Hangi Beşiktaşlı çocuk göğsünü gere gere, ben Beşiktaşlıyım diyebilecektir " derken, Beyoğlu Beşiktaşlılar Gurubu Basın Sözcüsü Doğan Yakupoğlu yönetimi ve teknik kadroyu suçladı. 
     
     Ahl klı sporcu’ 
     BEŞİKTAŞLILAR Cemiyeti’nden Basın Sözcüsü Hasan Bozkurter imzasıyla yapılan yazılı açıklamada ise şu görüşlere yer verildi "Şanlı tarihimize ve formasına saygısızlık göstererek yere atan, sportmenlik dışı davranışlarla zarar veren oyuncuyu cezalandırması gerekenler onu Fransa’ya gönderip, ödüllendirdi. Bu yönetim Beşiktaş tarihiyle ters düşmektedir. Beşiktaş formasının ahl klı sporcuya verilmesini istiyoruz." 
     
Bilgili, Scala’nın arkasında olduğunu söyledi      Sorumlu benim’ 
     BEŞİKTAŞ Kulübü Başkanı Serdar Bilgili, dün düzenlediği basın toplantısında Teknik Direktör Scala’ya bir kez daha destek çıktı, sorumluluğu üzerine aldığını açıkladı. Bilgili, "Beşiktaş’ın aldığı bu kötü sonuçları içinde bulunduğu değişimin sancıları olarak görüyoruz. Eğer bir sorumlu aranıyorsa bu ben ve yönetimimdir. Eleştirileri açık yüreklilikle dinliyor ve ders almaya çalışıyoruz" dedi. 
     BİLGİLİ, "Kötü günde dağılacak bir camia değiliz. Bu günler Beşiktaş camiası için kenetlenme zamanıdır. Eğer 3 - 4 maçı kazasız atlatırsak şampiyonluktaki şansımız sürecektir. Futbolcularımız ve teknik kadronun sonuna kadar arkasındayız" diye konuştu. Bilgili, Nouma ile ilgili olarak da, "Pascal bizim için çok önemli bir oyuncu. Kesinlikle ayrıcalık yapılmıyor. O da cezasına katlanacak" demekle yetindi. 
     
Şifo’dan çağrı      BEŞİKTAŞ’ta ilk on bire giremeyen Şifo Mehmet, kötü günlerden el ele vererek kurtulabileceklerini söyledi. Mehmet, "Oynamadan, koşmadan rakibi yenmemiz mümkün değil. Omuz omuza verip, taşın altına elimizi koyup bu takımı yeniden ayağa kaldıracağız" diye konuştu. Ayhan ise "Geçen sene de zor günler yaşadık. İyi bir seriye ihtiyaç var" dedi. 
     
İki yüzlü olduk’      BEŞİKTAŞ Teknik Direktörü Nevio Scala’nın Çaykur Rizespor maçından sonra futbolcularına sert çıktığı ve ağır eleştiriler yaptığı öğrenildi. İtalyan hocanın, "Kendinize olan güveniniz kalmamış. Gençlerbirliği karşısında farklı burada farklı bir takım var. İki yüzlü bir takım olduk. Böyle rezalet görmedim" dediği belirtildi. 
     


 SPOR 






























</TEXT>
</DOC>
