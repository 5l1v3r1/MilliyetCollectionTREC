<DOC>
<DOCNO> 41390 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yazar/yilmaz.html </URL>
<DATE> 2001/09/10/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Ben neyleyim maviyi, denizi 
</HEADLINE>
<TEXT>

     Anadolu bozkırını aşıp, Toroslar’ın eteğinde maviyle buluştuğumuz yerdeyim. Antalya’dan yola devam ederken bir daha ne bu maviyi, ne de turizmin beslediği ekonominin refahını göreceğim. Ne çare Türkiye’nin ateşi, Antalya’nın dövizini eritiyor. Adı, "güzellik" anlamına gelen bir hanım kucağında deliksiz uykuya dalmış bebesiyle TIR konuğum. Kısık sesle başladı öyküsünü anlatmaya. İlk cümlesi, "Halklar layık oldukları yönetimle idare edilirler diye, öyle mi " 
     Derdi neydi, nereden gelip nereye gidiyordu, hayallerine uzanabilmiş miydi 
     Halasının oğluyla sürdürdüğü 11 yıllık evlilikten doğan oğlunu eşinin ailesinde bırakıp, 17 aylık kızıyla İzmit’ten Antalya’ya varmış. Üvey annesi baba ocağına kabul etmiyor, ev bulamıyor, çalışamıyor, çocuğunu bırakacak kimsesi yok. Kadın sığınma evinin adresini öğrenmeye çalışıyor, bulduğunda "Boşanmayan burada kalamaz" diyor. Etraftan kendisine, "Zaten kötü yola düşmüş" gözüyle bakıyorlar. Düşünce haberleri olur, merak etmesinler, hem de TV ekranlarının baş konuğu olarak. Tanıyabilirler mi, saçları iki yana örgü mü olur, at kuyruğu mu İmaj ustası ne buyurursa... 
     Sıradaki diğer kadın konuğum oturuyor, bizim açık masaya... O da Çerkezköy’deki fabrikasından düşük ücret yüzünden ayrılıp, Antalya’ya geliyor. Dil öğrenmek istiyor, bilgisayar kursuna gitmek istiyor, henüz 22 yaşında. Ortaokul mezunu, dışarıdan liseyi bitiremediğini anlatırken gözlerinden yaşlar boşalıyor. 
     Antalya turizmin nimetlerinden en fazla yararlanan ilimiz. Turgut Özal ile yeni çağa adım atmış. Yılda 4.5 milyon turist, 6 milyar dolar döviz girdisi demek domates demek, iş demek, halı demek... 
     Tarım ve çiçekcilik yapıyorlar... Tohum geliştirilecek, verim artacak. 12 bin öğrencisi bulunan Akdeniz Üniversitesi Türkiye’de organ naklinde birinci. Antalya da eğitimde birincilik alıyor. 
     Beni bu memlekette tedirgin eden, emniyet kayıtları... Yanıma gelen kadınları boşuna yazmadım. Antalya’nın turistik kaynaklarından yararlanmak için buraya göç artıyor. Küçük esnaf, kadın, çocuk geliyor dara düşen geliyor. Gelenlerin bir kısmı umduğunu bulamıyor fuhuş, hırsızlık, kapkaççılık artıyor. Bir de sokak çocukları ve tinerciler. Ben neyleyim maviyi, denizi aydınlık yarını koysalardı Antalya torbamıza, bugün Isparta’ya vardığımızda "Bu topraklarda doğanlara selam olsun" diyebilseydim. 
     
     







Ne Olacak 


Antalyalı mutlu mu 


Yılmaz'ın telgrafı 


Sönükleşen pırıltının peşinde... 


Enflasyonda şampiyonuz 


Kusmak istiyorum... 


Kıbrıs’ta ileri adım 


Ablalar, kardeşler ve barbarlar 


İnsanların yüzü gülüyor 


Ben neyleyim maviyi, denizi 


</TEXT>
</DOC>
