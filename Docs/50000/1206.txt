<DOC>
<DOCNO> 1206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sondun19.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa kıyılarında Afrika'dan gelen balıklar görülmeye başladı 
</HEADLINE>
<TEXT>

     Fransa kıyılarında daha önce rastlanmayan türde balık ve kaplumbağalara rastlandığı bildirildi. 
     Uzmanlar, yeni balık ve kaplumbağaların, küresel ısınma ya da denizlerin kirlenmesi nedeniyle yeni yiyecek kaynakları aramak için Fransa kıyılarına gelip gelmediğinden ise emin olmadıklarını söylediler. 
     Fransız uzman Stephane Auffret, anavatanları Afrika ve Atlantik kıyıları olan uçan kırlangıç balığı, ay balığı, çotira balığı ve tropikal bölge kaplumbağalarının da aralarında bulunduğu yeni türlerin, iklim değişikliği nedeniyle yer değiştirdiklerinin sanıldığını belirtti. Auffret, ''Sular biraz ısındı. 20 yıl öncesine göre daha değişik türlere rastladığımız kesin, ancak denizlerde neler olduğunu tam olarak söylememiz mümkün değil, çünkü balık nüfusu her gün yer değiştiriyor'' dedi. Auffret, kıyılarda balıkların ana besin kaynaklarından planktonların artmasının da balıkların hareketini açıklayabilecek bir gelişme olduğunu söyledi. 




</TEXT>
</DOC>
