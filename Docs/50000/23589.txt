<DOC>
<DOCNO> 23589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/ekonomi/eko04.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Pfizer’in yolsuzluk savaşı 
</HEADLINE>
<TEXT>

ABD’li ilaç devi Pfizer, tüm dünyada başlattığı yolsuzuk ve rüşvete karşı operasyonu Türkiye’ye de taşıdı. şirketin etik anayasası’na uymayan personeli başarılı olsa bile tereddütsüz işten atıyor 
     NEDİM ŞENER 

     Dünyada 90 bin, Türkiye’de de bin çalışanı bulunan ABD’li ilaç üreticisi Pfizer, rüşvet ve yolsuzluğa karşı şirket bazında savaş açtı. Pfizer, bu amaçla hazırladığı ve benimsediği etik ilkeleri içeren "mavi kitapötaki kurallara uymayanları işten çıkartıyor. 
     Her yıl yenilenen kitapta, siyasilerle içli dışlı olmaktan, rüşvet vermeye, borsada şirket kağıtlarıyla oynamaktan, "ticari rüşvet" niteliğindeki hediye alışverişine kadar bir dizi yasak var. "İş etkinliklerinin yürütülmesine ilişkin Prifzer Politikalarının Özeti" adındaki kitap Türkiye’ye de gönderildi. 
     
     Hediye ise dokunma 
     Pfizer Türkiye Genel Müdürü Ahmet Esen kitabı şöyle anlattı "İşe giren bir kişinin öncelikle bu kitabı okuması gerekiyor. Okunduktan sonra bu kurallara uyacağına dair imza alınıyor. Aynı kişi, bir yıl iki yıl yeterli performansı gösteremez ve başarısız olsa dahi işini kaybetmek gibi bir durum yok. Ancak mavi kitaba uymamak doğrudan işten atılma sebebidir. Çalışanlarımıza kuralları anlatırken, şöyle bir benzetme yapıyoruz Eğer bir davranışınızın, yarın bir gazetenin birinci sayfasından yarım sayfa manşet olduğunu gördüğünüzde kendinizle ve şirketinizle gurur duymayacaksanız yapmayın. Bu kurallar herkes gibi benim için de geçerlidir.’" 
     
     Hisse senedine sınır 
     Kitabın Çıkar Çatışmaları’ adlı bölümünde, şirketin çıkarları ile çalışanların kendi çıkarlarının çatışması konusuna dikkat etmeleri gerektiği üzerinde durulurken, bir şirket çalışanı kendisi almasa da, aile üyelerinden birisi yada çalışanın belirlediği bir kişi tarafından kabul edilen hediyeleri alması ve eğlencelere katılması yasak. 
     Şirketin hammadde aldığı yada mal sattığı şirketlerden hediye almanın kesinlikle yasaklandığı Pfizer’de, borsada oynmaya sınırlama getiriliyor. 
     Buna göre, şirketin açıklanmamış bilgilerine dayanarak Pfizer hisselerinin alım satımı yasak olduğu şirketin, iş yaptığı bir başka şirkette aile üyelerinden birisinin çalışması durumunda da bunun bildirilmesi isteniyor. 
     
Üçüncü türe ayrım yok      Kitabın istihdam politikaları bölümünde, yetenekli eleman seçimi ve herkese eşit fırsat verilmesi ilkesine bağlı kalınması ve kimsele işe girişte torpil yapılmaması isteniyor. Yayınlanan kitapta şirkette ırk, etnik, dini ve cinsel özellikler ve cinsel tercihlere göre bir ayrımcılık yapılamayacağına yer verilirken, taciz ile ilgili şikayetlerin toplanacağı bir bölüm bulunduğu belirtiliyor. 
     
     Gerekirse muayene edilir 
     Çalışanların uyuşturucu ya da alkol kullandığından şüphelenilmesi halinde muayene edilebileceği belirtilen kitapta, herhangi bir çalışanın, genel müdür, denetleyici, yönetim kurulu başkanı yanında, herkes hakkında bilgi edinmesini sağlayan açık kapı politikası’ uygulandığı belirtiliyor. 
     Kitabın son cümlesi, kitaba uygun hareket etmeyenlerin disiplin cezasından işten atılmaya kadar varan yaptırımlara uğrayacağı bigisiyle son buluyor. 
     
     İlaç devinin 10 emri 
     1- Pfizer personeli, politikacılarla içli dışlı olamaz. 
     2- Borsada Pfizer kağıtlarıyla oynayamaz. 
     3- Kendisi ve ailesinden biri adına rüşvet niteliğinde hediye alıp veremez. 
     4- Şirketin gizli bilgilerini ayrıldıktan sonra dahi kimseye veremez. 
     5- Ürün fiyatlarını oluştururken rakip firmalarla görüşemez. 
     6- Hiçbir siyasi adaya destek veremez. 
     7- Müşterilerin ticari tercihlerini rüşvet vb. yöntemlerle etkileyemez. 
     8- İş yaptığı şirketlerde çalışan akrabasını bildirmek zorundadır. 
     9- Eleman seçimi esnasında kimseye torpil yapamaz. 
     10- Uyuşturucu bağımlısı ya da alkolik olamaz. 
     



 EKONOMİ 
















</TEXT>
</DOC>
