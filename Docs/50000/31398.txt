<DOC>
<DOCNO> 31398 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/11/ekonomi/eko06a.html </URL>
<DATE> 2001/07/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört yatırımcıdan biri borsazede 
</HEADLINE>
<TEXT>

EGS Bank’ın Fon’a devredilmesiyle 91 bin kişi daha borsazede olurken, parası borsada batan yatırımcı sayısı 342 bine ulaştı 
     ORHAN TEKEOĞLU 

     Türkiye’de yaşanan finansal krizler para ve sermaye piyasalarında yeni enkazlar yaratıyor. Bir yandan sanayi şirketleri batarken, diğer yandan Fon’a devredilen ya da kapıtılan bankaların sayısı gün geçtikçe artıyor. Dün Fon’a devredilen beş bankadan biri olan EGS Bank’ın borsada işlem gören beş iştirakinden 91 bin borsazede doğdu. Böylece bugüne kadar işlemleri kapatılan 35 şirketin hissesini alan toplam 341 bin 804 kişi mağdur oldu. Borsada halen toplam 312 şirket işlem görürken, işlemleri durdurulan beş şirketle birlikte her 11 şirketten biri kapatılmış oldu. 
     
     Önce halka sat, sonra batır 
     Borsa Yatırımcıları Derneği BORYAD Başkanı Ali Bahçuvan, kapatılan beş EGS şirketiyle birlikte borsazede sayısının 350 bine dayandığını belirterek, "Durum bu kadar vahimken, hiçbir yetkilinin kapatılan hisseler için herhangi birşey yapmamasını anlayamıyoruz" dedi. Bahçuvan, işlemlere kapatılan hisselerin ortalama halka açıklık oranı yüzde 43 olduğuna dikkat çekerek, bundan da "önce yatırımcıya satılmış, sonra batırılmış" anlamı çıktığını söyledi. 
     
     Yatırımcının EGS zararı 71 trilyon 
     Takasbank kayıtlarına göre, EGS Bank’ın beş iştirakinin hisselerini elinde bulunduran 91 bin 129 kişinin zararı 70 trilyon 764 milyar lira olarak belirlendi. Beş şirket arasında en büyük zarar, 46.6 trilyon lira ile EGS Holding hisselerini elinde bulunduranların oldu. Beş şirketin hisselerinin büyük bölümü EGS Yatırım’da bulunuyor. 
     
     EGS Bank’ın iştirak payı az 
     Mart 2001 verilerine göre, EGS Bank’ın bu şirketlerde yüzde 10’u geçen iştirak payı bulunmuyor. Bununla birlikte geçen yıl ekimde halka açılan EGS Finansal Kiralama’da ise halka arz öncesi bankanın payı yüzde 71.88 iken, arzdan sonra hiç payı kalmadı. Bu arada, bankacılık izni kaldırılan Okanbank’ın borsadaki grup şirketi Okan Tekstil de hisseleri en çok değer yitirenlerin başını çekti. Dün yüzde 17.39 düşen Okan Tekstil günü 950 liradan kapattı. 
     
Batık yatırımcı çığ gibi büyüyor Hisse adı Halka açık Yatırımcı sayısı Aktaş Elektrik 15 13.205 Apek Dış T. 47 2.600 Dardanel 55 22.124 Demirbank 27 10.762 Emek Sigorta 33 5.819 Facto Finans 42 2.113 İhlas Ev 25 4.007 İhlas GYO 49 9.238 İhlas Holding 45 37.524 İhlas Finans 37 19.463 İktisat Finans 43 6.608 Medya Holding 46 17.149 Nergis Holding 33 3.004 Polylen 44 4.942 Sabah Pazarlama 48 5.383 Sabah Yayın 57 15.657 Sifaş 41 4.383 İntermedya 99 2.371 Çukurova Elktr. 16 10.792 Gümüşsuyu Halı 41 7.567 Kepez Elektrik 12 4.017 Köytaş 93 10.650 Mudurnu T. 39 7.318 Sevgi Sağlık 27 3.630 Söksa 79 2.609 Esbank 2 4.134 Yaşarbank 16 13.722 EGS Holding 39 51.155 EGS Giyim 33 4.461 EGS GYO 50 18.845 EGS Dış T. 46 14.617 EGS Leasing 33 2.051 Toplam  341.920      
     



 EKONOMİ 



























</TEXT>
</DOC>
