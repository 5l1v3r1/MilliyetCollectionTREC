<DOC>
<DOCNO> 2140 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yasam/yas03.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Her reklama inanmayın 
</HEADLINE>
<TEXT>
Uzmanlar, fındığı RTÜK’e şikayet etti 
Fındık şeker ve kolesterolü düşürür’ diyen reklamı gören hastalar diyeti bozunca iş RTÜK’lük oldu 
     AYŞEGÜL AYDOĞAN İstanbul 

     Sonunda olan oldu, fındık’ da RTÜK’ün eline düştü. Nasıl mı Her şey Fındık Tanıtım Grubu tarafından hazırlanan bir reklamla başladı. Reklamda bir beslenme uzmanı gelip fındığın yararlarını sıralıyor bu arada "Fındık şekeri ve kolesterolü düşürür" diyordu... Ancak reklamdaki bu bilgilere çok geçmeden yalanlama geldi. 
     
RTÜK’e mektup      Fındığın kolestrol ve şekeri düşürdüğü’ söyleminin yanlış olduğunu ifade eden uzmanlar, bu reklamın hastaların sağlığını olumsuz yönde etkilediğini söylediler. Reklamın da acilen durdurulması çağrısında bulundular. Türkiye Diyabet Vakfı Başkanı Prof. Dr. Temel Yılmaz da "Bu cümle gerçek dışı" diyerek, Radyo Televizyon Üst Kurulu’na RTÜK mektup yazdı. 
     
Hastalar tehlikede’      Yılmaz, reklamın etkisiyle şeker düşürmek amacıyla sınırsız miktarda fındık tüketen birçok hastanın diyet programlarını bozduğunu ve tedavilerinin olumsuz etkilendiğini belirterek şöyle konuştu 
     "Fındığın, hasta sağlığı üzerinden pazarlanması yönteminin seçilmiş olması son derece kötü. Reklamın acilen durdurularak doğruları içeren yeni bir reklam yapılmalı. Bugüne kadar yapılan yayınların hastalarda oluşturduğu hatalı imajı değiştirmeyeceği ve reklamın ülkedeki iki milyon diyabetli hasta üzerine kötü etkilerinin devam edeceği de bir gerçektir. 
     Radyo ve Televizyon Üst Kurulu ve Sağlık Bakanlığı’nı hasta sağlığını pazarlama amacı olarak kullanan reklamların engellenmesi için önlem almaya davet ediyoruz." 
     
Fazlası zarar      Bu konunun taraflarından, İstanbul Kardiyoloji Enstitüsü Profesörü Dr. Vedat Sansoy şu uyarıları yaptı "Fındığın kolesterol düşürücü etkisi yok. Nötr etkili. Ancak fazla alındığında kalori arttığından kolesterolü de arttırıyor. Yani reklamda söylenin tam tersi etki yaratıyor. Kimse kolesterol düşürmek için fındık yemesin" 
     


 YAŞAM 




















</TEXT>
</DOC>
