<DOC>
<DOCNO> 28656 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/spor/bnba.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet'e NBA şansı 
</HEADLINE>
<TEXT>

Türk basketbolunun ve Efes Pilsen’in genç yıldızı, 27 Haziran’daki NBA seçmelerine katılacak. Başarılı olursa, Dünya’nın en büyük ligine gidecek üçüncü Türk olacak 
     GÖKHAN TÜRE 

     NBA’e oyuncu ihraç etmeye devam eden Türk basketbolunun Dünya’nın en büyük ligine sunduğu üçüncü isim, Efes Pilsen’in genç yıldızı Mehmet Okur oldu. 2.13 boyunda ve 21 yaşındaki milli forvet Mehmet, 27 Haziran’da New York’ta yapılacak olan NBA seçmelerine Avrupa’dan katılacak 16 oyuncu arasına girdi. New York Madison Square Garden’da düzenlenecek NBA draftına, daha önce listeye adını yazdıran, ancak sonra vazgeçen Muratpaşa Belediyesi Antbirlik’in Makedon guardı Ilievski katılmayacak. 
     ABD’de NBA takımlarıyla antrenmanlara çıkan ve özellikle Phidelphia coachu Larry Brown’dan büyük övgüler alan Mehmet, "Amacım Mirsad ve Hidayet’ten sonra NBA’e giden üçüncü isim olmak. Seçildikten sonra şartları değerlendirip burada oynamaya karar verirsem kesinlikle kalıcı olmayı hedefliyorum" dedi. Mehmet’in yanı sıra 27 Haziran’daki seçmelere Barcelona’dan Paul Gasol, Peristeri’den Kostas Tsartsaris, Panathinaikos’tan Antonis Fotsis, Real Madrid’den Raul Lopez gibi isimler de katılacak. 
     



 SPOR 























</TEXT>
</DOC>
