<DOC>
<DOCNO> 48554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sondun04.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de zirai ilaçlama uçakları endişe yaratıyor 
</HEADLINE>
<TEXT>

     New York ve Washington'daki terörist saldırıların ardından, şarbon vakalarıyla sarsılan ve biyolojik, kimyasal terör tehdidi altına bulunan ABD'de bir kıyı koruma merkezine, küçük bir uçakla beyaz bir toz serpilmesi endişe yarattı. 
     Mississippi eyaletindeki Jackson kentinin Natchez kıyılarında bulunan bir kıyı koruma merkezine, Pazartesi günü öğleden sonra küçük bir uçakla beyaz bir madde serpildiğini belirten yetkililer, o sırada dışarda bulunan çalışanlarına önlem olarak antibiyotik vermeye başladılar. 
     Uçağın, zirai ilaçlama yapıyor olabileceği de hesaba katılıyor. 
     Ancak 11 Eylül saldırılarında uçak kaçıran teröristlerden biri olan Muhammed Atta'nın, zirai ilaçlama uçaklarına ilişkin araştırma yaptığı biliniyordu. Hala Amerika topraklarında bulunduğu zannedilen teröristlerin, bu uçaklarla kimyasal ve biyolojik saldırı düzenlemesinden endişe ediliyor. 
     Kıyı koruma merkezi görevlileri, olayla ilgili olarak eyalet ve federal yetkililere bilgi verirken, serpilen beyaz maddenin de laboratuvarda testten geçirileceğini kaydettiler. 
     Bu arada, Mississippi nehrindeki bir teknenin de Cuma günü, bir tarım uçağından atılan bilinmeyen bir maddeye maruz kaldığı ve karantinaya alan teknenin 11 çalışanının, kimyasal ve biyolojik silah unsurları tespit edilmediği için, Pazar günü bırakıldığı da belirtildi. 
     






</TEXT>
</DOC>
