<DOC>
<DOCNO> 25266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/ekonomi/eko13.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
BDDK’ya bilanço incelemesi 
</HEADLINE>
<TEXT>

     ANKARA Milliyet 

     Bankacılık Düzenleme ve Denetleme Kurulu BDDK , Ekonomiden sorumlu Devlet Bakanı Kemal Derviş’in "oluruyla" Başbakanlık Teftiş Kurulu’nca incelemeye alındı. Derviş’in Devlet Bakanlığı’na atandığı 3 Mart 2001 tarihinde BDDK eski Başkanı Zekeriya Temizel, Başbakanlığa bir yazı göndererek, BDDK bilançolarının rutin denetlemesinin yapılmasını istemişti. Temizel, söz konusu yasada Bankalar Yasası’nın 3’üncü maddesinin 3’üncü fıkrasına atıfta bulunarak yazdığı yazıya Başbakan Bülent Ecevit "olur" vererek, yazıyı Teftiş Kurulu’na göndermişti. Ancak aynı dönemde BDDK’nın Derviş’le ilişkilendiren genelge yayınlanmıştı. Bunun üzerine BDDK incelemesi için ilgili bakanın yani Derviş’in onayı gerekmişti Yaklaşık bir ay önce Derviş’in BDDK incelemesine olur verdiği ve incelemenin başladığı öğrenildi. 
     



 EKONOMİ 
























</TEXT>
</DOC>
