<DOC>
<DOCNO> 11290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/spor/ygsgok.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren'in yalnızlığı 
</HEADLINE>
<TEXT>

     ATTİLA GÖKÇE 

     Tarihinin belki de en büyük çelişkilerini sergiliyor... Türk Futbolu'nun en başarılı Avrupa temsilcisi... Tur atlamanın ancak hayal edebildiği günlerden final hesaplarının yapıldığı, final maçlarının kazanıldığı günlere ulaşan "gerçek bir futbol devrimi'nin baş aktörü... Türkiye Ligi'nde erişilmemiş istatistik başarıların sahibi... Üst üste dört kez lig şampiyonluğunu kazanan ilk kulüp .. Ama yine de huzursuz... Yine de mutsuz... Çünkü saha içindeki sportif başarılarıyla saha dışındaki politikaları birbirini tutmuyor. Toplumun gurur duyduğu renkler şampiyon olarak alkışlanıyor, ama yöneticilerinin, sporcularının ve başkanlarının davranışı hiç de sportmence değil. 
     Şampiyon Galatasaray, herkesle kavgalı... Huysuz ve geçimsiz. .. 
     
     Galatasaray Başkanı Faruk Süren, Erol Ersoy - Hagi ilişkileri bağlamında gelişen utanç verici olayların hemen ardından öfke demeçleri veriyor... O sözlerin en çarpıcı yanı şu "Bizi istemiyorlarsa, başka lige gidelim. Zaten başka bir ligde oynuyoruz " Şampiyonlar Ligi'ni kastediyor. O lige girmek için içindeki lig başarısının birinci ölçüt olduğu bilmiyor mu Elbette biliyor. Süren ve onun gibi düşünenler, "kutsal ittifaktan" söz edip, bu yıl Fenerbahçe'nin desteklendiğini ileri sürüyorlar... Kendilerinin dört şampiyonluğu da o kutsal ittifakın iradesiyle mi oluşmuştu acaba Bunun yanıtının, öyle olmadığını çok iyi biliyor. Ama öfke aklın önüne geçiyor. Hagi'nin ayıplarından dolayı futbol toplumundan özür dileyip gereğinin yapılacağını açıklasa, gerçek Galatasaray kültürünün temsilcisi olacak. Hayır, Süren, tepeden bakarak, dışındakileri aşağılayarak konuşmaya devam ediyor. 
     Süren'in dünkü açıklamaları da acıklı komedi örnekleri... Fenerbahçe'yi kast etmemiş, onlara saygı duyuyormuş da, kast ettiği medya ve MHK imiş. Medya ve MHK, Süren'in şamar oğlanları mı Hangi medya Süren bunu açıklayabilir mi Medyayı tek bir görüş, tek bir kurum olarak görebilir mi Galatasaray'ın başarılarına bu ülkede en hak ettiği desteği veren, o başarıları her yönüyle topluma yansıtan medya değil mi O medya'nın bir kısmı Faruk Süren'e yağcılık ölçüsünde destek verirken, bir kısmı gazetecilik görevinin gereği olarak Süren'in hoşuna gitmeyen sorular soruyor AIG anlaşması ne oldu Stat projenizi ne yaptınız Devletten aldığınız ödüller dahil, gelir kalemleriniz çoğalıp çeşitlendiği halde porsonelinize maaş ödeyemiyorsunuz, neden Süren'in eleştirdiği medya hangi medya Söylesin de bilelim .. 
     
     Faruk Süren dört - beş yıl öncesinin Ali Şen'i gibi... Medyayı karşısına alıyor. Federasyonu karşısına alıyor. Merkez Hakem Kurulu'nu karşısına alıyor. Kulüpleri karşısına alıyor... Hepsini dışlıyor... Ve yalnız kalıyor... 
     Faruk Süren, hayatının en büyük çelişkisini yaşıyor. 


 SPOR 






















</TEXT>
</DOC>
