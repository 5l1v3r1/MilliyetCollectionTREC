<DOC>
<DOCNO> 19844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/son/sondun10.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Çin’de 1 ayda 500 idam 
</HEADLINE>
<TEXT>

     Çin’de yayımlanan Halkın Günlüğü gazetesi, suçla mücadele kapsamında başlatılan kampanya çerçevesinde, ilk ay ülkede en az 500 kişinin idam edildiğini duyurdu. 
     Haberde, Devlet Başkanı Jiang Zemin tarafından 7 Nisan’da Fujian eyaletinde başlatılan, daha sonra ülke geneline yayılan kampanya çerçevesinde 10 bin kişinin de gözaltına alındığı ifade edildi. 
     Resmi basında yer alan haberlere göre, suçla mücadele kampanyasının başından beri idam edilenlerin sayısı 500’e ulaştı. Yeni Çin Haber Ajansı, son olarak 17-25 Nisan arasında Canton, Ningxia ve Sichuan eyaletlerinde toplam 16 kişinin idam edildiğini duyurdu. 
     Genellikle kafaya kurşun sıkılarak idam etme yöntemi kullanılan Çin’de, bir yılda idam edilenlerin sayısının, dünyanın diğer ülkelerinde bir yılda idam edilenlerinkine eşit olduğu belirtiliyor. 
     







</TEXT>
</DOC>
