<DOC>
<DOCNO> 17563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/ekonomi/eko01.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet varsa yatırım yok 
</HEADLINE>
<TEXT>

gazetesi, çok uluslu şirketlerin rüşvet ve yolsuzluk nedeniyle Türkiye’de iş yapmak istemediklerini belirtti 
     ANKA 

     Dünya finans çevrelerinin saygın gazetelerinden Financial Times, ekonomik krizden kurtulmak için dış sermaye arayışları içinde olan Türkiye’nin rüşvet ve yolsuzluk nedeniyle yatırım yapmak isteyen çok uluslu şirketleri kaçırdığını yazdı. 
     Türkiye’de yatırım yapan şirketlerin rüşvet, yolsuzluk, bürokratik engeller nedeniyle birçok zorlukla karşılaştığı belirtilen haberde, halkın tepkisizliği ise büyük ölçüde Türk eğitim sistemine bağlandı. 
     
Sorun eğitim sisteminde      Financial Times’ta yer alan "Türkiye Endüstrisi ve İç Yatırım" başlıklı değerlendirmede, kötü iş pratiklerinin benimsenmesi, kanunsuz işlere meyil, devletteki rüşvet ve bürokrasi nedeniyle Türkiye’de iş yapmak isteyen çok uluslu şirketlerin zorluklarla karşılaştığı kaydedildi. 
     Değerlendirmede, Türkiye’nin, batı standartlarını kabul etmek için atılan adımlarda isteksiz olduğuna dair işaretler bulunduğu belirtildi. 
     Türkiye’de, halkın yaşanılanlara tepkisiz kalması da eğitim sistemine bağlandı. Değerlendirmede, sosyal değerlerin özellikle Türk eğitim sisteminin etkisini yansıttığı savunuldu. İlkokul kitaplarında, milli duyguların, kişisel duyguları ikinci planda bıraktığı ve kendinden büyüklere saygı öğretildiği ifade edilen değerlendirmede, Türk halkının bu nedenle hakkını yeterince arayamadığı öne sürüldü. 
     
Sivil toplum gelişemiyor      Diğer ülkelerde yönetim alanında güçlü bir rol oynayan sivil toplum örgütlerinin, Türkiye’de bazen milli güvenliği tehdit edici boyutlarda algılanabilecek kadar, titiz devlet denetimine tabi tutulduğu belirtildi. 
     Rüşvetçiliğin, Türkiye’de birçok sektörü etkileyen bir problem olduğu kaydedilen değerlendirmede "Enerji sektöründe süren incelemeler, üst düzey yetkili ve işadamlarını işaret etti. Ancak skandalda şüphelenilen işadamlarının tutuklanmamaları çok eleştirildi" ifadesine yer verildi. 
     Haberde, geçen on yıl içinde, Türkiye’nin siyasi dayanaksızlıktan ve hükümetlerin boş politikalarından çok çektiği belirtildi. 
     


 EKONOMİ 



















</TEXT>
</DOC>
