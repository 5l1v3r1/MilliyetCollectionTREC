<DOC>
<DOCNO> 18763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yasam/yas07.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yıkılmadım ayaktayım’ 
</HEADLINE>
<TEXT>

     DIŞ HABERLER SERVİSİ 

     Irak lideri Saddam Hüseyin, bir süredir muhalifleri tarafından ortaya atılan "kanser oldu" iddialarını yalanlarcasına, önceki gün 64. yaş günü onuruna düzenlenen kutlamalara "sağlıklı ve bakımlı" çıktı. Başkent Bağdat’ta düzenlenen törende renk renk kıyafetler giymiş okul çocuklarının dans gösterilerini hayranlıkla izleyen, öğrencilerin söylediği şarkıları dinleyen Saddam Hüseyin, yaş günü pastasını da kendi elleriyle kesti. Beyaz bir takım elbiseyle görüntülenen Irak diktatörünün yaş günü, ülkenin Ulusal Günü ilan edildi. Başkentin 175 kilometre kuzeyindeki Tıkrit’te düzenlenen doğum günü kutlamalarına Irak kabinesinin tüm bakanları da katıldı. Böylece Saddam, muhaliflerine ve özellikle Amerika’ya "Yıkılmadım, ayaktayım" mesajı verdi. 
     



 YAŞAM 























</TEXT>
</DOC>
