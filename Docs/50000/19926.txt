<DOC>
<DOCNO> 19926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/spor/spo03.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu köpürdü 
</HEADLINE>
<TEXT>

     ERHAN TELLİ 

     GALATASARAY Teknik Direktörü, basın toplantısına sahadan topladığı çakmak, pil ve cep telefonlarıyla çıktı, "Bunlar savaş ganimetleridir. Bunların birisinin kafasına gelmesi halinde neler olacağını biliyor musunuz " diye sordu. Lucescu, "Maç boyu kulübemden çıkamadım. Bir hocanın futbolcularına talimat verememesi anlaşılacak bir olay değil. İnsan olduğum için utandım" diye konuştu. 
     FUTBOLUN savaş olmadığını belirten Lucescu, "Bu medeniyet çizgisinin en alt düzeyidir. 6-7 tane su bombası üzerimde patladı. Geçen kez Fenerbahçeli yöneticiler cevap verdiler. Şimdi de versinler. Avrupa Kupaları’nda nasıl mücadele edecekler Futbolcuları ise centilmenliklerinden ötürü kutluyorum. Fenerbahçe’yi tebrik ederim. İki inanılmaz hatamızdan yararlandılar" dedi. 
     
Milne, Fatih'e geldiBeşiktaş’ın eski hocası Galatasaray’ın başarılı defans oyuncusunu transfer listesine aldı 
     BİLAL MEŞE 

     NEWCASTLE'de menajerlik görevini yürüten Beşiktaş'ın eski teknik direktörü Gordon Milne, Galatasaraylı Fatih'i transfer listesine aldı. İstanbul'a önceki gün gelen, dün de Fenerbahçe - Galatasaray maçını izleyen Gordon Milne, Fatih'i takip etti ve ardından ülkesine döndü. Milne, Newcastle Teknik Direktörü Bobby Robson'a bir rapor verecek. 
     KARŞILAŞMA süresince Fatih'i dikkatle izleyen ve çeşitli notlar tutan Milne'in bu oyuncunun alınması için Bobby Robson'a olumlu rapor vereceği de kaydedildi. Milne'in Bobby Robson'un onay vermesinden sonra yeniden Türkiye'ye geleceği ve Fatih'in transferi için Galatasaray ile pazarlık masasına oturacağı da vurgulandı. 
     



 SPOR 


























</TEXT>
</DOC>
