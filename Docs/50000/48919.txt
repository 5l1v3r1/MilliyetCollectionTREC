<DOC>
<DOCNO> 48919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/yazar/tamer.html </URL>
<DATE> 2001/10/26/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Ferhan Şensoy "Kriz dediğin anlık olur " 
</HEADLINE>
<TEXT>

     Candan Erçetin’in NTV’de yeni başlayan programına katılan ünlü tiyatrocu Ferhan Şensoy, her zamanki gibi beni epey güldürdü 
     "Kriz dediğin anlıktır. Mesela kalp krizi geçirirsin. Ya ölürsün, ya da hızla iyileşirsin. Veya sinir krizi geçirirsin. Krizin öncesi vardır. Sonrası vardır. Ama kalp krizi ya da sinir krizinin kendisi kısa sürelidir. Bizim kriz bir türlü bitmek bilmiyor..." 
     Pekiyi neden 
     Şensoy’a göre ülkemizde dolarbazlar var. Bunlar "Hele dur bekle bakalım" deyip dolarbazlıktan kesinlikle taviz vermiyorlar. Dingildek dolar da bu yüzden aşırı değerlenmiş olarak hepimizi perişan ediyor. Şensoy, bitmek bilmeyen krizden aldığı ilhamla 2 oyun da yazmış Kahraman Osman ve Kökü Bitti, Zıkkım Zulada. Ve zulayı patlatmak istemeyenler nedeniyle de ülkemiz krizin tarifini şaşırmış durumda. Biri gelecek ay, diğeri de yılbaşına doğru başlayacak oyunları şimdiden merak etmeye başladım. 
     Aslında pazartesi akşamı erkenden eve gelip, not defterimi de yanıma alarak televizyonun başına geçmekteki amacım, Devlet Bakanı Kemal Derviş’in, CNN Türk’ün yeni Genel Müdürü Nuri Çolakoğlu’na anlatacaklarını dinlemekti. Ne var ki o söyleşide pek yeni bir şey bulamadım. Ama söyleşi sonrasında kanallar arasında dolaşırken NTV’de Candan Erçetin’le Ferhan Şensoy karşıma çıkınca, benim not defteri de bayağı işe yaradı. 
     Seda Sayan ve Sibel Can gibi televole sanatçıları dururken Candan Erçetin gibi düşünce ufku geniş bir sanatçıya program yaptırmayı akıl ettikleri için NTV yöneticilerine mi, yoksa ekonomik krize mi teşekkür borçluyuz bilemiyorum. 
     İlk programında ekonomik krizi sorgulamış Erçetin. Vatandaşla ve esnafla sokak röportajları yapmış. Ferhan Şensoy’la da krizi konuştular. Ama umutsuzluk yok Çünkü benim anlayabildiğim kadarıyla Erçetin, bardağın dolu yarısını görme eğiliminde olanlardan. Şensoy’a da sokak röportajlarının ikinci bölümü için tahmin yaptırıyor. Ve Şensoy’un tahmini doğru çıkıyor Vatandaşlar tüm sıkıntılara rağmen geleceğe umutla bakabiliyorlar. 
     Programda Şensoy da kendi sıkıntılarını anlattı "Bu yaz turnelerimiz kötü geçti. Ama sadece bizimki değil, herkesinki kötü geçti. Tiyatronun izleyicisi giderek kayboldu. Bu süreç son ekonomik krizle başlamış değil. Ama kriz tuz - biber ekti. 21 yılda görmediğimiz kadar az seyirciyle karşılaştık" dedi. 
     Fiyatları fazla artırmadıkları halde, kriz nedeniyle gişe önünde indirim isteyenler oluyormuş. Ama Şensoy da umutsuz değil. 16 yıldır hep güncelleştirerek oynadığı Ferhangi Şeyler’den tutun da kızlarıyla hafta sonları oynadığı oyun ve kriz ortamından esinlenerek hazırlandığı 2 yeni oyunla işine her zamanki gibi asılıyor. 
     Erçetin’in programı krizden ibaret değildi. Örneğin Sağlık Bakanlığı’nca açılmış sağlık ocaklarına ilişkin slogan yarışmasında finale kalan 5 sloganın neler olduğunu Erçetin sayesinde öğrendik. Seçilen sloganların düzeyi Ferhan Şensoy’a ilham verir mi bilmiyorum ama Erçetin’in dereceye girmeyen sloganlardan verdiği tek bir örnek bile, seçimin zavallılığını kibarca sergiliyordu. 
     Genelde hiç ilgimi çekmeyen yeni saç modellerini bile program akışı içinde ilgiyle izledim. 
     
     







Tehlikeli virajda külüstür araba 


Savaş gazisi 


İhale... 


Kaynayan Kafkas kazanında istikrar arayışı... 


Mavi Roma 


Sınavsız üniversite kandırmacası 


Sandık hüsran olacak 


Kafkasya'da 11 Eylül etkisi 


Kurullarla yaşamak 


İspatlayamayan hem şerefsiz hem onursuz 


Silah ruhsatı Bektaşi hikayesi 


Siyaset çürüten ihale düzeni 


Ferhan Şensoy "Kriz dediğin anlık olur " 


Üçüncü taraf Pek insanca 


KDV’yi bizim yerimize yabancılar ödemez 


</TEXT>
</DOC>
