<DOC>
<DOCNO> 47240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/dunya/dun01.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Uçan destroyer savaşta 
</HEADLINE>
<TEXT>

Döner namlulu toplara sahip AC-130'lar devreye girdi. Dehşet saçan uçaklar hedefine dakikada 2 bin 500 top mermisi atabiliyor 
     DIŞ HABERLER SERVİSİ 

     ABD'nin Afganistan'da sürdürdüğü "Sonsuz Özgürlük Operasyonu" önceki gece ve dün alçaktan uçan saldırı uçağı ve helikopterlerinin kullanılmasıyla yeni bir aşamaya girdi. ABD ilk kez C - 130 nakliye uçaklarının yer hedeflerine karşı çeşitli çapta toplarla donanmış modeli olan AC - 130'larla Apache saldırı helikopterlerini devreye soktu. 
     Taliban'ın Enformasyon Bakanlığı yetkilisi Abdülhenan Himat, Amerikalıların Kandahar'da ilk kez helikopter kullandığını doğruladı. Himat, ABD helikopter ve savaş uçaklarının Kandahar'a 130 sorti yaptığını, 5 kişinin öldüğünü açıkladı. 
     İngiliz Yayın Kurumu BBC de AC - 130'larla birlikte savaşın yeni bir evreye girdiğini bildirdi. Alçaktan düşük bir hızla uçan AC - 130 tipi uçaklar, 105 milimetre çapında top ve makineli toplar dahil, herhangi bir savaş uçağından daha fazla silah taşıyabiliyor, adeta uçan bir kruvazörü andırıyor. 
     



 DÜNYA 

















</TEXT>
</DOC>
