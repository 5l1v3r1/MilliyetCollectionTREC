<DOC>
<DOCNO> 5996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/ekonomi/eko06.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç'in Silikon Vadisi Türkiye atağında 
</HEADLINE>
<TEXT>

Bilişim Vakfı ve İsveç Konsolosluğu işbirliğiyle yapılacak IT Day’e İsveç’in yeni ekonomi şirketleri katılacak 
     NAZİRE KALKAN Stockholm 

     Son 10 yılda bilişim sektöründe kaydettiği gelişmelerle dünyada lider ülke konumuna yükselen İsveç, Türkiye'de bir bilişim teknolojisi atağına hazırlanıyor. 
     Bu ayın 13'ünde Lütfi Kırdar'da düzenlecek "IT Day" ile İstanbul İsveç'in önemli teknoloji şirketlerinin üst düzey yöneticilerini ve bilişim gurularını ağırlayacak. 
     İsveç Konsolosluğu'nun Türkiye Bilişim Vakfı'yla ortaklaşa düzenleyeceği IT Day'e İsveç'in Silikon Vadisi olarak nitelenen Kista'da faaliyet gösteren en genç yeni ekonomi şirketlerinin temsilcileri de katılacaklar ve Türk işadamlarına deneyimlerini aktaracaklar. 
     Kista irili - ufaklı 350 teknoloji firmasını barındırıyor. Microsoft ve Intel gibi Amerikan şirketleri bile en yeni ürünlerini burada deniyorlar. İsveç'in bilişim teknolojisindeki en önemli avantajı GSM, Bluetooth ve WAP gibi kablosuz telekomünikasyon sistemlerinin standartlarının oluşturulmasında çok etkin bir rol üstlenmesi. 
     


 EKONOMİ 
















</TEXT>
</DOC>
