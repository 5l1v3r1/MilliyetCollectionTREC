<DOC>
<DOCNO> 33188 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yasam/yas06.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Jurassic Park gerçek oluyor 
</HEADLINE>
<TEXT>

     DIŞ HABERLER SERVİSİ 

     Bilim adamları, en geç 50 yıl içinde dinozor yetiştirilebileceğini açıkladı. ABD’nin saygın üniversitelerinden Princeton’da görevli Evrim Biyoloğu David Stern, BBC’ye yaptığı açıklamada gelecek 50 yıl içinde tavuk DNA’larından faydalanarak dinozora benzeyen yaratıkların yetiştirilebileceğini söyledi. 
     Önce tavuk ve benzeri uçan canlılarla dinozorlar arasındaki genetik benzerliklerin keşfedileceğini söyleyen Stern, Kertenkeleler ile tavuklar arasındaki farklılıkları hangi genlerin yarattığını keşfedersek, dinozor ya da benzeri bir canlı üretmek için önemli bir adım atarız’ dedi. 
     
Dişleri olan tavuk üretildi      Bu teze, aynı konunun uzmanlarından bir başka bilim adamı, Philip Cohen de destek verdi. 
     Cohen, ünlü bilim dergisi New Scientist’ için kaleme aldığı makalesinde, Californialı bir grup uzmanın, dişleri olan tavuk embriyoları üretmeyi başardığını yazdı. Cohen, aynı yazısında, genlerle oynanarak tavuklardan dinozor yaratılabileceği görüşünde olduğunu da sözlerine ekledi. Tavuklar, 60 milyon yıl önce dişlerini kaybetmişlerdi. 
     



 YAŞAM 
















</TEXT>
</DOC>
