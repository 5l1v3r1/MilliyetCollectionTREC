<DOC>
<DOCNO> 23688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/soneko18.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD "Bizim desteğimiz tamamen programa" 
</HEADLINE>
<TEXT>

     Türkiye Sanayi ve İş Adamları Derneği TÜSİAD Yönetim Kurulu Başkanı Tuncay Özilhan, Türkiye'nin önümüzdeki dönemlerde bir takım sorunlarını çözmüş, mali sektördeki kilitlenmeyi açmış, tekrar güven ortamının oluşturduğu, kurda ve faizde istikrarlı bir dönemin başlayacağına inandıklarını belirtti. 
     Özilhan, Trabzon Zorlu Grand Otel'de düzenlediği basın toplantısında, Türkiye'de 1999 yılının Kasım ayında yaşanan krizden sonra Şubat ayında da ikinci bir krizin yaşandığını hatırlatarak şöyle dedi 
     'Bu dönemde esasta Türkiye'nin iyi yönetilemediğini TÜSİAD söyledi, gündeme getirdi. O görüşünde davam ediyor. Bu esasından ekonomi ile siyasetin birbirinden kopamayacağı, siyasetteki kilitlenmenin de ekonomideki kilitlenmeyi zorlaştırdığını gösteriyor. IMF ile Sayın Derviş ve hükümetin hazılamış olduğu programla uzlaşma sağlandı ve bunun neticesinde programın Türkiye ekonomisini güçlendirici yapısının altında bir takım da makro ekonomik çerçevelerle bir noktaya geldi.'' 
     Özilhan, bir önceki ekonomik programında uygulanabilir bir program olduğunu da ifade ederek, şunları söyledi 
     '2000 yılının Haziran ayından sonra yapısal reformlardaki hükümetin uygulamaları sonrası, Kasım ve Şubat krizini yaşadık. Bundan sonra siyasilerin bu programın uygulanması için gerekli çabayı sarfetmesiyle, yapısal reformların tamamlanmasıyla, ekonomik taahhütlerin yerine getirilmesi neticesiyle, bu çerçevede herhangi bir sıkıntı olmayacağı inancındayız. Yeter ki siyasiler buna inansın ve desteklesin. Neticede bu dönemde gördük ki Telekom'un özelleştirme yasasında, tarım ürünleri tavan fiyatlarında, bütçede kaynağı olmayan bir takım ilaveler istenilerek bu programın zedelenme işaretleri başlayabilir. TÜSİAD olarak biz, bu programa riayet edilmeli, katiyetle uygulanmalı diyoruz. Program uygulandığı takdirde de Türkiye'nin önümüzdeki dönemlerde bir takım sorunlarını çözmüş, mali sektördeki kilitlenmeyi açmış, tekrar güvenin oluştuğu, kurda ve faizde istikrarlı bir dönemin başlayacağına inanıyoruz. Yeter ki siyasiler bu oluşuma destek versin.'' 
     Özilhan, bugünkü siyasilerin yıpranmış olması neticesinde yeni arayışların ve yeni parti kurma ihtiyaçlarını gündeme getirdiğini kaydederek, şöyle devam etti 
     'Türkiye'nin bugün gündeminde seçim yasası ve partiler yasası gibi çok önemli iki kanun var. Eğer bu partiler yasasındaki lider cuntası çözülebilirse, arkadan gelenlere yol açılabilirse yeni parti kurmadan Türkiye bu problemin içinden çıkabilir. Ama önleri kapandığı, demokratik bir ortamın oluşmadığı için partilerinden kopanlar yeni parti kurma ihtiyacı hissediyor. Türkiye'de partiler zaten yeterli derecede parçalanmış vaziyette. Bunun için parçalanmadan ziyade birleşmenin Türkiye'deki istikrarın sağlanması açısından faydalı olacağı inancındayız. Esasında parçalanmadan bu birleşmeler olursa Türkiye daha istikrarlı bir yönetime sahip olabilir. TÜSİAD'ın bu konuda herhangi bir şeklide bir programı yok. Her isteyen parti kurabilir ve hükümeti yönetmeye aday olabilir.'' 
     Türkiye'nin önemli bir ekonomik krizden geçtiğini de hatırlatan Özilhan, şunları kaydetti 
     'Türkiye'nin diğer bir şansızlığı hükümetin şu ortamda bir diğer alternatifin olmaması veya o alternatifinin oluşmasının Türkiye'ye çok önemli zaman kaybı oluşturacağını düşünüyoruz. Herhangi bir hükümet değişikliğinin en az Türkiye'ye 5-6 ay kaybettireceğini ve Türkiye'nin de bu 5-6 ayı kaybetmemesi gerekiyor. Bir bakıma dereyi geçerken at değiştirmeyelim. Neticede bütün Türkiye'nin, kamuoyunun kabullendiği bir program var. Bu programın arkasında duran 3 parti var. Bizim tamamen desteğimiz programa, programın uygulanmasınadır. Programdan yapılacak sapmalarda TÜSİAD gerekli açıklamaları ve tavsiyeleri kamuoyu önünde yapacaktır.'' 







</TEXT>
</DOC>
