<DOC>
<DOCNO> 13901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/spo05.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Körfez fırtınası 4 - 2 
</HEADLINE>
<TEXT>

Ligin ikinci yarısında yenilgi yüzü görmeyen Kocaeli, Denizlispor’u dört golle geçti, çıkışını sürdürdü 
     HİKMET Karaman’ın göreve gelmesinden sonra fırtına gibi esen Kocaelispor 26. haftanın açılış maçında Denizlispor’u dört golle devirdi, tehlike bölgesinden uzaklaşıp çıkışını sürdürdü. Henüz ikinci dakikada Lazarov ile öne geçen Körfez ekibi, Tolunay’ın ve Coulibaly’nin gollerine engel olamadı ve 2 - 1 mağlup duruma düştü. Serdar’ın vuruşu eşitliği getirdi ve devre 2 - 2 kapandı. İkinci yarıda ise ev sahibi Kocaelispor daha etkili bir futbol ortaya koydu. Yeşil - Siyahlılar önce Lazarov ile üstünlüğü ele geçirdi, ardından Ercek’in penaltısıyla farkı artırdı. Kocaelispor bu galibiyetiyle son 8 haftada 20 puan toplamış oldu. 
     
     Maçın karnesi 
     MUSTAFA BAĞDİKEN DHA 

     HAKEMLER Yılnur Önen , H.Serdar Çakıroğlu , Zeki Aksoy 
     KOCAELİSPOR Metin Mert - Faruk , Ahmet Arslaner , Orhan Ak Ayman Dk.23 - Cem Sinan , Engin , Kaan Dobra , Cihan , Nuri - Serdar Cihan Erdil Dk.86 , Lazarov Ercek Dk.72 
     YEDEKLER Özden, Ömer, Önder, Murat 
     DENİZLİSPOR Süleyman Adnan Dk.46 - El Saka , Badra Yousef Dk.38 , Timuçin , Ali Tandoğan , Ahmet Hassan , Tolunay , Levent Veysel Dk.80 , Hakan , Coulibaly , Coşkun 
     YEDEKLER Serdal, Muzaffer, Özkan, Serkan 
     SARI KARTLAR Nuri Kocaelispor , Levent Denizlispor 
     GOLLER Lazarov Dk.2 ve 50 , Tolunay Dk.5 , Coulibaly Dk.20 Serdar Dk.33 Ercek Dk.74 penaltıdan 
     
Karaman’dan övgü      KOCAELİSPOR Teknik Direktörü Hikmet Karaman karşılaşma sonrası yaptığı açıklamada futbolcularına övgü yağdırdı. Karaman, "Kötü başladık ancak iyi bitirdik. Oyuncularım çok iyi mücadele etti. Çıkışımız sürecek. Bize büyük destek veren taraftarımıza da teşekkür ediyorum" dedi. 
     


 SPOR 



























</TEXT>
</DOC>
