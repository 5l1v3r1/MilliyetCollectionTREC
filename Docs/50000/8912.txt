<DOC>
<DOCNO> 8912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/astro/index.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji dolu bir hafta 
</HEADLINE>
<TEXT>

Haftaya yapıcı enerjiler sunan bir günle başlıyoruz. Koç burcundaki Ay, yeni hedeflere işaret ederken, Koç’un sabırsızlığını da unutmamız gerekiyor. Ay’ın öncü bir burçta olması, şartların değiştiğine ve yeni stratejiler geliştirmemiz gerektiğine işaret etmekte. Bu birkaç gün içinde yeni başlangıçlar çok daha rahat gerçekleşebilir, zira Merkür düzgün hareketine geri döndü ve aynı zamanda yeniay sonrasında Ay da büyümekte. Güne rengini veren en etkili astrolojik gösterge ise Merkür ve Venüs arasında oluşan rahat açı. 60 derecelik açı altında, yaratıcı çalışmalar, düşüncelerimizi estetik biçimde aktarmak, uzlaşı sağlamak, ayrıca sanatı gündeme getirecek faaliyetler olumlu biçimde vurgulanmakta. Ayrıca grup çalışmaları ve belirli amaçlar etrafında toplanan idealist çalışmalar için de uygun bir zemin var. Sabah erken saatlerde 07.49 Ay ve Satürn her ne kadar pek rahat bir atmosfer yaratmasa da, bu hava hızla dağılacak ve öğleden sonra saatlerinde canlı, yaratıcı enerjiler göreceğiz. Akşama doğru saat 17.00’den sonra gökyüzünde oldukça akıcı, şans getiren ve işlerimizi rahatça ilerletebileceğimiz zamanlar var. Koç burcundaki Ay önce Pluto ile üçgen, ardından Merkür’le 60 yapıyor, sonra da Venüs’le birleşiyor. Bu astrolojik tablo, iletişim, araştırma, ilişkilerin temalarında olumlu bir atmosfer yaratmakta. Düşüncelerimizi anlaşılır ve düzgün bir biçimde bir araya getirebilir, sosyal çalışmalar yapabiliriz. Bu arada Ay-Venüs birleşmesi ise parlak, heyecanlı ve ilişkilerimiz açısından heves veren bir görünüm sunmakta. Bu saatte yapılabilecek başlangıçlar çok yüksek enerjiler ve güçlü bir potansiyel taşıyor olacak. Bu olumlu enerjiler akşam boyunca kullanabilir, sosyal çalışmalarda ya da kişisel girişimlerimizde kullanabiliriz. Dostlarla beraber geçireceğiniz zamanlar ya da sanata ilişkin konular olumlu titreşimler almakta. Koç burcunun sabırsız ve heyecan arayan doğasını da eklersek oldukça orijinal, canlı ve aynı zamanda yapıcı olabileceğimiz bir gündeyiz. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
