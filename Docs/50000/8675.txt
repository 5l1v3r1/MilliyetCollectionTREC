<DOC>
<DOCNO> 8675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/spor/ygev.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dengeyi Mert bozdu 
</HEADLINE>
<TEXT>

     NİHAT GEVEN 

     Ligin iki flaş ekibi karşı karşıya geldikleri Kamil Ocak Stadı zemininde gerçekten konumlarına uygun düşen mücadele sergilediler. Eğer Gaziantepspor’un ileride görevlendirdiği önce Mustafa Şahintürk, sonra Fatih ve Hasan Özer, Gençlerbirliği’nde Ümit Karan ile Kona beceri gösterebilselerdi oyun ve mücadele daha kalite kazanacaktı. Futbolun meyvası olan golün uzatmalarda gelişi her iki takımın savunma bloklarında görev yapanların akılcı uygulamalarından kaynaklandı. Özellikle buna bir de Gaziantepspor’un kalecisi Ömer’i eklemek istiyoruz. Ömer gerçekten son hareketi yapanlar karşısında üstün bir performans ortaya koydu. Örneğin 43. dakikada Ümit Karan’ın 25 metreden sol üst köşeye gönderdiği topu uçarak kurtarması doğrusu görülmeye değerdi. Bir anlamda iki takım arasındaki dengeyi kaleci Ömer ve uzatmalarda golü atan Mert Korkmaz değiştirdi. Her iki takımın savunma bloklarında yere uyumlu basmalarını hazırlayan bir faktör de vardı ki, o da bilinçli kademe anlayışıydı. Oyunun genelinde toplu hücum, toplu savunma, kalitenin bir başka açıdan yansıması oldu. İki takım da maçı kazanabilirdi ancak şans ev sahibi Gaziantep’e güldü. 
     Gençlerbirliği’nin klasik oyun anlayışında yer alan cesur oyunu, yan toplara olan yaklaşımı ve kontratakla fazla görülmesi dün Kamil Ocak zemininde geride kalan olumlu izlenimimizlerden biriydi. 
     


 SPOR 





























</TEXT>
</DOC>
