<DOC>
<DOCNO> 20662 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/cemal.html </URL>
<DATE> 2001/05/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyaset sahnesi sürprizlere mi gebe .. 
</HEADLINE>
<TEXT>

     Halkın ağzında bir deyiş vardır, "Hem ağlarım hem giderim " diye. Bir işin istemeye istemeye yapılışını anlatır. Telekom dahil hükümetin attığı bazı reformcu adımlar da böyle galiba. 
     Yani gönülsüz, kerhen. 
     Niye öyle 
     Çünkü bu reformcu adımlar eski tarz siyasetin temellerine büyük darbeler indiriyor. Gidiş böyle devam ederse, hesapsız kitapsız harcamaların, popülizmin kaynakları ister istemez kurumaya başlayacak. 
     Ne olacak o zaman 
     Değirmenin suyunu umursamadan, sırf oy satın almak için çiftçiye bol kepçe para dağıtılamayacak. Buğdaydı, tütündü, şeker pancarıydı diye fiyatlar neredeyse açık arttırmayla saptanamayacak. 
     Her şey ölçülü biçili olacak. 
     Kamu çalışanlarına, özellikle seçim dönemlerinde kaynağını bulmadan kesenin ağzı açılamayacak. 
     Bütün bu hesapsız kitapsız harcamalar için kamu bankalarına görev zararları yazılamayacak. 
     Devlet arpalıklarına, KİT'lere, kamu bankalarına adam yerleştirilip partizanca kayırmalar yapılamayacak. 
     Elde kamu bankası da kalmayacağı için seçim zamanı bazı destekler karşılığında kredi - teşvik mekanizmaları çalıştırılamayacak. 
     İhale düzeninin şeffaflaşmasıyla en önemli avanta kapılarından biri daha kapanmış olacak... 
     Bütün bunlar bin yıldır eski tarz siyasetin ülkemizdeki kaynaklarıdır. Siyaset sahnesindeki al gülüm ver gülüm düzeninin temel taşlarıdır. 
     Akla iki soru geliyor 
     Bu kaynaklar kuruyup taşlar yerlerinden oynamaya başlayınca, mevcut siyaset sınıfının bazı kanatları, örneğin seçim kampanyalarını nasıl finanse edecekler Partilerindeki kapıkulu kadrolarını nasıl koruyup, parti içi sultalarını nasıl devam ettirecekler 
     İşte onun için deniyor ki 
     "Bu hükümet, bugünkü ekonomik programı bir sınırın ötesinde uygulayamaz. Çünkü uygulamayı sonuna kadar götürmesi intihardır. Kendi ipini kendisinin çekmesidir. Bir yerde kendi canının derdine düşeceği için frene basar, IMF'den gelecek paraları harcadıktan sonra da işi sulandırır ve seçime kapağı atmaya bakar." 
     Bu bir senaryo. 
     Ancak, bu senaryoyu yabana atmayanlardan biri dün şöyle diyordu 
     "Washington da bu senaryoyu görüyor. Hükümetin, IMF'ye verdiği son Niyet Mektubu'nu teknik olarak sonuna kadar götüremeyeceğini biliyor. 'Biz bu parayı siyaseten, yani Türkiye'de siyasal bir değişim beklentisiyle verdik ' diyenlere rastlanıyor Washington'da..." 
     Peki, bu değişim nasıl olacak 
     Gökten zembille mi inecek 
     Eski tarz siyaset, yani mevcut siyaset sınıfı intihar yolunu seçmeyeceğine göre, siyaset kendini nasıl yenileyecek 
     Bu sorunun tek yanıtı yok. 
     Güncel ama güç bir soru bu. 
     Kimi, ara rejim bekliyor. Türkiye'nin geçmişteki gibi olmasa da, şu ya da bu şekilde yine bir ara rejimden geçeceğini, başka türlü siyasetini temizleyip yenileyemeyeceğine inanıyor. 
     Kimi, Türkiye'nin kafasını bir defa daha taşa vurduktan sonra, yani bir ekonomik kriz belasından daha geçerek doğru yolu bulacağını düşünüyor. 
     Kimi daha iyimser 
     "İki ay öncesine kadar Türkiye'de Kemal Derviş diye birinin çıkacağı ve başbakanlığından söz edileceği akla geliyor muydu Demek ki bir şeyler değişecek." 
     Siz ne diyorsunuz 
     Böyle gelmiş böyle gider mi 
     Yani sürünür müyüz 
     Yoksa ülkemiz siyasette beklenmedik bir kabuk değişiminin eşiğinde mi 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
