<DOC>
<DOCNO> 41178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/ekonomi/eko03.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD özgeçmiş bankası kurdu 
</HEADLINE>
<TEXT>

Türkiye'de ve ABD'de kaliteli yüksek eğitim almış ve bu iki ülkeden birinde iş arayan gençler için yeni bir insan kaynakları sitesi açıldı 
     YASEMİN ÇONGAR Washington 

     ABD'de yüksek eğitimini tamamlayarak Türkiye'de çalışmak isteyen ya da iyi bir yüksek eğitim aldıktan sonra, ABD'ye çalışmayı arzulayanların yararlanabileceği yeni bir "insan kaynakları sitesi" kullanıma açılıyor. 
     "MeZUNjobs.com" adlı internet sitesi, iş arayanlar kadar, Türkiye'de ve ABD'de, iyi eğitimli Türk personel arayan işverenlerin de hizmetinde olacak. ABD'de eğitim ve yaşam konularında içerik sağlayan ilk Türk - Amerikan portalı MeZUN.COM ile Washington'daki Türk Öğrenci Dernekleri Asamblesi'nin ATSA - DC katkılarıyla hazırlanan proje, TÜSİAD Washington Temsilciliği'nin öncülüğü ve mali katkısıyla gerçekleştirildi. 
     "MeZUN.COM" teknik ekibince kodlanan bir modüle dayanan proje sayesinde, Türkiye ve ABD'de üniversite mezunu olup her iki ülkede iş arayanlar, bugünden itibaren "MeZUNjobs.com" adresine giderek, kendi özgeçmişlerini rezüme belirli bir sisteme uygun olarak, veri bankasına katabilecekler. 
     TÜSİAD Washington Temsilcisi Abdullah Akyüz, "MeZUN.COM" şirketinin başkanı Ali Hantal ve ATSA - DC yöneticileri, Rezüme Bankası'nın öncelikli amacının, "Türk ve Amerikan işverenlerini, ABD'de sayısı 15 bine ulaşan Türk öğrenci kesiminin nitelikleri ve arayışlarından hebardar etmek" olduğunu bildirdiler. Siteye, özgeçmiş bilgilerini girmek isteyen mezunlardan da ilk üç aylık sürede ücret alınmayacak. 
     



 EKONOMİ 



















</TEXT>
</DOC>
