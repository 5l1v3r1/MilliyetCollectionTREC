<DOC>
<DOCNO> 32435 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/siyaset/siy10.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
L tipi geliyor 
</HEADLINE>
<TEXT>

     Adalet Bakanı Hikmet Sami Türk, Erzurum’da Adliye Sarayı’nın temelini attıktan sonra Vali Derya Kadıoğlu’nu ziyaret etti. Türk, Terörle Mücadele Kanunu’na yönelik hazırlanan F tipi cezaevlerinin yanında, adli suçlular için de "L" tipi cezaevleri kurulacağını kaydetti. "L" tipi cezaevlerinde odaların tek kişilik olacağını, ancak gün içinde tutuklu ve hükümlülerin toplu halde sosyal faaliyetlerini sürdürebileceklerini açıklayan Türk, söz konusu çalışmalarının olumlu sonuç vereceğine inandıklarını kaydetti. Türkiye’de cezaevi sayısının çok fazla olduğunu ancak bu sayıyı bölge cezaevleri kurarak aza indireceklerini dile getiren Türk, şehir içindeki cezaevlerinin şehir dışına taşınacağını vurgulayarak, "Cezaevi açmak tabii ki bizi memnun etmiyor. Ancak suç işlenen her yerde cezaevleri de açılır, adliye binaları da yapılır" dedi. Türk, İzmir Buca’da F tipi cezaevlerinin yapılmasına karar verildiğini de bildirerek, Beşinin de inşaatı devam ediyor" diye konuştu. 
     



 SİYASET 















</TEXT>
</DOC>
