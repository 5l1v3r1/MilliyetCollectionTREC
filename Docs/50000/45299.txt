<DOC>
<DOCNO> 45299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur04.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı taşıyan otobüsün zulasında 221 kilo eroin.. 
</HEADLINE>
<TEXT>

     Ağrı'nın Doğubayazıt İlçesi Gürbulak Sınır Kapısı'nda ele geçirilen 221 kilogram eroinle ilgili olarak yakalanan 4'ü İranlı 8 kişi, çıkarıldıkları mahkemece tutuklandı. 
     A.A muhabirinin aldığı bilgiye göre, 29 Eylül'de ele geçirilen 221 kilogram eroinle ilgili olarak gözaltında tutulan Hatem Sevimli, Ökkeş Budak, Abdurrahman Çelik, Ramazan İnci ile İranlı otobüs şoförü Mohebalı Najafı Khajehbolagh, Behzad Nıkanjam, Khodavıran Naeri Galın ve Hojjat Tousefi Mohammadjanlou, ifadelerinin tamamlanmasının ardından Doğubayazıt Adliyesi'ne getirildiler. 
     Burada mahkemeye çıkarılan sanıklar, tutuklanarak cezaevine gönderildiler. 
     İran'dan Suriye'ye hacı götüren THR 66649 plakalı hac otobüsü, 29 Eylül'de Gürbulak Sınır Kapısı'ndan Türkiye'ye giriş yaptığı sırada durdurulmuş, söz konusu otobüsün zula denilen gizli bölmelerinde yapılan aramada, piyasa değeri yaklaşık 7 trilyon lira olan 221 kilogram eroin ele geçirilmişti. 
     






</TEXT>
</DOC>
