<DOC>
<DOCNO> 40422 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sondun11.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Belfast'ta öğrenciler okula taşlar ve molotofkokteylleri arasında girdi 
</HEADLINE>
<TEXT>

     Protestan mahallesindeki okullarına gitmeleri engellenmek istenen Kuzey İrlanda'nın başkenti Belfast'taki Katolik ilkokul öğrencileri, bu sabah da okula, atılan taşlar ve patlayan molotofkokteylleri arasında girdi. 
     Olaylar sırasında kullanılan bir molotofkokteyli yüzünden bir polis memurunun yaralanarak hastaneye kaldırıldığı, yaklaşık 45 öğrenciden bir kısmının okula girmeyi başardığı, ancak büyük bölümünün velileriyle birlikte olaylı bölgeden kaçmak zorunda kaldığı belirtiliyor. Normal öğrenimin sürdürüldüğü Holly Cross Katolik ilkokulunda durumun sakin olduğuna dikkat çeken İngiliz haber ajansları, her iki kesimi temsil eden politikacıların halkı sakin olmaya çağırdıklarını duyurdu. 







</TEXT>
</DOC>
