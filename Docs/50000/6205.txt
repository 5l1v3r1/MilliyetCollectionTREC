<DOC>
<DOCNO> 6205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/siyaset/siy02.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Köşk’e çıkan şişmanlıyor 
</HEADLINE>
<TEXT>

Özal da, Demirel de cumhurbaşkanı olduktan sonra aldıkları kilolar ile dikkat çektiler. Sezer’i de görenler Cumhurbaşkanı kilo almış’ diyor 
     ÜMİT BEKTAŞ Ankara 

     Çankaya Köşkü’ne çıkmadan önce by - pass ameliyatı geçirerek "kalbini yenileyen" Cumhurbaşkanı Ahmet Necdet Sezer’in fiziğinde son günlerde en dikkat çeken şey kilosu... 
     Köşk bahçesinde ve İstanbul’daki Huber Köşk’ün de yaptığı yürüyüşlerle gündeme gelen Sezer’i dikkatlice süzen hemen herkesin ağız birliği etmişcesine dile getirdikleri ilk izlenim şu oluyor Cumhurbaşkanı kilo almış. Eşi Semra Hanım’la sabah yürüyüşlerini sürdüren Sezer’in nasıl olup da kilo aldığı merak konusu. 
     Sezer’in, şişmanlamasının yanı sıra giyiminde tercih ettiği tarz da kilo aldığı izleniminin altını çizecek nitelikte. Sezer’in, önceki gün Hırvatistan Cumhurbaşkanı Stipe Mesiç için Çankaya Köşkü’nde düzenlenen karşılama töreninde giydiği palto bu tarzın en güzel örneklerinden biriydi. Cumhurbaşkanı’nın giydiği klasik kesimli palto neredeyse ayak bileklerine kadar inerken kollarının uzunluğu ve omuzlarının genişliği dikkat çekiyordu. 
     
Yemeklerin de payı var      Köşk’e geldiği günden bu yana mutfak masraflarını "maaşıyla" karşılayan Sezer’in kilo almasının ardında yatan nedenlerden birinin de sık sık verdiği resmi yemekler olması ihtimali yüksek. Sezer’in zengin çeşitlerle süslenmiş bu yemeklerde kalori hesabı yapması mümkün değil. 
     Çankaya Köşkü’nün konuklarına yaradığı tezi sadece Sezer için geçerli değil. Turgut Özal ve Süleyman Demirel’in de Cumhurbaşkanlıkları döneminde kilo aldıkları biliniyor. Bu konudan en mustarip olan ise muhaliflerince "Çankaya’nın şişmanı" diye nitelen 8. Cumhurbaşkanı Özal’dı. 
     


 SİYASET 













</TEXT>
</DOC>
