<DOC>
<DOCNO> 38200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/21/yasam/yas03.html </URL>
<DATE> 2001/08/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin’e Atatürk Caddesi 
</HEADLINE>
<TEXT>

Almanya’nın başkenti Berlin’de bir caddeye Atatürk’ün adının verilmesi gündemde... Kampanyanın öncüsü Türk politikacı Mehmet Daimagüler 
     BERLİN Milliyet 

     BERLİN’DE yayımlanan günlük B.Z. gazetesi, Hür Demokrat Parti FDP Yönetim Kurulu üyesi Mehmet Daimagüler’in, Berlin’deki bir caddeye Atatürk’ün adının verilmesini talep ettiğini yazdı. "Berlin’in bir Atatürk Caddesi’ne ihtiyacı var mı " başlıklı haberde, Berlin’de dünya çapında tanınan birçok politikacının adının verildiği cadde bulunduğuna dikkat çekildi. 
     DAİMAGÜLER, Atatürk’ün adının, Türklerin yoğun olduğu Kreuzberg’deki bir caddeye verilmesini istedi. Daimagüler, Atatürk’ün, Nazi döneminde birçok Alman göçmeni Türkiye’ye kabul ettiğini hatırlatarak, "Almanların da bir caddeye Atatürk’ün adının verilmesini desteklemeleri gerekir. Türkler’e de, Almanya’da istendikleri duygusu daha iyi ifade edilemez" dedi. 
     BERLİN’DE yaşayan Türklerin görüşlerine de yer verilen haberde, 61 yaşındaki emekli işçi Orhan Kaya, bu girişimin Türklere duyulan saygıyı göstereceğini belirtti. Ayhan Gül 22 adlı Türk genci ise, Atatürk’e karşı olan bazı kişilerin de bulunduğunu, bu nedenle cadde tabelasının zaman zaman boyalarla kirletilebileceğini, hatta yerinden sökülebileceğini söyledi. 
     



 YAŞAM 

























</TEXT>
</DOC>
