<DOC>
<DOCNO> 16052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/yazar/okur.html </URL>
<DATE> 2001/04/13/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Doğruları bekliyoruz 
</HEADLINE>
<TEXT>

     İşe bakın siz... ABD’de bulunan Merkez Bankası’nın eski Başkanı Gazi Erçel, Çağdaş Yaşamı Destekleme Derneği’ne 31 milyar lira bağışta bulunmuş... 
     Çağdaş Yaşamı Destekleme Derneği de kabul etmiş. 
     "Elle gelen düğün bayram " 
     Yoruma gerek var mı 
     Merkez Bankası’nın eski Başkanı Gazi Erçel," hem arkadaş kurbanı oluyor, hem üzülüyor hem de faydalı olayım" diye bağış yapıyor. 
     Biz, manipülasyon konusunu yaza yaza bitiremedik. 
     Ve sizleri, "Sakın ola sadece borsada manipülasyon yapılmaz, iyi belleyin" diye sürekli uyardık. 
     Buyurun, 19 Şubat’ta dolara çevrilen 52 milyar lira ile ilgili yapılan operasyona 
     Ne söylenir Ne denilebilir .. 
     Elbette insanlar paralarını istediği gibi değerlendirebilir. 
     Gazi Erçel’in bu parası da miras parası. Annesi ve teyzesinden kalan para. 
     Ve arkadaşlarım dediği kişiler de üç sekteri. 
     Yıllardır tanıdığımız Gazi Erçel’in Merkez Bankası Vakfı’na ait paralara bir "halel" gelmesin diye nasıl hassas davrandığını da biliyoruz. 
     Burada sekreterlerinin hatası olabilir ama Erçel’in olmamalıydı diye düşünüyoruz. 
     Dün, Yargıtay Cumhuriyet Başsavcısı Sabih Kanadoğlu, Başbakanlığa bir yazı yazarak Gazi Erçel’e yönelik iddialar hakkında ne yapıldığını sordu. Bilgi 
     "Edinilen bilgi ve ihbara göre 24 Şubat tarihinde görevinden ayrılan Merkez Bankası eski Başkanı Gazi Erçel’in görevi başında iken 22 Şubat 2001’de dövizde dalgalı kura geçiş uygulamasına başlandığı tarihten önce, 20 - 21 Şubat 2001’de daha önceden talepte bulunan bankalara yaklaşık 4 milyar doları eski kur üzerinden sattığının belirlendiği..." ifadesi kullanılıyor. 
     Hep birlikte gelişmeleri izleyip doğruları öğreneceğiz. 
     Bu arada konumuz yine Sümerbank. 
     Fon bankaları ortak yönetimi gece gündüz çalışıyor. Mayıs ayı sonunda birleşme çalışmalarının tümü tamamlanacakmış. Dünkü yazımızda Yaşarbank dahil fonun tayin ettiği bazı üst düzey yöneticilerinin kamu araçlarına binmeye devam ettiğini yazmıştık. 
     Bize gelen bir bilgiyi aktaralım. 
     Yaşarbank’ın eski Yönetim Kurulu Başkanı Nur Aydınlıoğlu’nun kullandığı araç, evet fona ait ama parasını kendisi ödeyerek almış. 
     Biz, buna ne diyelim. Ama fon yönetimini de bu konuda daha detaylı açıklama yapması için uyaralım istiyoruz. Biliyorsunuz, 26 Ocak 2001’de Yaşarbank, Yurtbank, Egebank ve Bank Kapital’in Sümerbank çatısı altında birleşmesi için düğmeye basılmıştı. 
     O günden bu yana 344 olan şube sayısı 183’e indi. Ve mayıs sonunda şube sayısı 145’e inecek. Birleşme esnasında 6 bin 43 olan çalışan sayısı şu an 4 bin 450 civarında. Ve sayı inmeye devam edecek. Sümerbank da teknik sorunlarını çözüp, personel ve şube sayısını makul bir düzeye getirince piyasaya girip bankacılık yapacak. 
     Tabii yeniden yapılanma sürecinde gayrimenkuller ve araçlar da satışa çıktı. 
     Sümerbank’ın 409’u kendisine ait, 138’i kiralık bir araç filosu var. Şimdilik 163 araç satışa çıkartıldı. Amaç kiralık araçlarla işi götürmek... 
     
     





Ameliyat... 


Erçel'in bağışı 


'Birlikte gideriz' 


Kaza geliyorum demez ki... 


Hükümetin son şansı, askerin Derviş'e bakışı... 


Nefesler tutuldu. Bekleniyor... 


Artık sınıfta kalma yok 


Özür krizi... 


Doğruları bekliyoruz 


THY halka satılacak 


Bunlar da memleket gerçeği... 


Önce fezleke 


Miras kime kalacak 2 


İşini kaybedenlerin sayısı artıyor 


Bal, Emlakbank’ta 18 milyar liralık yolsuzluk buldu .. 


</TEXT>
</DOC>
