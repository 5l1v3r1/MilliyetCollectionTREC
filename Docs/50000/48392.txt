<DOC>
<DOCNO> 48392 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/soneko05.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Nestle Schöller Grubu aldı... 
</HEADLINE>
<TEXT>

     Nestle ile Schöller Grubu'nun hissedarları arasındaki yürütülen görüşmelerin sonuçlandığı ve Nestle'nin Schöller Grubu'nun yüzde 100'ünü devraldığı bildirildi. 
     Evlilik operasyonu, Schöller'in Türkiye'deki iştiraki Kerevitaş'ın hisselerine yüzde 23.40 prim yaptırdı. 
     Kerevitaş Gıda Sanayi ve Ticaret A.Ş'den Borsa'ya yapılan yazılı açıklamada, anlaşma ile Südzucker AG ile Schöller ailesinin tüm hisselerine Nestle'nin sahip olduğu kaydedildi. 
     Schöller Holding Grubu'nun böylece dünyanın ikinci en büyük dondurma üreticisinin bağlı ortaklığı haline geldiği vurgulanan açıklamada, ''Nestle dondurma, dondurulmuş unlu mamuller faaliyet konularını kapsayacak şekilde Schöller Grubu'nun yüzde 100'ünü devraldı. Gerekli yasal izinlere konu olacak devralmanın en erken 2002 yılı ilk aylarında gerçekleşmesi beklenmektedir'' denildi. 
     2000 yılında doğrudan satışlar dahil parekende sektörü ve gıda 
     hizmetleri aracılığıyla gerçekleşen satışları 2 milyar İsviçre Frangı 1 milyar 215 milyon dolar olan Schöller Grubu'nun 17 ülkede temsilciliği bulunuyor. Bu arada, Schöller Holding'in ortağı olduğu Türk şirketi Kerevitaş Gıda'nın hisseleri de operasyondan olumlu etkilendi. Şirketin İMKB'de işlem gören hisseleri bugün yüzde 23.40 oranında değer kazandı. 
     






</TEXT>
</DOC>
