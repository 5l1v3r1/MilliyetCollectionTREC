<DOC>
<DOCNO> 34110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yazar/pulur.html </URL>
<DATE> 2001/07/27/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Devletin rantı deniz..." 
</HEADLINE>
<TEXT>

     "DAMDAKİ Kemancı - Anatevka" müzikalinde "Sütçü Tevye"nin ünlü bir şarkısı vardır 
     "Bir zengin olsaydım..." 
     Nasıl zengin olunur 
     Yasal yoldan, vergisi ödenmiş bir servetin sahibi olmak için yetenekli olacaksınız, bilgili olacaksınız, üstelik bu bilgi ve yeteneğiniz para kazandıran cinsten olacak... 
     Matematik ya da felsefe, insanı zengin yapmaz... 
     Peki, başka türlü zengin olunamaz mı 
     Niye olunmasın 
     Hırsızlık, yolsuzluk, kaçakçılık gibi yollarla da zengin olunabilir. Yalnız bu, bazen tehlikelidir, hem herkes de ahlaksız değildir. 
     Zengin olmanın, başka bir yolu yok mudur 
     
     ALİ İhsan Saner "Vardır" diyor 
     "Kamu arazilerini yağmalayarak, zengin olabilirsiniz." 
     Ve ekliyor 
     "Eğer kişiliğiniz elveriyorsa, bizzat yapmayı gerçekleştirebilir, ya da toplu yağmadan pay kapabilirsiniz. Çoğu kişi tarafından da akıllı, işbilir gibi sıfatlarla nitelendirilirsiniz." x 
     
     KİMDİR, Ali İhsan Saner 
     1994 yılında, Sayıştay'da kurulan "Kamu Taşınmaz Mallarını İnceleme Ekibi"nin başkanıdır, beş yıl boyunca hazırladıkları raporlar bürokrasi deyimiyle "hasıraltı" edilince emekliliğini isteyip ayrılmıştır. 
     
     ŞİMDİ gelelim kamu arazilerini yağmalayarak zengin olanlara... Kimlermiş bunlar 
     BİRİNCİLER - Yağmayı doğrudan gerçekleştirenlerdir. Karşınıza masum gecekonducu, otoparkçı, baraka esnafı, şirketler, dernekler, kooperatif, vakıflar çıkar. 
     İKİNCİLER - Mafya... Kimi zaman yağmayı kendileri yapar, yağmaladığı yerleri kendileri işletir, kiralar, satar. Kimi zaman da yağmacıları örgütler, onların elde ettiği ranttan pay alır. 
     ÜÇÜNCÜLER - Politikacılar... Onları bütün grupların üzerinde düşünmek gerekir. Çünkü politikacının bilgi ve isteği dışında yağma imkansızdır. 
     DÖRDÜNCÜLER - Politikaya bulaşmış bürokratlar... Bal tutan parmak yalar, hesabıyla, yağmadan paylarına, en az "ballı" kooperatif üyelikleri düşer. 
     
     ALİ İhsan Saner'in "Devletin Rantı Deniz" x adlı araştırmasından birkaç konu başlığı 
     "Atatürk Orman Çiftliği nasıl yok oldu Ballı milletvekili kooperatifi Vakıf üniversiteleri Üniversite vakıfları Orman yağması..." 
     
     BİR örnek... 
     İstanbul Belediyesi'nin 5 bin taşınmazından 1500'ü işgal altındadır, belki de daha fazlası... 
     Üstelik, birçok belediye gibi, İstanbul Belediyesi de işgali teşvik ediyor. 
     Nasıl mı 
     İşgalcilerin kurduğu büfe, çay ocağı, otopark, dükkan gibi yerlere işletme ruhsatı vererek 
     
     ATALARIMIZ kim bilir kaç yüzyıl önce söylemişler 
     "Devletin malı deniz, yemeyen domuz " 
     Kimi "domuz olup" kazanıyor, kimi de "domuz olmadığı" için haline şükrediyor. 
     Siz hangilerindensiniz 
     Yoksa, Çekoslovakyalılaştıramadıklarımızdan mısınız 
     -------------- 
     x İletişim Yayınları 
     
     







Mesut bıraktı... 


Genelevde çalışan da okumalı’ 


Türkiye’nin mahk m edilmesi umurunuzda değil mi .. 


Fren ve sonrası... 


Tercihte önemli olan nedir 


Stanley Fischer kimdir 


Gönül alma gezisi 


Albayraklar ve Tayyip'e çeteden DGM soruşturması 


"Devletin rantı deniz..." 


İnönü'ye Temizel programı 


Reel sektöre değil, bankalara destek fonu 


Çok çalışmam lazım anne, çook 


Kararnamede hüküm var 


IMF - Ankara ikilisi "çömlek patlatma" arayışında 


</TEXT>
</DOC>
