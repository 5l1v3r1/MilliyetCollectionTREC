<DOC>
<DOCNO> 10417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/guncel/agun.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadına şiddet kıskacı 
</HEADLINE>
<TEXT>
Ev, dehşet yuvası 
ABD'de 15 saniyede bir kadın dövülüyor. Türkiye'de de durum çok farklı değil Kadınların yüzde 58'i evlendikleri gece dayakla tanışıyor 
     BELMA AKÇURA, NESLİHAN CUYAR 

     Uluslararası Af Örgütü'nün UAÖ , 8 Mart Dünya Kadınlar Günü nedeniyle hazırladığı rapor, kadınlara yönelik işkence ve kötü muameleyi belgeliyor. Raporda, şu bilgiler yer alıyor 
     - Dünya kadınlarının yüzde 20'si, fiziki veya cinsel saldırıya maruz kalıyor. ABD'de her 15 saniyede bir kadın dövülüyor. Her yıl 700 bin kadın tecavüze uğruyor. 
     - Mısır'da kadınların yüzde 35'i kocalarından dayak yiyor. 
     - Evde sürekli dayak yemenin uzun vadeli etkileri fiziksel ve psikolojik olarak yıkıcıdır. Kadınlar, nerede gerçekleşirse gerçekleşsin, tecavüz sonucu travmatize olurlar ve yaralanırlar. Tıbbi sonuçları psikolojik travma, yaralar, istenmeyen gebelik ve kısırlıktır. 
     - Sorumlular, kadını itaat için sindirmeyi veya akrabalarına, itaatsizliği nedeniyle utandırdığı için cezalandırmayı amaçlayabilir. 
     
Türkiye’den rakamlar      Şehirlerde evli kadınların yüzde 18'i, köylerde de yüzde 76'sı eşleri tarafından dövülüyor. 
     Dövülme nedenleri arasında cinsel sorunlar, ev işlerini aksatma ve koca sözünü dinlememe ilk sırada yer alıyor. 
     Kadınların yüzde 57.7'si evliliklerinin ilk gününde şiddetle karşılaşıyor. 
     Aile içi suçların yüzde 90'ını, kadına karşı işlenen suçlar oluşturuyor. 
     


 GÜNCEL 


















</TEXT>
</DOC>
