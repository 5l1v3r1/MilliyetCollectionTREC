<DOC>
<DOCNO> 5259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/sanat/san03.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Dergi Net 3 yaşında... 
</HEADLINE>
<TEXT>

     Web’de Kültür Sanat AVNİYE TANSUĞ 

     Internet’te iki ayda bir yayınlanan edebiyat, sanat, bilim ve kültür içerikli sanal dergi" Dergi Net, sessiz sedasız üç yaşına girmiş www.dergi.org . Çok da sessiz değil Derginin yaşgünü sayısında size güzel bir müzik ikram ediyorlar Özgün Kızılderili Ezgisi... İçeriğin okurlarıyla birlikte oluşturulduğuna dikkat çeken editör, derginin misyonunun "kültür sanat ve edebiyat aracılığıyla ortak insani yanların ortaya çıkarılması" olduğunu söylüyor. Dergi Net’in yayın kurulunda Süreyya Eroğlu, Celal İnal, Selda Tan Özdemir, Zarif Tortum, Nena Çalidis, Mehmet Yılmaz, B. Kutlu Yavaş’ın isimleri gözüküyor. Sitenin Uğur Bilgin’e ait ve etkileşimi kolaylaştırmak için bir katılım formu eklenen tasarımı da çok güzel. Sakin, abartısız, işlevsel ve tıkır tıkır çalışan bağlantılar... Aman nazar değmesin 
     
İpek Örtülü İki Kuş...      Dergi Net’te Abdullah Eraslan’ın "Mümtaz Sevinç İpek Örtülü İki Kuş" başlıklı bir söyleşisi var. Geçtiğimiz Çarşamba günü kapatılan "Düşün Sahnesi" adını verdiği tiyatrosunda, "N zım Hikmet -Bir Çift Sözümüz Var Aşka Dair"i oynamakta olan Mümtaz Sevinç’le konuşan Eraslan, "gitsek gitsek hangi bara gitsek" eğilimine de inceden bir dokunarak, "yaşama renk katmak için biraz tiyatroya da gitmeli ama" mesajı veriyor. Dergi Net’e koydukları ses kaydıyla, Sevinç’in sesinden N zım’ın "bir çift sözü" de dinlenebiliyor. Sevdiği kadınlara yazdığı şiirlerini kronolojik olarak bir kitapta toplamak istediği halde bunu gerçekleştiremeyen N zım’ın, bir anlamda vasiyetini yerine getiren bu oyunu görmek isteyenler tiyatronline.com bircift.htm sayfasından da bilgilenebilir. Bu vesile ile N zım Hikmet Kültür ve Sanat Vakfı’nın, Kıymet Coşkun ve Tarık Akan danışmanlığında hazırlanan, Hasan Özgen yapımı "N zım Hikmet Şarkıları" Video-CD kitabının bütün Türkiye’de satışa çıktığını da anımsatalım... 
     
Küçük Mucitler Sergide...      Türkiye’nin 23 ilindeki 355 öğrencinin katıldığı bildirilen "HP Küçük Mucitler Yarışması" buluşlarının tamamı, 6 Şubat’ta İstanbul Deneme Bilim Merkezi’nde sergileniyor. Merkez, pazartesi günleri ve bayramın ilk iki günü dışında her gün açık olacak. Aslında dört yıldır hep açık olan Deneme Bilim Merkezi’ne gidemeyenler de, Bilim Merkezi Vakfı’nın bilimmerkezi.org.tr adresine girecek. Biz dün, çocuklar için yıllarını adayan Dr. Güzin Poffet Tamaç’ın da içinde bulunduğu bir grup yetişkinle oradaydık. Vakfın Başkanı Dr. Ersin Arıoğlu dedi ki, "Japonlar büyük beyinlere benim hazinem’ der. Bu Merkezlerin de amacı, Türkiye’nin hazinelerini bulmak, yaratılmalarına da yardımcı olmaktır". Bilgiyi işleyen beyinler yetişmedikçe Internet, minternet de, "l fı güzafötan ibaret, öyle değil mi 
     


 SANAT 











</TEXT>
</DOC>
