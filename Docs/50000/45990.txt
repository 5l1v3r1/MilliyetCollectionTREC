<DOC>
<DOCNO> 45990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sonspo12.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş taktik ağırlıklı çalıştı 
</HEADLINE>
<TEXT>

     Beşiktaş, Samsunspor ile yarın Ankara'da oynayacağı Birinci Süper Futbol Ligi erteleme maçının hazırlıklarını tamamladı. 
     Siyah-beyazlıların, teknik direktör Christoph Daum yönetiminde, Fulya Tesisleri'nde basına kapalı gerçekleştirilen idmanda taktik ağırlıklı çalışma yaptıkları öğrenildi. Alman teknik adamın idmanda, özellikle forvet oyuncuları ile yakından ilgilendiği ve özel çalışmalar yaptırdığı bildirildi. 
     Bu arada, hafif sakatlığı bulunan Nihat'ın antrenmanda koşu yapıp, top çalışmasına katılmadığı belirtilirken, milli futbolcunun yarınki maçta forma giyebileceği kaydedildi. 
     Ligin 4. haftasında, 9 Eylül Pazar günü Samsun 19 Mayıs Stadı'nda başlayan, ancak saha zemininin kötü olması nedeniyle ertelenen maçın, durdurulduğu 11. dakikadan itibaren oynanacağı bildirildi. 
     Beşiktaş'ın, yarın saat 19.00'da, Ankara 19 Mayıs Stadı'nda oynanacak maça şu 11 ile çıkması bekleniyor 
     Kjaer Fevzi , Khlestov, Ronaldo, Ümit, İbrahim, Nihat, Ahmet Yıldırım Yasin Sülün , Baya, Bayram, Tümer ve İlhan Mansız. 
     Beşiktaş'ta Tayfur kırmızı kart cezası nedeniyle Samsunspor karşısında forma giyemeyecek. Bu futbolcunun yokluğunda Daum'un Ahmet Yıldırım veya Yasin Sülün'e şans tanıması bekleniyor. 
     






</TEXT>
</DOC>
