<DOC>
<DOCNO> 5492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sontur14.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Alanya'da 5 katlı bina çöktü 
</HEADLINE>
<TEXT>

     Alanya'nın Mahmutlar beldesinde 5 katlı bir inşaat çöktü. Yıkıntılar arasında, biri inşaat bekçisi olmak üzere 2 kişinin olduğu sanılıyor. 
     Mahmutlar beldesindeki Yenimahalle'de, müteahhit Kemal Ören tarafından yaptırılan, Akdeniz Özlem Yapı Kooperatifi'ne ait 5 katlı inşaat henüz belirlenemeyen bir nedenle çöktü. 
     Mahmutlar Belediye Başkanı Mustafa Taşer, çöken inşaatın ruhsatsız olduğu için daha önce mühürlendiğini belirterek, çökme nedeninin henüz belirlenemediğini bildirdi. Taşer, yıkıntılar arasında, inşaat bekçisi Remzi Bursalı ile soyadı belirlenemeyen Metin adlı bir kişinin olduğunun sanıldığını kaydederek, Alanya'dan gelen AKUT ekibinin kurtarma çalışmalarına başladığını söyledi. 




</TEXT>
</DOC>
