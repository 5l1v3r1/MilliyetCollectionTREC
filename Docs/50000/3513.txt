<DOC>
<DOCNO> 3513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/devrim.html </URL>
<DATE> 2001/01/23/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Özgür balık, Billy 
</HEADLINE>
<TEXT>

     Ve, Bill Clinton gitti. 
     Yirmi yıllık iktidarını, yedi dakikalık bir veda konuşmasına sığdırdı. 
     Peki geride ne bıraktı Bundan, mesela yirmi yıl sonra, bir Amerikalı gence "Bill Clinton denilince aklına ne geliyor " diye sorulduğunda, muhtemelen "Uçkurgate" diyecektir. Tıpkı, Watergate skandalının, 27 yıl önce istifa etmek zorunda kalan Richard Nixon'a yapışıp kalması gibi... 
     Halbuki Clinton, Amerika'nın en büyük başkanlarından biriydi. 
     Tarihe geçecek büyüklüğünün sebebi, döneminde Amerika'nın 50 zenginleşmesi değil. Büyük çalkantılarla geçen sekiz yılın sonunda, hala bu kadar çok sevilmesi de değil. Hatta, bir Amerikalı yazarın dediği gibi, "savaşlarda, en az Amerikan askerini öldüren başkan oluşu" bile değil. 
     
     Clinton tarihe, "Üçüncü yol" adını verdiği dünya görüşünün ve politikanın pratikte uygulanabilir olduğunu ispat eden başkan olarak geçmeli Blair'in, Schröder'in ve Clinton'ın temsil ettiği ideolojiye ne kadar sol denilebilirse artık "solu küreselleşmeye entegre eden" başkan olarak hatırlanmalı. Clinton, Demokratları küreselleşme ve serbest ticaret fobilerinden kurtardı. Sosyal güvenlik şemsiyesiyle ekonomik kalkınmayı barıştırdı. 
     Peki, Amerikan halkının hatta dünya kamuoyunun bu kadar sevdiği Başkan, politikada niçin sürekli boy hedefiydi 
     Radikal Demokratlar, Başkan'ı "partiyi sağa kaydırmakla", yani ihanetle suçladılar. Clinton, "Cumhuriyetçiler başa gelirse sosyal barış bozulur, ekonomik kalkınma tehlikeye girer. Halbuki bizimle hem iç barış, hem kalkınma mümkün olur" teziyle iş çevrelerini ikna etti. Silah sanayii, petrolcüler gibi bir iki istisna dışında, büyük sermaye, sağ kadar solu da desteklemeye başladı. 
     İşte, bu öldürücü tehdidi gören Cumhuriyetçiler, iktidarının daha ilk gününde Clinton'ı siyasetten silmeye yemin ettiler. 
     Neticede "solcu" Clinton, aşırı sağcı Ronald Reagan'ın "devrimini" tamamlayan başkan oldu. Amerikan siyasetinde "merkez" iyice sağa kaydı ve ekonomik açıdan "sağ - sol" farkı ortadan kalktı. Yani iktidara kim gelirse gelsin, finişte ipi hangi at göğüslerse göğüslesin, büyük sermaye altılı ganyanı kazanacağından emin. 
     Bu Clinton'ın "tarih kitaplarında yazılmayacak olan", olumluluğu tartışılır misyonuydu. 
     
     Ama 42. Başkan'ın asıl büyük başarısı, Amerikan siyasetinin, cinsiyet, ırk, din ve etnik kültür tabularını yıkması oldu. Kendi deyimiyle azınlıklar siyahlar, hispanikler, homoseksüeller vd. ilk kez Beyaz Saray'da ve hükümette temsil edildiler. 
     Cumhuriyetçiler bu "ayıbı", yani "zengin beyaz Hıristiyan" Amerikalıya bu ihaneti de asla affetmediler. 
     Politika yazarları "Azil oylaması Clinton'ın imajını değil, Amerikan sağının imajını yerle bir etti" deseler de, aslında Cumhuriyetçiler, can düşmanlarından korkunç bir intikam aldılar. Clinton'ı siyasetten silemediler ama, tarihe "Amerika'yı munkabızlıktan kurtaran Başkan" olarak değil, "Seks skandalları yüzünden azli istenmiş Başkan" olarak geçmesini sağladılar. 
     
     "Benden daha iyi başkanlar gelecektir. Ama hiçbiri, Beyaz Saray'da benim kadar eğlenemeyecek' diyen "Özgür Billy" belki de bunu istemişti... 
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
