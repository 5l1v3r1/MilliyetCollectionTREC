<DOC>
<DOCNO> 1047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/pulur.html </URL>
<DATE> 2001/01/07/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     PADİŞAH 3. Osman, Hekimoğlu Ali Paşa'ya kızmış 
     "Ben seni azleder, yerine Hamalbaşı Ali Ağa'yı kendime vezir yaparım " demiş... 
     Paşa da şu karşılığı vermiş 
     "Elbette yaparsınız, ama ona Hamalbaşı Ali Ağa derler, Hekimoğlu Ali Paşa demezler " 
     Kıssadan hisse... 
     Hamalbaşı Ali Ağa'lar, hiçbir zaman Hekimoğlu Ali Paşa olamazlar 
     
     BAĞIMSIZ Kenya'nın Devlet Başkanı Kenyatta, Avrupa sömürüsünü şöyle anlatmış 
     "Misyonerler geldiği zaman, İncil onların, topraklar Afrikalıların elindeydi, misyonerler gözlerimizi kapayarak dua etmemizi öğrettiler. Gözlerimizi açınca, bir baktık ki, İncil bizim elimizde, topraklar onların elinde " 
     Kıssadan hisse... 
     "Avrupalılar, ellerinde katılım ortaklığı belgesiyle geldiler, gözlerimizi kapayarak, bu belgeyi dinlememizi istediler, dinledik, sonra gözlerimizi bir açtık, belge bizim elimizde, bağımsızlık ve egemenlik onların elinde " 
     İleride inşallah böyle demeyiz 
     
     KÜMESTEKİ horoz, ihtiyarlamış, tavuklara yeteri kadar yanaşamıyor, görevini yapamıyormuş... 
     Kümes sahibi, genç, diri bir horoz almış, genç horoz kümese gelir gelmez, yaşlı horoz bir azmış ki sormayın, sağa sola saldırıyor, tavukları kovalıyormuş... 
     Tavukların en kıdemlisi yanaşmış... 
     "Bana bak, bu ne azgınlık Sende iş miş kalmadı, ne azıp duruyorsun " 
     Yaşlı horoz eski göz ağrısına, gözünü kırpmış 
     "Şu yeni gelene baksana, uçan da, kaçan da elinden kurtulmuyor Ya beni de tavuk sanırsa Benim azgınlığım, bir şey yapacağımdan değil, namus belası " 
     Kıssadan hisse... 
     Bugünlerde, bazıları, yaşlı horoz misali sağa sola saldırsalar da, aldırmayın 
     Namus belası 
     
     EŞKIYA otobüsü durdurmuş, yolcuları aşağı indirmiş, soymaya başlamış... 
     Temel'in üzerinden çok az para çıkınca "Ulan amma da züğürtmüşsün " diye bir tokat atıp, göndermişler. Sıra, zengin şişman altın köstekli, her cebinde deste deste para olan birine gelmiş, eşkıya reisi "ulan sen milleti soymuşsun " diyerek, adamı bir güzel dövmüş... 
     Eşkıya gittikten sonra, Temel bilgiç bilgiç ahkam kesmiş 
     "Biz zengin olmasını bilirdik, ama bugünleri düşündük " 
     Kıssadan hisse... 
     Banka hortumlayanların, devleti soyanların halini gördükçe siz de Allah'a şükredin 
     "Biz de onlar gibi olmasını bilirdik ama, bugünleri düşündük " deyin. 
     Her ne kadar buna züğürt tesellisi denirse de... 
     
     BİRİ anlatıyordu 
     "Yahu adam 50 milyar yüzünden, içeri düştü " 
     Dinleyenlerden biri, "Oh olsun " dedi... 
     "Piyasayı düşürenin hali budur " 
     Bu kıssa'ya hisse ister misiniz 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
