<DOC>
<DOCNO> 13333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sontur15.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sıcaklar artıyor, bu haftasonu denize bile girebilirsiniz 
</HEADLINE>
<TEXT>

     Mevsim normallerinin üstünde seyreden hava sıcaklıkları, tüm Türkiye'de haftasonu etkisini hissettirecek. Özellikle Ege ve Akdeniz bölgelerinde yüzme ve güneşlenme keyfi sürecek. 
     Önümüzdeki Pazartesi gününe kadar kuzey kesimlerde beklenen sağanak yağışa karşın ülkenin güney kesimlerinde hava sıcaklıkları haftasonu tatilcilerine keyifli günler yaşatacak. 
     Devlet Meteoroloji yetkilileri, ortalama Mart ayı sıcaklıklarının 10 - 12 derece üzerinde olan hava sıcaklıklarının önümüzdeki Pazartesi gününe kadar Ege ve Akdeniz bölgeleri ile ülkenin güney kesimlerinde etkisini sürdüreceğini açıkladılar. Kuzey kesimlerdeki sağanak yağıştan etkilenmeyecek olan ülkenin güney kesimleri "yaz havasını" koruyacak. 
     Metoroloji yetkililerine göre mevsim normallerinin üstünde seyreden hava sıcaklıkları, geçtiğimiz son 25 yıllık Mart ayı sıcaklıklarının da üstünde seyrediyor. Türkiye en sıcak Mart ayını yaşıyor. 
     




</TEXT>
</DOC>
