<DOC>
<DOCNO> 34062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/siyaset/siy07.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Eymür’den ŞOK’ mektup 
</HEADLINE>
<TEXT>

16 yıl önce MİT Müsteşarı'na yazdığı tarihi mektubu açıklayan Eymür, "Abuzer Uğurlu MİT'e çalışıyordu. Bekir Çelenk'in üzerinden MİT'in telefonları çıktı" dedi 
     İSTANBUL Milliyet 

     MİT Kontrterör eski Daire Başkanı Mehmet Eymür, Abdullah Çatlı ve Oral Çelik gibi ülkücülerin, ne zaman, kimler tarafından kullanıldığı yönündeki tartışmalara açıklık getirmek için, 16 yıl önce MİT Müsteşarı Burhanettin Bigalı'ya yazdığı gizli "tarihi" mektubu yayımladı. Eymür mektubunda, Abuzer Uğurlu'nun MİT'e çalıştığını, Bekir Çelenk'in üzerinden MİT'in telefonlarının çıktığını, Çatlı ve Çelik'le işbirliği yaptığını açıkladı. 
     Eymür, internet sitesinde yayımladığı 10 Temmuz 1985 tarihli mektubunda, Uğurlu'nun, 1974 - 1979 arasında MİT tarafından kullanıldığını belirtirken "Uğurlu ile resmi ilişkinin kesilmesinden sonra da bazı kişisel temaslar devam etmiştir" sözlerine yer verdi. 
     Eymür mektubuna şöyle devam etti 
     
Oprerasyonlar planlandı’      "Abuzer ve Çelenk vasıtasıyla MHP ve ülkücülere hulul edilmiş, Türkiye'de İpekçi cinayeti, Bahçelievler cinayeti, Adana Emniyet Müdürü cinayeti gibi provokatif ve halkın güven duygusunu kaçıran, nefret yaratan ve güvenlik güçlerini sağ mihraklar üzerine teksif eden operasyonlar planlanmıştır. Tetkik edildiği zaman yukarıda saydığım ve provokatif operasyonlar olarak nitelediğim faaliyetlerin tümünün faillerinin Ağca, Oral Çelik, Abdullah Çatlı, Aydın Telli vs. gibi Abuzer Uğurlu, Bekir Çelenk ve Bulgaristan ile iltisaklı olduğu görülecektir. Bunları ancak normal bir vatandaş, sağcı veya ülkücü olarak nitelendirebilir." 
     Milli Türk Talebe Derneği yöneticilerinden olan İ.Ö ve ortağı olduğu TT şirketinden de söz eden Eymür, MİT'ten geçici bir süre ayrılan üst dereceli bir yöneticinin TT'nin bir yan kuruluşunda görev aldığını da, bu görevlinin Papa olayının faili Mehmet Ali Ağca ile aynı tarihlerde Palma Mallorca'ya gittiğini belirtti. 
     



 SİYASET 


















</TEXT>
</DOC>
