<DOC>
<DOCNO> 7301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun11.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirel’in mayıs planı 
</HEADLINE>
<TEXT>
Keser döner, sap döner herkes döner’ 
     AYDIN HASAN Ankara 

     Dokuzuncu Cumhurbaşkanı Süleyman Demirel, mayıs ayında yeniden aktif siyasete dönebileceği mesajını verdi. 
     Aralarında Yalım Erez, Ünal Erkan, Baki Tuğ, İlhan Kesici, Hasan Korkmazcan gibi isimlerin bulunduğu gruplar, çalışmalarını yoğunlaştırdı. Seçimlerde hüsrana uğrayan İsmet Sezgin’in liderliğindeki DTP de, Demirel ekseninde gündeme gelebilecek yeni bir siyasi hareketlenme beklentisi nedeniyle umut içine girdi. 
     Demirel’in dün DTP Başkanlık Divanı üyeleriyle Kuleli Sokak’taki ofisinde görüşmesi anlamlı karşılandı. Görüşmede Demirel’in, DTP yöneticilerine sıcak bir ilgi gösterdiği bildirildi. Demirel’in DTP yöneticilerine, "Siz çalışmaya devam edin. Bu üç ay iyi değerlendirilmeli. Dördüncü ay gün ola, harman ola... Keser döner, sap döner, gün gelir herkes döner" dediği ifade edildi. 
     


 GÜNCEL 


























</TEXT>
</DOC>
