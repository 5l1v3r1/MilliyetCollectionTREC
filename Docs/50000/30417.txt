<DOC>
<DOCNO> 30417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/spor/spo02.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Oktay operasyonu 
</HEADLINE>
<TEXT>

F.Bahçe yönetimi, golcü oyuncunun transferi için atağa geçti, hem FIFA, hem de Trabzonspor’dan bu konuda garanti aldı 
     Zorluk çıkarmayız’ 
     FENERBAHÇE Kulübü, geçen sezon Trabzonspor forması giyen Oktay’ı transfer etmek için harekete geçti. Başkan Aziz Yıldırım, golcü futbolcu için hem FIFA’dan, hem de Trabzonspor’dan garanti aldı. Bordo - Mavili yöneticilerden Salih Alparslan, Oktay’ı kadrolarında düşünmediklerini söyledi. Alpaslan, Yıldırım’a "Bonservis konusunda biz zorluk çıkarmayız" dedi. 
     
     Las Palmas’ın malı 
     FIFA’nın vereceği kararla Oktay’ın büyük bir olasılıkla İspanya’nın Las Palmas Kulübü’nün malı olacağı belirtildi. Las Palmas’tan Oulare’nin transferinden dolayı alacağı bulunan Sarı - Lacivertli kulüp, böylece karşılığında Oktay’ı kadrosuna katacak. Bu transferden ayrıca Trabzonspor’da belirli bir bedel alacak ve Oktay’ın geçici lisansından vazgeçecek. 
     
     Denizli’den onay 
     TRANSFER için Teknik Direktör Mustafa Denizli’nin de onay verdiği ve Oktay’ı istediği belirtildi. Bu arada Fenerbahçe, Basketbol Takımı’nın başına Murat Özgül’ü getirmek için kolları sıvadı. Yönetici Mahmut Uslu, "Murat Özgül’le görüşmelerimiz sürüyor. Anlaşma sağlarsak transferler için de harekete geçeceğiz" ifadelerini kullandı. 
     
Hoca ve batu      KANAL D’nin organize ettiği programın çekimleri renkli olaylara sahne oldu. Fenerbahçe taraftarı olan 5 yaşındaki minik Bartu, formasıyla sahaya çıktı. Teknik Direktör Mustafa Denizli ile Bartu arasında geçen konuşma ilginçti. 

</TEXT>
</DOC>
