<DOC>
<DOCNO> 37804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sonspo18.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 1-Denizlispor 0 
</HEADLINE>
<TEXT>

     Süper Birinci Lig'de oynanan karşılaşmada Galatasaray, Denizlispor'u 1-0 yendi. 
     
     6. dakikada Sergen'in sağdan kullandığı serbest atışta, kaleci Abdoulaye topu güçlükle uzaklaştırdı. 
     19. dakikada Ergün'ün pasıyla Arif ceza alanına girdi. Bu futbolcu, kaleye şut atmak yerine pas vermeye çalışınca, Abdoulaye topa sahip oldu. 
     29. dakikada Sergen'in pasıyla sağ çaprazdan ceza alanına giren Arif'in vuruşunda, meşin yuvarlak az farkla yandan auta gitti. 
     44. dakikada sol kanattan Timuçin'in ortasında, arka direkte El Saka kafayı vurdu. Top üstten auta gitti ve karşılaşmanın ilk yarısı golsüz sona erdi. 
     49. dakikada Hasan'ın sağdan kullandığı korner atışında, ceza alanı içinde yükselen Emre topa kafayı vurdu, ancak meşin yuvarlak yandan auta gitti. 
     51. dakikada Denizlisporlu Hakan sarı kart gördü. 
     53. dakikada kaleci Abdoulaye'den topu sökmeye çalışan Berkant yerde kaldı. Bu pozisyonda sarı-kırmızılı futbolcular penaltı itirazında bulunurken, hakem Metin Tokat devam kararı verdi. 
     54. dakikada Denizlispor'da Doğan'ın yerine Coulibaly, 55. dakikada ise Galatasaray'da Arif'in yerine Serkan oyuna girdi. 
     58. dakikada bu maçta 2. sarı kartını gören Muzaffer, kırmızı kartla oyun dışında kaldı. 
     59. dakikada Ergün'ün ceza alanı dışından sert vuruşunda, top kalecinin müdahalesine rağmen filelere gitti 1-0. 
     61. dakikada Denizlispor'da sakatlanan kaleci Abdoulaye'nin yerine Süleyman, 64. dakikada ise Galatasaray'da Sergen'in yerine Ayhan ve 71. dakikada Hasan'ın yerine Faruk x oyuna girdi. 
     73. dakikada Galatasaray'da Bülent Akın sarı kart gördü. 
     78. dakikada ani gelişen Denizlispor atağında, Levent'in aşırtma pasıyla sol çaprazdan ceza alanına giren Timuçin çok sert vurdu, meşin yuvarlak yandan auta gitti. 
     80. dakikada Denizlispor'da Coşkun yerini Veysel'e bıraktı. 
     81. dakikada Faruk'un ortasında Berkant'ın kafayla dokunamadığı top, ceza alanında Ayhan'ın önünde kaldı. Bu futbolcunun orta şut karışımı vuruşunda meşin yuvarlak auta çıktı. 
     84. dakikada Ahmet Hassan'ın ceza alanı dışından kullandığı serbest atışta, kaleci Mondragon topu köşeden kornere çeldi. 
     89. dakikada Capone'nin sağdan ortasında, ceza alanı içinde Serkan mükemmel bir vole vurdu, ancak top üstten auta çıktı. 
     Galatasaray'da kaleci Mondragon sarı kart gördü. 
     Geri kalan bölümde kaleci Mondragon'un ıskaladığı topa Veysel kötü vurunca takımını mutlak bir golden etti ve karşılaşmadan Galatasaray 1-0 galip ayrıldı. 
     







</TEXT>
</DOC>
