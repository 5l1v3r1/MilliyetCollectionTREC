<DOC>
<DOCNO> 39655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/okur.html </URL>
<DATE> 2001/08/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Balon meselesi 
</HEADLINE>
<TEXT>

     Taksiye biniyoruz, taksici ibreyi dolar olarak görüyor ya, "Ne kadar düşer " diyor. 
     Lokantaya gidiyoruz, ahali, "Yemek yerken faturayı düşünüyoruz, ne zaman alım yaptılar " diye soruyor. 
     Anadolu’yu geziyoruz, vatandaş, "Biz kendi dolar kurumuzu belirledik, acaba Merkez Bankası’nın kuru, yaş mı, kuru mu " esprisi yapıyor. 
     Kısacası "dolarkolik" olmuş ülkenin dolarzede ya da dolar - mutluzadeleri bir yerlerde TL’yi arıyor. Türk halkı, "Bu kez treni kaçırmayayım" düşüncesiyle hesap yaparken devlet büyükleriyle, iş dünyasının önde gelenleri de TL’yi değerli kılma çabasını sürdürüyor. 
     
     TMO olayı... 
     Sözün özü, dolar dün 32 bin lira, hafta başından bu yana 100 bin lira düştü. Dolar düşüyor ama ya faiz Ne oluyor diyebilirsiniz, orada da kademeli düşüş sürüyor. 
     Peki, değişen ne Üstelik bu hafta başı Toprak Mahsulleri Ofisi’nin dolar ihtiyacı vardı. TMO döviz aldı, kimsenin ruhu bile duymadı. 15 günden bu yana ne değişti Üstelik eylül ayı önemli bir ay. Masraflar artar, kış hazırlığı başlar, çarşı pazar genelde yanar. Hal böyle iken hangi sihirli değnek atmosferi değiştiriverdi 
     Çok açık ve net bunu söyleyebiliriz. Biz, oyuncularla oyun kurucuların "stratejilerini" izlemeye devam ediyoruz. Havuz bankalarının oyun kurgusunu anlamaya çalışıyoruz. Çünkü işlem derinliği olmayan piyasalarda "balon şişirme ile balon söndürme" operasyonları nasıl yapılır, öğrenmek hepimizin hakkı. 
     Öncelikle eylül ayına bir bakalım. 
     İç borçlanmada bir sorun yaşanabilir mi Çünkü 7.6 katrilyonluk bir itfa yani borç ödemesi var. 4.8 katrilyon lirası Ziraat Bankası ile Tasarruf Mevduatı Sigorta Fonu bankalarına yapılacak, piyasaya borç 2.6 katrilyon lira. Hazine, geçen hafta döviz ve TL cinsinden halka toplam 2.4 katrilyon lira nominal tahvil ve bono satışı yaptı. Salı günü halka satış net 693.2 katrilyon lira oldu. Beş banka, Akbank, Garanti, Ziraat, Yapı Kredi ve Vakıfbank dünkü ihaleyi yüklenen bankalar olarak dikkati çekti. Bunca yazıyı yazmamızın nedeni, Hazine’nin borçlanmada sıkıntı çekmeyeceğinin göstergesi. Ayrıca bu ihalede en az 300 - 400 trilyonluk kamuya satış yapılabilir. 
     
     Kamu bankaları 
     Ancak havuz bankaları diyor ki 
     "İç borçlanmada engelli koşu yapılmayacağı kesin de, bizim derdimiz iki kamu bankası ile Fon bankalarının Hazine’den aldıkları kağıtların erken itfa edilmemesi durumunda onların çekeceği likidite yani para sıkıntısı. Çünkü dolar ve faizdeki havayı bozan bankalar, bu bankalar. O yüzden onların likidite ihtiyacı nedeniyle piyasaya girip yüksek fiyattan fonlama yapmaları dengeleri şaşırtıyor." 
     Fakat diğer bankalar Merkez Bankası’nın faiz indirme operasyonuna kilitlenmiş, loto oynuyorlar, "faiz 5 puan mı, yoksa 10 puan mı " düşer tartışması yapıyorlar. Merkez Bankası, esnek ve şeffaf ama bilgi "sır" gibi. Yansıyan hava "faiz düşüşü bekleniyorsa gereken yapılacaktır" biçiminde. Görüşümüz, eylül ayında açıklanacak ağustos ayı enflasyon verileri bu anlamda çok önemli. Bakalım havuz bankaları ve Merkez Bankası aynı değirmende ne kadar un öğütecekler. 
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
