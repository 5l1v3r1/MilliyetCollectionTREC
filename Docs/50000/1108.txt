<DOC>
<DOCNO> 1108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/ekonomi/eko08.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Golden Meyve halka açılıyor 
</HEADLINE>
<TEXT>

Sermayesini 1 trilyon lira nakit artırmak için SPK'ya başvuran şirket, artırıma denk gelen hisselerin 400 milyar liralık bölümünü halka arz edecek 
     EKONOMİ SERVİSİ 

     Golden Meyve Suyu ve Gıda Sanayii, halka açılmaya hazırlanıyor. Şirket, halka açılmak amacıyla Sermaye Piyasası Kurulu'ndan SPK izin istedi. Sermayesini 1 trilyon lira nakit artıracak olan Golden Meyve Suyu, sermayeye ilişkin hisse senetlerinin 400 milyar liralık bölümünü ortaklarının rüçhan haklarını kısıtlayarak halka arz edecek. 
     1 Numara Hearst Yayıncılık'ın halka açılma başvurusu ise kendi isteği üzerine işlemden kaldırıldı. Şirket, 513 milyar liralık hisse senetlerini halka arz etmek amacıyla 15 Eylül 2000'de SPK'ya başvurmuştu. 
     
     Sermaye artırımı 
     Öte yandan, ÇBS Boya - Kimya Sanayii 3 trilyon 964 milyar liralık bedelsiz, Tezsan ise 2 trilyon 100 milyar liralık bedelli sermaye artırım planlıyor. Tezsan'ın 25 Nisan 2000'de sermayesini 1 trilyon 400 milyar lira nakit artırmak için yaptığı başvuru ise işlemden kaldırıldı. 
     
     


 EKONOMİ 



















</TEXT>
</DOC>
