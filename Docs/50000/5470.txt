<DOC>
<DOCNO> 5470 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/soneko03.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Akaryakıta zam 
</HEADLINE>
<TEXT>

     Akaryakıt ürünleri pompa satış fiyatlarına, bugünden geçerli olmak üzere yaklaşık yüzde 1 oranında zam yapıldı. 
     Yeni ayarlamayla Ankara’da kurşunsuz benzinin pompa fiyatı 601 bin 500 liradan 608 bin 800 liraya, süper benzinin 602 bin 500 liradan 609 bin 800 liraya, normal benzinin 577 bin 200 liradan 584 bin 200 liraya yükseldi. 
     Aynı şekilde Ankara’da kalorifer yakıtının litre fiyatı 233 bin 900 liradan 236 bin 400 liraya, motorinin 453 bin 100 liradan 458 bin 300 liraya, fueloil fiyatı da 145 bin liradan 146 bin 800 liraya, gazyağı 472 bin liradan 478 bin 100 liraya çıktı. 
     İstanbul’un Anadolu yakasında, kurşunsuz benzinin litre fiyatı 601 bin 800 liradan 609 bin 200 liraya, süper benzinin 602 bin 900 liradan 610 bin 200 liraya, normal benzin 577 bin 600 liradan 584 bin 600 liraya yükseldi. 
     Avrupa yakasında ise kurşunsuz benzinin fiyatı 603 bin liradan 610 bin 300 liraya, süper benzin 604 bin liradan 611 bin 300 liraya, normal benzin 578 bin 700 liradan 585 bin 700 liraya yükseldi. Yeni ayarlama sonrası İzmir’de de, kurşunsuz benzinin pompa fiyatı 600 bin 200 liradan 607 bin 500 liraya, süper benzinde 601 bin 300 liradan 608 bin 600 liraya, normal benzinde ise 576 bin liradan 583 bin liraya çıktı. 
     Bu arada pompa fiyatları, serbesti nedeniyle dağıtım firmaları ve illerin rafinerilere uzaklığına göre küçük çaplı değişiklikler arz edebiliyor. 
     
     




</TEXT>
</DOC>
