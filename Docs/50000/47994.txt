<DOC>
<DOCNO> 47994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/spor/spo01.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartopu, çığ oldu 
</HEADLINE>
<TEXT>

Alman basını, Daum’un salı günkü kokain davasını manşetlerden indirmiyor. Ünlü hoca, F.Allgemeine’ye, her yalanın, yeni yalanları peşinden sürüklediğini söyledi 
     ALMANYA Spor Tarihi’nin en önemli olayı olarak kabul edilen ve salı günü Koblenz’deki Eyalet Mahkemesi’nde başlayacak Daum’un kokain davası, manşetlere tırmanmaya başladı. Alman hocanın uyuşturucu kullanmaktan yargılanacağı dava, 19 oturumda tamamlanacak, 22 Şubat’ta karara bağlanacak. Daum’la birlikte üç kişinin daha suçlu sandalyesine oturacağı davada, B.Münih Menaceri Hoeness ve B.Leverkusen Menaceri Calmund’la birlikte 59 tanık dinlenecek. 
     SAVCILIK tarafından 63 kez uyuşturucu kullanmakla suçlanan Daum’un davasını üç olasılık belirleyecek. İlk olasılıkta Daum’un avukatları, saç analizinde ihmaller olduğunu belgemeye çalışacak. İkincisinde savcılık, Daum’un kendi saçı yerine kardeşi Eberhard’ın saçını analize gönderdiği suçlamaları üzerinde duracak. Üçüncü olasılıkta ise Daum’un analizi yaptıran notere gizlice "temiz saç" verip vermediği üzerinde durulacak. 
     FRANKFURTER Allgemeine gazetesi tam sayfa ayırdığı haberinde, Daum’un "Küçük bir kartopunu dev bir çığ yaptılar" sözlerini manşetine kadar çıkardı. Alman hoca, gazeteye verdiği demecinde "Her yalan, yeni yalanları peşinden sürükledi. Böylece olay içinden çıkılmayacak boyutlara ulaştı" ifadesini kullanırken, yaptığı yanlışlardan çok şey öğrendiğini, her şeyden önce dost ve arkadaş seçiminde anlayışının tamamen değiştiğini söyledi. 
     
Ilhan’a destekBeşiktaş sahaya tek forvetle çıkacak. Bayram ile Baya, İlhan Mansız’a özellikle ikinci yarıda yardımcı olacak 
     BİLAL MEŞE 

     SİYAH - Beyazlı takım, Galatasaray’ı ilk yarıda durduracak, ikinci yarıda vuracak. Daum, orta alanı çok adamla kontrol edecek, forvette İlhan Mansız’ı tek oynatacak. Mansız’a, Bayram ve Baya orta alandan destek verecek. Cim - bom’un, PSV maçı kasetini izlettiren Alman hoca, oyunculara "Rakibimizin gücü belli. Tüm sorunlardan arınmış şekilde sahaya çıkın, savaşın, maçı alın" dedi. Daum taraftarlardan da sabır istedi. 
     
Yönetim morali      KARTAL, derbinin hazırlığını dün İnönü Stadı’nda yaptı ve ardından kampa girdi. Başkan Serdar Bilgili ve yönetim kurulu üyeleri Fulya’daki kampı ziyaret ederek, teknik kadro ve futbolculara zorlu maç öncesinde moral verdiler. Bilgili, "Siz güveniyoruz ve galibiyet bekliyoruz" diye konuştu. 
     



 SPOR 





























</TEXT>
</DOC>
