<DOC>
<DOCNO> 30460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/yazar/theper.html </URL>
<DATE> 2001/07/05/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Gecekondu affı 
</HEADLINE>
<TEXT>

Yeni bir gecekondu affından söz ediliyor. Bu bir tasarı mı, yoksa af çıktı mı 
M. R. - İstanbul 

     Af çıktı ama ben bu yazıyı hazırladığımda henüz Resmi Gazete’de yayımlanmadı. Her afta olduğu gibi toplum reaksiyon gösterdi. Çıkacak bir gecekondu affına karşı, bu konuyu bilenler mahzurlarını anlatmaya çalıştı ama mahzurları biline biline yine de çıkarıldı ve yıllarca sürecek yeni bir ihtilaf dönemi başlatıldı. 
     Yıllarca sürecek ihtilaf dönemi tahmin değildir. Türkiye 1984’te çıkmış gecekondu affının ihtilafları ile hala uğraşmaktadır. 
     Gecekondu affı hukuki yönden önemli mahzurları beraberinde getirdiği gibi sosyal rahatsızlıkları da beraberinde getirir. Yani yasalara aykırı davranan kişiler ödüllendirildiği gibi, yasalara saygılı olup kendine gecekondu yapmayan vatandaş cezalandırılır. Bu yaygın aflar nedeni ile de toplum suç işlemeye yönelir, zira suç işleyen bir gün mutlaka ödüllendirilecektir zihniyeti topluma hakimdir. 
     Gecekondu affından Hazine’ye gelir de sağlanmaz. Zira gecekondu yapanların büyük çoğunluğu bu gecekonduya zaten para ödemiştir. Bu para mafyanın cebine girmiştir. 
     Gecekondu affında satılacak gecekonduların bulunduğu alan da satışa elverişli biçimde parsellenmiş değildir, parsellenmemiş arazilerin satışı hukuki güçlük arz eder. Hele hele mevzi imar planı yapılmamış alanların hisselendirilmesi de mümkün değildir. İmar Kanunu’nun 18. maddesi bunu yasaklamıştır. Buralarda parsellerin teşekkülü için kadastro çalışması yapılması beklenirse bu çalışma yıllarca sürer. 
     Ayrıca gecekondu affı söylentisi anında gecekondu yapımını patlama noktasına getirir. Suça niyetli olmayan birini dahi suç işlemeye teşvik eder. Bütün bunlara rağmen gecekondu affında ısrar edilir, bunun acısını yine vatandaş çeker, hukuk sistemi yara alır, devlete olan güven bir miktar daha sarsılır. Oysa artık hukukun üstünlüğü, hak ve adaletin tecellisi sağlanmalıdır. Ülke bu şekilde bir yerlere varamaz. 
     
     







Yeni oluşum 


Yine vatandaş 


O değilse bu gerekçeyle 


Her yıl gerekir mi 


Türkiye'yi dünyaya rezil etmek... 


50 dolarlık haraç... 


Jilet sırtında 


Nazım Belgeseli 


IMF ile krizin asıl nedeni 


Sosyal sorumluluk 


Adaletin bu mu adliye 


Yürürlük maddesi uçaktaki yazı... 


Kasımda seçim olur mu 


IMF'nin başka bir isteği daha mı var 


Gecekondu affı 


IMF’siz de olmaz tek başına IMF ile de 


Akşener vizeyi köstebekle aldı 


</TEXT>
</DOC>
