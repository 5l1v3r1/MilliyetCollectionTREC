<DOC>
<DOCNO> 31962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/guncel/gun14.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Üniversitede veda dayağı 
     İstanbul Üniversitesi Edebiyat Fakültesi önünde dün öğle saatlerinde sol görüşlü 3 öğrenci, bir grubun taşlı ve sopalı saldırısına uğradı. Okulun son gününde meydana gelen olayda çeşitli yerlerinden yaralanan Semih Tosun, Erdal Çalalan ve Özgür Köse, Cerrahpaşa Tıp Fakültesi’ne kaldırıldı. Yaralılardan Köse’nin kolunun kırıldığı, diğer öğrencilerin ise ayakta tedavi edildiği öğrenildi. 
     
     Emniyet müdürüne 7 yıl hapis 
     Bursa ve İzmir eski Emniyet Müdürü Ahmet Demir, 'rüşvet almak' ve 'görevini kötüye kullanmak' suçlarından yargılandığı Bursa 2. Ağır Ceza Mahkemesi'nde 7 yıl 3 ay hapis, 2 milyar 895 milyon para cezasına çarptırdı. Demir, Emniyet Müdürlüğü yaparken, Erol Evcil'den, kızı Tuğçe ve kendi hesabına 3 milyar 445 milyon lira aldığı, ayrıca Evcil'in uçağına binerek seyahat etmekle suçlanıyordu. 
     
     MÜ’de diploma töreni 
     Marmara Üniversitesi İktisadi ve İdari Bilimler Fakültesi 2000-2001 eğitim ve öğretim yılı diploma töreni bugün saat 14.00'te Lütfü Kırdar Kongre Merkezi'nde yapılacak. Törende eski mezunlar adına TİMSAN AŞ Yönetim Kurulu Başkanı Uğur Ekşioğlu, Mezunlar Derneği Başkanı Sabri Tümer, Michigan State Üniversitesi'nden Prof. Tamer Çavuşgil, dekan Prof Tunç Erem ve Rektör Prof. Turay Yardımcı birer konuşma yapacak. 
     



 GÜNCEL 





















</TEXT>
</DOC>
