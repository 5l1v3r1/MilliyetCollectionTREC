<DOC>
<DOCNO> 45023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/myilmaz.html </URL>
<DATE> 2001/10/04/ </DATE>
<TIME>  </TIME>
<AUTHOR> Mehmet Y. YILMAZ  </AUTHOR>
<HEADLINE>
Bir koydu, beş alacak mı 
</HEADLINE>
<TEXT>

     Afganistan'da Taliban yönetimine karşı girişilecek harekatta sürpriz bir oyuncu ortaya çıktı Rusya. 
     Değişik kaynaklardan doğrulanan haberler Rus askerlerinin, Amerikan birlikleri ile birlikte harekata katılacaklarını ortaya koyuyor. 
     Putin'in dünkü Brüksel temaslarının sonuçları da bu çerçeve içine oturunca, Rusya'nın bölgede uzun süredir kaybettiği konumunu yeniden kazanma yolunda önemli bir adım attığını söyleyebiliriz. 
     Bu yeni ittifakın Türkiye'yi de yakından ilgilendiren bir çok sonucu olacak. 
     Herşeyden önce Çeçenistan sorunu, basit bir 'din devleti çatışması'na dönüştürülmüş bulunuyor. 
     Putin'in bölgede yoğun faaliyet gösteren Bin Ladin'i ve Vahabi örgütlerini gerekçe göstererek, 'Çeçenistan'da bir din esaslı bir devlet kurulmasına Batı'nın kesinlikle müsamaha etmeyeceği' güvencesini alması Kafkasya'da dengeleri değiştirecek. 
     Çeçenistan'da, Rusya artık daha rahat hareket edecek, üzerindeki çok uluslu demokratik baskı zayıflayacak. 
     
Rusya 'mevzi' kazandı      Rusya, Sovyetler Birliği'nin dağılmasını takip eden günlerden beri Orta Asya üzerinde zaman zaman açık, zaman zaman örtülü bir rekabet yürüttüğü Türkiye'ye karşı da önemli bir kazanım elde ediyor. 
     Bölgede sadece sınır muhafızlığı yapmakla yetinen Rus Ordusu'nun aktif bir güce dönüşmesi, dengeyi Türkiye aleyhine bozucu bir gelişme olacak. Bölge cumhuriyetlerinin bu gelişmeden etkilenmemesi mümkün değil. 
     Zaten çok uzun süre Turgut Özal ve Süleyman Demirel'in kişisel gayretleri ile ayakta kalabilen Orta Asya vizyonumuz da hükümetin 'kokmaz bulaşmaz' dış politikası sayesinde çökmüş bulunuyor. 
     Putin'in Brüksel görüşmeleri sırasında NATO'nun genişleme politikası konusunda gösterdiği açılım da bölgedeki stratejik konumumuzu olumsuz etkileyebilir. 
     Bunlar yeni ittifakın Türkiye'yi ilgilendiren yönleri. 
     Rusya'nın aktif bir şekilde Afganistan harekatına katılacak olmasının yaratabileceği olumsuz etkiler bununla sınırlı değil. 
     Afganistan'ın islamcı rejimine karşı yapılacak harekatta zaten son derece gönülsüz davranan bir çok müslüman ülke bu yeni tabloda safını seçmekte zorlanmayacak. 
     Bu Amerika'nın orta doğu politikasını da ciddi şekilde zaafa uğratacak sonuçlar yaratabilir. Irak'a karşı oluşturulmuş bulunan Amerikan eksenli ittifaklar ve politikalar ciddi bir sarsıntı geçirebilir. 
     Putin, dünkü gelişmelerle uluslararası poker masasına 'bir koymuş' bulunuyor. Bakalım 'beş alabilecek' mi 
     
Devlet, 'Uzanlama'yı seyrediyor      Devlet kuruluşlarının Uzanlar ile ilgili denetleme raporları günlerdir gazetelerde yayımlanıyor. 
     Hepsinin adının önünde koca koca sıfatlar bulunan devlet yetkilileri ise tam siper olmuşlar. 
     Masalarındaki sümenlerin altına ittikleri dosyalar işlem bekliyor ama hiçbir işlem yapılmıyor. 
     Tekrar soruyorum 
     SPK Başkanı Doğan Cansızlar'a Yuvarlak açıklamalarla bu işten yakanızı kurtaramazsınız. Elinizde kendi denetçilerinizin hazırladıkları raporlar var. Bugüne kadar neden bir işlem yapılmadı Neden bu raporlar savcılıklara gönderilmiyor 
     Maliye Bakanı Sümer Oral'a Bakan olarak teşkilatınıza neden sormuyorsunuz RTÜK payları ile ilgili inceleme ne aşamada Bu grubun örtülü kazanç sağlama ve vergi kaçakçılığına ilişkin neden hala işlem yapmıyorsunuz 
     BDDK Başkanı Engin Akçakoca'ya Off shore hesaplarıyla banka hortumladığı için hapse atılanlarla Uzanlar arasındaki fark nedir Uzanlar off shore hesaplarına nasıl para aktarıyor, nasıl kullanıyorlar Bankalar Yeminli Murakıpları'nın raporları neden savcılıklara gönderilmiyor, neden bankalarıyla ilgili işlem yapılmıyor 
     Enerji Bakanı Zeki Çakan'a ÇEAŞ ve Kepez'in özelleştirme bedelleri neden hala tahsil edilemedi 
     
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
