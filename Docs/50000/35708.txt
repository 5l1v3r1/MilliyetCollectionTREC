<DOC>
<DOCNO> 35708 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/soneko02.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de faiz hadleri çeyrek puan daha inebilir 
</HEADLINE>
<TEXT>

     ABD'de açıklanan son ekonomik veriler karşısında, iş, sanayi ve borsa çevreleri, Federal Rezerv Bankası'nın ABD Merkez Bankası'nın faiz hadlerini 0.25 puan daha indirebileceği beklentisi içine girdi. 
     Federal Rezerv Bankası Başkanı Alan Span'ın bu yoldaki açıklamayı 21 Ağustos'taki banka yönetim kurulu toplantısından sonra yapabileceği bildiriliyor. ''New York Post'' gazetesinin haberine göre, Wall Street borsasına yakın kaynaklar, bu indirimden önce bir başka indirimin daha söz konusu olabileceğini öne sürüyorlar. Bu çevrelere inanmak gerekirse Alan Span ekim ayında faiz hadlerinde bir indirime daha gidecek. ABD'de yavaşlama dönemine giren ekonomi nedeniyle hemen hemen tüm dev şirketler, kazanç tablolarında olumsuz yönde düzeltmeler yapmaya başladılar. 
     Bu açıklamaların Federal Rezerv Bankası'nın aldığı kararlarda etkili olduğu ifade ediliyor. İçinde bulunulan yaz mevsimi ve tatil döneminin de ekonominin canlanmasına yardımcı olmadığı ortaya atılan görüşler arasında. Şirketlerin yeniden kara geçecekleri dönemin ise ancak yıl sonundan sonra olabileceği ekonomistler tarafından ileri sürülüyor. Durgunluk yüzünden hisse senetleri borsada değer kaybeden şirketler arasında Microsoft, IBM ve Sun Microsystems gibi dev kuruluşlar var. Bu arada işsizlik oranının yıl sonunda yüzde 5'e ulaşacağı da verilen haberler arasında. 







</TEXT>
</DOC>
