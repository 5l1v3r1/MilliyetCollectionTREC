<DOC>
<DOCNO> 18664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/son/sondun07.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ortadoğu'da havan saldırılarının durdurmak için mekanizma oluşturuldu 
</HEADLINE>
<TEXT>

     Mısır ve Ürdün ortak barış girişimi konusunda görüşmelerde bulunan İsrail Dışişleri Bakanı Şimon Peres,Ürdün'ün güneyindeki Akabe'ye gelişinden hemen sonra Ürdün Kralı Abdullah tarafından kabul edildi. 
     Ürdün kraliyet kaynakları, Peres'in Mısır-Ürdün barış girişimine ilişkin görüşlerini Kral Abdullah'a ileteceğini belirttiler. Peres, Ürdün'e gelişinden önce Kahire'de Mısır Cumhurbaşkanı Hüsnü Mübarek ile temaslarından sonra yaptığı açıklamada, Filistinliler ile bölgedeki durumu kontrol altına alacak şekilde bir anlaşmaya varıldığını ve Filistin topraklarındaki yaşamı kolaylaştıracak nlemlerin derhal alınacağını belirtmişti. Mübarek de Peres ile görüşmesi sonrası yaptığı açıklamada, İsrail ile Filistinliler arasında bölgede şiddetin sona erdirilmesi amacıyla ateşkes konusunda anlaşma sağlandığını kaydetmiş ve ateşkes öncesinde İsrail'in Filistinlilere yönelik kısıtlamaları yumuşatacağını belirtmişti. Bu arada, isminin açıklanmasını istemeyen bir Filistinli yetkili, İsrail hedeflerine yönelik havan topu saldırısının durdurulması için bir mekanizma oluşturulduğunu açıkladı. 







</TEXT>
</DOC>
