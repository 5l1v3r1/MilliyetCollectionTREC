<DOC>
<DOCNO> 18925 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/spor/spo05.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Gençler elendi      16 Yaş Altı B Genç Milli Takımımız Avrupa Futbol Şampiyonası çeyrek final maçında Hırvatistan’a 2 - 0 yenildi ve elendi. İngiltere’nin Leeds kentinde yapılan karşılaşmanın ilk yarısı ise 0 - 0 kapandı. 
     
Hakan felaket      İTALYAN basını, Hakan Şükür’ü eleştiri yağmuruna tuttu. Inter’in, Brescia’ya 1 - 0 mağlup olduğu maçta tek devre oynayan Hakan için Tutto Sport "Bir felaket " başlığını attı. Corriere dello Sport, "Görünmez bir Şükür" diye yazarken, La Gazzetta dello Sport "Maçın seyircisi",İl Giornale de "Şükür’ü kim gördü Yararsız" ifadelerini kullandı. 
     
İlk randevu      ŞAMPİYONLAR Ligi’nde yarı final maçlarının ilki bugün oynanacak. Galatasaray’ı eleyen Real Madrid, Bayern Münih ile karşı karşıya gelecek. Madrid Bernabeu Stadı’ndaki karşılaşma TSİ 21.45’te start alacak. 
     
Meeuvs imza attı      GENÇLERBİRLİĞİ, yeni teknik direktörü Walter Meeuvs ile iki yıllık sözleşme imzaladı. Belçikalı hoca, " Böyle bir takıma geldiğim için gururluyum" dedi. 
     
Hakem ağladı      BELÇİKA Ligi’ndeki Anderlecht - Germinal Beerschot maçının hakemi annesine küfredilince ağladı ve karşılaşmayı on dakika durdurdu. Germinal Beerschotlu taraftarların, maçı izleyen annesine "fahişe" diye bağırması üzerine gözyaşlarını tutamayan hakem, "Ben bunları öldüreceğim" dedi. 
     



 SPOR 



























</TEXT>
</DOC>
