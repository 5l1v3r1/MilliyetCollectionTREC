<DOC>
<DOCNO> 41280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sondun14.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Julia Roberts'tan Kate Winslet'a boşanma kutlaması 
</HEADLINE>
<TEXT>

     Ünlü aktris Julia Roberts, boşanacağını açıklayan ''Titanic'' filminin yıldızı Kate Winslet'a ilginç bir sürpriz yaptı. Roberts, sanatçı dostuna 200 pound yaklaşık 400 milyon lira tutarında ''kutlama çiçeği'' gönderdi. 
     Internetteki ''peoplenews'' sitesinin haberine göre, Roberts, eşi yönetmen Jim Threapleton'dan boşanacağını açıklayan Winslet'a göndereceği çiçekleri Londra'nın ünlü semti Islington'daki bir çiçekçiye ısmarladı. 
     New York'tan Londra'ya faks çeken sanatçı, çiçeğe, ''Sevgili Kate. Umarım, bu senin için iyi olur. Senin yanındayım'' yazılı bir not yazdırdı. 25 yaşındaki ünlü yıldızın da Roberts'a bu jestinden dolayı mutlu olduğunu, ancak eşiyle yollarını dostça ayırdığı için büyük bir problem yaşamadığını söylediği belirtildi. Nişanlısı Benjamin Bratt'den geçtiğimiz günlerde ayrılan Julia Roberts, daha önce şarkıcı Lyle Lovett ile kısa süren bir evlilik yapmış, aktör nişanlısı Kiefer Sutherland'den de düğünden 1 gün önce ayrılmıştı. 







</TEXT>
</DOC>
