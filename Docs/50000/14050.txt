<DOC>
<DOCNO> 14050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yasam/yas01.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KOŞARAK GELDİ ağlayarak gidiyor 
</HEADLINE>
<TEXT>

Harranlı Yılmaz ile zorluklara rağmen evlenen Ermeni gelin Gayena’ya kimse iş vermedi. İşsizlikten bunalan çift Ermenistan’a yerleşiyor 
     FARUK DEVECİ Şanlıurfa DHA 

     ERMENİSTANLI Gayena Taroyan ile Harranlı Yılmaz Afşin... Onlar 21. yüzyılın Leyla ile Mecnun’u... Bir yaz tatilinde başlayan aşkları, sınırlara ve soykırım iddialarına rağmen mutlu sonla noktalandı. Ancak kısa süre önce Türkiye’de evlenen Gayena ile Yılmaz da ekonomik kriz kurbanı oldu. 
     
     Kimse Gayena’ya iş vermedi 
     ÜLKESİNDE hemşirelik yapan Gayena hangi kapıyı çaldıysa iş bulamadı. Buna bir de ekonomik kriz eklenince çift Ermenistan’a yerleşmeye karar verdi. "Herkes bize yardımcı olacağını söylüyordu" diyen Yılmaz Afşin, aradan geçen bu kadar sürede kimsenin yardımını göremediklerini anlattı. 
     
     Benimle alay edecekler’ 
     ANCAK Gayena yine de dertli. En çok da karşılaşacağı tepkilerden korkuyor. "Dönünce bak gittin nelere katlandın. Onlar sana bir iş bile bulamadılar, geri dönmek zorunda kaldın’ diye alay edecekler" diyor. Ama ekliyor "Çaremiz yok. Bunlara katlanıp gideceğiz." 
     


 YAŞAM 























</TEXT>
</DOC>
