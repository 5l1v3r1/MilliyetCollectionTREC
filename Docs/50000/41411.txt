<DOC>
<DOCNO> 41411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/son/soneko12.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası'ndan Türkiye hakkında karamsar araştırma... 
</HEADLINE>
<TEXT>

     Yabancı Yatırım Danışmanlık Kurumu FIAC yetkilisi Frank Soder, ''Yatırımlarda Karşılaşılan İdari Engellerin Tespiti Projesi'' çerçevesinde düzenlenen toplantıda bir rapor sundu. 
     Hazine Müsteşarlığı'nda yapılan ''Yatırımlarda Karşılaşılan İdari Engellerin Tespiti Projesi'' değerlendirme toplantısında sunulan raporda, ''Dünya Bankası'nın Business Environment Survey'ine İş Ortamı Araştırması göre, yatırımcıların yüzde 63'ü, Türkiye'de yolsuzluğun yatırımların önünde gittiği bir engel teşkil ettiğini belirtmişlerdir'' denildi. 
     Raporda, yatırımcılarla yapılan görüşmelerde, yatırımcıların resmi görevlilerle aralarını iyi tutma ve süreci hızlandırma amacı ile yapılan gayri kanuni ödemeleri, ''Hediye ve bağış'' şeklinde nitelendirmeyi tercih ettiklerinin de açık olarak tespit edildiği vurgulandı. 
     İş takipçilerinin ve uzman danışmanların kullanılmasının ve bu tür ödemeleri doğrudan kamu görevlilerine yapma yerine, maaş ve ücretle ''resmileştirme''nin, yatırımcılar açısında bir tampon görevi gördüğü ifade edildi. 
     Raporda, yatırımcıların yüzde 55'inin kamu görevlilerine doğrudan verilen rüşvetin tipik olarak toplam gelirin yüzde 1'inin altında kaldığını iddia ettikleri, yüzde 25'inin yapılan gayri resmi ödemelerin toplam gelirin yüzde 1'i ile 25'i arasında bir oranda olduğunu belirttikleri kaydedildi. 
     Raporda, yatırımcıların idari yapıda yaşadıkları sorunlarda ortak temeller başlığında şu görüşlere yer verildi 
149   Türkiye karmaşık ve dolambaçlı bir bürokrasi ile tanınmaktadır. Yatırımcıların karşılaştığı sorunların çoğu bütün olarak idari sistemi içinde ortak sorundur. 
149   Türkiye'de yatırımların önündeki idari engellerle ilgili olarak 4 ana konu neden olarak ortaya çıkmaktadır. 
149   İdari prosedürün çoğu hatalı olarak yatırımcıların aşırı kontrolü üzerine odaklanmıştır. Egemen olan zihniyet özel sektör yatırımcısına işinde yardımcı olmak yerine idari kontrol ve güvensizliktir. 
149   Bakanlıklar arasında, içinde ve merkezi idare ile yerel idareler arasında eşgüdüm eksikliği, çoğu zaman mantıksız bir biçimde birbirleriyle aynı olan kurumsal yapılar ve resmi yetkiler, yatırımcılar arasında ''kim ne yapıyor ve kim neden sorumlu '' şeklinde kafa karışıklığına yol açmaktadır. 
149   Türkiye karmaşık, biri diğerini tutmayan sık sık değişen ve şeffaf olmayan kanunlar, düzenlemeler ve idari prosedürler çokluğundan muzdariptir. 
149   Kamu kurumlarının düzenleyici politikalarının karmaşıklığı ve şeffaf olmayışı yatırımcıların idari sistem içinde karşılaştıkları en önemli sorunlarından biridir. 

Yatırımcıların yüzde 92'sinin hükümetin yasal süreçle ilgili politikalarının karmaşıklığının ve şeffaf olmamasının, yatırımlar açısından önemli bir engel oluşturduğunu ifade ettikleri belirtilen raporda, ortaya çıkan belirsizliğin Türkiye'deki doğrudan yabancı sermaye üzerinde yüzde 36 oranında gizli bir ek vergi yaratılarak hayli ağır ve negatif etkilere yol açtığı kaydediliyor. 
Raporda, bu belirsizliğin Türkiye'de maliyetinin, yıllık 1 milyar 822 milyon dolar civarında doğrudan yabancı sermaye kaybına yol açtığı bildirildi. 
1995-2000 yılları arasında Türkiye'ye gelen net doğrudan yabancı sermaye ortalamasının yıllık 767 milyon dolar civarında seyrettiği ifade edilen raporda, bu rakam gayr-ı safi milli hasılanın yüzde 0.4'üne karşılık geldiği, bu yüzde ile Türkiye'nin gelişmekte olan ve geçiş sürecindeki 91 ülke arasında 81. sırada yer aldığı kaydedildi.1990'lı yıllarda küreselleşme sayesinde dolaşan doğrudan yabancı sermayenin, dünya çapında 12 kat artarken, Türkiye'ye gelen net yabancı sermaye oranının 1980'lerdeki seviyesinde çakılı kaldığı da raporda vurgulandı. 
Ayrıca, 2000 yılında Türk şirketlerinin yurtdışında 1 milyar dolarlık yatırım yaptıkları da bildirildi. 
Türkiye'nin tercih edilen bir yatırım yeri olmadığına dikkat çekilen raporda, geçmişte makro ekonomik ve siyasi istikrarsızlıkların, özelleştirme ve diğer anahtar reformların yavaş ilerlemesi, yüksek maliyetli ve karmaşık vergi sisteminin, ''Türkiye'nin elverişsiz yatırım ortamı'' imajı oluşturmasına katkıda bulunduğu kaydedildi. 
Türkiye'nin işletmelerin etkin çalışmasını kolaylaştırmak hariç, her şeyi yapan karışık ve dolambaçlı bürokrasi ile de tanındığı vurgulandı. 






</TEXT>
</DOC>
