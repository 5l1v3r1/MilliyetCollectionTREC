<DOC>
<DOCNO> 31313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sondun23.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM Refah Partisi'nin başvurusunu görüşüyor 
</HEADLINE>
<TEXT>

     Avrupa İnsan Hakları Mahkemesi AİHM , Anayasa Mahkemesi tarafından kapatılan Refah Partisi'nin RP yöneticilerinin yaptığı şikayet başvurusunu son kez görüşmek ve karara bağlamak üzere bugün toplandı. 
     AİHM 3. Dairesi'nde yapılan toplantıya, Fransız Yargıç Jean Pul Costa başkanlık ediyor. Toplam 7 yargıcın bulunduğu toplantıya, Türk yargıç Rıza Türmen de katılıyor. 
     Yargıçların toplantısında alınacak karar kamuoyuna hemen açıklanmayacak. AİHM yargıçları, gerekçeli kararın yazılması için mahkeme sekreterliğini görevlendirecek. AİHM'nin davayla ilgili kararını 3 hafta içinde açıklaması bekleniyor. Strasbourg mahkemesi, 16 Ocak 2001 tarihinde yaptığı duruşmada, RP'nin ve Türk hükümetinin avukatlarını dinlemişti. AİHM, daha önce aldığı bir kararda, RP'nin başvurusunu, Avrupa İnsan Hakları Sözleşmesi'nin ''ifade özgürlüğü, inanç özgürlüğü, örgütlenme ve siyasi parti kurma'' hakkıyla ilgili maddelerinden incelenmeye alınabilir bulmuştu. Mahkeme yargıçlarının, en fazla örgütlenme hakkı ve siyasi kapatmayla ilgili başvuruda karar verirken zorlandıkları bildiriliyor. 







</TEXT>
</DOC>
