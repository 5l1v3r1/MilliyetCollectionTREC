<DOC>
<DOCNO> 45348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/guncel/gun03.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Uçak füzeyle vuruldu 
</HEADLINE>
<TEXT>

Ukrayna reddediyor ama... 
     CENK BAŞLAMIŞ Moskova 

     ABD Savunma Bakanlığı yetkilileri, Karadeniz’e çakılan Sibirya Havayolları’na ait yolcu uçağının füzeyle vurulduğu konusunda kararlı. Amerikan ABC televizyonuna ve New York Times gazetesine konuşan yetkililer, istihbarat uydularınca çekilen fotoğraflarda, füzenin egzos gazının açıkça görüldüğünü iddia etti. Amerikan istihbarat kaynakları, kazaya, karadan havaya fırlatılan ve tanklardan ateşlenen SA12 modeli bir füzenin yol açtığını tahmin ediyor. 
     
     Füze menzilinde değil’ 
     Bu arada kaza nedeninin ortaya çıkarılması amacıyla Rusya dün geniş kapsamlı bir araştırma başlattı. İnterfaks ajansı, Ukrayna Devlet Başkanı Vladimir Kuçma’nın Rusya Devlet Başkanı Vladimir Putin’i telefonla arayarak, "Kazadan Ukrayna’yı sorumlu tutacak hiçbir kanıt yok" dediğini bildirdi. Ukrayna Savunma Bakanlığı sözcüsü Konstantin Kivrenko ise, kazanın tatbikat alanına yaklaşık 300 kilometre uzakta olduğunu, ellerindeki füzelerin menzilinin bu kadar olmadığını söyledi. 
     
     Burunda üç kurşun deliği 
     Kurtarma çalışmalarına katılan Kapitan Vakula gemisinin kaptanı Nikolay Tsiplakov ise, denizde bulunan uçağın burun kısmında kurşun deliğine benzer üç delik gördüğünü söyledi. 11 geminin katıldığı kurtarma çalışmalarında 20’ye yakın ceset bulundu. 
     
Uçağa Türk füzesi’ iddiası      İçinde 78 kişi bulunan Rus yolcu uçağının önceki gün Karadeniz'e düşmesiyle ilgili belirsizlik sürerken, bazı televizyon kanalları uçağa Türk füzeleri atılmış olabileceğini iddia etti. Rusya Başsavcılığı, uçağın havada infilak etmesiyle ilgili olarak terörizm suçlamasıyla dava açtı. Rus devlet televizyonu ORT ise Tel Aviv'den kalkan uçağa Türk hava sahasından geçişi sırasında füze atılmış olabileceğini öne sürdü. ORT, uçağın bilinmeyen bir nedenle normal rotasından sapma gösterdiğini, ABD'deki terörist saldırılar nedeniyle alarmda bulunan Türk hava savunmasının bu nedenle Rus uçağını düşürmüş olabileceğini kaydetti. Ancak kanal, iddiasına kanıt göstermedi. 
     



 GÜNCEL 

















</TEXT>
</DOC>
