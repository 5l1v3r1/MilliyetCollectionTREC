<DOC>
<DOCNO> 44999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/spor/spo02.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa şoku 
</HEADLINE>
<TEXT>

Fenerbahçe’nin başarılı futbolcusu, dünkü çalışmada sağ baldırından ciddi şekilde sakatlandı. Mustafa Doğan’ın iki - üç hafta sahalardan uzak kalabileceği bildirildi 
     YUSUF KOBAL 

     Kontrolden geçecek 
     SARI - Lacivertli ekipte defansın önemli ismi Mustafa Doğan dünkü çalışmada ciddi şekilde sakatlandı. Ümit takımla oynanan hazırlık maçının ikinci devresinde koşarken adalesindeki sorun nedeniyle bir anda kendini yerde bulan Mustafa’ya ilk müdahale sahada yapıldı. Daha önce de sorun yaşadığı sağ üst arka baldırından sakatlanan bu futbolcunun kesin durumunun bugünkü kontrolden sonra belli olacağı, iki - üç hafta sahalardan uzak kalabileceği açıklandı. 
     
     Ümitlere gol yağdı 
     ANDERSSON ve Ali Akdeniz sakatlıkları nedeniyle maçta yer almadı. 10 Ekim’deki Bayer Leverkusen maçının hazırlıklarını sürdüren Sarı - Lacivetliler, gol şov yaptıkları karşılaşmada Ümit takımını 13 - 2 yendiler. İkinci devrede 14 - 16 yaş genç takımı mücadele verirken, as takımın gollerini Oktay 4 , Ali Güneş 4 , Johnson, Mert, Mustafa, Yusuf ve Ceyhun attı. Yöneticiler Uğur Dündar ve Raif Dinçkök’ün de izlediği maçta ümitlerin sayıları Taylan ile Tolga’dan geldi. 
     
Şükrü Saracoğlu için son hamle      FENERBAHÇE, Rüştü Saracoğlu Stadı’nın tapusunu almak için son hamleyi yaptı. Yöneticiler Hamdi Akın, Nihat Özbağ ve Mustafa Akarsu dün Genel Müdür Kemal Mutlu’yu ziyaret ederek, stadın mülkünü almak için son teklifi verdi. Akın, "25 milyon dolar teşvik aldık. Bu paranın önemli bölümünü stadın revizyonu için harcayacağız. İkinci yarıdaki Galatasaray maçına stad mülkiyetine sahip olarak çıkmak istiyoruz" dedi. Cumartesi günü teşkilat yetkilileri ve Fenerbahçe yöneticilerinin yer alacağı bir komisyon konu hakkında kararını verecek. n NECMİ KEPÇETUTAN 
     
Denizli’yi yedirmeyiz’      FENERBAHÇE’NİN üç futbolcusu Mustafa, Ceyhun ve Ali Güneş, Teknik Direktör Mustafa Denizli’ye sahip çıktılar. Tecrübeli hocanın eleştirilmesine tepki gösteren üç oyuncu, "Hocamız şimdiye kadar çok başarılıydı. Üç maç üst üste kaybedince kellesini istemeye başladılar. Ama Denizli’yi kimseye yem etmeyeceğiz. Geçen sezon Galatasaray’da da Lucescu’nun kellesini istiyorlardı. Ama şimdi herkes kendisini alkışlıyor. Şampiyonluk ipini yine biz göğüsleyeceğiz" diye konuştular. 
     
Efsane sanal alemde      FENERBAHÇE Türkiye’de ilk kez bir uygulama başlatıp, Fenerbahçe İnternet Erişim Paketi için Superonline ile anlaşma imzaladı. Törene Başkan Aziz Yıldırım, yönetici Zeynep Sabancı ile Superonline Genel Müdürü Savaş Ünsal katıldı. Yıldırım, "Fenerbahçe’ye gönül verenleri hızlı ve kaliteli internet erişimin yanı sıra böylesine sağlıklı bir platformda bir araya getirmiş olmaktan mutluluk duyuyoruz" dedi. 
     
Murat Yakın için davet      SARI - Lacivertli yönetim, aylardır bonservisini tahsil edemediği Murat Yakın konusunda uzlaşmak için Kaiserslautern Kulübü’nü masaya davet etti. Ancak Alman kulübü, Fenerbahçe’ye para ödememek için bu davete yanıt vermiyor. Yönetim, Kaiserslautern’i daha önce FIFA’ya ve Alman Futbol Federasyonu’na şikayet etmişti. FIFA’ya da sert çıkan yönetim, "Hiçbir yaptırımınız olmadığı anlaşıldı. Bizi güç durumda bıraktınız" mesajını iletti. 
     
Göztepe’nin Uche ısrarı      GÖZTEPE Teknik Direktörü Rıza Çalımbay, transferini ısrarla istediği Fenerbahçeli Uche ile ilgili resmi girişimlere başladı. Çalımbay, bu futbolcuyu kiralık olarak isterken, yöneticiler Mustafa Denizli’ye durumu iletip, karar vereceklerini bildirdiler. Nijeryalı futbolcunun da yedek beklemekten sıkıldığı, Fenerbahçe yönetiminin izin vermesi halinde Göztepe’de forma giymek istediği ifade edildi. 
     



 SPOR 
























</TEXT>
</DOC>
