<DOC>
<DOCNO> 31869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sondun26.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban İnternet kullanımını yasakladı 
</HEADLINE>
<TEXT>

     Afganistan'da yönetimi elinde tutan aşırı dinci Taliban örgütü, internet kullanımını ülke genelinde yasakladı. 
     Pakistan merkezli Afgan İslam haber ajansı, örgüt yönetiminin Dışişleri Bakanı Vekil Ahmed Mütevekkil'in açıklamasına dayanarak verdiği haberde, internet kullanımının, ''kaba, ahlaka aykırı ve İslam karşıtı materyal içermesi'' gerekçe gösterilerek yasaklandığını bildirdi. Metevekkil, açıklamasında, ''internete karşı değiliz. Müstehcenliğe, bayağılığa ve İslam karşıtı düşüncelere karşıyız'' dedi. Mütevekkil, Afganistan'da, bu tip yayınların önüne geçebilmek amacıyla bir sistem oluşturmak istediklerini, ancak bağlantının Pakistan'dan kurulması nedeniyle başka bir yol bulamadıklarını ifade etti. 







</TEXT>
</DOC>
