<DOC>
<DOCNO> 32573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/dunya/dun01.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Soydaşlar koalisyonda 
</HEADLINE>
<TEXT>

     DIŞ HABERLER SERVİSİ 

     Bulgaristan’da geçen ay sonunda yapılan seçimlerin ardından hükümeti kurma görevini üstlenen eski Bulgar Kralı 2. Simeon, bu ülkede yaşayan Türklerin partisi olarak tanınan Hak ve Özgürlükler Hareketi HÖH ile koalisyon kurma konusunda kesin anlaşmaya vardı. Böylece soydaşların partisi kurulduğu tarihten beri ilk kez iktidara ortak olmayı başardı. 
     Eski kralın başında bulunduğu 2. Simeon Ulusal Hareketi’nden yapılan açıklamada, HÖH lideri Ahmet Doğan’la 2. Simeon’un koalisyon anlaşmasını cuma günü imzalayacakları belirtildi. Koalisyonda üçüncü bir parti olmayacak. 
     2. Simeon’un partisinin 240 sandalyeli parlamentoda 120 milletvekili bulunurken, HÖH de 21 sandalyeye sahip. Anlaşma çerçevesinde hükümetin vereceği önceliklerle bakanlıkların iki parti arasında dağılımı saptandı. Buna göre, eski Bulgar kralı başbakan olacak. Ahmet Doğan’ın başbakan yardımcısı olması bekleniyor. 
     



 DÜNYA 










</TEXT>
</DOC>
