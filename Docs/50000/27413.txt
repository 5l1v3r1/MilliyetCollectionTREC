<DOC>
<DOCNO> 27413 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/spor/spo01.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un Sultanı Fatih Tekke 
</HEADLINE>
<TEXT>

Beşiktaş Teknik Direktörü, Gaziantep’in satışa koyduğu golcü futbolcunun alınmasını istedi, "Ahmet Dursun’un yanında bir forvete ihtiyacım var. Şartlar ne olursa olsun transfer edelim" mesajını gönderdi 
     BİLAL MEŞE 

     Şartları zorlayın 
     SİYAH - Beyazlı ekibin hocası Daum, yönetimden Gaziantepspor’un satış listesine koyduğu forvet oyuncusu Fatih Tekke’nin, şartlar ne olursa olsun alınmasını istedi. Ahmet Dursun’un yanına bir forvet oyuncusuna ihtiyacı olduğunu belirten Alman hocanın, "Nouma’nın durumu açıklık kazanmadı. Yeni sezonda golcü futbolcuya ihtiyacım var. Bu boşluğu da Fatih ile kapatırız. Şartlar ne olursa olsun onu transfer edelim" dediği öğrenildi. 
     
     Tümer’le ön anlaşma 
     DAUM, ayrıca listesinde bulunan İlhan, Tümer ve Tamer’in de bir an önce alınması gerektiğini bildirdi. Menajer Sinan Engin’in, Samsunsporlu Tümer’le ön anlaşma imzaladığı, aynı takımdan İlhan, Trabzon’dan Tamer ve Gaziantep’ten de Fatih ile de prensipte el sıkıştığı bildirildi. Yönetim, Tamer’in transferinde Fazlı’yı takasta kullanacak. Gaziantepspor’un 1.5 trilyon liraya satış listesine koyduğu Fatih için de Ayhan önerilecek. 
     
     Formül aranıyor 
     AYHAN’ın yeniden Gaziantepspor’a dönüşe sıcak bakmaması nedeniyle bu transferin takasla gerçekleşmesinin zor olduğu, yönetimin Fatih’i renklerine bağlamak için farklı formüller üzerinde de düşündüğü kaydedildi. Ayhan, Galatasaray’a gitmek istediğini vurgulayarak, "Tüm detaylarda anlaşmaya vardım. İstanbul’da kalıp, Galatasaray’da forma giymek, Şampiyonlar Ligi’nde oynamak istiyorum. En büyük hedefim de bu" diye konuştu. 
     
İki yıldıza kapı kapandı      BEŞİKTAŞ Teknik Direktörü Christoph Daum, satış listesine konan Ali Eren ve sözleşmesi devam eden Ayhan’ı yeni sezonda düşünmediğini söyledi. Alman hoca, "Yeni sezona tüm sorunlardan arınmış bir ekiple girmek istiyorum. Mücadeleci ve başarıları kovalayacak ekiple yola çıkacağım" ifadesini kullandı. 
     SİYAH - Beyazlılar, 2001 - 2002 sezonunu Belçika 1. lig takımlarından Anderlecht ile yapacağı özel maçla açacak. Almanya’nın Köln kentinde kamp yapacak olan Beşiktaş, İnönü Stadı’ndaki sezon açılışında büyük olasılıkla Anderlecht’le yapacağı karşılaşmayla taraftarının karşısına çıkacak. 
     
N’Gotty harek tı      FRANSA’nın Marsilya kulübünde forma giyen N’Gotty’nin transferi için Beşiktaş yönetimi atağa geçti. Bu futbolcunun transferi için hafta içinde bir yöneticinin Fransa’ya gidip, N’Gotty’le görüşeceği bildirildi. Öte yandan Nouma’ya Fransa, İngiltere ve İspanya’dan teklif geldiğini belirten yöneticiler, "Beş milyon dolar verildiği anda Nouma’yı satarız" dediler. 
     



 SPOR 
























</TEXT>
</DOC>
