<DOC>
<DOCNO> 47772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/dunya/dun02.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Elit birlikler Afganistan'a girdi 
</HEADLINE>
<TEXT>

Seçkin komandolardan oluşan askerler iki helikopterle Mezar-ı Şerif'e indi... 
     Afganistan'ı iki haftadır havadan döven ABD, dün kara harek tına start verdi. ABD elit komandolarından küçük bir birliğin güneydeki Afgan topraklarında kara operasyonlarına başladığı bildirildi. İki helikopterle Mezar-ı Şerif yakınlarındaki Darai Suf’a inen 8 ABD’li askerden oluşan bir ekibin ise, kuzeyde Özbek General Dostum ile buluştuğu belirtildi. Amerikalı bir yetkilinin de doğruladığı Afganistan’daki ABD’li elit birlikler, Taliban güçleriyle sıcak çatışmaya girmekten çok bölgedeki CIA unsurlarının istihbarat ve keşif faaliyetlerine yardımcı olacak. 
     
     Vur-kaç operasyonu 
     Washington’un dün İslamabad’a "Bölgede vur-kaç operasyonlarına başladık" mesajını verdiği bildirildi. İslamabad’dan bir yetkili, önceki gün Afganistan’ın güneyine indirilen ABD kuvvetlerinin Afganistan’ın güneyindeki Taliban liderleri ve El Kaide üyelerine karşı operasyonlara başladığını Washington’dan öğrendiklerini söyledi. 
     Bu arada, ABD uçakları Kandahar ile K bil’e dün de bomba yağdırdı. 
     
     Komando mücahitler 
     İrfan SAPMAZ PENŞİR DHA 

     Afganistan'ın başkenti K bil’e karşı Kuzey İttifak güçlerince Penşir Vadisi’nden başlatılacak kara harek tıyla ilgili son hazırlıklar yapılırken, Cebul-ü Saraç bölgesinde, ABD’nin sağladığı komando elbiselerini giyen mücahitler görülmeye başlandı. Ayaklarındaki botları, üzerlerinde elbiseleri ve çantaları ile komandoyu andıran mücahitlerin bazılarının Afganistan’dan olmadığı anlaşıldı. Komando elbiseli mücahitler çok fazla dikkat çekmemek içinde Afganistan'ın pakul adlı şapkasını giydiler. 
     
'Sonsuz Özgürlük'te neler oluyor      Operasyon hakkında 5 SORU 5 CEVAP 
     DIŞ HABERLER SERVİSİ 

Soru 1 Hedefler nasıl seçiliyor 
     Pilotların vuracağı hedefler önceden tespit ediliyor. Pilotların kendi hedeflerini seçmesine izin ve-rilmiyor. Bir şey görürlerse, hava kontrolörüne bildiriyorlar. Hedef onaylanırsa vuruluyor. 
     
Soru 2 Operasyona ABD dışında katılan beş ülkenin görevleri ne 
     İngiltere, savaş uçakları ve gemilerle operasyona katılıyor. Avustralya önümüzdeki hafta bölgeye 1500 asker gönderecek. Fransa h l planlama aşamasında. Almanya, zırhlı araç ve personel gönderebilir. Kanada bölgeye altı savaş gemisi, altı uçak, 2 bin personel gönderiyor. 
     
Soru 3 ABD Kuzey İttifakı'na yardım ediyor mu 
     Bombardıman, Taliban birimlerine zarar verdiği için Kuzey İttifakı'na yardım olarak algılanabilir. ABD, Mezar - ı Şerif çevresindeki Taliban güçlerini vurarak Kuzey İttifakı'nın bölgede güç kazanmasını sağladı. 
     
Soru 4 Taliban askerleri, sivillerden nasıl ayırt ediliyor 
     Taliban güçlerinin bir üniforması olmamasından dolayı sivillerden ayırt edilebilmesi çok güç. Ancak yerdeki ve havadaki istihbarat birimlerinden alınan bilgilerle hareket ediliyor. 
     
Soru 5 Kış, ABD için kötü mü 
     Ortada bir durum. Isınmak için yakılan ateş, ABD uçaklarının hedef tayininde faydalı olabilir. Kışın görüşün artması da hava operasyonu için olumlu bir durum. Afganların kış savaşında yetenekli olmasına rağmen bölgeye gönderilen 10. Dağ Birliği de bu koşullar altında savaşmak için eğitildi. 
     



 DÜNYA 












</TEXT>
</DOC>
