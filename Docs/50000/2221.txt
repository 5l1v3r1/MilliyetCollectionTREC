<DOC>
<DOCNO> 2221 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/guncel/gun01.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vali Pikachu’yu korumaya aldı 
</HEADLINE>
<TEXT>

Milli Eğitim Bakanlığı ve RTÜK yasaklaya dursun, devletin valisi Pokemonlara yol verdi’ bile... 
     EMİNE GÖZEN İzmir 

     İzmir Valisi Alaaddin Yüksel ve eşi Emine Yüksel, korunmaya muhtaç çocuklar için yapılan Barbaros Çocuk Köyü’nde, Radyo Televizyon Üst Kurulu RTÜK tarafından yasaklanan Pokemon’ armalı eşofman hediye etti. 
     Urla İlçesi’nde 82 çocuğun barındığı Barbaros Çocuk Köyü nü ziyaret eden Vali Yüksel ve eşi, çocuklarla tek tek ilgilenirken, hediye getirmeyi de ihmal etmedi. Ancak hediyelerdeki küçük bir ayrıntı gazetecilerin gözünden kaçmadı. 
     
     Hediye edilen eşofmanların üzerinde, Sağlık Bakanlığı’nın uyarısı üzerine çocukların ruh yapısını bozduğu’ gerekçesiyle RTÜK ve Milli Eğitim Bakanlığı’nca yasaklanan, Pokemon’ kahramanı Pikachu’nun fotoğrafı vardı. 
     Pokemonlu hediye kağıtlarına sarılan eşofmanlar çocukları sevince boğulurken Vali Yüksel, yasakla ilgili bir soru üzerine "Evet yasak var. Zaten çocuklar tasolarıyla oynamıyorlar. Onlar çekmecelerinde duruyor" dedi. Vali Yüksel bu tezini doğrulatmak için çocuklara tek tek Pokemonlarla oynayıp oynamadıklarını sordu yanıt hep bir ağızdan verildi "Evet Oynamıyoruz." 
     


 GÜNCEL 















</TEXT>
</DOC>
