<DOC>
<DOCNO> 1083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sontur15.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
TEAŞ'ta 6 kişi gözaltında 
</HEADLINE>
<TEXT>

     Enerji ihalelerinde yolsuzluk ve rüşvet iddiaları üzerine başlatılan ''Beyaz Enerji Operasyonu'' kapsamında 6 kişinin gözaltında olduğu, soruşturmanın ise devam ettiği bildirildi. 
     İçişleri Bakanlığı Basın ve Halkla İlişkiler Müşavirliği'nden konuya ilişkin yazılı bir açıklama yapıldı. Açıklama şöyle 
     ''Enerji ve Tabii Kaynaklar Bakanlığı ve TEAŞ tarafından yapılan enerji ihalelerinde, ciddi boyutlarda yolsuzluk ve rüşvet olayları yaşandığı iddiaları üzerine Jandarma Genel Komutanlığı Kaçakçılık ve Organize Suçlarla Mücadele Daire Başkanlığı'nca Ankara DGM Cumhuriyet Başsavcılığı'nın izni ile yapılan teknik takip ve izleme sonucu 'Beyaz Enerji Operasyonu' başlatılmış, TEAŞ Yönetim Kurulu'nda görevli bazı üst düzey yöneticiler ile birlikte toplam 6 kişi hakkında gözaltı kararı alınmıştır.'' Açıklamada, gözaltına alınan kişilerin Muzaffer Selvi, Ünal Peker, Mustafa Arslan, Birsel Sönmez, Hanifi Baş ve Hüseyin Arabul olduğu belirtilerek, soruşturmanın devam ettiği bildirildi. 




</TEXT>
</DOC>
