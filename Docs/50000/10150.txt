<DOC>
<DOCNO> 10150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/guncel/gun13.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyarı ateşi diye ensesine nişan aldı 
</HEADLINE>
<TEXT>

     NEŞET KARADAĞ Adana DHA 

     Vatani görevini yaparken 10 gün önce firar eden hırsızlıktan sabıkalı Ahmet Yılmaz, Astsubay Çavuş Abdullah Akman'ın, "Dur" ihtarına uymayınca açtığı uyarı ateşi sonucu öldü. 
     Firari Yılmaz'ın Adana'da izine rastlayan jandarma, arkadaşı Ali Mutlu'yu gözaltına alarak iz sürdü. Arkadaşını teslim edeceği sözünü veren Mutlu, Yılmaz'ı bularak Seyhan Jandarma Komutanlığı'nı telefonla aradı. Bu ihbar üzerine Jandarma Astsubay Çavuş Akman, otomobille belirtilen yere gitti. Yılmaz, jandarmayı görünce kaçmaya başladı. Peşinden koşan Akman önce "Dur" ihtarında bulundu. Astsubay, Yılmaz'ın kaçmaya devam etmesi üzerine havaya bir el ateş etti. Akman'ın yakalamak için bir kez daha açtığı ateşte kurşun Yılmaz'ın ensesine isabet etti. Astsubay, yere yığılan Yılmaz'ı otomobile bindirerek Devlet Hastanesi'ne götürdü. Ancak, yapılan tüm müdahalelere karşın Yılmaz kurtarılamayarak öldü. Astsubay Akman gözaltına alındı. 
     


 GÜNCEL 





















</TEXT>
</DOC>
