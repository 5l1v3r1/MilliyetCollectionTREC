<DOC>
<DOCNO> 34292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sondun12.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanzanya'da mini eteklilere ay sonuna kadar izin 
</HEADLINE>
<TEXT>

     Tanzanya'nın Zanzibar adasında kendilerine ''Allah'ın Aslanları'' adını veren bir grup radikal İslamcı, kadınların bundan böyle mini etek veya ''açık saçık'' kıyafetler giymemesini ''emreden'' bildiriler dağıttı. 
     Yerel basında çıkan haberlere göre, talimatı uygulamak üzere Zanzibarlı kadınların 31 Temmuz'a kadar sürelerinin olduğunu bildiren ''Simba Wa Mungu'' Allah'ın Aslanları , aksi takdirde kadınların şeriata göre cezalandırılacağı tehdidinde bulundu. 
     Camilerin de aralarında bulunduğu birçok yerde dağıtılan bildirilerden haberi bulunduğunu belirten polisin, bildirileri dağıtanları yakalamak için harekete geçtiğini kaydedildi. 
     Polis yetkilileri, mini etek veya kısa elbise giyen kadınların güvenliklerinin sağlanması için de devriyelerin seferber edildiğini belirttiler. 
     Bildirilerde, ''günahkarların'' halk önünde taşlanacağı ve kırbaçlanacağı tehdidinde bulunulurken, uyarının yabancı ve turistleri de kapsayıp kapsamadığı belirtilmedi. 
     Tanzanya'ya bağlı Hint Okyanusu'ndaki yarı özerk Zanzibar ve Pemba adalarının nüfusunun yüzde 90'ınından fazlası Müslüman. 
     







</TEXT>
</DOC>
