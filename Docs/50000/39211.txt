<DOC>
<DOCNO> 39211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sondun10.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da 13 Türk insan kaçakçılığı suçlamasıyla gözaltında 
</HEADLINE>
<TEXT>

     İtalya'nın güneyine, gemiyle kaçak insan getirmek suçlamasıyla tutuklanan Türklerin sayısı 13'e çıktı. 
     İtalyan haber ajansı Ansa'nın haberine göre, orduya bağlı gümrük polisi tarafından, geminin gelişinde tutuklanan 11 Türk'e, 2 kişi daha eklendi. 
     Ercan Karataş ve Mahir Erdoğan adlı 2 Türk gencinin, kaçakların arasına karışarak sosyal yardım amaçlı merkezlere götürüldüğü, daha sonra da kaçakların şahitliği doğrultusunda polis tarafından yakalandıkları kaydedildi. 
     27 yaşında olan gençlerin üzerlerinden çıkan kimlikte ikametlerinin İzmir olarak görüldüğü açıklandı. 
     Güneydeki Crotone kentinin kıyısında, Türkiye'den hareket ettiği iddia edilen gemide, Pakistan, Afganistan ve Irak uyruklu 277 erkek, 35 kadın ve 42 çocuğun bulunduğu anlaşılmıştı. 
     Geminin yaklaşık bir hafta önce İstanbul'dan yola çıktığı, 22 Ağustos'ta İzmir'den yolcu aldığı ve bunları İtalya'ya getirdiği öne sürülmüştü. 
     
     







</TEXT>
</DOC>
