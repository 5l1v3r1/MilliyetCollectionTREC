<DOC>
<DOCNO> 34333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sontur12.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Anız yakıldı böyle oldu...Ankara Hurdacılar sitesi yanıyor... 
</HEADLINE>
<TEXT>

     Anız yakılması sonucunda Hurdacılar Sitesinde bazı işyerleri yandı. İtfaiye yangının yayılmaması için yoğun çaba sarfediyor. 
     Ankara Çevre Yolu'nun Yahyalar Semti sonunda bulunan Hurdacılar Sitesi civarında öğle saatlerinde anız yangını başladı. Esen rüzgarla genişleyen ateş kısa sürede Hurdacılar Sitesi'nde yer alan işyerlerine sıçradı. 
     Eski otomobil lastikleri ve madeni yağ malzemelerinin bulunduğu işyerlerinde başlayan yangın kısa sürede büyüyerek dumanı tüm Ankara'dan görülebilecek hale geldi. Yangının etki altına aldığı işyerlerinin bulunduğu çevredeki işyerleri boşatılmaya çalışılırken itfaiye epiklerinin müdahalesiyle yangın bir ara kontrol altına alındı. Ancak yanan maddelerin lastik ve madeni yağ olması nedeniyle kısa süre sonra yangın tekrar etkisini göstermeye başladı. 
     Devam eden yangını söndürebilmek için Ankara İtfaiyesi'ne bağlı ekipler yoğun olarak çalışmalarını sürdürüyor. Bu arada Site içerisinde bulunan elektrik trafolarının patlamaması ve yangın söndürmede herhangi bir kaza meydana gelmemesi için Hurdacılar Sitesi ve çevresindeki elektrikler kesildi. 






</TEXT>
</DOC>
