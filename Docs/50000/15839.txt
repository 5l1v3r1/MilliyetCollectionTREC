<DOC>
<DOCNO> 15839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/spor/aspo.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençler kupayı kaptı 
</HEADLINE>
<TEXT>
Fener'e hasret kaldı 
Kayseri’de tam bir heyecan fırtınası esti. Revivo’nun süper frikiği, Gençlerbirliği direğini sarstı. Sakat oynayan Rüştü görevini yaptı 
     YUSUF KOBAL 

     Evet... Dile kolay... Fenerbahçe 18 yıl, Gençlerbirliği 14 yıl kupa şampiyonu olmak için bekledi. İki takım oyuncularının hepsi başarı açıydı. Sahadaki bütün futbolcular kendi camiaları adına kahraman olmak sevdasındaydı. Bu gerginlikte, bu özlemle tutuşanlar, kazananıyla, kaybedeniyle olağanüstü çaba harcadılar. İki takımın da kalesinde oyunu penaltılara taşıyan pençeler vardı. Patrick kendini kahraman ilan eden oyunu, maçın başından sonuna kadar yetmeyince bir de penaltı atışları sırasında yaptı. Ayağının kopuğuyla sahaya çıkan Rüştü daha "Bismillah" demeden yüzde yüz goller kurtardı. 
     Gençlerbirliği istifasını daha önceden açıklamış teknik direktörü için oynuyordu. "Biz bu sene her kupayı kaldırırız" diyen Mustafa Denizli’ye ise bu kez hüzün kalıyordu. 
     4. dakikada Ümit Karan topu Kona’ya aktardı. Kona’nın vuruşunda Rüştü son anda topu kornere çeldi. 
     6. dakikada Revivo’nun soldan kullandığı serbest vuruşta boş durumda yükselen Johnson topu kafa ile ağlara gönderdi 1 - 0. 
     13. dakikada Ferdi’nin soldan ortasında M’Bayo topa ayak koydu ve eşitliği sağladı 1 - 1. 
     26. dakikada Thomas’ın serbest vuruşunda Rüştü bir kez daha gole izin vermedi. 
     
     31. dakikada Andersson, 45. dakikada Ogün’ün vuruşlarını kaleci Patrick kurtardı. 
     49. dakikada Revivo, Patrick’i de çalımladı, ancak topu boş kale yerine dışarıya yolladı. 
     54. dakikada M’Bayo sağdan ortaladı. Mirkoviç ıskaladı. Ümit Karan yerden bir vuruşla takımı tekrar öne geçirdi 2 - 1. 
     59. dakikada Revivo’nun mükemmel serbest vuruşunda top üst direkten döndü. 
     67. dakikada Revivo, Lazetiç’i kaçırdı. Bu oyuncunun yerden ortasında Andersson topun gelişine vurdu ve eşitliği sağladı 2 - 2. 
     Normal süre bu sonuçla bitti ve ardından uzatmada da denge bozulmadı. 
     Penaltı atışlarında ise Ogün ve Serhat, Fenerbahçe adına penaltıları kaçırdı. Sadece Rapajic topu filelere yolladı. Kona, Thomas, İsmail Güldüren ve Tolga’nın atışları golle sonuçlanınca, kupa, tarihinde ikinci kez Başkent ekibinin oldu. 
     
GOLLER Dk. 6 Johnson 1-0 Dk. 13 M’Bayo 1-1 Dk. 54 Ü.Karan 2-1 Dk. 67 Andersson 2-2      
PENALTILAR Kaçıranlar Ogün F.Bahçe Serhat F.Bahçe      
Atanlar Kona G.Birliği Rapajic F.Bahçe Thomas G.Birliği İ.Güldüren G.Birliği Tolga G.Birliği      
Aybaba istifa ettiG.Birliği’nin hocası görevini bıraktı, "Tommiks, Teksas’ta bile iyiler kazanıyor" dedi 
     NECMİ KEPÇETUTAN 

     GENÇLERBİRLİĞİ Teknik Direktörü Samet Aybaba istifa ettiğini açıkladı. 1.5 yıldır Başkent ekibinde çok iyi işler yaptıklarını belirten Aybaba, "Futbolcularla aile gibiydik. Tek amacımız kupayı almaktı. Ancak 2.5 ay önce yeni bir teknik adamla anlaşmaları beni üzdü. Umarım bu yaptıklarımız yönetimi de düzgün olmaya yönlendirir. Tommiks ve Teksas da bile hep iyiler kazanıyor. Burada da öyle oldu. Adalet yerini buldu" dedi. 
     AYBABA, "Gençlerbirliği’nde olumlu her şey var. Tek sorun bendim. Ben de gidiyorum." ifadelerini de kullandı. Gençlerbirliği yönetimi, maç primini 15’er bin mark olarak belirledi. Primin, kulüp şöföründen futbolcusuna kadar herkese dağıtılacağı kaydedildi. Başkan İlhan Cavcav ise "Sezon başında hedeflerimizden biri de kupaydı. Bu hak edilmiş bir başarı. Emeği geçen herkesi kutluyorum" diye konuştu. 
     


 SPOR 





























</TEXT>
</DOC>
