<DOC>
<DOCNO> 9952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yasam/yas08.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlık ölmüş 
</HEADLINE>
<TEXT>
Hamile kadına işkence 
Doğum sancısı çeken kadından benzin parası istendi, vermeyince ambulanstan indirildi 
     İzmir’in Gültepe semtinde doğum sancısı çeken kadın, polis ekiplerince hastaneye yetiştirildi. Kadının yakınları, Sağlık Bakanlığı’na ait ambulansın görevlilerinin kendilerinden benzin parası istediklerini, vermeyince araçtan indirdiklerini iddia etti. 
     İhbar üzerine Tunalıgil Caddesi’ndeki bir eve giden polisler, sancı çeken hamile Pınar Ertürk’ü 23 , ekip aracıyla Atatürk Eğitim ve Araştırma Hastanesi’ne götürdü. 
     Hastaneye yatırılan Ertürk’ün yanında bulunan annesi Kıymet Dağlı ile teyzesi Hatice Çakır, olayı şöyle anlattı "112 Hızır Acil Servis ambulansına Pınar’la birlikte bindik. Görevli, 5 milyon lira para vermemizi istedi. Bunun benzin parası olduğunu söyledi. Paramız olmadığını söyleyince bizi ambulanstan indirdiler." 
     112 Hızır Acil Servisi’nde görevli Dr. Ümit Bal ise acil durumlarda müdahale ettiklerini ifade ederek, şu bilgiyi verdi "Ambulanstaki arkadaşlarımız, hastadan yaptıkları ilk müdahalede, sağlık sorununun bulunmadığını ve hastaneye başka yollardan gitmesini istemiş. Hasta ambulansla gitmekte direnince, kötü niyetli kullanımı önlemek’ için makbuz karşılığı 5 milyon bağış istenmiş. Hasta buna yanaşmayınca indirilmiş." 
     
     


 YAŞAM 



















</TEXT>
</DOC>
