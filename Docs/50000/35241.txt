<DOC>
<DOCNO> 35241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yazar/cemal.html </URL>
<DATE> 2001/08/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Maceranın adı Tayyip Alternatifi Yılmaz mı 
</HEADLINE>
<TEXT>

ANAP’ta muhalifler, "Yılmaz’ın yeniden seçilmesi, Tayyip Erdoğan’ın ekmeğine yağ sürer. Tayyip tehlikeli bir oyun Bu oyunu ancak biz bozarız" görüşündeler. Yılmazcılar da "Macerayla değil, durmuş oturmuş Yılmaz’la olurödiyorlar 
     ANKARA 

     Macera... ANAP’ın büyük kongre kulisinde maceranın adı Tayyip Erdoğan. ANAP lideri Yılmaz da bu sözcüğü Tayyip Erdoğan hareketi için kullanıyor. Kurulacak yeni partiyi bir macera olarak gördüğü anlaşılıyor. 
     Gazetemizin Ankara bürosundan Hakan Şanlıtürk’e önceki gün verdiği demeçte, "Ülkenin yeni bir maceraya hali yok" demiş... 
     Tayyip Erdoğan ve yeni oluşum, yarın genel başkanlık seçimiyle başlayacak olan büyük kongre kulisinin en sıcak konularından biri. Taraflar, yani genel başkanlık için yarışanlar bu konuyu birbirlerine karşı silah olarak kullanıyorlar. 
     Lütfullah Kayalar’a soruyorum 
     "Genel başkanlık seçimini kaybederseniz, Tayyip Erdoğan’a gideceğiniz söyleniyor." 
     "Ahlaksızca bir iddia... Tayyip’ten bir şey olmayacağını söylüyorum. Ama yine Mesut Yılmaz seçilirse, işte o zaman Tayyip Erdoğan’ın ekmeğine yağ sürülmüş olacak. Oysa Tayyip tehlikeli bir oyun... Bu oyunu ancak ben bozarım." 
     Vehbi Dinçerler’e soruyorum 
     "Kaybedersen Tayyip’e mi gideceksin " 
     "Şerefli bir kampanya değil." 
     
Macera mı, yeni lider mi      Dikkatimi çekiyor. 
     Bir diğer genel başkan adayı Eyüp Aşık aynı sorumu sanki kapıyı biraz aralık bırakarak yanıtlıyor. 
     İzlenimim öyle. 
     Ama Eyüp Aşık da Tayyip Erdoğan hareketini bugün için macera olarak nitelemekten geri kalmıyor 
     "Henüz kadrosu, projesi, modeli, programı, hiçbir şeyi belli değil. Bu bir kumardır, maceradır. Ancak ilerisini bilemem. Türkiye böyle bir maceraya sürüklenmek istemiyorsa, ANAP’ta lider değişimi şart. Lider değişimleri partileri yeniden çıkışa geçirir. ANAP’ın ise yine Mesut Bey’le çıkışa geçmesi için mucizenin mucizesi lazım. Yeni bir macera istenmiyorsa, yeni lider şart ANAP’a..." 
     Tayyip Erdoğan’la ilgili olarak genel başkan adaylarının ortak bir bakış açısı var. 
     Üçü de diyor ki 
     "1995 seçimlerinde millet, mevcut liderler olmasın da kim olursa olsun diye gidip Erbakan Hoca’yı birinci parti yaptı. Refah topladı tepki oylarını... 1999 seçimlerinde aynı mantıkla Ecevit’le Bahçeli’ye gitti oylar... Bu defa da çark, Tayyip Erdoğan’a işleyebilir. Bu macerayı önlemek için Yılmaz’ı değiştirmek lazım." 
     
Macera mı, Yılmaz mı      Mesut Yılmaz’ın bakış açısı da bir bakıma rakiplerinden farklı değil. Yazımın girişinde belirttiğim Milliyet’e demecinde şöyle diyor ANAP lideri 
     "Halk bundan önceki üç seçimde olduğu gibi yeni bir maceraya girip denemediklerine mi yönelecek Yoksa gerçek bir tercih mi yapacak Ülkenin yeni bir maceraya hali yok." 
     Maceranın alternatifi Yılmaz mı .. 
     ANAP liderinin yakın çevresinden bir kurmay şöyle dedi 
     "Maceraya mı .. Durmuş oturmuş Yılmaz’a mı .." 
     Yılmaz kampının yakın gelecekteki oyun planı, anlaşılan, bu iki cümlede düğümlenecek. 
     Yılmaz, bir yandan büyük kongrede ANAP yönetimini birtakım tasfiyelerle yenilemeye, yeni yüzlerle yeni bir vitrin oluşturmaya çalışacak. Öbür yandan kongre konuşmasında demokrasi ve hukuk devleti, ekonomi, küreselleşme ve Avrupa Birliği konularında vereceği mesajlarla "Maceraya karşı yine de ben varım, diğerleri yaramaz " demeye çalışacak anlaşılan... 
     Mesut Yılmaz’la ilgili olarak güven ve inandırıcılık açısından en diplerde seyreden bir süreç, yeni yüzler ve yeni mesajlarla usul usul tersine dönebilir mi .. 
     Bir başka deyişle 
     Yılmaz’ın yeni oyun planı tutabilir mi .. Yılmaz kampında, seçime daha bir buçuk, iki yıl olduğu, o zamana kadar Yılmaz’ın liderliğinde ANAP’ın toparlanacağına dair hesaplar yapılmakta... 
     
Yılmaz’la derin devlet...      Ankara’da oyun planı çok 
     Başkentte politika kulisine girince her zamanki gibi ilginç oyun planları insanın kulağına hemen çalınıyor. Her köşe başında toplum mühendisliği’ne soyunmuş olanlara rastlamak mümkün. 
     Senaryolara bayılıyorlar. 
     İşte bunlardan biri 
     "Derin devlet ilginç oynuyor. 28 Şubat’la Refah’ın işi bitti. Tayyip’le de İslamcı hareketi böldüler. Tayyip’in ipini çekmenin zor olmadığını biliyorlar. Yeterince açığı var çünkü... Şimdi derin devletin tercihi Mesut kazansın, ANAP bitsin ’ Yılmaz’ıyla, Çiller’iyle merkez sağı temizlemek istiyor derin devlet. 28 Şubat, post - modern bir darbe idiyse, şimdi de değişik bir mıntıka temizliği’ne geldi sıra... Böylece siyaset sahnesini yeniden design, yani yeniden düzenlemek isteyeceklerdir." 
     İşte böyle. 
     Ancak, Tayyip Erdoğan’la ilgili bu yakın zamanda beklenmedik gelişmeler de olabilir. Tayyip Erdoğan - Albayrak Grubu bağlantısı hakkında DGM Başsavcılığı tarafından TCK 313. maddeden her an dava açılması da bazı çevrelerde bekleniyor. 
     Senaryosu pek bol bir Ankara’dan ANAP kongresiyle ilgili dördüncü yazı yarın. 
     Bugünkü yazımın Kemal Derviş’li olacağını söylemiştim. Yer kalmadı. İnşallah yarınkine monte ederim. 
     
     







'Taşra' gelecek 


Zorlu ikilem... 


Maceranın adı Tayyip Alternatifi Yılmaz mı 


Meslek liseleri çöküyor 


ANAP kongresi ve Özal 


İtalya’dan çürük ağaçları aldılar 


O, iyi insandı... 


Solda dayanışma zamanı 


ANAP'a da ISO 9002 ne yakışır ya 


Animatörler Momo'ya karşı 


ABD’nin söylediğini değil yaptığını yapacaksınız 


</TEXT>
</DOC>
