<DOC>
<DOCNO> 18126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/spor/spo04.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dostluk çağrısı 
</HEADLINE>
<TEXT>

     TRABZONSPOR yönetimi, Bordo - Mavili taraftarlara çağrıda bulunarak, Fenerbahçe maçı öncesi centilmenliğe davet etti. Yönetici Coşkun Kahraman, "En küçük bir taşkınlığa izin vermeyin. Ayrıca stadda taraftarımızın terörist muamelesi görmesini de istemiyoruz" diye konuştu. 
     YÖNETİCİLER, Trabzon Valisi Adil Yazar’ı ziyaret edip, alınacak önlemler konusunda fikir alış verişinde bulundu. Futbol Şube Sorumlusu Serdar Bali ile Coşkun Kahraman ve Kenan Sönmez’in ziyaretinde Vali Yazar, olağanüstü güvenlik önlemi almayı düşünmediklerini açıkladı. 
     
     Trabzon neşeli 
     BORDO-Mavili takım, Fenerbahçe maçı hazırlıklarını tek çalışmayla sürdürdü. Milli takımlardaki Sergen, Oktay ve Gökdeniz dışında, sakat Milosevski de çalışmaya katılmadı. Futbolcuların hırsı ve neşesi teknik kadroyu sevindirdi. Trabzon, bu akşam Avni Aker’de basına kapalı çift kale maç yapacak, yarın da kampa girecek. 
     



 SPOR 

























</TEXT>
</DOC>
