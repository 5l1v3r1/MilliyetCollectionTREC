<DOC>
<DOCNO> 34207 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/ekonomi/eko14.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur ve SSK’da borç ödeme kolaylığı 
</HEADLINE>
<TEXT>

     ANKARA Milliyet 

     Çalışma Bakanı Yaşar Okuyan, Bağ - Kur’un prim ve faiz alacaklarının toplam 4.8 katrilyonu bulması nedeniyle, ödeme kolaylığı getirdiklerini açıkladı. 
     Okuyan, borç sahiplerine 1 - 31 Ağustos tarihlerinde başvurmak şartıyla ödeme kolaylığı sağlanacağını kaydetti. Birikmiş anapara borç ve faizlerin birlikte donacağını, aylık yüzde 10 faiz oranının yıllık yüzde 3’e düşürüleceğini, borcun 18 aylık takside bölünerek ödeme kolaylığı getirileceğini dile getiren Okuyan, bu sayede 800 trilyon lira gelir beklendiğini belirtti. 
     
     SSK borcu için ek süre 
     SSK’nın prim borcu ödemek için Temmuz ayında başlattığı bir aylık başvuru süresi 15 gün daha uzatıldı. Sürenin 15 Ağustos’ta sona ereceğini açıklayan Okuyan, bu yöntemle 1 katrilyon lira toplanmasını beklediklerini bildirdi. 
     Okuyan, Bağ - Kur’un son üç yıl içerisindeki toplam ana para ve gecikme faiz toplamıyla ilgili bilgi vermesinin daha önceki borçların unutulması anlamına gelmediğini, bu nedenle geriye doğru alacakların üzerine "su içilmeyeceğini" belirterek, "Zaten su içmişiz yeter" diye konuştu. 
     



 EKONOMİ 


























</TEXT>
</DOC>
