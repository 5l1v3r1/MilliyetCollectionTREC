<DOC>
<DOCNO> 9240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/sontur03.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Diş hekimlerinden faksla "yeni fakülte açılmasın" kampanyası 
</HEADLINE>
<TEXT>

     Türk Dişhekimleri Birliği, yeni diş hekimliği fakültesi açmanın, ''işsiz diş hekimi sayısının artmasına neden olacağı'' gerekçesiyle yeni diş hekimliği fakültesi açılmaması için, yetkililere faks gönderecek. 
     Türk Dişhekimleri Birliği'nden yapılan açıklamaya göre, birliğe bağlı 31 diş hekimi odası, 1 Mart Perşembe günü, Cumhurbaşkanı Ahmet Necdet Sezer'e ve tüm yetkililere, taleplerini içeren faks metnini gönderecek. 
     Faks metinlerinde, diş hekimliği eğitiminin ciddi altyapı yatırımları yapıldıktan sonra verilebilen bir eğitim olduğu vurgulanarak, şöyle denildi 
     ''Her yıl bin yeni diş hekimi mezun olduğu halde, yeni diş hekimliğifakültesi açılmasının yanlış olduğunu düşünüyoruz ve Yüksek Öğretim Kurulu ile TBMM'nin, yeni diş hekimliği fakültesi açmasının gerekçesini anlamakta zorluk çekiyoruz. Bu anlamda diş hekimlerini kalitesiz hizmet vermeye zorlayan koşullardan birisi olan diş hekimlerinin sayısal fazlalığına, yeni diş hekimliği fakültelerinin açılmasına artık son verilmelidir.'' 
     




</TEXT>
</DOC>
