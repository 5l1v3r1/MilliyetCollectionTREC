<DOC>
<DOCNO> 19044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sontur25.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda, Genel Müdürlerin makam arabaları geri alındı... 
</HEADLINE>
<TEXT>

     Başbakan Bülent Ecevit imzasıyla yayımlanan genelgeyle, kamudaki taşıt savurganlığına son verildi. 
     Resmi Taşıtlara ilişkin Genelge ile Taşıt Kanunu'nda sayılan makamlar dışındaki kamu görevlilerinin makam arabası kullanımı yasaklandı. 
     Böylece Müsteşar ve sayılan bazı makamlara makam aracı tahsisi öngörülürken, genel müdürler, genel müdür yardımcıları, daire başkanları gibi kamu görevlilerinin artık makam araçlarından yararlanamayacakları hükme bağlandı. 
     Genelge ile kamu görevlilerinin vakıf, dernek, banka, birlik, firma, şahıs gibi kuruluş veya kişilerden hibe suretiyle de olsa, taşıt kabul edemeyecekleri ve kullanamayacakları bildirildi. 
     Aynı şekilde, kamu taşıtlarının akaryakıt sarfiyatının asgari düzeyde tutulması amacıyla da, aylık ve yıllık bazda azami limitler getirilmesi benimsendi. 







</TEXT>
</DOC>
