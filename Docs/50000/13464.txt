<DOC>
<DOCNO> 13464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/soneko12.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa düştü, hisse senetleri yüzde 7 değer kaybetti 
</HEADLINE>
<TEXT>

     İMKB Ulusal-100 Endeksi, önceki kapanışa göre 550.55 puan kayıpla, 1. seansı 7,409.14 puandan tamamladı. Hisse senetleri ortalama yüzde 6.92 oranında değer yitirdi. 
     Seans 7,939 puan seviyesinde satış ağırlıklı açıldı. İlk dakikalardaki durgunluğun ardından, genele yayılan satışlar belirginleşti ve Endeks, 7,601 puana kadar gevşedi. İlk bir saat 7,650 puanla geçildi. 
     İkinci yarıda beklentilerin aksine satışların hız kesmediği gözlendi. Bir süre 7,500 puan sevisinde tutunmaya çalışan Endeks, en düşük 7,368 puanı gördü. Ulusal-100 Endeks, seansı 7,409.14 puandan tamamladı. 
     Kapanışta mali endeks 795.87 puanlık kayıpla 9,998.64 puana, hizmet endeksi 329.74 puanlık kayıpla 5,011.66 puana, sanayi endeksi de 385.57 puanlık kayıpla 5,868.51 puana geriledi. Böylece mali grup hisseler önceki kapanışa göre ortalama yüzde 7.37, hizmet grup hisseler yüzde 6.17, sanayi gurubu hisseler de yüzde 6.17 oranında değer yitirdi. 
     1. seansta işlem gören toplam 294 hisse senedinden 277'si değer yitirdi. 8 hisse senedi değer kazanırken, 9 hissenin fiyatında ise değişiklik olmadı. Seansta, 82 trilyon 972 milyar 550 milyon liralık işlem hacmi oluştu. 1. seansta Sabancı Holding, Yapı Kredi Bankası, Tüpraş, Koç Holding ve Ereğli Demir Çelik en yoğun işlem gören hisseler oldular. Borsa uzmanları, piyasaların hükümet ortaklarının açıklamalarından oldukça tedirgin olduğunu ve siyasilere olan güvensizliğin satışları getirdiğini savundular. 




</TEXT>
</DOC>
