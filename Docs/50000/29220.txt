<DOC>
<DOCNO> 29220 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/spor/spo02.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan garantisi 
</HEADLINE>
<TEXT>

F.Bahçe Başkanı Yıldırım, İsviçre’de FIFA Başkanı Blatter’den Hakan Bayraktar’ın transferi için destek aldı, genç futbolcunun iki gün içinde imza atacağı açıklandı 
     YUSUF KOBAL 

     Transfer çözüldü 
     SARI - Lacivertli kulüp FIFA’nın onayı ile Hakan Bayraktar transferini çözdü. Fenerbahçe bu futbolcuyu bugün ya da en geç yarın İstanbul’a getirip sözleşme yapacak. Başkan Aziz Yıldırım, İsviçre’de FIFA Başkanı Blatter ile görüşüp garanti alınca, Teknik Direktör Denizli de Hakan Bayraktar’ı 1 Temmuz’da Samandıra tesislerinde başlayacak olan çalışmalara davet etti. 
     
     15 Temmuz’da serbest 
     FIFA, bu futbolcunun bonservis bedeli ödenmeden Fenerbahçe’de oynayabileceğini belirtip, 15 Temmuz tarihi itibarı ile Hakan Bayraktar’ın serbest kalacağını bildirdi. Gaziantep ile Fenerbahçe arasındaki sorunun çözülmemesi halinde eski takımına döneceğini söyleyen Hakan da ikna edilirken, yöneticiler 1.5 milyon dolarlık bonservis tekliflerinin h l sürdüğünü belirttiler. 
     
     Doğan’a eleştiri 
     GAZİANTEP’e müthiş bir teklif önerdiklerini kaydeden yöneticiler Celal Doğan’ı bir türlü anlayamadıklarını da ifade ettiler. Sarı - Lacivertli yöneticiler, "Milli olmayan bir futbolcuya 1.5 milyon dolar bonservis bedeli biçtik. Gençlerbirliği’nin milli oyuncusunu ise bir milyon dolara aldık. Hülle değil, FIFA talimatı ile transfer yapacağız" diye konuştular. 
     
Türkiye’nin en iyisi      HÜSEYİN YAVUZ 

     UEFA Stat Komisyonu üyesi Maik Kıss ve beraberindeki dört kişilik heyet dün Fenerbahçe Şükrü Saracoğlu Stadı’nda incelemelerde bulundular. Stadın görüntüsünü videodan izleyen üyeler, yeni yapılan tribünleri, basın tribününü, soyunma odalarını, stadın içini ve dışını gezdiler. 
     KOMİSYONA eşlik eden Asbaşkan Murat Özaydınlı, üyelerin "Türkiye’de incelediğimiz en iyi stat" dediklerini söyledi. Özaydınlı, "Stadımızın eksiğinden çok fazlası var. Ufak pürüzler dışında, eleştirilerde de bulundular. Örneğin UEFA yetkilileri için yer yapacağız" ifadesini kullandı. 
     
Gözler Pjanovic’te      FENERBAHÇE, Yugoslavya’nın ünlü takımı Kızılyıldız’ın santrforu Mihajlo Pjanovic ile prensip anlaşmasına vardı. 24 yaşında ve 1.82 boyundaki yıldız oyuncunun transfer edilmesi halinde Zoran Mirkoviç ile yollar ayrılacak. Yugoslavya Ligi’nde şampiyon olan Kızılyıldız’ın 23 golünü atan Pjanovic, krallıkta da üçüncü sırada yer aldı. 
     
Yıldırım’dan yeni liste      FENERBAHÇE hafta sonunda olağanüstü genel kurula giderken, Başkan Aziz Yıldırım tek aday olarak listesini de şekillendirdi. Yıldırım yeni listesinde en az dört, en fazla ise altı yönetici arkadaşını değiştirecek. Başkan yönetime, Raif Dinçkök, Saran Holding’in sahibi Sadettin Saran, kardeşi Ali Yıldırım, Ankaralı işadamı Nihat Özbağı, Opet Petrol’un sahibi Fikret Öztürk ve Ayşe Sabancı’yı dahil edecek. 
     
Yönetim Kurulu      Kalanlar 
     Uğur Dündar 
     Nihat Özdemir 
     Hamdi Akın 
     Mahmut Uslu 
     Osman Yalçın 
     Murat Özaydınlı 
     Vedat Olcay 
     Atilla Kıyat 
     Tahir Perek 
     
     Gelenler 
     Raif Dinçkök 
     Sadettin Saran 
     Ali Yıldırım 
     Nihat Özbağı 
     Fikret Öztürk 
     Ayşe Sabancı 
     
     Gidenler 
     Selim Soydan 
     Şadan Kalkavan 
     Ertuğrul Hataylı 
     Mehmet Vodina 
     



 SPOR 

























</TEXT>
</DOC>
