<DOC>
<DOCNO> 7288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/guncel/gun01.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğu Anadolu BEYAZ’A ERDİ 
</HEADLINE>
<TEXT>

Kuraklık riski ile karşı karşıya olan Türkiye’de kara kavuşan ilk bölge Doğu Anadolu oldu. Ama yoğun kar yağışı hayatı felç etti 
     Doğu Anadolu Bölgesi'nin Van, Bitlis, Hakkari ve ilçelerinde kar yağışı nedeniyle 611 yerleşim birimiyle bağlantı kesildi. YüksekovaŞemdinli, HakkariÇığlı ve YüksekovaDağlıca karayolları ulaşıma kapandı. Bölgede metrekareye 14 kilo yağış düştü. 
     
Kar kalınlığı 3 metreye çıktı      Önceki sabah sabah başlayan ve gece geç saatlere kadar devam eden kar yağışı, özellikle Hakkari şehir merkezi ile ilçelerinde etkili oldu. Hakkari şehir merkezinde kar kalınlığı 1 metreye, yüksek kesimlerde yer yer 3 metreye, ilçelerinde 30 santimetre, Van'da 20 santimetre, Bitlis'te ise 10 santimetreye ulaştı. Söz konusu il ve ilçelerde şehiriçi ve şehirlerarası ulaşımın güçlükle sağlandığı bildirildi. 
     
Yağışlar devam edecek      Köy Hizmetleri Bölge Müdürlüğü yetkilileri, Van ve ilçelerinde 232, Bitlis'te 149 ve Hakkari'de 230 olmak üzere 611 yerleşim birimiyle bağlantının kesildiğini, don ve tipinin olmaması halinde ulaşıma kapanan köy ve mezra yollarını 3 gün içinde ulaşıma açabileceklerini söylediler. Yetkililer, yağışların Van'ın Bahçesaray ilçesinde etkili olduğunu, burayla telefon irtibatı bile sağlanamadığını kaydettiler. 
     


 GÜNCEL 


























</TEXT>
</DOC>
