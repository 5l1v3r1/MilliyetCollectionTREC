<DOC>
<DOCNO> 24968 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko17.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 319.03 puan artışla 1. seansı 11,590.01 puandan tamamladı. 
     Hisse senetleri ortalama yüzde 2.83 oranında değer kazandı. Borsa beklentilerin altındaki enflasyon rakamlarının verdiği moralle haftaya iyi başladı. Seans 11,503 puan seviyesinde yoğun alıcılı açıldı. Alımlar 11,701 puana kadar devam etti. Hızlı başlangıcın ardından sakinleşen piyasa, kar realizasyonlarıyla ilk bir saati 11,605 puanla geçti. 
     Yoğun taleple seansın ilk yarısında 159 trilyon işlem hacmi gerçekleşirken, ikinci yarıda piyasa durgunlaştı. Hisse bazı hareketlerle yatay bir seyir izleyen Ulusal-100 Endeks, haftanın ilk seansını 11,590.01 puandan tamamladı. 
     Kapanışta mali endeks 448.33 puanlık artışla 16,846.53 puana, sınai endeksi 211.87 puanlık artışla 8,765.63 puana, hizmet endeksi de 282.44 puanlık artışla 6,578.44 puana yükseldi. 
     Böylece, önceki kapanışa göre mali grup hisseler ortalama yüzde 2.73, sınai grubu hisseler yüzde 2.48, hizmet grubu hisseler de yüzde 4.49 oranında değer kazandı. 1. seansta işlem gören toplam 285 hisse senedinden 238'i değer kazandı. 11 hisse senedi değer yitirirken, 36 hissenin fiyatında ise değişiklik olmadı. Seansta, 202 trilyon 519 milyar 247 milyon liralık işlem hacmi oluştu. 1. seansta, Garanti Bankası, Yapı Kredi Bankası, Akbank, İş Bankası C ve Doğan Holding en yoğun işlem gören hisseler oldular. 







</TEXT>
</DOC>
