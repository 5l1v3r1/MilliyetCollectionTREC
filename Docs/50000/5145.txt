<DOC>
<DOCNO> 5145 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/yazar/talu.html </URL>
<DATE> 2001/02/02/ </DATE>
<TIME>  </TIME>
<AUTHOR> Umur TALU  </AUTHOR>
<HEADLINE>
Şaşkın bir yazı 
</HEADLINE>
<TEXT>

     Yazının boğazımda düğümlenişinin ikinci örneği. 
     Biri... 
     Şimdi Gaffar Okkan suikastı için Ertuğrul Özkök'e "Bu eylem çok ama çok fazla kusursuz. Ön istihbaratı, eylemin gerçekleştirilmesi, kaçış, silahların saklanması, eylem sonrası kusursuz" diyerek doğru bir gözlem yapan Mehmet Ağar ve bir dönemin "kusursuz cinayetleri" üstüneydi. 
     Kızı vefat ettiği sırada, bir babanın acısı söz konusuyken, ama o sırada konu da güncelken, elim geri geri gitmişti. 
     Bu kez de biraz öyle oldu... 
     Aslında dün tasarlanan ve "yazı günüm olmadığı için" bugüne kalan bu yazının bir başka biçimi, Başbakan Yardımcısı Hüsamettin Özkan'la ilgiliydi. 
     Sonra, Özkan'ın ağabeyinin kızı Aslıhan'ın henüz 21 yaşında bir kazada öldüğü haberi geldi. 
     Yine bir genç kızın ölümünün yakınlarına verdiği acı, "haklı yazının dahi acımasız olabileceği" endişesini bir kez daha uyandırdı. 
     
     . . . 
     
     Bu yüzden, uzatmayacağım, sanırım dilimi tutacağım... 
     Ama yine de, söylemek istediğimi başka bir yoldan özetlemeliyim 
     70 küsur yaşındaki, her şeye rağmen saygın bir ismi olan, herhalde bu ülkeye verdiğinden fazlasını halktan saygı ve sevgi olarak alan Başbakan Ecevit'in, bu ülkeyi "yakınındaki" bazı kişilerin manipülasyonlarıyla aptala çevirmeye hakkı yok 
     Herhalde, iradesi içte ve dışta rehin alınmış hükümetinin, Cumhurbaşkanı'ndan, Meclis'ten, yargıdan acısını çıkarmak için oyun üstüne oyun, tuzak üstüne tuzak kurmasına ve her defasında kilit ismin aynı "yakın kişi" olmasına izin vermeye hakkı yok. 
     
     . . . 
     
     Şu mekanizmaya bir bakar mısınız 
     Önce, "sorunlu" büyük bir gazeteye "yazdırılmış" imzasız bir haber... 
     Arkasından Başbakan'ın DGM Savcısı'nı hedef alan çıkışı ve adeta "baskı" talimatı... 
     Ve bir "yolsuzluk dosyası" üstüne giden Savcı hakkında Adalet Bakanı'nın yıldırma girişimleri. 
     Aynı, Cumhurbaşkanı'nı "yıldırma operasyonları"nın da benzer bir mekanizmayla tetiklenmesi gibi. 
     
     . . . 
     
     Birilerinin "sağ kol" olmasına ne kadar muhtaç olursa olsun, Başbakan'ın bu "kurgu düzen"i hepimize sokuşturmaya hakkı yok. 
     Liderinin karizması ne olursa olsun, son seçimde en çok oyu almış, adında demokratik ve sol gibi, artık anlamsızlaşmış olsalar da "iddialı" kavramlar bulunan bir partinin, bakanlarının, milletvekillerinin, teşkilatının bunlara sessizce katlanmaya hakkı yok. 
     Ne kadar sorunlu olurlarsa olsunlar, gazetecilerin, bu manipülasyonları, imzasız ama "imzası belli" kurguları topluma haber diye sokuşturmaya hakları yok. 
     
     





'Fetret' devri 


Çeviri hatası 


'Ağzımdan işgal sözü çıkmadı ' 


Sezer, savcıları harekete geçirecek 


Tansiyonu düşürmek hükümetin işidir 


Nükhet öneriyor 


"Devletimiz sağolsindir .." 


Ambargo çare değil 


Bilgi merkezleri 


Ali devam et 


Koçaryan'ın fikri ve zikri 


Kafkasya stratejisi 


Herkes "şeffaf" olmalı 


Yine hakkımızı yemişler 


Eski Meclis 


Şaşkın bir yazı 


Davos'tan tortular... 


Bu ne cehalet 


Kuru gıdada "aracı" gitti, "yabancı" geldi 


Doğalgazın yüzde 4'üne kim ortak 


</TEXT>
</DOC>
