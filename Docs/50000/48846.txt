<DOC>
<DOCNO> 48846 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/ekonomi/eko02.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa ve Belçika’dan kaynak desteği 
</HEADLINE>
<TEXT>

İki ülkenin Maliye bakanları, Bakan Derviş’e Türkiye’nin IMF’den istediği ek kaynağa olumlu baktıklarını söyledi 
     EKONOMİ SERVİSİ 

     Fransız Maliye Bakanı Laurent Fabius ve Belçika Maliye Bakanı Didier Reynders Türkiye’nin IMF’den istediği ek kaynağa olumlu baktıklarını açıkladı. Devlet Bakanı Kemal Derviş’le dün İtalya’da bir araya gelen Fabius, görüşmelerin olumlu geçtiğini kaydetti. Türkiye’nin IMF’den talep edeceği ek kaynak konusunda evet oyu kullanıp kullanmayacağı konusunda bir açıklama yapmayan Fabis, "Türk dostlarımızla yakın temas içindeyiz" demekle yetindi. 
     Fabius, "11 Eylül saldırıları turizmi etkilerken, yüksek faiz oranları ve benzer sorunları da getirdi. Bunun kolay bir durum olmadığını anlıyoruz" dedi. 
     
     Hemen verilmeli’ 
     Türkiye’nin içinde bulunduğu grubu IMF’de temsil eden Belçika’nın Maliye Bakanı Reynders ise 13 milyar dolarlık IMF kaynağını desteklediklerini kaydederek, IMF’nin kararını birkaç ay değil, birkaç gün veya haftada vermesi gerektiğini kaydetti. Reynders IMF kaynağının onaylanmasının ardından AB ve Avrupa Yatırım Bankası aracılığıyla yardım sağlanması için de çaba göstereceğini söyledi. 
     
     ABD yine erken’ dedi 
     ABD’nin Uluslararası işlerden Sorumlu Hazine Bakan Yardımcısı John Taylor, Türkiye’ye gelecek yıl ek kaynak sağlanması konusunda konuşmak için h l erken olduğunu söyledi. 
     NTVMSNBC’nin haberine göre, Taylor’un Kongre’de yaptığı bu açıklama ek kaynak için sanayileşmiş ülkeler grubu G - 7’nin henüz yeşil ışık yakmadığını ortaya koydu. Taylor, "Görüşülenlerden daha fazla bir şey olacağını öngörmek için henüz çok erken" dedi. 
     Uluslararası finans çevreleri ise IMF’nin tasarruf önlemleri için garanti verilmesinde ısrarlı olduğunu, önlemler gecikince de IMF’nin Türkiye heyetinin h l Ankara’ya gelemediğini belirtiyor. 
     



 EKONOMİ 






















</TEXT>
</DOC>
