<DOC>
<DOCNO> 40712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/guncel/gun03.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayette örgüt şüphesi 
</HEADLINE>
<TEXT>

İBDA-C ile ilgili ihbarlar yoğunlaşınca İstanbul DGM soruşturma başlattı. Yermez'e Eyüp mezarlığında cinayet tatbikatı yaptırıldı 
     SERHAT OĞUZ, NEZİH GÜROL, BÜLENT ÖZDEMİR, SERHAT ÜNAL, DİNÇER ŞEREF, SEMRA PELEK, NESLİHAN CUYAR n Fotoğraflar MUSTAFA SEVEN, MUSTAFA ÇETİNKAYA, OKTAY ANKIN, OZAN GÜZELCE 

     İstanbul DGM Cumhuriyet Başsavcılığı, Üzeyir Garih cinayetiyle ilgili ihbarlar üzerine, olayın örgütsel yönünü araştırmak için soruşturma başlattı. İhbarların, özellikle yasadışı İslami Büyük Doğu Akıncılar - Cephesi İBDA-C ile ilgili olduğu öğrenildi. Eyüp Mezarlığı'na götürülen Yermez'e, olay yerinde tatbikat yaptırıldı. DGM, Yermez'in sorgusu için dört gün gözaltı süresi verdi. 
     Cinayetin ardından, Eyüp Cumhuriyet Başsavcılığı ile koordineli olarak olayda terör bağlantısı bulunup bulunmadığını araştıran İstanbul DGM Cumhuriyet Savcısı Bekir Raif Aldemir, örgüt şüphelerinin artması üzerine soruşturmaya ağırlığını koydu. Garih'in öldürülmesinin ardından, İstanbul DGM'ye ve emniyete çoğunluğu telefonla olmak üzere birçok ihbarın yapıldığı öğrenildi. Bu ihbarların yasadışı İBDA - C örgütü üzerinde yoğunlaştığı belirtildi. 
     
     Sürpriz ihbar 
     Asayiş Şubesi’ne telefon açan ve adını, soyadını, telefonu ile ev adresini veren bir kişi, Garih cinayetiyle ilgili ilginç iddialarda bulundu. Sürpriz tanık, Garih cinayetinin hemen ardından Yener Yermez’i gazete ve televizyondaki görüntülerinden tanıdığını belirtti. Tanık, Pendik Kaynarca’da oturan B.S. isimli kişinin, Yermez’i üç gün evinde ağırladığını gördüğünü, Yermez’in cinayeti bu kişiyle işlemiş olabileceğini veya cinayet zanlısına bu kişinin yardım etmiş olabileceğini iddia etti. Yapılan soruşturmada ihbarcı kişinin verdiği isim, soyadı ve adresinin doğru çıkması üzerine başvurusu tutanaklara geçirildi. Kimliği saklı tutulan kişinin verdiği bilgiler polis tarafından birinci derecede incelemeye alındı. 
     
Garih’e saplanan bıçak iki metre ötede bulundu      Eyüp Mezarlığı’nda yüzlerce polis tarafından günlerce aranan suç aleti bıçak, toprağa saplı olarak bulundu. Yener Yermez, Garih’in öldürüldüğü, Mareşal Fevzi Çakmak’ın kabrinin yanında olayı anlatırken, cinayette kullandığı bıçağı kabrin iki metre yakınına sapladığını, daha sonra da üzerine bastığını söyledi. 10 - 15 santimetre uzunluğundaki bıçak, toprağa saplanmış halde bulunarak, incelenmek üzere Kriminal Polis Laboratuvarı’na gönderildi. 
     Yermez daha sonra, cinayetin ardından kanlı elini yıkadığı Eyüp Meydanı’ndaki çeşmeyi gösterdi. Ardından bıçağı iki milyon liraya aldığı seyyar tezg hının kurulduğu Fahri Korutürk Caddesi’ndeki yere götürüldü. Çevre sakinleri, Yermez’in bıçağı aldığı kişinin, her cumartesi günü, İş Bankası önünde tezg h açan, 75 - 80 yaşlarındaki Halit Amca olarak tanıdıkları kişi olduğunu söylediler. Halit Amca’nın bıcak satışı yanında bileycilik yaptığı, her gün İstanbul’un bir başka noktasında tezg h açtığı kaydedildi. İstanbul DGM Savcısı Aldemir, işadamı Garih’in katil zanlısı olarak yakalanan er Yener Yermez’in suçunu itiraf edip etmediği yolundaki soruyu "Suçunu itiraf etti. Bıçak bulundu. Kanlı pantolon da bulundu" diye yanıtladı. 
     
Tatbikat ağlattı      Yermez, 25 Ağustos Cumartesi saat 09.00'da Hasdal’dan ayrıldığını, saat 11.30'da da Eyüp Mezarlığı'na geldiğini anlattı. Parası olmadığı için sinirlerinin bozuk olduğunu söyleyen Yermez, Garih'ten para istediğini "Aslan gibi adamsın. Çalış kazan" yanıtı alınca da öfkesine hakim olamadığını belirtti. Bıçak satın alarak mezarlığa döndüğünü ve Garih'i bıçaklayıp parasını aldığını anlatan Yermez, basının ve polisin baskısı nedeniyle ağladı. 
     
     Dört gün daha gözaltında 
     Bir binbaşının da hazır bulunduğu tatbikatta görüntü almaya çalışan basın mensupları ile polisler arasında arbede yaşandı. Tatbikat, saat 13.55'te tamamlandı. DGM Savcılığı,Yermez'in sorgusu için polise dört gün gözaltı süresi verdi. 
     
Yermez İstanbul’da 6 gün yürüdüm      İstanbul'da ne otobüse ne de dolmuşa bindim. Çöplüklerde yattım..’ 
     OKTAY ENSARİ DAVUT GÜLEÇ DHA 

     Yener Yermez'in, 3 saat sorgulandığı Kayseri Emniyet Müdürlüğü’nde suçunu itiraf ettiği ifadesinin ayrıntıları belli oldu. Yermez, işadamı Garih'i, cebindeki 2 milyon liranın 1 milyon lirasını verip satın aldığı bıçakla öldürdüğünü söyledi. Polis kamerası karşısında, işlediği korkunç cinayeti ayrıntılarıyla anlatan Yener Yermez, "Sürekli yürüyerek, yer değiştirdim. Geceleri de çöplükte yattım. İki kez de dayımı aradım. 2 Eylül Pazar günü saat 21.00'de şaşırtmaca yapmak için Eskişehir'e giden bir otobüse bindim. Eskişehir'de sürekli dolaştım. Kimse, benden şüphelenmedi. Pazartesi gecesi saat 01.00’de bir otobüse binerek Ankara’ya geldim. Tanınmamak için kuytu köşelerde bekledim. Sonra Kayseri otobüsüne bindim. 
     
     Pınar yanımda değildi’ 
     Yener Yermez, sevgilisi Pınar Konuşkan'ın cinayet günü yanında olmadığını da ifadesinde söyledi. Yermez, "Pınar'la üç kez de ilişkiye girdim. Mezarlıkta fuhuş iddiaları asılsız" dedi. Hap ve alkol kullanmadığını ileri süren Yermez, "İstanbul'da sürekli yürüdüm" diye konuştu. 
     Yener Yermez’in İstanbul’da polise verdiği ifadesinde, "Mezarlığa gelirken 900 bin lira minibüse verdim. Piyer Loti’de çay içecektim, ancak 600 bin lira olduğunu öğrenince vazgeçtim. Daha sonra aşağı indiğimde takım elbiseli bir adamın çocuklara para dağıttığını gördüm. Yanına gittim, ben de istedim. Beni tersledi. Ben de cebimde kalan son parayla bıçak aldım ve onu öldürdüm" dedi. 
     



 GÜNCEL 























</TEXT>
</DOC>
