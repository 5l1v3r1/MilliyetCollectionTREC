<DOC>
<DOCNO> 27780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/ekonomi/eko09.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
SSK primi yükselirken sigortalı sayısı azaldı 
</HEADLINE>
<TEXT>

Sosyal güvenlik reformu sonucu SSK prim tavanı yüzde 477 arttı. Sigortalı sayısı ise 6.2 milyondan 5.8 milyona düştü 
     ATİLLA ÖZSEVER 

     Emeklilik yaşını yükselten 4447 sayılı yasa, SSK prim tavanının daha fazla yükselmesine olanak sağlarken, sigortalı işçi sayısında düşme oldu. 8 Eylül 1999 tarihinde yürürlüğe giren Sosyal Güvenlik Reform Yasası gereğince SSK prim tavanı Aralık 1999 tarihi ile Nisan 2001 arasında yüzde 477 oranında arttı. Sigortalı işçi sayısı ise, yasa çıkmadan önce 1998’de 6 milyon 181 bin iken 2000 yılı sonunda 5 milyon 805 bine düştü. 
     
     Yasa ters tepti 
     Aralık 1999’da 182 milyon 100 bin lira olan SSK prim tavanı, Nisan 2001’de 1 milyar 50 milyon liraya yükseldi. Türk - İş’in araştırmasına göre, Sosyal Güvenlik Reformu Yasası’nın kayıt dışını önleyeceği iddia edilirken tam tersinin gerçekleştiği ortaya çıktı. Prim yükselmesinin yanı sıra işçiyi işe başlamadan önce SSK’ya bildirme ve aylık 30 gün üzerinden hesaplama zorunluluğu, işverenlerin kayıt dışına çıkmasına neden oldu. 
     
     Kayıtdışı istihdam arttı 
     Türk - İş Sosyal Güvenlik Danışmanı ve SSK eski Tahsisler Dairesi Başkanı Celal Tozan, 4447 sayılı Sosyal Güvenlik Reformu Yasası’nın kaçak işçiliği önleyeceği yerde kayıt dışı istihdamı arttırdığını belirtti. Türk - İş’te yeni göreve başlayan ve konuyla ilgili bir araştırma yaptıklarını söyleyen Tozan, görüşünü şöyle açıkladı 
     "Şu anda bir araştırma yapıyoruz. Ortaya çıkan sonuçlara göre, prim yükselirken sigortalı işçi sayısında azalma görüldü. Bunun nedenleri arasında, maliyet üstünde bir prim artışının olması, işverenlerin işçiyi işe girmeden SSK’ya bildirme yerine hiç bildirmemeyi seçmesi ve aylık 30 gün bildirme zorunluluğuna uymayıp yine hiç bildirmemeyi tercih etme gibi unsurlar sayılabilir. Eskiden 30 gün yerine hiç olmazsa ayda 10 - 15 günlük sigorta yaptırılıyordu. Yasa, işverenleri kayıt dışına zorladı." 
     
     
Primler yüzde 476 yükseldi Artış dönemi Alt sınır TL Artış Üst sınır TL Artış Aralık 1999 113.700.000 - 182.100.00 - Ocak 2000 120.000.000 5.54 360.000.000 97.69 Nisan 2000 150.000.000 31.93 450.000.000 147.12 Ağustos 2000 150.000.000 50.250 600.000.000 229.49 Nisan 2001 210.000.000 84.70 1.050.000.000 476.61      
     
Sigortalı sayısı düştü Yıllar SSK'lı işçi 1997 5.441.000 1998 6.181.000 1999 5.871.000 2000 5.805.000      
     Not Sigortalı sayısı, 1999'da çıkan Sosyal Güvenlik Reformu Yasası'ndan sonra düşmeye başladı. 
     
     



 EKONOMİ 
























</TEXT>
</DOC>
