<DOC>
<DOCNO> 18632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/spor/ygskol.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Lig iyice kızıştı 
</HEADLINE>
<TEXT>

     DOĞAN KOLOĞLU 

     Adanaspor, Galatasaray’dan fazla gol yer tahmini ne mucize, ne de şike değildi. Çünkü Adanaspor ligde bu maça kadar en çok gol yiyen 73 takımdı. Maç başı iki golden fazla. Galatasaray’ın hücum futbolu bunu ilk yarıda dört gole çıkardı. Hepsi de birbirinden güzel goller. İkinci yarı değişiklikler yapıldı. Ve Faruk adamını içeri kaçırarak bir sürpriz gole izin verdi. 
     Maçın yıldızı yine Hagi idi. Biri frikik, iki golü attı. İki gole asist yaptı. Ondan sonraki frikik atışında egoist olmamak için aynı kendisinin gol attığı yere topu dikti. K.Emre’yi çağırdı, ona vurdurdu. Top açık ara auta gitti. Adeta "ustanın çırağa verdiği ders" gibi geldi bize bu. Hagi ilk golde de topla 45 metre yürürken aniden şut attı. Kaleci o dakikaya kadar bütün hava ve yan toplarda çok başarılıydı. Hatta moral depolamıştı. Ama top kaleye doğru gelirken "Hagi klasiği" dediğimiz olayla yükseklik kaybetti. Topun bu değişimini yakalayamayan kaleci şutu seyretti, meşin yuvarlak sol üst köşeden içeri girerken kımıldayamadı. Bu golden biraz daha sonra benzer yerde faul oldu. Bu kez baraj daha pekiştiği halde top aynı köşeden kaleye girdi. Anlaşıldı ki, kaleci soluna gelen toplarda hamlesizdi. Hagi bir frikiği direğe vurdururken, Emre’ye verdiği dersi pekiştirdi. Ceza Hagi’ye yaramış. 
     Adana devamlı defansta kümelendi. İlk yarı iki kez kontratak pozisyonu buldular. İkisi de Mehmet Yozgatlı’ya geldi. 
     Galatasaray’ın sol kanadı rakip defansı çözdü. Hasan, Emre sahanın yıldızlarıydı. Hakem Komitesi Başkanı Bülent Yavuz’un dediği gibi Emre’nin stili rakibi şaşırttığı için tekmeleri vücuduna alıyor. Hakemler onu koruyamıyorlar. Nitekim dün de üç defa yerlerde kıvrandı. Galatasaray’ın ikinci golü çok ilginçti. Doksan dakika ilk kez Adana topluca hücuma kalktı, ama öyle bir ters top kaptırdılar ki, Serkan bunu golle cezalandırdı. Galatasaray attığı kadar gol kaçırdığı halde ikinci yarı yoruldu. Ve maçı kazanırken, şu ilke bir kez daha belgelendi. Günümüz futbolunda ilk golü atan takım yüzde 75 maçı kazanıyor. 
     



 SPOR 



























</TEXT>
</DOC>
