<DOC>
<DOCNO> 3990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/siyaset/siy08.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan ileri gidiyor 
</HEADLINE>
<TEXT>

     Türkiye’deki Bulgaristan konsolosluklarının Türk işadamlarına çok giriş çıkışlı vize verilmesi konusunda engel çıkarması ve hatta geri çevirmesi üzerine başgösteren vize krizi giderek büyüyor. Bulgaristan Dışişleri Bakanlığı, vize krizini ortaya koyan Türk diplomatlara hakaret içeren açıklamalarda bulundu. Dışişleri Bakanlığı Sözcüsü Radko Vlaykov, Türk diplomatları "yetersiz, uygunsuz ve profesyonel olmamakla" suçladı. Vlaykov daha da ileri giderek vize anlaşmasını Türk tarafının ihlal ettiğini’ iddia etti. Türkiye’nin Sofya Büyükelçiliği’nin Bulgaristan Dışişleri Bakanlığı sözcülüğüne bir yanıt mektubu göndereceği öğrenildi. 
     


 SİYASET 














</TEXT>
</DOC>
