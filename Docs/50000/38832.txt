<DOC>
<DOCNO> 38832 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sontur18.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Eminönü eski Belediye Başkan Yardımcısı gözaltında... 
</HEADLINE>
<TEXT>

     Eminönü'ndeki otoparkların ihalesi konusunda başlatılan soruşturma çerçevesinde bir süre önce Belediye Başkan Yardımcılığı görevinden istifa eden Serdar İnan da gözlem altına alındı. 
     Organize Suçlar Şube Müdürlüğü ekiplerinin Eminönü'ndeki otoparkların işletilmesinin kendilerine verilmesi yönünde baskı kurdukları iddiasıyla Vedat Peker ile Hasan Kandemir'in de aralarında bulunduğu 5 kişiden sonra Serdar İnan'ı da yakaladı. 
     İnan'ın, Vedat Peker'e, ''İstanbul Ticaret Odası'nın İTO yanındaki otoparkın, İstanbul'un günde en fazla kazanç getiren yerlerinden birisi olduğunu söyleyerek, işletmesinin alınması konusunda tavsiyede bulunduğu'' ileri sürüldü. 
     Bu tavsiye üzerine, Vedat Peker'in adamlarının aynı otoparka 2 kez giderek belediye görevlileri üzerinde baskı kurduğu, ayrıca burasının ihalesinin kendilerine verilmesi için belediye yetkililerini zorladıkları belirtildi. 
     Öte yandan, gözlem altına alınan 6 kişi, Haseki Hastanesi'nde sağlık kontrolünden geçirildiler. 
     
     







</TEXT>
</DOC>
