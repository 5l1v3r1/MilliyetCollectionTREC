<DOC>
<DOCNO> 30559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/aeko.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’DEN NET TARİH YOK 
</HEADLINE>
<TEXT>

Derviş, IMF ve Dünya Bankası’nı Türkiye’ye kredi verilecek toplantı için tarih açıklamaya ikna edemedi. IMF’nin en büyük rahatsızlığı Telekom yönetimi 
     YASEMİN ÇONGAR Washington 

     Devlet Bakanı Kemal Derviş, IMF ve Dünya Bankası’nın 3 milyar 200 milyon dolarlık krediyi askıya almalarına yol açan tıkanıklığı Washington temaslarında çözemedi. IMF, bazı bankacılık düzenlemeleri, faizlerin yüksekliği konusunda rahatsızlığını bildirirken, T.Telekom Yönetim Kurulu’na ilişkin tavrından ise geri adım atmadı. IMF Başkanı Hörst Köhler, İcra Kurulu’nun uluslararası piyasaların, Telekom üst yönetiminin niteliğinin benimsemediğini ve bu konuda "siyasetten bağımsız ve profesyonel çalışma" güvencesi verilmesini Bakan Derviş’den istedi. 
     Derviş, IMF ile bu konularda Ankara’da çalışma yürütmek ve bir haftadan kısa süre içinde tıkanıklığı aşacak formülü bulmak konusunda görüşbirliğine vardı. 
     
     7 kişinin arkasındayım 
     Derviş, IMF Başkanı, Dünya Bankası Başkan Vekili, Amerikan Hazine Bakanı ile görüşmelerin ardından düzenlediği basın toplantısında, kredinin gelmesi için hangi şartların yerine getirilmesi istendiği sorusunu, "Niyet mektubundaki bütün şartlar budur, program budur, hükümetin programıdır, içindeki her şeyin yapılmasını bekliyorlar" diye yanıtladı. 
     Telekomdaki anlaşmazlık konusunda "Yönetim kuruluna atanan 7 kişinin de arkasındayım. Hükümet karar verdiğine göre ben onların savunuyorum. Yönetim kurulu, ortak atamadır" diyen Derviş, bu 7 kişinin IMF ve uluslararı piyasalar tarafından "Programın gereklerine uygun ve tatmin edici bulunmadğını" doğruladı. 
     Derviş" Görüntüyü kurtaracak bir formül ile bu sorunu çözemeyiz. Sorunu tümden çözmemiz gerekiyor. 7 kişinin kabul edilmesine yönelik çalışmaları sürdürüyoruz" dedi. 
     Derviş büyümeyle ilgili bir soruya ise şu yanıtı verdi "Dar gelirliler çok zorda, onları rahatlatacak ve büyümeyi sağlayacak, her önlemi düşünürüz. Bu geçiş kolay olmayacak. Programa destek sürerse Ağustos’tan itibaren büyümeye tekrar geçebiliriz. Bu bizim ve IMF’nin tahmini." 
     
Karışma diyemeyiz’      IMF’nin Telekom atamalarından rahatsızlık bildirmesinin Türkiye’nin iç işlerine karışmak olup olmadığı sorusuna, bu atamalar niyet mektubunun kapsamında’ diye cevap veren Derviş, "Hükümet olarak bildirdiğimiz niyet mektubun parçası iken biz buna karışma diyemeyiz" dedi. 
     
     Programa uyacağız’ 
     Türkiye’de bazı çevrelerin kendisini suçlayarak, "Derviş münafıklık etti. IMF’yi kışkırttı ve krediyi erteletti’ dendiğinin hatırlatarılarak tepkisinin sorulması üzerine Derviş, "Böyle iddiaları kimsenin ciddiye alacağına inanmıyorum. Biz hükümet olarak hareket ediyoruz. Ama açıkçası programa uyma açısından ben kararlıyım" yanıtını verdi. 
     Türkiye’nin bu aşamada IMF ile iyi ilişkiler sürdürmesinde büyük yarar olduğunu vurgulayan Derviş, basının Telekom yönetim kurulu atamalarının " 4-2-1" diye siyasi ayrıma tutarak yayınlamasını eleştirdi. "Bu 4-2-1 anlatımı Türkiye’ye zarar vermiştir’ diye konuştu. 
     Bu arada Derviş, iki gün daha Washington’da kalacak. 
     



 EKONOMİ 























</TEXT>
</DOC>
