<DOC>
<DOCNO> 7269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/astro/index.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sınır tanımıyoruz 
</HEADLINE>
<TEXT>

Bugün Ay, yerinde duramayan Yay burcunda. Ay bu burçtayken birçok şeyi daha kolay riske edebilir, huzursuz ve bağımsız bir görünüm sergileyebiliriz. Kimi zaman bu geçmiş sınırlamalardan kurtulmak için uygun bir strateji olabilir ya da korkularımızı yenebilecek cesaret için gerekli olabilir. Ama dikkat, aşırı değişiklik merakı, kimi durumlarda elimizdekileri de harcamak anlamına gelebilir. Bugün ve önümüzdeki birkaç gün içinde Yay burcundaki Mars’ın enerjisinin çok daha genişlediğini göreceğiz. Mars’ın Jüpiter’le karşıt açı yapmaya başlamasını hem günlük hayatımızda, hem de dünyada gelişmeler olarak görebiliriz. Bu açı altında düşüncelerimizde aşırılıklara gidebilir ve sınırlarımızı tanımakta güçlük çekebiliriz. Özellikle İkizler, Başak, Yay ve Balık bu durumu fazlasıyla hissedecekler. Dünyada ise gerginliklerin ve çatışmaların yükseldiği günlerdeyiz. İnançların çok daha fazla gündeme gelmesi ve bu konudaki sürtüşmeler özellikle Ortadoğu’da zaten çok gergin olan ilişkileri yeniden ateşlendirebilir. Benzer biçimde ABD de kendi gücünü göstermek için yeni girişimler başlatabilir. Özellikle G. W. Bush bu günlerde üstündeki Mars enerjisini dengelemek zorunda ve ilişkilerinde hassaslık ve aldanma ile karşılaşabilir.Bugün akşam saatlerinde 17.11 , Ay ve Pluto yan yana gelmekte. Bu etki duygusal hayatımızda gizlediğimiz şeyleri ortaya çıkarmak için uğraş verebileceğimizi gösteriyor. Hatta aşırı reaksiyonlar içine kıskançlık ve düşmanca duyguları da alabilir. Böyle reaksiyonlar karşısında daha anlaşılır ve dürüst olmaya çalışmalı, yıkıcı olmamaya bakmalıyız. Eğer Pluto enerjisini olumlu yönde kullanabilirsek kendi motivasyonlarımızı daha iyi anlayabiliriz ve duygusal hayatımızda ortaya çıkan sorunlara daha derin yanıtlar bulabiliriz. Ayrıca Yay burcundaki Ay sayesinde gün içinde iyimser olmak için de çok nedenimiz var. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
