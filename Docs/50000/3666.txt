<DOC>
<DOCNO> 3666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yasam/yas02.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
GEMİ MEZARLIĞI 
</HEADLINE>
<TEXT>

Boğaziçi, eşsiz güzelliği kadar batıklarıyla da ünlü. Son 50 yılda meydana gelen 385 kazada 40 gemi sulara gömüldü 
     Aslı Öktener 

     Deniz trafiği de sıkışık 
     İSTANBUL Boğazı'nın sürekli risk altında olduğu, "Nadya" ve "Kaptan Cavit" adlı gemilerin çarpışmasıyla bir kez daha gözler önüne serildi. Boğaz’daki köprü trafiğinin benzeri denizde yaşanıyor. Yılda 50 bin geminin geçtiği boğazda, son 50 yılda 385 kaza oldu. 
     
     Çıkarma maliyeti yüksek 
     İRİLİ ufaklı 40 gemi batarken, tonlarca kum, demir, sunta, çimento, petrol, tavuk, canlı koyun ve tonlarca arpa da çevre kirliliğine yol açtı. Kıyı Emniyeti Genel Müdürü Hücum Tulgar, "Boğaz’da çok sayıda batık var. Gemiler 80 -100 metre derinlikteyse çıkarılmaz. Çünkü maliyeti yüksek olur" dedi. 
     
     Radar sistemi geliyor’ 
     TULGAR şöyle konuştu "Boğaz'da kazaları azaltmak, güvenliği artırmak amacıyla bilgisayar ve uydu destekli radar sistemi kurulacak. Haziranda devreye girecek olan sistem çerçevesinde Ahırkapı, Üsküdar, Kandilli, Kanlıca, Beykoz, Rumeli Kavağı, Garipçe, Yanburnu'na 8 radar konulacak." 
     
     YİNE MÜLTECİLER Mİ 
     Türk gemisi karaya oturdu 
     TÜRK bandıralı "Sad 1" isimli yük gemisi, makine dairesindeki arıza nedeniyle Yunanistan'ın Kilimli Kalimnos adası açıklarında karaya oturdu. Türk gemisi Kilimli Adası'ndan yardım istedi. Geminin Bodrum Limanı yerine Kilimli Limanı'na yanaşmak istemesinin nedeni ise anlaşılamadı. 
     
     Önemli kazalar 
     - 1960 Yugoslav ile Yunan tankerleri çarpıştı 20 ölü. 
     - 1966 Galatasaray motoru, kereste yüklü Aksaray'la çarpıştı 13 ölü. 
     - 1966 Rumen gemisi, Bereket yolcu motorunu batırdı 8 ölü. 
     - 1970 İtalyan bandıralı Ancona kıyıda bir binaya çarptı 5 ölü. 
     - 1979 Rumen Karpat ile Türk Kefeli gemisi çarpıştı, 5 ölü. 
     - 1979 Yunan tankeri Evrialı ile Rumen Independenta tankeri Haydarpaşa açıklarında çarpıştı. İnfilak eden Independenta tankerinde 43 kişi öldü. 
     - 1980 Yunan ve Sovyet bandıralı iki tankerin çarpışmasında 2 kişi öldü. 
     - 1985 Meltem hücumbotu ile Sovyet savaş gemisi çarpıştı. 5 denizcimiz şehit 
     - 1991 Lübnan bandıralı koyun yüklü Rabunion 18, Filipin bandıralı Madonna Lili ile çarpıştı. 22 bin koyun battı. 
     - 1994 Rum tankeri, Sea Broker adlı şileple çarpıştı 27 ölü. 
     - 1999 Honduras bandıralı Selin S, Kumkapı sahilinde karaya oturdu. 
     - 1999 Belize bandralı yük gemisi, Bulgar gemisiyle çarpıştı. Gemi battı. 


 YAŞAM 



















</TEXT>
</DOC>
