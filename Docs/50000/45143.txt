<DOC>
<DOCNO> 45143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/guncel/gun02.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütün kanıtlar Bin Ladin’i gösteriyor’ 
</HEADLINE>
<TEXT>

Tony Blair, İngiliz Parlamentosu’na kanıtları sundu ve 'Taliban yola gelmezse rejimi de değiştiririz' dedi 
     DIŞ HABERLER SERVİSİ 

     İngiltere Başbakanı Tony Blair, eldeki bütün kanıtların ABD'deki saldırılar ve son 10 yılda meydana gelen birçok terörist eylemin arkasında Usame Bin Ladin ve El Kaide'nin bulunduğunu gösterdiğini belirterek, "Bu deliller ışığında hedefimiz açık, Bin Ladin ve El Kaide'yi adalete teslim edeceğiz" dedi. 
     İngiltere Başbakanı, Afganistan'a askeri operasyonun Taliban yönetimine karşı da olacağını belirterek, K bil'de rejim değişikliğinin kaçınılmaz olacağını söyledi. 
     Önceki gün İngiliz parlamentosunun olağanüstü toplantısında konuşan Blair, ABD'deki saldırılar konusunda gizli servislerin ulaştığı bilgiler ışığında açıklamalar yaptı. Blair, ABD'de kaçırılan dört uçağın yolcu listelerindeki 19 hava korsanından en az üçünün Bin Ladin'in adamları olduğunun belirlendiğini kaydetti. 
     
'Ladin’in adamı itiraf etti’      Üç teröristten birinin Afrika'da ABD elçiliklerine ve Aden'de ABD savaş gemisine yapılan saldırılarda önemli rol oynadığının saptandığını belirten Blair, Bin Ladin'in adamlarına "ABD'ye karşı büyük saldırı planladığı" haberini ulaştırarak, onları Afganistan'a çağırdığını söyledi. Blair, ayrıca Ladin'in adamlarından birinin 11 Eylül saldırılarının planlanmasına yardım ettiğini çok açık bir ifadeyle kabul ettiğini bildirdi. 
     



 GÜNCEL 




























</TEXT>
</DOC>
