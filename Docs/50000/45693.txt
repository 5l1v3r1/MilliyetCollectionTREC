<DOC>
<DOCNO> 45693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/yasam/ayas.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Boşanmanın kıvılcımını değişim yakıyor 
</HEADLINE>
<TEXT>

Ayrılma sürecinde yaşanan her şeyi uzmanlarına sorduk ve ilk olarak şu yanıtı aldık "Deli gibi severek, her şeyi kabullenerek evlenen çiftler de zamanla değişiyor... Bu, kadın ve erkekte farklı tempolarda olursa sorun başlıyor" 
     Boşanma ve Yeni Yaşam - 1 
Semra Kardeşoğlu 

     Çocuğu bırakmak için eve geldiğimde, yıllardır hep yaptığım gibi eve girmek için ayakkabılarımı çıkarmaya yöneldim. Artık, eski’ olan karımın yüzünü görünce, hata yaptığımı anladım. Kapıdan içeriyi gözledim. Odaları görmeye çalıştım. Orası 15 yıldır benim yaşadığım yuvaydı ve ama artık orda bana ait hiçbir şey yoktu, kızımdan başka. Şimdi gel içeri dese, kucağına atlardım." 
     Boşanma ile ilgili bir yazı dizisine böyle başlamak da mümkün, "Bana neden boşandığımı soruyorlar. Sadece 11 yıl’ diyorum. 11 yıl yetti de arttı bile. Şimdi çok mutluyum. Aradığımı başka birinde buldum. Tam bir kabustu" diye başlamak da... Ama nasıl başlarsak başlayalım, yıllar süren bir ilişkiden bir başka yaşam biçimine geçiş hiç kolay değil. Hele bir de işin içinde çocuklar varsa... 
     
     Beklentiler olmayınca... 
     Boşanmak bir son mu, yoksa başlangıç mı Uzmanlar bu sorunun yanıtının boşanma sürecinin nasıl gerçekleştiği ile ilgili olduğunu düşünüyorlar. Bu süreç ne kadar yıpratıcı ise yeni yaşama uyum o kadar güçleşiyor. 
     Bakırköy Ruh ve Sinir Hastalıkları Hastanesi’nden Psikolog Zühal Yerlikaya, işin en zor yanının, resmi boşanma olduğu halde, duygusal boşanmanın gerçekleşmemesi olduğunu söylüyor... 
     Boşanma sürecine nasıl giriliyor 
     İki insanın bir araya gelmesi, kabullenmelerle başlıyor. Oysa hepimiz durmadan değişiyoruz, bununla birlikte beklentiler de değişiyor. Eğer değişim farklı hızda oluyorsa, -statü, ekonomik güç gibi- sorun çıkabiliyor. İlişkide uyumsuzluk ve anlaşmazlık başlayabiliyor. 
     Böyle bir noktaya gelinmişse çözüm yok mu 
     Aşkın ilk döneminde hoşgörülerle ben onu değiştirebilirim’ denilerek kabul edilmiş gözüküyor. Zaman geçince olduğu gibi kabul ettiğini sandığımız eşimizi aslında beklentilerle kabul ettiğimiz ortaya çıkıyor, beklentilere cevap gelmeyince hayal kırıklığı başlıyor. Sonra eve geç gelen erkekler, mutfakta işi bitmeyen kadınlar ortaya çıkıyor. İlişki inişli çıkışlıdır. Bu iniş çıkışlarda eşler ne olduğunu sorgularlarsa ilişki sağlıklı bir yönde değişebilir. Ama bazen çatışma o kadar şiddetli olabiliyor ki... Bu noktada uzmanlara başvurarak eş terapisine başvurmak gerekiyor. 
     
     Destekler önemli... 
     Bu süreçte ayrı yaşamak faydalı olabilir mi 
     Kimi çiftler için yıpranmış duyguları onarmak ve ilişkiyi uzaktan bir gözle değerlendirmek için faydalı olabilir. Ama kimi çiftler bunu aynı evde de yapabilirler. 
     Boşanırken duygusal dünyamızda neler oluyor 
     Boşanma bir sürü alışkanlığın, davranışın, akrabalık gibi kurumların değişmesi demek. Eğer boşanma iki tarafın da isteği ile gerçekleşmişse yeni sürece adaptasyon daha kolay oluyor. Ama partnerlerden birinin aldatması nedeniyle ani bir kriz sonucu boşanmada kırgınlık çok fazla oluyor. 
     Ne tür sorunlar görülebiliyor 
     İç denge bozuluyor, anksiyete, depresyon ya da depresyon belirtileri gözlenebiliyor. Çökkün ruh hali, gelecekten umutsuzluk, kendinle barışıklığın bozulması, hayattan beklentinin giderek azalması, hızla öfkelenme, tolerans eksikliği görülebiliyor. Uzun bir süre geçtiği halde belirtiler devam ediyorsa, bir psikyatriste başvurmak gerekir. 
     Bu dönemi kolay atlatmanın bir yolu var mı 
     Destek kaynakları çok önemli. Bu aile, arkadaşlar, içinde bulunacağı güvenli bir çevre olabilir. Ekonomik güç önemli. Bir süre için iki işte çalışmak ya da aileden maddi destek almak denenebilir. Bu desteklerle yeni sürece uyum kolaylaşabilir. 
     
     Erkekler hemen evleniyor 
     Erkek ve kadın bu süreci farklı mı yaşıyor 
     Kadınların yeni durumlara uyum yetenekleri çok hızlı. Erkekler boşandıktan hemen sonra, bir kadının bakımına desteğine alışmış oldukları ciddi yalnızlık yaşıyor, arayışa giriyor ve hızla evlenebiliyorlar. 
     İkinci evliliği sürdürme şansı daha mı az 
     Kişi eğer karşısındakinden çok şey bekliyorsa sorun yaşayabilir. Birinci eşle iç ilişkinin sürdüğü durumlarda, adaptasyonda sorunlar olabiliyor. Önce birinciyi tamamen bitirmek lazım. 
     
     Boşanalı 5 yıl oldu h l tedavi görüyorum’ 
     Sanatçısı Nurseli İdiz, 5 yıl önce 15 yıllık eşi Cem İdiz’den boşandı. İdiz’le boşanma sürecini ve sonrasını konuştuk 
     Neden boşandınız 
     Cem’le üniversitede öğrenci olduğumuz dönemde tanıştık 5 yıl flört ve 15 yıllık evlilikten sonra boşandık. 21 yaşında evlenmiştim. O benim, ben onun ilk tanıdığı ve sevdiği kişiydik. Evlilik oyuncak gibi geliyor. Evleniyorsun, çoluk, cocuk. Bir saat geliyor ki hayatı tanıdığın, mesleğinde bir noktaya geldiğin... Ondan sonra "Bir dakika ne oldu " diyorsun. Bence 30 - 35 yaş arası evlenilmeli. 
     Sorunlar ne zaman başladı 
     Uzun süre iyi gitti. Boşanmaya yakın dönemde başladı. Benim için ekstra durum ünlü kadın olma hali. Sürekli magazindesiniz. Ev içinde tolere etmek ve huzuru sağlamak zor oluyor. Anne olma, iş kadını olma ikilemi var. 
     Boşanma süreci ve sonrasında neler yaşadınız 
     Uzun bir depresyon yaşadım. Bir yandan ayrılmak istiyor, bir yandan yapamıyorsun. Boşandıktan sonra bir yıl aynı evde kalmayı denedik. Çok acılı bir süreç. Bir yıldır psikolojik destek tedavisi alıyorum. H l Cem’i rüyamda görürüm. 1.5 yıldır görmedim, bugün görsem yine acı verir. 
     Sonraki ilişkileriniz neden bitti 
     İki ilişkim oldu boşandıktan sonra. Belki yeni bir ilişkiye hazır değildim. Çok fazla şey arıyorsunuz sonraki ilişkilerde. Boşanmadan sonra belli bir süreci yaşayıp ondan sonra yeni ilişkilere girmek belki daha doğru. 
     Kızınıza nasıl açıkladınız 
     Her şey ortadaydı. Ona "Bu evlilik sürse de senin için daha parlak bir ortam olmayacaktı" dedim. 
     Yanlış bir karar vermişim’ dediğiniz oldu mu hiç 
     Sık sık. Psikolojik desteği boşanmadan önce alsaydım diyorum. 
     
     Ayrılma ayları eylül ve ekim 

</TEXT>
</DOC>
