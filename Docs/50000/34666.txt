<DOC>
<DOCNO> 34666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/siyaset/siy08.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet’te ikinci deprem 
</HEADLINE>
<TEXT>

İçişleri Bakanı Yücelen 17 daire başkanının görev yerini değiştirdi 
     ANKARA Milliyet 

     Rüştü Kazım Yücelen’in İçişleri Bakanlığı’na gelmesinin ardından Emniyet üst düzey kadrolarında başlayan yeni görevlendirmeler devam ediyor. Genel müdür yardımcıları, Ankara ve Bursa Emniyet müdürlüklerindeki değişikliklerin ardından Yücelen, dün de 17 daire başkanını değiştirdi. 
     Sadettin Tantan döneminde göreve getirilen daire başkanlarının tamamına yakını değiştirildi. Yürürlüğe dün giren atamalar şöyle 
     Güvenlik Daire Başkanlığı’na Necati Altuntaş, Asayiş Daire Başkanlığı’na Hasan Eryılmaz, Yabancılar Daire Başkanlığı’na Naciye Ekmekcibaşı, Eğitim Daire Başkanlığı’na Ulvi Körezlioğlu, İdari ve Mali İşler Daire Başkanlığı’na Süleyman Turşucu, İkmal Daire Başkanlığı’na Ali Bektaş, Kaçakçılık ve Organize Suçlarla Mücadele Daire Başkanlığı’na İsmail Çalışkan, Trafik Denetleme Daire Başkanlığı’na Ömer Rıza Göküş, Trafik Planlama Daire Başkanlığı’na Burhan Altındal, Trafik Hizmetleri Başkanlığı’na Baki Özer, İnşaat Emlak Daire Başkanlığı’na Muhlis Yılmaz, Dış İlişkiler Daire Başkanlığı’na Süleyman Işıldar, Sosyal Hizmetler Daire Başkanlığı’na Mustafa Kartal, Sağlık Daire Başkanlığı’na Orhan Özen, APK Daire Başkanlığı’na Ahmet Nihat Dündar getirildi. 
     Emniyet Genel Müdürü’ne bağlı olan Teftiş Kurulu Başkanlığı’na Zeynel Abidin Ayhan ve Polis Koleji Müdürlüğü’ne ise Mustafa Mete getirildi. 



 SİYASET 



















</TEXT>
</DOC>
