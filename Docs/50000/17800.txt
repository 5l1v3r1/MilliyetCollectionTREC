<DOC>
<DOCNO> 17800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/yazar/guclu.html </URL>
<DATE> 2001/04/24/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Ulusal egemenlik 
</HEADLINE>
<TEXT>

     Ulusal Egemenlik ve Çocuk Bayramı'nı, coşkudan uzak göstermelik törenlerle dün bir kez daha kutladık. 
     Lafın ötesinde sorun çözen, somut hizmet üreten yok gibi. Rakamlar ortada Çocuklarımızın üçte biri sağlıksız besleniyor. Yüzde 14'ü okuma yazma bilmiyor. 4.5 milyon çocuk işçi var. Her gün 3 bin çocuk sigaraya başlıyor. Kızların yüzde 25'i çocukluk çağında evlendiriliyor. Yüz binlercesinin resmi nikahı ve çocuklarının nüfus cüzdanı bulunmuyor .. 
     Rakamların hepsi ürkütücü. Dünkü törenlerde mangalda kül bırakmayanlar, bu simsiyah tablonun değişmesi, çocukların yüzünün biraz olsun gülmesi için ne yaptılar .. 
     Bazı duyarlı okurlarımız gibi en ağırımıza giden konu ise çocuklarımızın bazı özel okullardaki törenlerde Ulusal Egemenlik Bayramı'nı İngilizce şarkılar, skeçler ve şiirlerle kutlaması oldu. Anlaşılan o ki, pek çoğumuz hala, 23 Nisan'ı niye kutladığımızın bile farkında değil .. 
     
Ödevsiz eğitim olur mu      Ezbersiz eğitim gibi ödevsiz eğitim sloganı da kulağa hoş geliyor. Peki ya uygulaması Gerçekten işe yarıyor mu Evet demek zor. Çarpım tablosunu ezberlemeden matematik problemi çözmek mümkün mü Ya da kelime ezberlemeden dil öğrenmek Evet diyen yalan söyler. Onun için konuları birbirine karıştırmamak gerekiyor. Elbette hafız gibi kitabı satır satır ezberletmek hatalı. Ama 7 kere 9'un kaç olduğunu söylemek için de uzun uzadıya beklenmemeli... 
     Ödev de tıpkı ezbersiz eğitim gibi. Tarifinin ve ne beklendiğinin iyi anlatılması gerekiyor. Saatler süren bir zaman kaybı mı anne babaya yaptırılan angarya mı yoksa öğrenilen bilgileri pekiştiren eğitimin olmazsa olmaz bir gereği mi .. 
     Anadolu Üniversitesi Eğitim Bilimleri Enstitüsü Müdürü Doç. Dr. Coşkun Bayrak, bu konuda bir konferans verdi ve ödevin başarının önemli halkalarından biri olduğunu anlattı. Veli ve öğrencilere bu konuda önemli ipuçları verdi. İşte öğrenci olan her evde, neredeyse her akşam, ödev yüzünden yaşanan tartışmalara ışık tutacak önerilerden bazıları 
     Çocuğun dikkatini toplaması ve konsantre olabilmesi için TV izlemesini sınırlandırın. 
     Kitap okumaya teşvik edin. Dikkat toplamayı gerektiren oyunlar oynamasını sağlayın. 
     Başarılı ödevler için başkasıyla kıyaslamayın. 
     Ödevleri yaparken sadece onunla ilgilenin. 
     Okulda yaptığı işleri konuşun. 
     Ödevlerini özensiz yapıyorsa, sessiz, sakin, TV'den ve sohbetten uzak ders çalışabileceği bir köşe oluşturun. 
     Birlikte program yapın. Ödev ve okuma saatleri belirleyin. Onu övün. 
     Ödevlerini zamanında bitiremiyorsa onunla konuşun. Kafasını meşgul eden bir şey olup olmadığını sorun. 
     Ödevleri kolaydan zora doğru bir sıra ile yapmasını önerin. 
     
     







En büyük değişim 


Balık Alman'ın... 


Siyaset ve ekonomi 


Hayır Güngör Mengi haksızlık ediyorsunuz 


Şişko, hantal devletten kurtulmak... 


İyiliği anlamak... 


Avrupa "Ya sev, ya terk et" diyor 


Ulusal egemenlik 


Bu son olsun... 


"Günaydın beyler " 


Bakan Türkiye'yi yaraladınız Terörist Çok özür diliyoruz 


Seçim ittifakı 


Ben de Derviş gibi 10 çocuk kurtardım 


Boşanmış eşe miras yok 


Dramın anatomisi 


Bankalara "yıkıcı" değil, "yapıcı" kanun 


</TEXT>
</DOC>
