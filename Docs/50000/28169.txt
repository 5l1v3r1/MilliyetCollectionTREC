<DOC>
<DOCNO> 28169 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/siyaset/siy03.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Fazilet’te karar zamanı 
</HEADLINE>
<TEXT>

Anayasa Mahkemesi’nde devam eden FP davasında kararın bugün açıklanması bekleniyor. Mahkeme, toplantı saatini öne çekti 
     ANKARA Milliyet 

     Anayasa Mahkemesi’nde devam eden FP davasında kararın bugün açıklanması bekleniyor. Mahkeme, süreci hızlandırmak için her gün 10.00’da başlattığı toplantısını bugün saat 09.30’a çekti. Mahkemenin bugün 11 asil üyenin katılımıyla yapacağı oylamanın ardından, salt çoğunluk 6 gerektiren kararını açıklaması bekleniyor. Mahkeme Başkanı Mustafa Bumin, dün mahkemeye gelişi sırasında davanın bugün sonuçlanabileceğini belirtti. Oturuma ara verildiğinde gazetecilerle sohbet eden Başkanvekili Haşim Kılıç da, "Arkadaşlar geniş geniş konuşuyor. Sonsuz konuşma özgürlüğü var. Bu nedenle yarın bugün biter mi, belli olmaz" dedi. "Artık bitirme iradesi var. Görülen dava siyasi bir davadır. Biz bunu hukuki bir çerçeveye oturtmaya çalışıyoruz" diyen Kılıç, "Anayasa Mahkemesi, önündeki delillere göre kararını verir" şeklinde konuştu. 



 SİYASET 











</TEXT>
</DOC>
