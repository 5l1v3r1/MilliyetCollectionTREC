<DOC>
<DOCNO> 23732 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur07.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda bir ölüm daha 
</HEADLINE>
<TEXT>

     Tutuklu bulunduğu sırada ölüm orucuna başlayan ve Şartla Salıverilme ve Cezaların Ertelenmesine İlişkin Yasa'dan yararlanarak bir süre önce tahliye edilen bir kişi, eylemini devam ettirdiği ablasının Mersin'deki evinde sabaha karşı öldü. 
     Yasadışı DHKP-C örgütüne yardım ve yataklık etmek suçundan 3 yıldır tutuklu bulunan Uğur Türkmen 29 , F Tipi cezaevlerini protesto etmek amacıyla ölüm orucuna başladı. Şartla Salıverilme ve Cezaların Ertelenmesine İlişkin Yasa'dan yararlanarak 5 Ocak 2001 tarihinde tutuklu bulunduğu Sincan F Tipi Cezaevi'nden tahliye edilen Türkmen, eylemine, ablası Gülbeyaz Karaer'in Bahçelievler Mahallesi'ndeki evinde devam etti. 
     Eyleminin 204. gününde hayatını kaybeden Uğur Türkmen'in, İçel'in Tarsus İlçesine bağlı Yenice Beldesi'nde toprağa verileceği bildirildi. 
     
     







</TEXT>
</DOC>
