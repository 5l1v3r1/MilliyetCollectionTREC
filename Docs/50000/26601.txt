<DOC>
<DOCNO> 26601 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/pulur.html </URL>
<DATE> 2001/06/13/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tatile takılanlar... 
</HEADLINE>
<TEXT>

     Tatil dönüşlerinde çok kere "Tilkinin dönüp dolaşıp geleceği yer kürkçü dükkanıdır" deriz de, galiba bu deyimin anlamını tam olarak anlamamışız, ya da farkına varmamışız... 
     Tilki, durup dururken, kendi isteğiyle kürkçü dükkanına gelir mi 
     Gelmez 
     Ya nasıl gelir 
     Avcının tuzağına ya da pususuna düşünce gelir... 
     Demek, izinden dönünce, kendimizi kürkçü dükkanına dönen tilkiye benzetmek pek doğru değil 
     
     ÇOKTANDIR İstanbul Belediyesi'nin işlettiği Yenikapı - Bandırma feribotunun namını duyardık, bu defa binmek nasip oldu. Gerçekten denildiği kadar var... Lakin eski hastalıklarımızdan vazgeçemiyoruz, merdivenlerde, yerlerde yine insanlar oturuyor. Aklımıza Mudanya, Yalova vapurları geldi... Böyle giderse yakında yerlere yaygılar serilir, salıncaklar kurulur. Biz bunları gördük, yaşadık. Acaba, çok mu zordur, oturulacak yer kadar bilet satmak, yolcu almak 
     
     YEŞİLYURT köyü "nefs - i savunma" halinde... 
     Kazdağı'nın güney eteklerinde kurulu bu köy, zalim inşaatçılara, görmemiş zengin budalalara karşı kendisini koruyor, doğanın ona borç verdiği "cennet"i, yeşiliyle, ağacıyla, ormanıyla, kuşuyla, kurduyla koruyor, kendisini savunuyor, kısacası hukuki deyimle "nefs - i müdafaa" halinde... 
     Köylü iki kattan yüksek eve izin vermiyor 
     Bir de, bütün evler yörenin taşlarından yapılacak, betona izin yok. 
     Bunlar köyün kanunları, hele bir uyma... 
     
     RİVAYETE göre, Oğuz Türklerinin Çepni boyu buraya yerleşmiş, iki kardeş karşılıklı birer köy kurmuşlar, "Büyük Çepni" ve "Küçük Çepni" giderek söylene söylene Çepni "Çetni" haline gelmiş, işgüzarın biri de "Büyük Çetni"nin adını "Yeşilyurt"a çevirmiş... 
     
     KÖYÜN kahvecisi anlattı 
     "1940 depremine kadar bu köyde 400 hane varmış, depremden sonra azala azala 70 haneye düşmüş, şimdi İstanbullular geldi, 80 hane de onlar yaptı, ettik, 150 hane..." 
     
     KÖYÜN üç oteli var, üçü de köylü kadar doğaya sahip, aslında köylülerin önüne düşenler de onlar, üç, beş dolar daha kazanayım, oteli biraz daha genişletip, kaçak kat çıkalım demiyorlar. Otellerin güzelliği de anlatılır gibi değil Hani şimdi pek moda ya "butik otel" diyorlar, onlardan... 
     
     KÖYÜN bakkalı bir genç kız, tatil günleri babasına yardım ediyormuş, diğer günler üniversite için dershaneye gidiyormuş. 
     Hanımlardan biri sordu 
     "Hangi fakülteye gitmek istiyorsun " 
     "Harpokuluna " 
     "Subay olmak nereden aklına geldi " 
     "İlkokuldan bu yana, hiç aklımdan çıkmadı ki " 
     
     YEŞİLYURT köyü, Çanakkale'nin Küçükkuyu beldesine bağlı bir köy... 
     Bazıları istedikleri kadar Enerji eski Bakanı Cumhur Ersümer hakkında ileri geri konuşsunlar, Küçükkuyu Belediyesi onun adını, beldenin futbol sahasına vermiş, kime ne 
     
     EDREMİT'ten Çeşme'ye kadar yol boyunca reklam panolarında aynı afiş kocaman bir Fenerbahçe rozeti ve yanına "Bir gün herkes Fenerbahçeli olacak" yazısı... 
     Biz buna karşıyız 
     Herkes Fenerbahçeli olunca, Fenerbahçe kimi yenecek 
     Hele bu "mutad" galibiyetleri kimin karşısında kazanacak 
     Hepsi bir yana, bizim, yıllar yılı süren "Melih Aşık'la muhabbet" programımız ne olacak 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
