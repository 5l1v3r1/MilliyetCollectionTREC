<DOC>
<DOCNO> 46786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yasam/ayas.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternetten gelin indirdi 
</HEADLINE>
<TEXT>

İnternette tanıştılar, ilk kavgalarını, sevinçlerini, özlemlerini ve aşklarını sanal ortamda yaşadılar... İstanbullu Evren ile Rus İrina sonunda evlendiler 
     NURDAN AKINER 

     Asırlar önce "Tanrı kadın ve erkeği bir elmanın iki yarısı olarak yarattı ve dünyaya attı. İnsanlar hayatları boyunca diğer yarılarını ararlar. Buldukları an, gerçek aşka kavuşurlar" diyen Platon’un bu sözlerini ispat eden en güzel aşk öykülerinden biri de Evren ve İrina’nınki. 
     Birbirlerine kilometrelerce uzaklıktaki iki gencin bilgisayarlarının mouse’u aşka tıkladı. İstanbullu Evren Tosyalı 23 ile Ural Dağları’ndaki Yekaterinburg’da yaşayan Rus İrina Smirnova 21 , internet aracılığıyla tanıştılar sanal lemden gerçek hayata taşınan aşklarını dünkü nik hla ölümsüzleştirdiler... 
     
     Çöpçatan kayınvalide 
     Evren ile İrina’nın tanışmaları, İrina’nın bilgisayar uzmanı annesi Elena Smirnova sayesinde oldu. Web sayfası ile bilgisayar programı hazırlayan ve o zamanlar İTÜ Makine Mühendisliği öğrencisi olan Evren, Smirnova’ya internetten bilgisayar programları hakkında sorular sordu. Kızının bilgisayara olan ilgisinin artmasını isteyen kayınvalide, İrina’nın fotoğrafı ile mail adresini genç adama verince evliliğe uzanan aşk için ilk adım atıldı. Evren, bir mail yazdı ama İrina’dan haşin’ bir cevap aldı "Sen kim oluyorsun da bana yazıyorsun Benden ne bekliyorsun " 
     
     Adım adım aşk 
     1999’un başında kavgayla tanışan çift, Mayıs 2000’de ilk kez karşılaştı. Evren, evlerine misafir olan genç kızı havalimanında ilk gördüğünde, "Eyvah beni beğenmeyecek" demişti. İrina ise, "Tam benin tipim" diyordu. 3 gün sonra da Büyükada Meydanı’ndan Aya Yorgi’ye uzanan yol, çifti evliliğe taşıdı. "Yolun başında el ele tutuştuk. Ortalarında sarıldık. Tepede öpüştük. İrina’ya Sensiz yaşayamam’ dedim. O da benimle kalmak istediğini söyledi. Vapurda ise ailelerimize evlilik kararımızı nasıl söyleyeceğimizi düşünüyorduk" öykülerini anlatan Evren ile eşi yaşamlarını İstanbul’da sürdürecek. 
     



 YAŞAM 


















</TEXT>
</DOC>
