<DOC>
<DOCNO> 43596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/ekonomi/eko12.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezayı da banka ödedi 
</HEADLINE>
<TEXT>

     GÖKÇER TAHİNCİOĞLU Ankara 

     Cumhurbaşkanlığı Devlet Denetleme Kurumu'nun Vakıfbank, Halkbank ve Ziraat Bankası'yla ilgili 27 dosyayı Ankara Cumhuriyet Başsavcılığı'na göndermesiyle son yılların en büyük bankacılık soruşturması başladı. 
     Cumhurbaşkanı Sezer'in talimatıyla doğrudan savcılığa gönderilen dosyalarda, 1996'dan bu yana yapılan usulsüzlüklere imza attıkları iddia edilen, aralarında Halkbankası eski Genel Müdürü Yenal Ansen, Vakıfbank Genel Müdürü Altan Koçer ile eski Genel Müdür Fehmi Gültekin, Ziraat Bankası eski Genel Müdürleri Cihan Paçacı, Osman Tunaboylu, Salih Şevki Doruk ve Yener Dinçmen'in de olduğu çok sayıda ismin yer aldı. Genel müdürler ve yönetim kurulu üyeleri için de Devlet Bakanı Kemal Derviş'ten izin istendiği bildirildi. 
     Vakıfbank'a ilişki dosyalar da BDDK'ya gönderildi. Bu dosyalarda Vakıfbank’tan Bayındır Holding'e verilen 80 milyon dolarlık kredi yer aldı. 
     Dosyalarda ayrıca, Vakıfbank'ın Kıbrıs'taki Vakıf Off Shore Bankası'na kaynak aktarımı dolayısıyla yöneticilerin BDDK’ca kişisel para cezasıyla cezalandırılması, ancak banka yöneticilerinin bu cezayı banka kaynaklarından ödemeleri ile ilgili iddialar bulunuyor. 
     



 EKONOMİ 


















</TEXT>
</DOC>
