<DOC>
<DOCNO> 36772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/dunya/dun01.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ilımlılara kırbaç 
</HEADLINE>
<TEXT>

İran’da ılımlılara nispet halk önünde kırbaçlama cezaları yaygınlaştırılarak artırılacak 
     DIŞ HABERLER SERVİSİ 

     İran’da Cumhurbaşkanı Muhammed Hatemi liderliğindeki ılımlılar ile muhafazakarlar arasındaki gerilim, kırbaç tartışmasıyla tırmanıyor. Muhafazakarların egemenliğindeki Yargı Erki, toplumsal yozlaşmayı önlemek için kırbaç cezalarının ülkede yaygınlaştırılarak artırılacağını açıklandı. İran Yargı Erki Başkanı Ayetullah Haşemi Şarudi, 23 Ağustos’tan itibaren ülkenin 10 bölgesinde kırbaçlayarak cezalandırma yönteminin katı bir şekilde uygulanmaya başlanacağını bildirdi. 
     Kırbaçlama cezalarının uygulanacağı bölgelerin hangi kriterlere göre seçildiğini açıklamayan Yargı Erki Başkanı Şarudi böylece, uluslararası imaj zedeleniyor gerekçesiyle kırbaçlama cezasına karşı çıkan reform yanlılarına cephe aldı. Geçtiğimiz günlerde İran İçişleri Bakanı başta olmak üzere hükümetteki üst düzey yetkililer son haftalarda artan halk önünde kırbaçlama cezalarının kaldırılması dileğinde bulunmuştu. 
     İran’da özellikle içki içenler ve uygunsuz durumda yakalanan evli olmayan kadın ve erkekler kırbaçlanarak cezalandırıyor. 
     
     
     



 DÜNYA 












</TEXT>
</DOC>
