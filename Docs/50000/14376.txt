<DOC>
<DOCNO> 14376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/yazar/cemal.html </URL>
<DATE> 2001/04/03/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kriz yönetimi güven aşılayabilecek mi .. 
</HEADLINE>
<TEXT>

     Evet, Ecevit hükümetinin bugünkü parlamento zemininde alternatifi yok. Evet, bugünün ekonomik kriz ortamında seçim de bir alternatif değil, olmamalı da. 
     Bunlar yerinde tespitler. 
     Ama bir gerçek daha var 
     Türkiye çok ağır bir krizin pençesinde kıvranmaya devam ediyor. 
     Şimdi soru şu 
     Kriz iyi yönetiliyor mu 
     Ne yazık ki bu sorunun karşılığı henüz olumluya dönmüş değil. 'Kriz yönetimi'nin iyi yapılamadığına ilişkin kanı gitgide yaygınlaşıyor. 
     Ankara'da sanki bir sürüklenme hali var. Dağınıklık daha çok göze çarpan bir özellik... 
     Hükümetin siyasal kararlılığı konusundaki soru işaretleri de azalmış değil. 
     Bu süreç nasıl terse döner 
     Halka nasıl güven verilir 
     Hükümetle ekonomi yönetimi halka güven vermeden, kamuoyunda 'Benim tuttuğum yol doğrudur ' güveni yaratılmadan krizle baş edilemez. 
     Kritik nokta budur. 
     Eğer hükümete güven uyanırsa, 'yastık altındaki' paralar yeniden banka hesaplarına yatmaya başlar. Eğer kriz yönetimi güven verirse, dışarıya kaçan dövizler yeniden yurda giriş yapar. Ancak bu sayede krizden çıkış programlarına 'toplumsal destek' ufukta gözükür. 
     Şimdi bu noktanın uzağındayız. 
     Gecikme var. 
     Zaman kaybediliyor. 
     Ankara elini çabuk tutmalı. 
     Ercan Kumcu'nun dediği gibi 
     "Son kriz 19 Şubat günü çıkmıştı. Bugün 1 Nisan. Şaka değil, kırk gündür konuşuyoruz. Piyasaları yatıştırmaya yönelik olarak daha bir tane önlem alınmış değil. 
     Kanama devam ediyor. 
     Kan kaybından hepimiz gideceğiz. Piyasaları yeniden çalışır hale getirmek için yasa çıkarmak da gerekmiyor 
     İşsizlik artıyor. Üretim durdu. İşsizlerin yeni iş bulabilme olasılıkları yok gibi. İşlerinin başında olanların yarın işsiz kalabilecekleri olasılığı ise giderek artıyor. Vatandaşın sinirleri bozulmuş durumda..." Hürriyet, 1 Nisan 
     Yazı şöyle noktalanmış 
     "Laf üretilerek bu görüntü düzeltilemez. Olsa olsa daha büyük felaketler yaratılabilir. Zaman kaybetmeye artık ekonominin tahammülü kalmadı." 
     Bu iyi niyetli uyarı satırlarının altını çizmekte yarar var. Çünkü Ankara vaktini boşa mı harcıyor havası yoğunlaşıyor. 
     Onun için aksiyon lazım 
     Yoksa politika kulisinde her geçen gün yaygınlaşan, "Bu hükümet bitti Kemal Derviş'le suni teneffüs yapıyor " yargısı haklılık kazanabilir. 
     Önde gelen işadamlarından biri dün şöyle diyordu 
     "Ekonominin bu kadar başsız kaldığı, reel ekonominin bu kadar tahrip edildiği bir başka kriz hatırlamıyorum. Ama bana öyle geliyor ki, bu ekonomik kriz Türkiye'de siyasal sistemin yenilenmesine, siyasal değişime yol açacak." 
     Çok güncel bir konu 
     Yani siyasal reform, değişim... 
     Geçen hafta Washington'da izlediğim 'Türkiye Haftası'nda da çok konuşulan bir konuydu. Ancak, bu konuyla birlikte karşılığı tartışılan bir soru da vardı 
     Reform ama nasıl 
     Değişim ama hangi yolla 
     
Ara rejim...      Siyaset meydanında bu soruların uluorta tartışılması geçen hafta Milli Güvenlik Kurulu'na kadar yansıdı. "Ara rejim yok " bildirileri yayımlandı. 
     Yalnız bu durum bile ülkemizin ne kadar tuhaf ya da anormal bir ortamdan geçtiğini göstermiyor mu .. 
     Geçelim. 
     Doğru olan, siyasetin ve reformun rejimin kendi çerçevesi içinde yapılmasıdır. 12 Eylülvari mıntıka temizlikleri ya da ara rejimler elbette çare değil. 
     Ama hükümet de Türkiye'yi çaresiz bırakmaya daha fazla devam etmesin, elini çabuk tutsun. 
     
     





Siyasi güven 


Avukat havuzu 


Tasarruf... 


Böyle olur bizde turizm dediğin 


Kriz yönetimi güven aşılayabilecek mi .. 


Güney Kore dersleri 


Kortta bir bakan 


Şiir ziyafeti 


Hesap verme zamanı 


Seyirci kalmayın 


Tuz kokarsa, hukuk ilaç olur 


Gençlik ateşi 


Moratoryum mu 


Memleketin li menfaatini’ düşünen yok 


</TEXT>
</DOC>
