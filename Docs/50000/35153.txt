<DOC>
<DOCNO> 35153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/astro/index.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Değişen dengeler 
</HEADLINE>
<TEXT>

Hatırlarsanız, haziran ayı boyunca Merkür geri giderken Mars da Yay burcunda geri gidiyordu. Mars 20 Temmuz'dan bu yana düzgün hareketine döndü ama henüz geri gitmeye başladığı pozisyonuna dönmedi. Yay burcu astrolojik haritanızda nerede kalıyorsa, bu alanın sizin için bir mücadele alanı olduğunu söyleyebiliriz. Yükselen burcunuza göre bunu görebilirsiniz. Süregelen bu huzursuz devre Mars'ın ancak burç değiştirerek Oğlak'a geçmesi ile mümkün olacak. Bunun için 8 Eylül'ü beklememiz gerekiyor. 
Bugün Ay sabah saatlerinde Kova burcuna geçiyor. 8 53 Kova burcundaki Ay'la birlikte sabit enerjiler yoğunlaşırken inatçılık katsayımız artmakta. Koç'lar için bu yeni planlar ve ileriye yönelik hedeflerde tazelenme demek. Boğa'lar ise eğer inatçılık ederlerse kayıplara uğrayabilirler. Dikkatli olmaları gerek. İkizler yeni enerjilerle dolu ve yabancı kişiler hayatlarına girebilir. 
Dolunay öncesinde olduğumuz hatırlanırsa ilişkilerin önem kazandığı, yaratıcı enerjinin son derece yüksek olduğu ama aynı zamanda kişilik sürtüşmelerinin de ön plana geldiği günlerdeyiz. Örneğin Yengeç'ler parasal konularda bazı çatışmalar yaşayabilirler. Aslan'lar ise adımlarını dikkatli atmamalılar. Muhalefetle karşılaşabilirler. 
Bugün öğle saatlerine doğru hızlı bir koşturmaca söz konusu. 11 58 Bu saatlerde Mars'ın getirdiği acelecilik ya da sabırsızlık yüzünden ani kararlar alabiliriz. Başak'lar örneğin detaylara dikkat etmezlerse üst üste hatalar yapabilirler. Terazi'ler ise yaratıcı konularda öne çıkabilecekler. Akrep'lere ise uyarımız var. Çünkü ev ve iş arasında huzursuzluk yaşayabilirler. Bugün Yay'lar kendilerini çok daha iyi ifade edebilecekler. 
Önümüzde oldukça ilginç günler var. Yarın dolunay ve ardından Satürn - Pluto karşıt açısı dünyada gerginleşen politik atmosfere, ekonomik alanda ise kısıtlamalara işaret ediyor. ABD'de ekonomik yavaşlama iyice belirginleşti. 
Örneğin Oğlak'lar da bugün ekonomi yapmaya ihtiyaç duyabilirler. Gün Kova'lardan yana ilerlemekte ama onlar da ateşli tartışmalardan kaçınmalı. Balık'lara daha gerçekçi olmalarını öneriyoruz. 

            Faks 287 74 37 
      







</TEXT>
</DOC>
