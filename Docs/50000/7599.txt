<DOC>
<DOCNO> 7599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur09.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'a yönelik operasyonda İncirlik kullanılmadı 
</HEADLINE>
<TEXT>

     Dışişleri Bakanı İsmail Cem, ABD ve İngiliz uçaklarının, dün akşam Irak'a yönelik hava harekatını ''ciddi bir olay'' olarak niteledi ve ''Sivil kayıp olmasını üzüntüyle karşılıyorum'' dedi. 
     Bakan Cem, Türkiye Ekonomik ve Sosyal Etüdler Vakfı'nın TESEV The Marmara Oteli'nde düzenlediği ''Kafkasya'da İstikrar Arayışı'' konferansı öncesinde, basın mensuplarının konuya ilişkin sorularını yanıtladı. 
     Irak'a yönelik hava harekatıyla ilgili düşüncelerini, ''Dün akşamki olay, ciddi bir olaydır. Sivil kayıp olmasını üzüntüyle karşılamaktayım'' sözleriyle ifade eden Cem, şöyle devam etti 
     ''Türkiye'de herhangi bir üs, bu olayda kullanılmamıştır. Amerikan yönetimi ile temas halindeyiz, bilgi almaktayız. Biz, bu tarz olayların kendini tekrar etmemesini istiyoruz." 
     



</TEXT>
</DOC>
