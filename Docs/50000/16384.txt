<DOC>
<DOCNO> 16384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/spor/ygskol.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Real provası mı 
</HEADLINE>
<TEXT>

     DOĞAN KOLOĞLU 

     Galatasaray, Real Madrid maçı öncesi moral verici bir deneyden geçti. Antalyaspor karşısında presle rakibi sindirme ve top kontrol ettirmeyerek pas isabetini bozma amaçlı bir futbol oynandı. Bu yüzden ilk yarı fırtına gibi maça başlamaları zaten deplasmanda oynayan rakiplerinin kendi sahalarında kümelenmesine yol açtı. Galatasaray her top kapışta top bölgesinde çoğalarak rakibi zorladı. Ancak kümelenme nedeniyle on sekiz çevresinde havalanan topların çoğunu başta Şenol olmak üzere rakip kapıyordu. Ama 18. dakikada Bülent’in kafayla indirdip, Serkan’ın tamamladığı güzel gol geldi. 
     Bu arada Real Madrid maçı göz önüne alınarak Fatih solda oynadı. Sağda oynadığı zaman hep rakibi içeri kaçıran Fatih bu kez içeriyi kolay kapatmaya başladı. Yalnız bir türlü ofansif toplarda yaratıcı olamadı. Bu Galatasaray için son maçlardaki asistlerinden dolayı bir değişiklikti. Ama ikinci yarı kademede şahane bir gol fırsatını engelleyerek göze çarptı. Lucescu ilk yarı Serkan - Arif, ikinci yarı ise Jardel - Arif ikilisini gözlemledi. Arif 55. dakikada Jardel’e kaleci ile yüz yüze bırakan şahane bir top verdi. Ne yazık ki Jardel kullanamadı. Ardından yine Arif bu kez adeta kafasına al da at’ dercesine topu ortaladı ve golü attırdı. Antalya ise ilk yarı maça aşırı defans birikimi ile başladı. Gol yiyene kadar bu baskıya isyan etmediler. Ama golü yedikten sonra onlar da saldırmaya başlayınca oyun karşılıklı akınlara döndü. Futbol sertleşti. Emre ile önce Atilla sonra Uğur hırlaştılar. İkinci yarı Antalya Rogerio’yu forvete alınca Gaudino - Rogerio ikilisi ilk yarıdan daha başarılıydı. Bir ara Galatasaray defansını zorladılar. Ama futbolun hareketlilik özelliğini Galatasaray gibi beceri ile bütünleştiremedikleri için sonuç alamadılar. 
     Galatasaray artık başka bir futbol oynuyor. Herşeyin top ve insanların dahil çabuklaştığı oyunda, sınırsız bir hücum gücünün oluşumunu örneklediler. Şimdi bu maçın sorusu şu Antalya’dan çok daha topu koşturma becerisi olan Real Madrid’i bu hırs ve mücadele ile durdurabilecekler mi 
     


 SPOR 























</TEXT>
</DOC>
