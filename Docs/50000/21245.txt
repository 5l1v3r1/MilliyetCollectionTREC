<DOC>
<DOCNO> 21245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/ekonomi/eko07.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanlar, Antalya’ya dumanaltında uçacak 
</HEADLINE>
<TEXT>

SunExpress, THY ile ortak fiyat politikası nedeniyle fark yaratmak için uçuşlarda sigara içmeyi serbest bıraktı 
     SEÇKİN ÜREY Frankfurt 

     Türk Havayolları ve Alman Lufthansa’nın iştiraki Condor Havayolları’nın ortaklığı olan ve Türkiye’ye en çok turist taşıyan havayollarından SunExpress, Frankfurt - Antalya arasında haftanın altı günü tarifeli seferlere başladı. Türk Hava Yolları ile yapılan anlaşma uyarınca "aynı fiyat" uygulayan Sunexpress, fark yaratmak için uçaklarında sigara içilmesine izin verme kararı aldı. 
     Uzun zamandan beri ilk defa bir Türk havacılık şirketinin uçaklarında sigara içilebilirken, Genel Müdür Paul Scwaiger, "Müşteri anketlerinde sigara içilmesine izin verilmesi için yoğun taleple karşılaştık" dedi. 
     
     Hedef 1 milyon yolcu 
     Schwaiger, şirketlerinin bu yılın ilk üç ayında planlanandan daha fazla yolcu taşıdığını belirterek, "Yıl sonuna kadar 1 milyon yolcu taşımayı hedefliyoruz" dedi. Taşdıkları yolcu sayısını bir yılda yüzde 41.8 oranında artırdıklarını kaydeden Schwaiger, "Antalya merkezli bir şirket olduğumuz için kendimizi yöresel şirket olarak görüyoruz. İyi sonuçlar aldığımız için işe yeni personel alıyoruz. Personel sayımız bir yılda yüzde 17 arttı" diye konuştu. 
     



 EKONOMİ 



























</TEXT>
</DOC>
