<DOC>
<DOCNO> 29030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/siyaset/asiy.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gelenekçilerden Milli Görüş tipi tehdit 
</HEADLINE>
<TEXT>
Günahk r olursunuz 
Erbakan’ın kurmaylarından Süleyman Arif Emre’nin yenilikçilere şiir okuyarak, "Yoldan ayrılan günah işlemiş olur" dediği öğrenildi 
     ABDULLAH KARAKUŞ Ankara 

     Ankara’ya önceki gün dönen siyasi yasaklı Necmettin Erbakan, kapatılan FP’deki yeni parti çalışmalarına el attı. Erbakan kurmaylarını toplayıp gelişmeler hakkında bilgi alırken, Recep Tayyip Erdoğan da Ankara’da milletvekilleriyle teke tek görüşmeye başladı. Gelenekçiler, Erdoğan’a gitmeyi düşünen milletvekillerine, "Ayrılırsanız günahk r olursunuz" tehdidinde bulundu. 
     Geçen pazar yapılan grup toplantısında Erbakan’ın kurmayı Süleyman Arif Emre, milletvekillerine "Milli Görüş usulü tehditöte bulundu. Emre "Bir çarptıkça yürekler" adlı şiiri milletvekillerine okuyarak, "Her kapanmadan sonra yerine kurulan parti büyümüştür, tekrar büyürüz. Siz merak etmeyin. Böyle bir ortamda beraber olunması lazım. Geçmiş yıllarda bölünenlerin geldiği nokta ortada. Bölünmek günahtır, bu yoldan ayrılan günah işlemiş olur" dedi. 
     Yeni grubun lideri Erdoğan ise, milletvekilleriyle teke tek görüşerek kulis faaliyetini artırdı. Gelenekçilerin Erdoğan’a "Hep beraber olalım, ortak adayda birleşelim" teklifi yaptıkları, ancak Erdoğan’ın "ben ekip partisi istiyorum. Kişi partisi artık bırakılmalı. Ekip olmak için de herkesin katılımının olacağı prensipler konulacak. Bazı şeylerin artık değişmesi lazım" sözleriyle Erbakan’ı eleştirdiği kaydedildi. 
     
     Hoca kızdı 
     Ankara’ya dönüşünde, yakın kurmaylarını konutuna çağıran Erbakan’ın da, Erdoğan’ın önünü kesmek için teşkilatlar ve milletvekilleriyle görüşeceği dile getirildi. Birçok milletvekiliyse, Manisa Milletvekili Bülent Arınç’ın liderliğinde bir parti kurulmasını isterken, bu formülün Erbakan’a iletileceği ve fikrinin sorulacağı kaydedildi. 
     
     Erbakan - Kutan zirvesi 
     Siyasi yasaklı Necmettin Erbakan ile kapatılan FP'nin Genel Başkanı Recai Kutan, dün akşam bir araya geldi. İkilinin yeni partiyle ilgili görüş alışverişinde bulundukları öğrenildi. Erbakan'ın Kutan'ın yanısıra bazı FP'lilerler de yeni partiye yönelik çalışmalar yaptığı kaydedildi. 
     
Tayyip FP bana dar      ANKARA ANKA 

     Kapatılan FP’de yenilikçilerin kendi partilerini önleme çabası içindeki gelenekçilerden Tayyip Erdoğan’a sürpriz bir teklif geldi. Erdoğan, gelenekçiler adına bir grubun "Ayrı parti kurma. Yeni partiyi birlikte kuralım. Bülent Ecevit’in İsmet İnönü’ye karşı genel başkan olması gibi yeni partide mücadele et" teklifini, "Dört eğilimin partisini kuracağım. FP bana dar" diyerek geri çevirdi. 
     Erdoğan, sözlerini şöyle sürdürdü 
     "Ben Türkiye’nin ihtiyacı olan ve siyasette büyük bir boşluğa hitap edecek dört eğilimin partisini kuracağım. Ben sadece FP’ye seslenecek bir oluşum düşünmüyorum. Bizim hedefimizdeki oluşuma göre FP dar gelir. Ayrıca FP’deki gelenekçi bazı isimler beni istemez, ben de bu kişilerle birlikte politika yapamam." 
     



 SİYASET 














</TEXT>
</DOC>
