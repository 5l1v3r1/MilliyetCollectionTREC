<DOC>
<DOCNO> 37002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/spor/spo06.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneş'ten garanti 
</HEADLINE>
<TEXT>

Milli Takım’ın hocası, üç maçı da kazanarak Dünya Kupası’na lider olarak gideceklerini söyledi. Şenol Güneş, yarın Norveç karşısında eksiklerini de göreceklerini vurguladı 
     BİLAL MEŞE 

     "İstiyoruz, inanıyoruz" 
     AY-YILDIZLI ekibin Teknik Direktörü Şenol Güneş, Dünya Kupası finallerine lider olarak gideceklerini söyledi. Güneş, "İstiyoruz, inanıyoruz, gideceğiz" dedi. Norveç maçı öncesinde basın toplantısı düzenleyen Güneş, grupta 24 puanı hedeflediklerini kaydederek, "Üç maçı da kazanarak finallere gideceğiz. İlk maçımızda Slovakya ile berabere kalırsak, Makedonya İsveç sınavından da beraberlik çıkarsa, Türkiye’de İsveç’i yenip, gruptan ilk sırada çıkarızödedi. 
     
     "Lig iyi başladı" 
     NORVEÇ ile yapılacak maçı ciddiye aldıklarını vurgulayan Güneş, şöyle konuştu "Norveç iyi bir ekip, ama son zamanlarda kötü sonuçlar alıyor. Bu karşılaşmada eksiklerimizi görüp, eylüldeki maçlar için önlemlerimizi alacağız. Eksiğimizi, fazlalılığımızı, ancak bu tür maçlarda görebiliriz. Hazır olan, olmayan futbolcularımız var. Lig de çok iyi başladı. Bu da bizim için avantaj. Norveç karşısında hem iyi oynayacağız, hem de sahadan galip ayrılacağız." 
     
     "Olay saptırılıyor" 
     GÜNEŞ, Norveç sınavının zamanlamasıyla ilgili olarak yapılan eleştirilere "Bu maç bir yıl önce planlandı. Ayrıca hazırlık maçlarının takvimini, UEFA belirliyor. Kaldı ki, meslektaşlarımın da bilgisi var. Ancak bazı arkadaşlar olayı saptırmak için ellerinden geleni yapıyor" yanıtını verdi. Tecrübeli hoca, "Milli takım ortak değerdir. Eğer bu tip söylemler nedeniyle etkilenen oyuncum olursa, milli takımda olmayacaktır" ifadesini kullandı. 
     
Norveç seferi      POLAT Otel’de dün öğleden sonra toplanan Ay - Yıldızlı ekip, ilk çalışmasını Florya Metin Oktay Tesisleri’nde gerçekleştirdi. Oslo’ya bugün saat 11.00’de özel uçakla gidecek olan Milli Takım son antrenmanını maçın oynanacağı stadda yapacak. 
     



 SPOR 


























</TEXT>
</DOC>
