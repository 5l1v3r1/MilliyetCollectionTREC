<DOC>
<DOCNO> 31645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yazar/asik.html </URL>
<DATE> 2001/07/12/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Çalış ve çal .. 
</HEADLINE>
<TEXT>

     1980'lerde... Ünlü bir belediye başkanının yolsuzlukları gündeme geldiğinde şöyle bir savunma çıkmıştı ortalığa 
     - Efendim çalıyor ama iş de yapıyor... 
     Halkımız da benimsemişti bu savunmayı. Olur olmaz yerde tekrarlıyordu 
     - Efendim herkes çalsa da keşke onun kadar iş yapsa... 
     Dün bir dostumuz telefonda o günleri hatırlatarak sordu 
     - Hırsızlığı pek çok durumda hoş gören halkımız acaba bugün ülkenin dört bir koldan soyulmasında kendi ilkesizliğinin de payı olduğunu düşünüyor mu 
     
     Kimi gökdelende kimi yerdelende, bütün telaş aradakilerde. 
Tahsin Şentürk 

Zamanaşımı ..      Cavit Çağlar' ın hayali ihracat davası "zamanaşımı"ndan düştü... 
     Susurluk skandalının en önemli unsuru kayıp silahlar davası "zamanaşımı"ndan düştü... 
     "Zamanaşımı"ndan asıl düşmesi gereken iki şey ise hala dimdik ayakta Başbakan ve hükümet 
     
Güncel diyalog...      - Eller yukarı, çıkarın paraları bu bir soygundur. 
     - Kusura bakma birader, bankamızı senden önce sahibi soydu ve az önce Fon’a devredildik .. 
Cihan Demirci 

Neşe Erberk'ten      Neşe Erberk ve ajansının çalışanları ortak bir not geçmişler... Gösterdikleri duyarlığa teşekkür ederek okuyalım 
     "Düzenli vergi veren ve kendince ekonomik önlemler alan bir kurum olarak, hükümetin kamu araçlarının teslim edilmesiyle ilgili son bir aydır nasıl bir önlem aldığını merakla öğrenmek ve takip etmek istiyoruz. Siz değerli basın mensuplarının de konuyla ilgili hassasiyetini bildiğimiz için desteğinizi bekliyoruz. Sessiz kalmama ve tepki verme ile ilgili bizleri bilinçlendiren bir güç olarak kaleminizle sesimizi ve tepkimizi duyurmanızı rica ediyoruz... 
     
Camiler perişan...      Diyanet İşleri Başkanlığı minarelere baz istasyonu yerleştirilmesine izin verecekmiş. Başkan Yardımcısı Sami Uslu, anlatıyor 
     - Beyazıt Camii depremde hasar görürken Fatih Camii de perişan oldu. Süleymaniye Camii de benzer durumda. Bu parayı camilerin onarımı için kullanacağız... 
     Bizim trilyonlara hükmeden bir Diyanet Vakfı vardır. Geçen yıl Japonya'da 5 milyon dolara cami yaptırdı. Başka ülkelere de yatırım yapar. Ama Beyazıt, Fatih, Süleymaniye camilerini onarmaya gelince elde para yok... Vah benim memleketim... 
     
Baykal'ın izahatı...      Bu sütunda dün uzunca bir malvarlığı listesi yayımlamıştık. Liste CHP lideri Deniz Baykal'a aitti. Deniz Bey dün bu konuda çok uzun bir yanıt gönderdi. İki güne bölerek yayımlıyoruz... 
     "...1961 yılından 1973 yılına kadar üniversitede öğretim üyesi olarak görev yaptım. 1973 yılından 12 Eylül 1980'e, 1987 yılından da 1999 Nisanı'na kadar milletvekili ve zaman zaman da bakan olarak görev yaptım. 
     12 Eylül 1980'den sonra 1987'de tekrar milletvekili seçilinceye kadar da avukatlık yaptım. 
     Eşim Siyasal Bilimler Fakültesi Maliye Bölümünden mezundur. Önce Maliye Bakanlığı Hazine Genel Müdürlüğü'nde, daha sonra da MPM'de pazarlama uzmanı olarak emekli oluncaya kadar çalışmıştır. 
     İki çocuğumuz var. Çocuklarımız, devlet okullarında eğitim görmüşlerdir. Onlar için özel okul, kurs, dershane harcaması yapmak zorunda hiç kalmadık. Her ikisi de Hacettepe Üniversitesi Tıp Fakültesi'nden mezun olmuşlardır. 
     Kumarımız, gece hayatımız, lüks bir yaşam özlemimiz yoktur. 
     Özel uşağımız, özel şoförümüz, özel hizmetçimiz yoktur. Kendi işimizi kendimiz görüyoruz. Kendi alışverişimizi, çoğu vatandaşımız gibi semt pazarlarından, marketlerden kendimiz yapıyoruz. 
     Eşim, ben bakanken bile gideceği yere dolmuşla, minibüsle, otobüsle gider. 
     Daha dün kendisini otobüsle Antalya'ya yolcu ettim. 
     Bir gün bile Avrupa'da tatil yapmadık. 5 yıldızlı otellerde tatil yapma alışkanlığımız yoktur. Yatlarda, yalılarda yaşamadık, yaşamayı da özlemiyoruz. 
     Ne eşimin ne benim marka merakımız var, ne de gösterişli bir yaşam biçimi arayışımız var. 
     Devlet arabalarını, parti olanaklarını kullanmamız söz konusu olunca da böyle yapıyoruz. Ben parti görevi ile İstanbul'a gelince parti olanaklarıyla beş yıldızlı otellerde kalmıyorum. Parasını kendim ödeyerek Meclis Konukevi'nde geceliği 8 milyona kalıyorum. 
     Biz bu yaşam kültürünün insanlarıyız. Ben ve eşim devletten aldığım maaş ve ödeneklerin dışında, hiçbir zaman hiçbir iş adamının bordrosunda yer almadık. Hiçbir yönetim kurulunda bulunmadık. Hiçbir kimseden danışmanlık, koordinatörlük ücreti almadık. 
     Devamı yarın 
     
     







Milliyetçi iktisat 


Çalış ve çal .. 


Bostancı pazarına dair 


Unumu elemedim eleğimi asmadım 


Kriz, Bodrum'u nasıl etkiledi 


Parmak izleri 


Hayatı söndürüş operasyonu 


Pahalı dersler 


Arjantin ve Türkiye 


Derdi Türkiye olanlar için 


Haydi kazlar vergi başına 


Baykal’ın Güneydoğu atağı 


Yorumsuz tablo 


Cumartesi günü çalışılır 


Konsolidasyon olmaz, olamaz 


Son banka operasyonunun adı IMF 


</TEXT>
</DOC>
