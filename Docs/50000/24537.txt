<DOC>
<DOCNO> 24537 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur12.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeğen Demirel dün 4,5 saat savunma yaptı, bugün devam ediyor 
</HEADLINE>
<TEXT>

     Tasarruf Mevduatı Sigorta Fonu'na devredilen Egebank'ı, ''Teşekkül oluşturmak suretiyle sistemli ve planlı olarak 1 milyar 200 milyon dolar zarara uğrattıkları'' öne sürülen, bankanın eski sahibi Yahya Murat Demirel'in de aralarında bulunduğu, 19'u tutuklu 36 sanığın yargılanmasına başlandı. 
     İstanbul 1 No'lu DGM'de dün başlanan ve bugüne bırakılan duruşmaya, Yahya Murat Demirel, Nail Keçili, Aydoğan Semizer, Ayşenur Demirel Esenler , Sevtap Arslan ile Emine Mehtap Ceylan'ın da aralarında bulunduğu bazı tutuklu ve tutuksuz sanıklar katıldı. 
     Sanıklar, saat 11.05 sıralarında duruşma salonuna alınırken, dün ifadeleri alınamayan tutuklu ve tutuksuz sanıkların sorgularının yapılmasına başlandı. 
     Davanın dünkü duruşmasında, Yahya Murat Demirel, eşi Ayşenur Demirel Esenler , Sevtap Arslan, Gökalp Baştürk, Şaban Ayhan Tatlıgil, Aykut Karabulut, Turan Turanoğlu, Hüsnü Barbaros Olcay, Kevin Hood, Emine Mehtap Ceylan ve Ali Süha Paya'nın ifadeleri alınmıştı. 
     
     







</TEXT>
</DOC>
