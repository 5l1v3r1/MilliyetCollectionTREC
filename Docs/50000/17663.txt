<DOC>
<DOCNO> 17663 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/son/soneko08.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB Başkanı Miras "Cumhurbaşkanını içime sindiremiyorum" 
</HEADLINE>
<TEXT>

     Türkiye Odalar ve Borsalar Birlği TOBB Başkanı Fuat Miras, ekonominin önünün açılması, lastiğinin ikide bir patlamaması için, Siyasi Partiler ve Seçim Kanunu'nun mutlaka değiştirilmesi gerektiğini söyledi. 
     Antalya Ticaret Ve Sanayi Odası'nın 115. kuruluş yıldönümü 
     nedeniyle ATSO Meclis toplantısına katılan Fuat Miras, Türkiye'nin iki küs lider ile yönetildiğini söyleyen Fuat Miras, birbirlerine ağır ithamlar eden, birbirlerine kitap atanların hala makamlarında oturdurduklarını kaydetti. 
     Miras, kendisine birilerinin ''Bu Cumhurbaşkanı'nın tasvip ediyormusunuz '' dediğini hatırlatarak, ''Bu soruya cevap vermek için düşündüm. Suç unsuru olmasın istedim. Cumhurbaşkanı'nı ben seçmedim. Cumhurbaşkanı, TBMM'nin içinden de çıkmamış ve bu olaylara sebebiyet verdiği için sayın Cumhurbaşkanı'nın o kürsüde oturmasını içime sindiremiyorum. Bunu demekle vatandaşlık görevimi yaptım. Millet Meclisi'nin seçtiği bir milletvekili o makamda otursaydı bu sözleri sarfetmezdim'' diye konuştu. 
     Türkiye'nin önünün açılması için iki temel hedefinin olduğunu da belirten Miras, Başbakanın da aynı fikirde olduğunu, turizm ve ihracatın ülkenin önünü açacağını, ama toplumun rahat olmaması durumunda bu iki hedefinde başarılı olma imkanının bulunmadığını söyledi. 
     TOBB Başkanı Fuat Miras, Türkiye'nin yurt dışına çıkarılan ve yastık altında olan parasının 112 milyar dolar olduğunu da kaydederek, konuşmasını şöyle sürdürdü 
     ''Türkiye'nin yurt dışından gelecek 12 milyar dolara ihtiyacı yok. Yurt dışında bulunan ve yastık altında olan 112 milyar doları ekonomiye kazandırmamız gerekir. Bunun için hükümetten servet beyanından bir defaya mahsus vazgeçilmesini istedik. Ancak bunu gerçekleştirmediler. Türkiye'nin 10 yılda kaybettiği para 195 milyar dolardır. Bu para ile 5 milyon 300 bin kişiye iş ve aş verilirdi.'' 
     
     



</TEXT>
</DOC>
