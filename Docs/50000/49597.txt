<DOC>
<DOCNO> 49597 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun28.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Saddam'dan dünyaya çağrı "ABD'yi durdurun" 
</HEADLINE>
<TEXT>

     Irak Devlet Başkanı Saddam Hüseyin, ''Dünya, ABD'nin Afganistan'da zafer sağlamasını önlemeli'' dedi ve ABD'nin başta kendisini silahsızlandırmaya başlaması halinde tereddütsüz buna katılacaklarını bildirdi. 
     ABD'nin 11 Eylül sabahı maruz kaldığı dev terör darbesinden beri ABD konusunda üçüncü kez dünyaya seslenenen Saddam Hüseyin, ''ABD Afganistan'da zafere giderse tüm dünya Washington tarafından derin uçuruma sürüklenmekten kurtulamayacaktır'' diye konuştu. 
     ''Duyduk ki, ABD'deki şarbon mikrobu kendi toprağından kaynaklanmış olabilirmiş. ABD, kitle imha silahlarını önce kendi toprağından temizlemeye başlasın'' diyen Irak Devlet Başkanı, nükleer, kimyasal, biyolojik büyük kitle imha silahlarının esas sahibinin ABD olduğunu söyledi. 
     Kitle imha silahlarının evrensel tasfisesiyle ilgili uluslararası bağlayıcı bir antlaşmanın imzaya açılması durumunda Irak'ın buna katılacağını belirten Saddam Hüseyin, ''ABD önce kendisini silahsızlandırmak isterse, aklı başında hiç kimsenin böylesine işlevsel bir planın dışında kalacağını düşünmüyoruz'' diye konuştu. 
     Irak'ı, 2 Ağustos 1990'da giriştiği işgalde Kuveyt'ten Körfez Savaşı Ocak-Şubat 1991 ile çıkaran ABD, BM silah müfettişlerinin 1998'de Irak'ı terk etmesinden sonra Bağdat yönetiminin yeniden kitle 
     imha silahları üretimine giriştiğini veya en azından bunun altyapısını yeniden kurduğunu ileri sürüyor. 
     






</TEXT>
</DOC>
