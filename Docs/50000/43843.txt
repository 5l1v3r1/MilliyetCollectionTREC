<DOC>
<DOCNO> 43843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/guncel/gun05a.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
FBI İçeriden yardım geldi 
</HEADLINE>
<TEXT>

Havaalanı güvenliğinden kesici aletleri geçirmenin zorluğuna dikkat çeken FBI, teröristlerin personelden yardım gördüğüne inanıyor 
     DIŞ HABERLER SERVİSİ 

     New York ve Washington'da ABD'yi can evinden vuran teröristlerin şimdi de içeriden yardım gördükleri olasılığı üzerinde duruluyor. 
     New York'ta yayımlanan Daily News gazetesine göre, Amerikan Federal Soruşturma Bürosu FBI yetkilileri, 11 Eylül'de dört yolcu uçağı kaçıran teröristlerin havaalanı çalışanlarından yardım gördüklerine inanıyor. Gazete, FBI'ın bu çerçevede Newark Havaalanı New Jersey , Logan Havaalanı Boston ve Dulles Havaalanı'nda Washington dışında yemekhane ve temizlik işlerinde çalışanların telefon konuşmalarını incelemeye aldığını yazdı. Saldırı günü havadaki tüm uçakların alanlara inişinden sonra yapılan aramalarda, iki uçağın koltuklarına saklanmış bıçak ve kesici aletlerin bulunduğuna dikkat çeken FBI, bu kadar kesici aletin dedektörlerden kolaylıkla geçmesinin mümkün olmadığını, ancak içeriden yardım alınarak uçaklara sokulabileceğini savunuyor. 
     
Bush’tan Afganlara Ayaklanın      ABD Başkanı George W. Bush, Afgan halkını Taliban yönetimine karşı ayaklanmaya çağırdı. Bush, Japonya Başbakanı Juniçhiro Koizumi ile Beyaz Saray'daki görüşmesinin ardından yaptığı açıklamada şunları söyledi "Görevimiz teröristleri adalete teslim etmek. Bunu başarmanın yollarından biri, Taliban'dan ve bu baskıcı rejimi destekleyen Ladin gibi yabancılardan bıkan Afganların işbirliğini istemekten geçiyor." 
     
     



 GÜNCEL 






















</TEXT>
</DOC>
