<DOC>
<DOCNO> 46263 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/siyaset/siy04.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
2 gensoru reddedildi 
</HEADLINE>
<TEXT>
Derviş Şubat krizi ekonomik deprem 
     ANKARA Milliyet 

     Saadet Partisi'nin ekonomik krize yol açtığı gerekçesiyle hükümet hakkında verdiği gensoru önergesi, dün TBMM Genel Kurulu'nda reddedildi. Devlet Bakanı Kemal Derviş, şubat krizini "ekonomik deprem" olarak niteledi. 
     Derviş, Türkiye'nin 1980'li yıllarda, özellikle 1987 - 88'e kadar son derece başarılı bir kalkınma süreci yaşadığını, bu yılların ardından ülkeyi bugünkü durumuna getiren sürecin başladığını anlattı. 
     Derviş, 1990'da yüzde 28 olan borç oranının 1998'in sonunda yüzde 60 olduğunu vurgulayarak, "1999'da kamu açıkları daha da büyüdü. 1990'lı yılların reel faiz ortalaması yüzde 25'in üzerinde olmuştur. 10 yıl süreyle yüzde 25 reel faiz ödeyip bir devletin ayakta kalması mümkün değil" dedi. 
     
     Hükümete meydan dayağı 
     AKP'li Abdüllatif Şener, hükümetin bir adım ötesini göremediğini öne sürerek, "Hiçbir hedeflerini tutturamadıkları için bu hükümete meydan dayağı çekmek lazım" deyince, iktidarın tepkisini çekti. Oturumu yöneten Murat Sökmenoğlu, "Bir yanlış anlama var. Meydan dayağı derken seçimden bahsetmiş" diyerek ortamı yumuşattı. 
     
     Ecevit'e de gensoru 
     Başbakan Ecevit hakkında "Bayındırlık ve İsk n Bakanlığı'ndaki yolsuzlukların üzerine gitmediği" iddiasıyla DYP'lilerce verilen gensoru önergesi de reddedildi. 
     
     SP gensoruyu düşürdü 
     Bu arada SP, dış politika konusunda hükümet hakkında verdiği gensoru önergesindeki imzalarını çekti. SP Grup Başkanvekili Yasin Hatipoğlu, hükümet tezkeresinin görüşülmesi sırasında dış politikanın tartışılması nedeniyle, daha sonra yeniden vermek üzere gensoruyu düşürdüklerini bildirdi. 
     



 SİYASET 













</TEXT>
</DOC>
