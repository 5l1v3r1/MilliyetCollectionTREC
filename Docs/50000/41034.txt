<DOC>
<DOCNO> 41034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko02.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Normal para kazanma alışkanlığımızı kaybettik 
</HEADLINE>
<TEXT>

Kamu Bankaları Ortak Yönetim Kurulu Başkanı Vural Akışık, Türkiye’de bir kesimin ihracat için alınan kredilerden para kazandığını söyledi 
     EKONOMİ SERVİSİ 

     Türkiye’de normal para kazanma alışkanlığının kaybedildiğini’ belirten Kamu Bankaları Ortak Yönetim Kurulu Başkanı Vural Akışık, pahalı al, ucuz sat, ama yine de çok kazan’ felsefesi ile hareket edilerek, ihracat için alınan düşük faizli kredilerden para kazanıldığını söyledi. 
     
     Mercimek tüccarı 
     Sabancı Üniversitesi tarafından, Bilişim Fuarı kapsamında düzenlenen Genç Bilişimciye Kaynak Forumu’nda konuşan Vural Akışık, artık finansmandan para devrinin son bulması gerektiğini belirtti. 
     Konuşmasında bir de anısını anlatan Akışık şöyle konuştu "Mercimek ticaretiyle uğraştığım yıllardı. Biz o zamanlar mercimeği 101’e alırdık 99’a satardık. Bir yolculuğum sırasında iki mercimek tüccarının aralarındaki konuşmaya tanık oldum. Biri nasıl oluyor da bunlar 99’a satıyorlar’ diye sorunca, diğeri onlar çok miktarda satıyor’ diye cevap verdi." 
     Türkiye’nin uzun seneler boyunca yüzde 60 - 90’lar arasında yüksek bir enflasyona maruz kaldığını söyleyen Akışık, konuşmasında bu oranlarda bir enflasyonun daha önce hiçbir ülkede görülmediğini ve bu 60 - 90 arası bir enflasyonun sadece hiper enflasyona geçiş veya hiper enflasyondan azalma hallerinde bir durak olduğunu da belirtti. 
     



 EKONOMİ 
























</TEXT>
</DOC>
