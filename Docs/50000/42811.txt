<DOC>
<DOCNO> 42811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun32.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de Müslüman kadına ırkçı saldırı... 
</HEADLINE>
<TEXT>

     İngiltere'de 19 yaşındaki Müslüman bir kadına düzenlenen saldırının, ABD'deki terörist eylemin ardından Müslümanları hedef alan saldırıların bir parçası olabileceği belirtildi. 
     Polis sözcüsü, genç kadının, Londra'nın 120 kilometre batısındaki Swindon'da Cuma gecesi yalnız başına yürürken yanına yaklaşan 2 beyaz erkekten birinin beyzbol sopasıyla saldırısına uğradığını söyledi. Başından ve omzundan yaralanan kadının travma geçirdiğini ve görgü tanıklarının araştırıldığını belirten sözcü, olayın ırkçı bir saldırı olarak göründüğünü ifade etti. ABD'deki saldırılarda kuşkuların bazı Müslüman örgütler üzerinde yoğunlaşmasının ardından İngiltere'de yaşayan Müslümanlara yönelik saldırılarda artış olabileceği kaygısıyla özel önlemler alınmaya başlamış ve Müslümanların yoğun olarak yaşadığı bölgelerde ''güvenlik noktası'' oluşturulması kararlaştırılmıştı. 







</TEXT>
</DOC>
