<DOC>
<DOCNO> 23472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/siyaset/siy03.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Öfkeli Bakan Gökalp’ten istifa tehdidi 
</HEADLINE>
<TEXT>

     Türkiye Ziraat Odaları Birliği TZOB Genel Kurulu'na katılan çiftçilerin büyük tepki gösterdiği Tarım ve Köyişleri Bakanı Hüsnü Gökalp, "Çiftçinin mazot sorununu çözebilecek bir bakan bulunursa, hemen istifa etmeye hazırım" dedi. 
     TZOB Genel Kurulu'nun önceki günkü ilk ayağında sözü sık sık çiftçilerin protestosuyla kesilen Gökalp, genel kurulun il delegelerinin konuşmalarına ayrılan sabahki bölümüne katıldı. Toplantının öğleden sonraki bölümüne delege olmayanların alınmayacağının duyurulması üzerine Gökalp, bakan olarak katılıp katılamayacağını sordu. Divan başkanından olumsuz yanıt alan Gökalp, "Tarım bakanı alınmadan tarım kongresi olmaz" diye tepki göstererek, öğleden sonra konuşmak istediğini söyledi. TZOB Başkanı Faruk Yücel, olayı "kongreye bir müdahale" olarak nitelendirdi. Gökalp, öğleden sonraki bölümde de şöyle konuştu "Geçen yıl afetten zarar gören çiftçilere dağıtılan 17 trilyon liralık tohumluğun parasını h l Hazine'den alamadık. Sorunların çözümünde birlikte çalışalım. Bir kilo patates cipsinin fiyatı Mercedes'in bir kilosundan pahalı." 
     
     



 SİYASET 











</TEXT>
</DOC>
