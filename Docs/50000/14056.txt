<DOC>
<DOCNO> 14056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/yasam/yas06.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüzde çete dönemi 
</HEADLINE>
<TEXT>

Bir bu eksikti... Küçük bir çocuğa tecavüz ederken yakalanan sapık 'İki arkadaşım daha var' deyince, Türkiye 'ilk tecavüz çetesiyle' tanıştı 
     HALUK ATALAY İstanbul 

     Her sektörde, hayatın her anında akıl almaz bir hızla çeteleşen, bir dev 'çeteler diyarı’ haline gelen Türkiye, sonunda iğrenç bir çeteyle daha tanıştı. 
     Tüyler ürperten 'çetenin' varlığı, son günlerde tüm Türkiye'de olduğu gibi, Bağcılar'da da art arda yaşanan tecavüz vakaları sonunda ortaya çıktı. Son zamanlarda bölgede küçücük çocuklara yönelik tecavüz vakalarının tam anlamıyla 'patlaması' üzerine, polis harekete geçti. 
     Bağcılar 42 Evler mevkiindeki Türk-İsveç Kardeşlik İlköğretim Okulu'nun beş öğrencisine tecavüz edildiğini belirleyen Bağcılar Araştırma Büro Amirliği ekipleri, operasyon başlattı. 
     Ve bu operasyon hemen sonuç verdi... Bağcılar'da kandırarak inşaat halindeki binalara götürdüğü biri kız 6 öğrenciye tecavüz eden 17 yaşındaki İ. K., bir inşaata düzenlenen baskında, bir erkek çocuğa tecavüz ederken suçüstü yakalandı. 
     İ.K’nın iki arkadaşının daha çocuklara tecavüz ettiğini söylemesi üzerine gözaltına alınan Y.Y. ve R.Y. adlı 13-14 yaşlarında 2 çocuk ise, yaşlarının küçük olması nedeniyle serbest bırakıldı. Bu çetenin tecavüzüne uğrayan çocukların yaşlarının da 7 ile 12 arasında değiştiği öğrenildi. 
     


 YAŞAM 























</TEXT>
</DOC>
