<DOC>
<DOCNO> 49630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/soneko29.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti 
</HEADLINE>
<TEXT>

     İMKB Ulusal-100 Endeksi 1. seansa göre 69.68 puan artarak, 2. seansı 9.919.81 puandan tamamladı. 
     2. seansta hisse senetleri ortalama yüzde 0.71 oranında değer 
     kazandılar. 
     İlk seansta gerçekleşen yüzde 0.66'lık düşüşün ardından 2. Seans 9,847.13 puandan ve ilk seans kapanış seviyesinden açıldı. Yaklaşık 
     300 puanlık bir bantta dalgalanan Endeks, seansın ilk yarısını 31.42 
     puanlık artışla 9,881.55 puandan geçti. Seans içinde en düşük 9,758.43 puanı gören endeks, en yüksek 10,061.50 puana ulaştı. Endeksin ulaştığı bu en yüksek değer, 29 Ağustos ilk seans kapanışta gerçekleşen 10,089.77 puana oldukça yaklaşmış bulunuyor. Endeks gün bazında ise sadece 4.29 puan artarken, hisse senetleri günün tamamında yüzde 0.04 değer kazandılar. Kapanışta mali endeks 98.14 puan artışla 12,497.32 puana, sınai endeksi 13.80 puan artışla 9,149.60 puana ve hizmetler endeksi 84.20 puan artışla 6,301.59 puana çıktı. Böylece ilk seansa göre mali grup hisseler ortalama yüzde 0.79, sınai grubu hisseler yüzde 0.15 ve hizmetler grubu hisseler de ortalama yüzde 1.35 değer kazandı. 2. seansta işlem gören toplam 289 hisse senedinden 67'si değer kazanırken, toplam 1 hisse senedi değer yitirdi, 69 hissenin fiyatında ise değişiklik olmadı. Seansta, 258 trilyon 596 milyar 201 milyon liralık işlem hacmi oluştu. İki seansın işlem hacmi toplamı da 457 trilyon 92 milyar 238 milyon lira olarak gerçekleşti. 2. seansta, Yapı ve Kredi Bankası, Garanti Bankası, Tüpraş, Ak Enerji ve İş Bankası C en yoğun işlem gören hisse senetleri oldu. 
     






</TEXT>
</DOC>
