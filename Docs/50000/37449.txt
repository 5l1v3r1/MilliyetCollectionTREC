<DOC>
<DOCNO> 37449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sonspo12.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Romario'nun sakatlık derdi bitmiyor... 
</HEADLINE>
<TEXT>

     Vasco De Gama'da oynayan Brezilya'nın yıldız futbolcusu Romario, Vitoria ile yapılan lig maçında dizinden sakatlandı. 
     35 yaşındaki forvet oyuncusu, uzun mesafeden çektiği bir şut sırasında meydana gelen sakatlık sonrası topallayarak soyunma odasına gitti. Vasco Da Gama Kulübü yetkilileri, Romario'nun sakatlığının ciddi olup olmadığını söylemek için henüz erken olduğunu açıkladılar. 
     Romario, Brezilya'nın Dünya Kupası Eleme Grubu'nda dün gece Portekiz ile yaptığı maç için de kadro dışı bırakılmıştı. Brezilya Milli Takımı Teknik Direktörü Luiz Felipe Scolaria, Romario'yu son 3 ayda süregelen sakatlık sorunları nedeniyle kadroya almadığını açıkladı. 
     Geçen Dünya Kupası'nın kahramanı olan Romario, ilerlemiş yaşına karşın hala Brezilya'nın en iyi futbolcularından biri olarak gösteriliyor. 
     1-0 Vasco Da Gama'nın yenilgisiyle biten karşılaşma, Brezilya Ligi'nin başlamasından 4 maç sonra istifa eden teknik direktör Joel Santana'nın yerine göreve gelen Helio Dos Anjos'un ilk maçıydı. 
     Ligin en popüler ekibi olan Flamengo ise Sport Recife'yi 2-1 yenerek 4 maç sonra golle tanıştı. 






</TEXT>
</DOC>
