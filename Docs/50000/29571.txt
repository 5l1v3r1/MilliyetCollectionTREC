<DOC>
<DOCNO> 29571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/ekonomi/eko06a.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı ayda en iyi k r döviz ve altından 
</HEADLINE>
<TEXT>

Yılın ilk yarısında dolar yüzde 86.5 ve mark yüzde 70.9 kazanç sağlarken, altının getirisi yüzde 91.2 oldu 
     ORHAN TEKEOĞLU 

     Yaşanan iki finansal krizle iyice fakirleşen Türk halkı, elinde bulundurduğu döviz ve altın sayesinde nefes alabildi. Türk halkının geleneksel tasarruf araçlarından döviz ve altın, yılın ilk altı ayında en çok kazandıran yatırım araçları oldu. 21 Şubat'ta yapılan devalüasyonun ve dalgalı kurun da etkisiyle doların değer artışı yüzde 86.52, markın yüzde 70.94 olarak gerçekleşti. Yatırımcı en yüksek kazancını altından elde etti. Cumhuriyet altını yüzde 89.74 ve külçe altın da 91.28 kazanç elde etti. 
     Menkul kıymet yatırım fonlarının ortalama getirisi yüzde 52.06 olurken, hisse ağırlıklı A Tipi fonların kazancı yüzde 44.32, faiz ağırlıklı fonların da yüzde 55.51 olarak gerçekleşti. 
     
     Repo kazancı yüzde 40 
     Kriz dönemlerinde en çok tercih edilen ve şubat krizinde yüzde 7 binli rakamlara tırmanan repo, ilk altı ayda yatırımcısına ortalama yüzde 40 kazanç sağladı. Bononun ilk yarıdaki getirisi yüzde 30 düzeyinde olurken, altı aylık mevduatın getirisi de yüzde 25 civarında oldu. 
     Yılın ilk altı ayında en düşük kazanç borsadan geldi. Hisse senetlerinin ortalama getirisi yüzde 18.72 oldu. Buna rağmen borsada yüzde 700'lere kadar kazanç sağlayan hisse senetleri de oldu. Ancak en çok prim yapan hisselerin, piyasa derinliği oldukça düşük hisselerin arasından çıktığı dikkat çekti. 
     Öte yandan, Telekom krizini atlatan piyasalar dünü sakin geçirdi. Borsa yüzde 1’lik artış gösterirken, dolar serbest piyasada iki bin liralık düşüşle 1 milyon 258 bin liraya indi. 
     



 EKONOMİ 































</TEXT>
</DOC>
