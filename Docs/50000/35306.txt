<DOC>
<DOCNO> 35306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sonspo11.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor Beşiktaş maçına hazırlanıyor 
</HEADLINE>
<TEXT>

     Trabzonspor, yeni sezon öncesi hazırlık çalışmalarını bugün yaptığı çalışmayla sürdürdü. 
     Teknik direktör Sadi Tekelioğlu yönetiminde, Mehmet Ali Yılmaz Tesisleri'nde yapılan ve yaklaşık 1.5 saat süren çalışmaya, sakatlıkları süren Şenol ve Erhan katılmadı. Bordo-mavili takım, pas çalışmasının ardından çift kale maç yaptı.Çift kale maçta turuncu takım, sarı takımı 9-3 yendi. Kırmızı takımın gollerini Aurella 3 , Da Silva 3 , Salazar kendi kalesine , Erman ve Somers atarken, sarı takımın golleri Nuri 2 ve Zafer'den geldi. 
     Trabzonspor, ligin ilk haftasında Beşiktaş ile deplasmanda yapacağı maç için İstanbul'da kampa girecek. 6 Ağustos Pazartesi günü İstanbul'a gidecek bordo-mavili takım, Beşiktaş maçının hazırlıklarını Futbol Federasyona Milli Takımlar Özkan Olcay Tesisleri'nde tamamlayacak. Bordo-mavili takım, yarında Türkiye Spor Yazarları Derneği Trabzon Şubesi Kupası'nda Akçaabat Sebatspor ile Hüseyin Avni Aker Stadı'nda karşılaşacak. 







</TEXT>
</DOC>
