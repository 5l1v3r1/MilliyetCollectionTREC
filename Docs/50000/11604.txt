<DOC>
<DOCNO> 11604 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/siyaset/siy08.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji'de taciz skandalı 
</HEADLINE>
<TEXT>

TEAŞ Yönetim Kurulu eski üyesi Sönmez hakkında taciz davası açıldı 
     Beyaz Enerji Operasyonu kapsamında tutuklanan ve halen Ankara Merkez Kapalı Cezaevi'nde bulunan Devlet eski Bakanı ve TEAŞ Yönetim Kurulu eski üyesi Birsel Sönmez hakkında "taciz" davası açıldığı ortaya çıktı. Hakkında 2.5 yıla kadar hapis cezası istemiyle dava açılan Sönmez, TEAŞ ihalelerinde yolsuzluk yaptığı iddiasıyla tutuklanmıştı. Sönmez hakkında taciz davasını açan Şükran Köse, şikayet dilekçesinde, Sönmez'in, bir gün omuzuna elini atarak, "Genç kız gibisin. Çok hoş olmuşsun" dediğini iddia etti. Köse, yabancı firmaların danışmanlığını üstlenen İmsel A.Ş.'de çalışıyor. 
     
'Mizacım elvermez'      Dün hakim karşısına çıkan Birsel Sönmez ise taciz iddialarını yalanlayarak, "Mizacım böyle bir şeye elvermez. 63 yıllık hayatımda şerefimle, haysiyetimle yaşadım" dedi. n ANKARA Milliyet 
     
Aygün'e gıyabi tutuklamaANKARA Milliyet 
     Beyaz Enerji Operasyonu kapsamında bilgisayar kayıtları jandarma tarafından incelenen Park Holding ortaklarından Erhan Aygün hakkında gıyabi tutuklama isteminde bulunuldu. DGM Savcısı Talat Şalk, Aygün'ü çeteye yardım ve rüşvetle suçladı. Şalk, el konulan bilgisayar kayıtları incelenirken Aygün'ü DGM Başsavcılığı'na çağırdı. Ancak Aygün, Şalk'a doktor raporları gönderip hasta olduğunu belirtti. Bunun üzerine Şalk, Aygün’ün gıyaben tutuklanmasını talep etti. 
     


 SİYASET 















</TEXT>
</DOC>
