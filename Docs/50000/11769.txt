<DOC>
<DOCNO> 11769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/siyaset/siy05.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
'Hayata Dönüş’e geçer not çıktı 
</HEADLINE>
<TEXT>

Avrupa’dan bu kez ılımlı eleştiri 
     BARÇIN YİNANÇ Ankara GÜVEN ÖZALP Strasbourg 

     Avrupa Konseyi’ne bağlı İşkenceyi Önleme Komitesi, cezaevlerine yapılan ve 36 kişinin ölümüyle sonuçlanan "Hayata Dönüş Operasyonu"yla ilgili "ılımlı" eleştirilerde bulundu. 
     Hükümet, operasyondan bir ay sonra Türkiye’ye gelerek incelemeler yapan komitenin ilk gözlemlerinin yayınlanmasına izin verdi. Gözlemlerini Dışişleri’ne de bir mektup göndererek aktaran Komite Başkanı Silvia Casale, tutuklularla yaptıkları görüşmelerde F tipinin Avrupa standartlarıyla uyumlu olduğunu belirttiklerini kaydetti. Casale, tutuklulara açlık grevinin sürdürülmesinin, bu sürece yardımcı olmayacağını ilettiklerini de bildirdi. 
     
F tipi tatmin edici’      Operasyonda güvenlik kuvvetlerinin hayati tehlikeyle karşılaştıklarının farkında olduklarını belirten Casale, yaptıkları görüşmelerin operasyonda meydana gelen ölümlerin bir bölümünün hükümlülerin kendi eylemlerinden kaynaklandığını ve güvenlik görevlilerin sorumluluğunun bulunmadığını teyit ettiğini kaydetti. Casale, F tipi cezaevlerindeki durumun da genelde tatmin edici olduğunu söyledi. 
     


 SİYASET 














</TEXT>
</DOC>
