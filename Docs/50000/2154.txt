<DOC>
<DOCNO> 2154 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/yazar/dogan.html </URL>
<DATE> 2001/01/14/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Geçmişin külleri alev alev 
</HEADLINE>
<TEXT>

     Beyaz Opel, bir polis arabası. Yanıyor. "Molotof kokteylini o mu attı " 
     Bir polis yerde. Yanıyor. Üstünde dört - beş kişi, polisi tekmeliyor. 
     "Tekmeleyenlerden biri de o mu .." 
     1975 Viyana. OPEC bakanları rehin alınıyor. 
     "Eylemci teröristle bir gece önce görüşenlerden biri de o mu .." 
     1981 Frankfurt. Hessen Eyaleti Ekonomi Bakanı Herbert Karry öldürülüyor. 
     "Silah, onun arabasında mıydı .." 
     1960 sonlarından 80'lerin başına kadar çeşitli eylemler sırasında çekilen fotoğraflarda onun da resimleri var. 
     
Bir dönemin eylemcisi      Almanya son zamanlarda, "bir dönemin eylemcisi, şimdi ki Dışişleri Bakanı Joschka Fischer'i" tartışıyor. 
     Eylemlere bağlı, yukarda ortaya atılan sorularla Alman muhalefet partileri ve basını Fischer tartışmalarıyla dolu. Ve asıl soru gecikmiyor 
     "İddialarla ilgili kanıt yok. Buna rağmen, fotoğraflarla belgelendiği gibi, bir zamanlar polis döven, araba taşlayan bir eylemci, bugün Dışişleri Bakanı olarak, Almanya'yı temsil edebilir mi .." 
     Kendisinin de kabul ettiği, zaten aksini söylemesi mümkün değil, Fischer eski bir eylemci. Şimdi kendini her platformda savunmaya çalışıyor. Ama, çevresindeki çemberin daraldığı da, bir gerçek. 
     
Gençlik günahları      Vietnam protestolarından, düzenin değişmesine uzanan eylemlerde, kimilerine göre, "Fischer sol radikallerin temel eylemcisi ve teorisyeni." 
     Haftalık Der Spiegel dergisinin son sayısı, bir gazetecilik harikası. Fotoğraflarla "eylemci Fischer" sergileniyor. Herkesle konuşuluyor. Olaylar ayrıntısıyla anlatılıyor. Ayrıca, Fischer'e söz hakkı tanınıyor 
     "Benim sol radikal olmam, Almanya'nın tarihiyle hesaplaşmama dayanır. Eylemlere katıldım, ama silaha hiç başvurmadım. Eylemlerimde amaç, bireylere, devletten ve herkesden bağımsız olarak, özgürce kendi yaşamını kurma hakkı tanınmasıydı. Daha iyi yaşamak için. Otoriteye başkaldırma, Vietnam, pop kültürle bütünleşme, hep bunun birer parçası. Ancak, bu yolun bitmesi gerekirdi ve bitti." 
     Altına imza atılacak sözler. Ne var ki, gençlik düşünceleriyle işlediği günahlar , şimdi Alman Dışişleri Bakanı'nı pençesine alıyor .. 
     İstifa etsin mi etmesin mi .. Bu konuda Almanya ikiye bölünmüş durumda. Silah kullanmadıysa, neden etsin .. 
     Dünyayı değiştirmek istemek kadar, kutsal ne var .. 
     
     





Hıncal mucizesi 


Hızlı Meclis 


Ecevitler’in gizli şıklığı 


Türkiye AB'nin içinde mi bölünür, dışında mı 2 


28 Şubat Şeyhi 


Geçmişin külleri alev alev 


Ecevit söz verdi 


CHP köklerini arıyor... 


Gani Müjde yalan dünya’dan bildiriyor 


"Aşk Geçer" 


Filmin kod adı Silgi... 


Cem Putin barışçı 


Şimdi, fakat, aslında, o, bilmem ki 


Kuzen Mehmet Kutman sahneye çıkarken... 


Zoru başarmanın doyulmaz lezzeti 


İsteyince "belediye"den hizmet alınabiliyor 


</TEXT>
</DOC>
