<DOC>
<DOCNO> 24681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/soneko08.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş 4.7 trilyonluk hisse senedi ihraç edecek 
</HEADLINE>
<TEXT>

     Tofaş Türk Otomobil Fabrikası A.Ş. Tofaş Oto Ticaret A.Ş. ile birleşme nedeniyle 4 trilyon 661 milyar liralık, GSD Holding A.Ş. de 8 trilyon 600 milyar liralık bedelli hisse senedi ihraç edecek. 
     SPK Haftalık Bülteni'ne göre, kurul, geçen hafta GSD Holding'in 8 trilyon 600 milyar liralık bedelli, 2 trilyon 150 milyar liralık iç kaynaklardan 6 trilyon 450 milyar liralık temettüden karşılanmak üzere 8 trilyon 600 milyar liralık bedelsiz, Beko Elektronik A.Ş'nin 3 triyon 975 milyar liralık iç kaynaklardan, 3 trilyon 975 milyar liralık temettüden karşılanmak üzere bedelsiz, Gimsan Gediz İplik ve Mensucat San. A.Ş'nin 2 trilyon 400 milyar liralık bedelli, Tofaş Türk Otomobil Fabrikası A.Ş'nin 4 trilyon 661 milyar liralık bedelli, Meray Yağ Sanayii ve Tic. A.Ş'nin 285,6 milyar liralık bedelli hisse senedi ihraç başvurularını kayda aldı. 
     Kurul tarafından kayda alınan ihraç başvuruları içinde, Doğan Burda Rizzoli Dergi Yayıncılık ve Pazarlama A.Ş'nin 2 trilyon 815,1 milyar liralık iç kaynaklardan, 3 trilyon 747,4 milyar liralık temettüden karşılanmak üzere bedelsiz, Adel Kalemcilik Tic. ve San. A.Ş'nin 750 milyar liralık temettüden karşılanmak üzere bedelsiz, Alarko Gayrimenkul Yatırım Ortaklığı A.Ş'nin Konut İnşaat ve Ticaret A.Ş. ile birleşme nedeniyle 65 milyar liralık bedelli, 375 milyar liralık temettüden karşılanmak üzere bedelsiz hisse senedi ihraç talepleri de bulunuyor. 
     
     






</TEXT>
</DOC>
