<DOC>
<DOCNO> 27577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko09.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Cem Uzan ifade verdi 
</HEADLINE>
<TEXT>

Yurtdışındayım’ diyen Uzan, Bodrum’da objektiflere yakalanınca Adana’ya gidip ÇEAŞ için ifade verdi 
     ADANA DHA 

     Uzan Grubu’nun yönetimindeki Çukurova Elektrik AŞ ÇEAŞ evrakına el koyan Sermaye Piyasası Kurulu’nun Adana Cumhuriyet Savcılığı’na yaptığı suç duyuruları kapsamında, soruşturmaya esas olan dönemin Yönetim Kurulu Başkanı Cem Uzan da ifade verdi. 
     Şirketin diğer Yönetim Kurulu üyelerinin İstanbul Emniyet Müdürlüğü’nde ifade vermesinin ardından üç gündür yurtdışında bulunduğunu duyuran Cem Uzan, önceki gün Bodrum’da Divan Palmira Oteli’ndeki "yaza merhaba" partisinde objektiflere yakalandı. Uzan, ifade vermek üzere dün özel uçağıyla Adana’ya gitti. 
     
     Maçlarda görüşürüz’ 
     Savcı Süleyman Göçer’e yazılı ifadesini sunan ve soruları yanıtlayan Uzan, daha sonra da Savcı Turan Aslan’a üçüncü dosyayla ilgili yazılı ifadesini verip, adliyeden ayrıldı. Uzan, gazetecilerin soruları üzerine sadece, "Maçlarda görüşürüz" diyerek el salladı. 
     



 EKONOMİ 
































</TEXT>
</DOC>
