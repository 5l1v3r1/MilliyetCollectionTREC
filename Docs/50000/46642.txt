<DOC>
<DOCNO> 46642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yasam/yas01.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman sefirenin sır intiharı 
</HEADLINE>
<TEXT>

Atina’daki Alman Büyükelçisi’nin eşi banyoda bileklerini keserek intihar etti. Büyükelçi, eşinin intihar notu’nu polisten sakladı... 
     YORGO KIRBAKİ Atina 

     Yunan terör örgütü 17 Kasım’ın 16 Mayıs 1999 tarihinde gerçekleştirdiği roketli saldırısından kılpayı kurtulan Almanya’nın Atina Büyükelçisi Karl Heinz Kuna’nın eşi Mary, banyosunda ölü bulundu. 
     Bileklerini keserek intihar ettiği anlaşılan 60 yaşındaki Mary Kuna’nın yaşamına neden son verdiği ise meçhul. İntiharın düğümünü Mary Kuna’nın, ölmeden önce kaleme aldığı bir sayfalık mektup çözecekti ama, Büyükelçi Karl Heinz Kuna eşinin, intiharını anlattığı mektubu Yunan güvenlik makamlarına vermeyi reddetti. 
     
Sosyetenin gözdesiydi      Büyükelçi Kuna, rezidansına gelen polislere sadece "Niçin yaptı bilemiyorum" demekle yetindi. 
     1999 ilkbaharında Atina’ya atanan Büyükelçi Karl Heinz Kuna, eşi Mary ile birlikte Yunan başkentine gelmiş ancak daha teminat mektubunu vermeden evine 17 Kasım örgütü tarafından roketli saldırı düzenlenmişti. Kuna çifti bu saldırıdan tesadüf eseri kurtulmuştu. 
     



 YAŞAM 


















</TEXT>
</DOC>
