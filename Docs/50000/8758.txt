<DOC>
<DOCNO> 8758 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sontur06.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kabine değişikliğinde adı geçen Bakan Öksüz "Şapkamı alır giderim" 
</HEADLINE>
<TEXT>

     Ulaştırma Bakanı Enis Öksüz, bugünkü gazetelerde kendisiyle ilgili çıkan haberlere ilişkin olarak, ''Neyi yanlış yapmışım. Devletimi ve milletime nerede zarar vermişim. Onu bana söylesinler. Ben kendim istifa ederim'' dedi. 
     Uluslararası Nakliyeciler Derneği'nin UND , Polat Renaissance Hotel'de düzenlenen 27. Olağan Genel Kurul Toplantısı'na katılan Öksüz, gazetecilerin ''hükümette yapılacak düzenlemelere'' ilişkin sorularını yanıtladı. 
     Bir gazetecinin ''Niçin MHP'li bakanların revizyonda adları geçiyor'' şeklindeki sorusu üzerine Öksüz, ''Bazıları sıcak sever'' şeklinde esprili bir yanıt verdi. Öksüz, hükümetin işine kimlerin ne şekilde karıştığını bilen birisi olduğunu belirterek, ''Bir bakan niye değiştirilir '' diye basın mensuplarına sordu. 
     Bir bakanı değiştirme gerekçelerinin olduğuna dikkat çeken Öksüz, şunları söyledi 
     ''Bazılarının canı öyle istiyor diye öyle söylemiş olabilirler. Ben Genel Başkanın işine karışmam. Lüzum görürlerse değiştirirler. Benim işimde kusur varmı Onu bana söyleyin, elini öpeyim.'' 
     "İçiniz rahat mı '' şeklindeki soruya karşılık Öksüz, şu yanıtı verdi 
     ''Neyi yanlış yapmışım. Devletimi ve milletime nerede zarar vermişim. Onu bana söylesinler. Ben kendim istifa ederim. Hiç kimseye ufacık bile bir tavizim olmadı. 'Şunu hatalı yaptın' deyin. Toplu iğne başı kadar bir kusur bulsunlar, ben kendim şapkamı alır giderim. Daha iyi birisi, daha iyi bir bakan gelir bundan da milletim adına şeref duyarım. Ben kendim istifa ederim. Kimseyi üzmem. Kurunun yanında yaş yakmak istenerek, Türkiye idare edilemez.'' 
     
     



</TEXT>
</DOC>
