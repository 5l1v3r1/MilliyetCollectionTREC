<DOC>
<DOCNO> 34349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/ekonomi/eko10.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Altın orada yatıyor, şimdi de tahkimi geldi... 
</HEADLINE>
<TEXT>

Ankara Kulisi ZÜLFİKAR DOĞAN 
     Kime anlatsanız, gözleri yuvalarından fırlar. 12 yıldır, resmi prosedüre uyularak alınmış bir izinle, yüz milyonlarca dolarlık sermaye ile kurulan bir tesisin h l bağlı olmasını izah zor. 
     Bu yatırımın yöneticileri, siyanürlü altın üretileceği gerekçesiyle başına gelmedik kalmadı. Atık havuzundan bardaklar dolusu su içip, yüzdüler. Koca koca adamlar, olmadık şovlar yaptılar. 
     DSP Milletvekili Erol Al, kendi parti grubunda bile adının "siyanür Erol'a" çıkmasına aldırmaksızın bu işin üzerine gitti. Türkiye'nin altın rezervleri ve bunun üzerine oynanan "ürettirmeme" oyunun peşine düştü. 
     "Siyanürlü altın" diye kendini yırtanlar, devletin Eti Holding'inin Kütahya Gümüşköy 100'üncü Yıl tesislerinde 15 yılıdır "siyanürle gümüş" ürettiğini, biliyorlar da bilmezlikten geliyorlar. 
     MTA Maden Analizleri ve Teknoloji Dairesi'nden Yüksek Mühendis Muhterem Köse, "Yapılan mücadele, Türkiye'nin 6 bin 500 ton altın potansiyelinin kendi ekonomisinin hizmetine sokulmasının engellenmesi mücadelesidir. 10 yılda altın ithalatına ödediğimiz tutar 15 milyar doların üzerinde. Bergama'da altın üretimi başlarsa, 7 proje, 300 ton altını üretimi için sırada" diyor. 
     Ama 12 yıldır ilk altın yatırımının çilesinden sonra, kim gelir size altın çıkartmak için para yatırır Peki yatıranlar ne yapar Hükümetin her istediğini yaptığı halde, tesisi çalıştırmasına izin verilmeyenler de şimdi tahkime gider ve bütün kayıplarını sizden bir güzel tahsil eder. Altın orada. O bize bakıyor, biz ona. Parasını yiyemediğimiz gibi, şimdi tazminatı ödeyeceğiz, haberiniz olsun 
     
Irak, Ecevit’e niçin teşekkür etti      Irak Petrol Bakanı Amir Muhammed Reşit iki ülke arasındaki karma ekonomik komisyon toplantısının yeni dönem anlaşmaları için Ankara'da idi. 
     Iraklı bakan gitti. Suriyeli bakan geliyor. Bu ziyaretler tam da IMF ile revizyon pazarlıkları öncesinde ABD'nin asabını bozuyor. 
     Bu arada, Iraklı Bakan Raşit'in Başbakan Ecevit tarafından kabulü sonrasında yaptığı konuşma biraz dikkatlerden kaçıyor. 
     Iraklı Bakan, akıllı yaptırımlar’ konusunda, BM politikalarına karşı Türkiye'nin tavrına, Irak'a sağladığı desteğe müteşekkir’ olduklarını, Ecevit'e ilettiklerini söylüyor. Hayret İçeride "Derviş yoksa para da yok " diyen eski ABD büyükelçisini kuzu, kuzu dinleyen, "Fişer gelmediği için henüz dalgalıyı konuşmadık" diyen, Waşington'dan gelen talimatlarla oturup, kalkan bizim hükümet, baksanıza BM'de ABD ve İngiltere'ye meydan okuyor. 
     



 EKONOMİ 















</TEXT>
</DOC>
