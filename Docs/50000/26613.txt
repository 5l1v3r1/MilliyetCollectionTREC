<DOC>
<DOCNO> 26613 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sondun07.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kör nine kiliseye yardım için otomobil yarışlarına katıldı 
</HEADLINE>
<TEXT>

     İngiltere'de 65 yaşında, torun sahibi ve gözleri görmeyen bir kadın, bölgesindeki kilisenin onarımına yardım toplamak için otomobil yarışına katılarak, bütün dikkatleri üzerine çekti. 
     Kent bölgesindeki Ramsgate kasabasında düzenlenen yarışta gösteri yapan Shelia Cramp, Audi TT Roadstar marka spor otomobilin direksiyonuna geçtikten sonra yarış pistinde üç tur atmayı başardı. Busırada 160 kilometre sürat yapan nineye, telsiz aracılığıyla yol hakkında bilgi verildi. 
     Son 20 yıldır hiç otomobil kullanmadığını belirten Shelia Cramp, ''Hiçbir şey görmeden otomobil kullanmak ve böyle bir sürate çıkmak gerçekten heyecan verici. Sadece telsizden gelen sese konsantre oldum ve bazı yerlerde heyecandan kalbim duracak sandım'' dedi. 
     Yaşlı kadının yaptığı gösteri ve diğer etkinlikler sonucunda Kent'teki St. George's kilisesinin yenilenmesi için bir milyon sterlinin üzerinde para toplandığı açıklandı. 
     
     







</TEXT>
</DOC>
