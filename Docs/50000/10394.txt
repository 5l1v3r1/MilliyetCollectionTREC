<DOC>
<DOCNO> 10394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sontur09.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum'dan yurtdışına kaçmak isteyen 48 kişi yakalandı 
</HEADLINE>
<TEXT>

     Bodrum'dan yasadışı yollarla yurtdışına kaçmak istedikleri belirtilen yabancı uyruklu 48 kişinin yakalandığı, kaçırmayı organize ettikleri iddiasıyla 9 kişinin gözaltına alındığı bildirildi. 
     Alınan bilgiye göre, Sahil Güvenlik ve İlçe Jandarma Komutanlığı ekiplerinin Gümüşlük Beldesi Çukurbük mevkiinde yaptıkları operasyonda, ''Aegan Dream'' adlı yata binmek isteyen Afganistan, Senegal ve Pakistan uyruklu 48 kaçak yakalandı. 
     Olayla ilgili, 1'i Yunanlı, 2'si Polonyalı ve 6'sı Türk 9 kişi, adam kaçırmayı organize ettikleri iddiasıyla gözaltına alındı. Kaçırma olayında kullanılan 34 TG 8560 ve 34 FE 653 plakalı 2 minibüs ile 48 DC 248 ve 09 DO 520 plakalı 2 otomobile el konuldu. 
     Kaçakların sorgularından, kişi başına 3 bin dolar karşılığı önce Yunanistan'a, ardından da İtalya ve Fransa'ya gitmek için anlaştıkları belirlendi. 
     Yetkililer, uluslararası bir kaçakçılık şebekesiyle karşı karşıya kaldıklarını, soruşturmanın çok yönlü sürdürüldüğünü belirttiler. 




</TEXT>
</DOC>
