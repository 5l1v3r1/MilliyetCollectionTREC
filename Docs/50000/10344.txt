<DOC>
<DOCNO> 10344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sondun10.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
6 litre bira içti, direksiyona geçti, 6 kişiyi öldürdü, cezası 15 yıl... 
</HEADLINE>
<TEXT>

     İngiltere'de 6 litreye karşılık gelen 13 bardak pinte bira içtikten sonra direksiyona geçen ve 6 kişinin ölümüne neden olan kazaya yol açan bir sürücüye, 15 yıl ağır hapis cezası verildi. 
     Kuzeydeki Sheffield kentinde bugün kararı açıklanan duruşmada verilen ceza, İngiltere'de alkollü araç kullananlara verilen en ağır ceza oldu. 
     Peter Noble adlı 39 yaşındaki sürücü, Temmuz ayında biraları içtikten sonra 4 tekerlekten çeker aracıyla ters yöne girerek, kendi aracında 3 kişi ile çarpıştığı araçtaki 3 kişinin ölümüne neden olmuştu. 
     Kaza yerinden kaçan Noble, bir bayan arkadaşının evine sığınmış ve kanındaki alkol oranının düştüğüne inandıktan sonra polise haber vermiş ve direksiyon başında kazada ölen arkadaşlarından birisinin bulunduğunu bildirmişti. 
     Olay anında, daha önce alkollü araç kullanmaktan sürücü belgesine 4 yıl el konulan Noble'ın ehliyeti duruşmada ömür boyu elinden alındı. 




</TEXT>
</DOC>
