<DOC>
<DOCNO> 29744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/spor/spo02.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Akın hız kesmiyor 
</HEADLINE>
<TEXT>

Fenerbahçe Asbaşkanı, Şükrü Saracoğlu Stadı için gündüzünü gecesini harcıyor 
     YUSUF KOBAL 

     FENERBAHÇE’nin tüm projelerinde önemli görevler üstlenen Asbaşkan Hamdi Akın çalışmalarını müthiş bir özveriyle sürdürüyor. Neredeyse tüm zamanını Sarı - Lacivertli kulübe harcayan Akın, gelecek yıldan itibaren Kadıköy’de maç seyretmenin büyük bir zevk haline geleceğini söyledi ve taraftarlara "Herkes kendine kombine bileti bulunan bir arkadaş bulsun" mesajını gönderdi. 
     ÖNÜMÜZDEKi Haziran ayında Şükrü Saracoğlu Stadı’ndaki üç tribünün üstünün tamamen kapatılacağını kaydeden Hamdi Akın, tüm biletlerin kombine olarak satılacağını duyurdu. Akın, stadın 9 şiddetindeki bir depreme dayanıklı olacağını da ifade etti, "Yapılacak localar kapanın elinde kalacak. 56 loca 40 - 125 bin dolardan verilecek, 20 - 25 milyon dolar gelir gelecek" dedi. 
     
Ünlü’den ziyaret      Spordan Sorumlu Devlet Bakanı Fikret Ünlü, Fenerbahçe Kulübü’nü ziyaret etti, Başkan Aziz Yıldırım ve yöneticiler ile birlikte Şükrü Saracoğlu Stadı’nı gezdi. Yöneticiler stadın satın alınması konusunda isteklerini yinelediler. Ünlü ayrıca Dereağzı’ndaki alt yapı tesislerine de gitti. 
     
Inter’le anlaşma      FENERBAHÇE, Hakan Bayraktar’ın transferi için İtalya’nın Inter takımını devreye sokuyor. Sarı - Lacivertliler bu futbolcunun Inter’le sözleşme yapmasını sağlayıp 15 Temmuz’u beklerken Hakan Bayraktar’ı İstanbul’a çağırdı. Yarın İstanbul’a gelecek Hakan Bayraktar muhtemelen Fenerbahçe ile antrenmanlara başlayıp Inter’le de sözleşme imzalayacak. 
     GAZİANTEPSPOR Başkanı Celal Doğan ile dün yapılan görüşmeler yine sonuç vermeyince Fenerbahçe, Inter’i tercih etti. Bu arada Denizli’nin istediği Okan ve Hakan Şükür konusunda da geçici takas söylentileri yayıldı. Öte yandan Mustafa Denizli iç transferde yönetim ile anlaşamayan Celil’i Samandıra’ya davet etti. 
     



 SPOR 


























</TEXT>
</DOC>
