<DOC>
<DOCNO> 17847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/son/soneko22.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada bugün böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 290.73 puan artışla 2. seansı 10,131.10 puandan tamamladı. Hisse senetleri ortalama yüzde 2.95 oranında değer kazandı. 
     Borsa'da ilk seans gerçekleşen 182 puanlık artışın ardından, günün ikinci yarısında Endeks, Hazine ihalesinde faizlerin düşmesiyle 10 bin puanı da aştı. Endeks, kriz öncesi en son 16 Şubat tarihinde 10,169 puanı görmüş, 19 Şubat Pazartesi günü ise 10 bin puanın altına gerilemişti. 
     2. Seans 9,843 puan seviyesinde dengeli açıldı. İlk dakikada en düşük 9,833 puanı gören Endeks, Hazine'nin düzenlediği 2 ihalenin sonuçlarının gelmesiyle yeniden yükselmeye başladı. 3 ve 6 aylık ihalelerde faizlerin düşmesiyle yeniden 10 bin seviyesini test eden piyasa, bu kez endeksi 10,127 puana kadar taşıdı. Seansın ilk yarısı ise 10,141 puanla geçildi. 
     İkinci yarıda da artan işlem hacmiyle çıkış yönündeki hareketin sürdüğü gözlenirken, Endeks, en yüksek 10,204 puan seviyesini gördü. Hisse bazı kar realizasyonlarıyla kapanışa doğru gevşeyen Ulusal-100 Endeks, günü 10,131 puanla tamamladı. Hisse senetlerinin günlük değer artışı ise yüzde 4.89 olarak gerçekleşti. 
     Kapanışta mali endeks 412.00 puanlık artışla 13,843.31 puana, sınai endeksi 199.88 puanlık artışla 8,116.10 puana, hizmet endeksi de 170.11 puanlık artışla 6,386.08 puana yükseldi. Böylece mali grup hisseler ilk seansa göre ortalama yüzde 3.07, sınai grubu hisseler yüzde 2.52, hizmet grubu hisseler de yüzde 2.74 oranında değer kazandı. 
     2. seansta işlem gören toplam 303 hisse senedinden 191'i değer kazandı. 50 hisse senedi değer yitirirken, 62 hissenin fiyatında ise değişiklik olmadı. Seansta 303 trilyon 461 milyar 690 milyon liralık işlem hacmi oluştu. İki seansın işlem hacmi toplamı da, 580 trilyon 676.1 milyar lira olarak gerçekleşti. 2. seansta Yapı Kredi Bankası, Tüpraş, Doğan Holding, Sabancı Holding ve Akbank en yoğun işlem gören hisseler oldular. 
     
     
     




</TEXT>
</DOC>
