<DOC>
<DOCNO> 44073 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yasam/yas01.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim bir inanılmazı daha başardı 
</HEADLINE>
<TEXT>
Işınlanmada işlem tamam 
Lazer ışınları yardımıyla çok sayıda atom toplu halde bir yerden bir yere ışınlandı’... İnsan da atomlardan oluştuğuna göre... 
     DIŞ HABERLER SERVİSİ 

     Daha düne kadar sadece bilim kurgu filmlerinde ve özellikle de Uzay Yolu’ dizisinde kurulan bir hayal’, sonunda gerçek oldu. 
     Danimarka’nın Aarhus Üniversitesi bilim a damları, Uzay Yolu’ dizisinde Kaptan Kirk, Mister Spock ve arkadaşlarının sık sık kullandığı ışınlama’ işlemini, atom düzeyinde de olsa gerçekleştirmeyi başardı. Bilim dünyasında büyük yankı uyandıran gelişmeyi, bilim dergisi Nature son sayısında duyurdu. 
     Derginin haberine göre, Aarhus Üniversitesi öğretim üyesi fizikçi Eugene Polzik ve meslektaşları, laboratuvar ortamında, lazer ışığı kullanarak çok miktarda atomun’ belli bir mesafeyi aşarak toplu halde’ taşınmalarını, yani ışınlanmalarını’ ilk kez sağladı. 
     
     Çok büyük başarı’ 
     Danimarkalı bilim adamları ekibi, bu ışınlanmayı’, en ufak enerji birimi kabul edilen kuantumun atomaltı kaynaştırma yöntemiyle elde etti. 
     Bu başarıya ilk tebrik de, Avusturya’nın Innsbruck Üniversitesi’nden fizikçi Ignacio Cirac’tan geldi. Polzik ve ekibinin deneyinin kuantum iletişim sistemleri, kuantum hesap işlemleri ve sonunda ışınlama yollarını da açabileceğini söyleyen Cirac, Bu deney kuantum fiziğinin gelişimi için başarıdır’ dedi. Daha önce 1998’de, ABD’nin California Teknoloji Enstitüsü’nde yine lazer kullanılarak birkaç atomun taşınması başarılmıştı. 
     Ancak Danimarkalı ekibin çok miktarda atomu toplu halde’ hareket ettirmesi, bugüne kadar sadece bilim kurgu filmlerde kullanılan insan ışınlanması’ işleminin de mümkün olduğu’ yolundaki en güçlü kanıt olarak gösteriliyor. 
     
     Uzak yakın olacak 
     İnsanlar ve diğer canlı varlıkların da sonuçta atomlardan’ oluştuğuna dikkat çeken bilim adamlarına göre, bu teknolojinin geliştirilmesi sonucu çok büyük uzaklıklar, göz açıp kapayıncaya kadar kısa bir sürede aşılabilecek. 
     Çünkü ışınlanma’ teknolojisi sayesinde atomlar, bir yerden bir yere ışık hızıyla yani saniyede 300 bin kilometre hızla taşınabilecek. Böylece, özellikle uzayda ışık yılı yani ışığın bir yılda kat ettiği uzaklık ile ölçülen 1 ışık yılı 9.5 trilyon kilometre ve bugünkü teknoloji ile binlerce hatta milyonlarca yılda kat edilebilecek akıl almaz uzaklıklar, insan ömrüne sığabilecek sürelerde aşılabilecek. 
     



 YAŞAM 



















</TEXT>
</DOC>
