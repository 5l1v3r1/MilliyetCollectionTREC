<DOC>
<DOCNO> 15457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/ekonomi/eko07.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurda yükselişin kılıfı akreditif 
</HEADLINE>
<TEXT>

     Dalgalı kura geçilmesinden sonra bazı bankaların kurları yukarıya çektiğine yönelik iddialar bu bankaların spekülatif alımlarına akreditif ödemelerini kılıf olarak kullanılmasına neden oldu. 
     Geçen haftanın ilk yarısı 1 milyon 300 bin liraya kadar tırmanan dolar fiyatı, Devlet Bakanı Kemal Derviş’in nisan sonu dolar kurunun 1 milyon 100 bin lira olarak açıklaması ardından düşüşe geçmişti. Ancak dün sabah saatlerinde yabancı bankalarla birlikte bazı orta ölçekli bankaların dolarda yüksek fiyattan alım yapmaları piyasayı telaşlandırdı. 
     Sabah 1 milyon 290 bin liraya kadar tırmanan dolar, öğleden sonra alımlarla dengelendi. Dolar gün 1 milyon 250 bin lira düzeyinden tamamlarken Merkez Bankası’nın 1 milyon 242 bin lira olarak açıkladığı dolar kuru cumaya göre yüzde 4.5 değer kazandı. 
     
     Spekülasyon doğal ancak...’ 
     Spekülatif hareketleri doğal karşılayan bankacıların kızdıkları konu ise alımlara bulunan kılıf... Bankacılar kılıfı şöyle açıklıyorlar 
     "İthalat ödemesini akreditif kapamak isteyen şirketler, dolar almak için bankalara geliyor. Bankalar da doları piyasadan alıyor. Talep artınca da dolar yükseliyor. Ancak kurlardaki artışın tek sebebi akreditif ödemeleri değil. Spekülatif alım yapıp fiyatı yükselten bankalar da alımlarının nedenini akreditif ödemesiyle açıklıyor. Bu da piyasayı çileden çıkarıyor." 
     Özellikle yabancıların doların G. Amerika’da olduğu gibi yabancıların Türkiye’de de ticari bankacılıkta paylarını artıracağını iddia eden bir bankacı, "Arjantin’de ticari bankacılıkta yabancı bankaların payı yüzde 60, Brezilya’da yüzde 30 - 40. Türkiye’de payları ne olur bilmem ama yükseleceği kesin..." 
     


 EKONOMİ 

















</TEXT>
</DOC>
