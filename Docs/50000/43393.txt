<DOC>
<DOCNO> 43393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sondun02.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bin Ladin adına rezervasyon yapan acentanın görevine son verildi 
</HEADLINE>
<TEXT>

     Pakistan Uluslararası Havayolları PIA , ''Usame bin Ladin'' adlı bir yolcuya yer ayıran seyahat acentasının görevine son verdi. 
     Devlete ait havayolu şirketinden bir sözcü, PIA'nın, Karaçi-İslamabad seferine bu sabah için Usame Bin Ladin adına yapılan rezervasyonu şirkete bildiren seyahat acentasının işine son verdiğini bildirdi. 
     Üst düzey bir PIA yetkilisi de havayolları şirketine merkezi Karaçi'de bulunan ''Princely Travel'' adlı seyahat acentasının rezervasyon bürosundan, Usame Bin Ladin adlı bir yolcuya yer ayrıldığı yönünde bilginin ulaşmasının ardından, acentanın görevine son verildiğini söyledi. 
     Yetkili, yolcunun, ABD'ye düzenlenen saldırıların bir numaralı şüphelisi olup olmadığını bilmediklerini, ancak kararın, PIA'nın güvenliği için alındığını belirtti. 
     Amerikalı yetkililer, geçen hafta Dünya Ticaret Merkezi ve Pentagon'a düzenlenen saldırıların bir numaralı şüphelisi olarak Suudi terörist Usame Bin Ladin'i gösteriyor. 







</TEXT>
</DOC>
