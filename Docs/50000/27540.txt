<DOC>
<DOCNO> 27540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sontur12.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Önümüzdeki üç gün hava yağmurlu olacak 
</HEADLINE>
<TEXT>

     Yurdun bazı kesimlerinde önümüzdeki üçgün yağış bekleniyor. Hava sıcaklıkları ise hafta boyunca iç ve doğu kesimlerinde mevsim normallerinin yer yer üzerinde olacak. 
     Devlet Meteoroloji İşleri Genel Müdürlüğü'nden alınan bilgiye göre, yarın Trakya, Batı Karadeniz'in iç kesimlerinde geç saatlerde yağış bekleniyor. 20-21 Haziran'da ise Marmara, Kuzey ve İç Ege ile İç Anadolu'nun kuzeybatısı ve Batı Karadeniz yağışlı geçecek. Yağışlar, sağanak yağmur şeklinde olacak. Hava sıcaklıkları ise bugün ve yarın bütün yurtta 4-6 derece arasında artacak. Hava sıcaklıkları hafta boyunca Karadeniz, Marmara ve Kıyı Ege dışında tüm yurtta mevsim normalleri civarında beklenirken, yurdun iç ve doğu kesimlerinde yer yer bunun üzerinde seyredecek. 







</TEXT>
</DOC>
