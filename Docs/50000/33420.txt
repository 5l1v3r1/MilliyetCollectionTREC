<DOC>
<DOCNO> 33420 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/spor/spo06.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Torpido gibi 
</HEADLINE>
<TEXT>

Havuzun müthiş ismi Ian Thorpe, 400 metre serbestte Dünya rekoru kırdı. Avustralyalı ünlü yüzücü aynı gün ikinci altınını bayrak yarışında kazandı 
     JAPONYA’NIN Fukuoka kentindeki Dünya Yüzme Şampiyonası’nda, erkekler 400 metre serbestte Avustralyalı Ian Thorpe Dünya rekoru kırdı. Şampiyonanın en popüler isimlerinden birisi olan Thorpe, finali 3 dakika 40.17 saniyede yüzerek, 3.40.59 ile kendisine ait rekoru tarihe gömdü. Thorpe, ayrıca Avustralya Milli Takımı ile de 4 x 100 serbestte 3.14.10 ile ikinci altınını kazandı. Bu yarışta da Hollanda 3.14.56 ile gümüş, ABD de 3.15.29 ile bronz madalyanın sahibi oldular. 
     BAYANLAR 400 metre bireysel karışıkta ise Ukraynalı Yana Klochkova 4.36.98 ile altın aldı. Bayanlar 10 metre senkronize dalışta Çinli Duan Qing - Sang Xue ikilisi, erkekler üç bin metre senkronize dalışta yine Çin’den Peng Bo - Wang Kenan çifti altına ulaştı. Sutopunda dünkü maçlarda şu sonuçlar alındı A Grubu ABD - Rusya 2 - 1, İtalya - Kazakistan 8 - 6, Brezilya - Y.Zelanda 7 - 4, B Grubu Kanada - Japonya 7 - 4, Macaristan - Avustralya 4 - 3, Yunanistan - Hollanda 5 - 2. 
     
Derya ve İlkay elendi      DÜNYA Yüzme Şampiyonası’nın ilk gününde yarışan Derya Büyükuncu ile İlkay Dikmen elendiler. Erkekler 100 metre sırtüstü seçmelerinde yarışan Büyükuncu, 57.35’lik derecesiyle 60 sporcu arasında 28. sırayı aldı. Bayanlar 100 kurbağalama elemelerinde İlkay Dikmen ise 1.13.34 ile 42 sporcu içinde 28. oldu. Derya Büyükuncu, erkekler 50 metre sırtüstü, İlkay Dikmen de bayanlar 200 metre kurbağalama seçmelerinde yarın mücadele verecekler. 
     



 SPOR 




















</TEXT>
</DOC>
