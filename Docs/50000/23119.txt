<DOC>
<DOCNO> 23119 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/yazar/cemal.html </URL>
<DATE> 2001/05/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Erdal İnönü'nün yenilenme projesi, Derviş... 
</HEADLINE>
<TEXT>

     Siyaset sahnesinde 'yeni'nin peşinde olanlardan biri de Erdal İnönü. Sosyal demokrasi çerçevesinde yeni oluşum, yeni parti, yeni yüzler konusunda yalnız düşünmüyor, çalışıyor da... 
     Yakın çevresiyle görüş alış verişlerine devam ediyor. Kitaplarını imzalamak için gittiği kentlerde nabız yokluyor. Hatta, muhtemel bir yeni oluşuma dönük hazırlıklarla ilgili olarak güvendiği bazı kişilere görevler vermiş durumda... 
     Yeni bir misyonu var sanki 
     Siyaset sahnesinin sosyal demokrat kanadında yeni yüzlerin, yeni yaklaşımların, yani yenilenmenin önünü açmak... 
     Bunun için Erdal İnönü'nün kendisi de bir süredir siyasal bir çağrı, bir manifesto üzerinde çalışıyor. İki üç hafta içinde açıklanması beklenen bu çağrı bir süre gecikmiş... 
     Neden 
     Erdal İnönü'nün çağrıyı geciktirmesinde, siyaset sahnesindeki yeni faktör, yeni oyuncu Kemal Derviş'in payı olabilir mi 
     Var galiba. 
     Edindiğim izlenimler öyle. 
     Bir süre önce Erdal İnönü'yle Kemal Derviş arasında bir telefon görüşmesi de yapılmış... Öte yandan Kemal Derviş'in babası Rıza Derviş'in çok açık etmediği bir Halk Partiliği ve İsmet İnönü'ye yakınlığı var. 
     Soru 
     Erdal İnönü'nün bir yandan şekillendirmeye, diğer yandan tutup tutmayacağını yoklamaya çalıştığı 'siyasette yenilenme projesi'nde Kemal Derviş'in yeri olabilir mi 
     İnönü'nün çevresinden bu soruya hayır yanıtı çıkmıyor. Ama ille evet karşılığı da alınmıyor. İnönü'nün Derviş'e dönük ilgisinden söz edilmekle birlikte, ihtiyatlı bir üslup dikkati çekiyor. 
     İyi güzel de, Erdal İnönü yeni bir parti için kesin kararını verdi mi "Başımıza geç, önümüze düş " diyenlere evet dedi mi 
     Kesin karar henüz yok. 
     Ancak İnönü'nün yeni parti fikrine her zamankinden daha yakın olduğu anlaşılıyor. Hatta, bu konuda öteden beri gönülsüz olan eşi Sevinç İnönü'nün bile bu sefer ikna edildiği söyleniyor. 
     Erdal İnönü bu arada eski CHP Genel Sekreter Yardımcısı Yiğit Gülöksüz'e bazı hazırlıklar yaptırıyor. 
     Gülöksüz bir yandan Prof. İlhan Tekeli'yle yeni bir sosyal demokrat parti programı, öbür yanda eski CHP Genel Sekreteri Tarhan Erdem'le yeni bir parti yapısı üzerinde çalışıyor. 
     Bu konuda Erdem - Gülöksüz ikilisinin zaten Altan Öymen'in CHP Genel Başkanlığı sırasında yaptıkları bir buçuk yıllık bir çalışma söz konusu... 
     Yinelemekte yarar var 
     Erdal İnönü'nün ille de yeni bir partinin başına geçmek gibi bir niyeti yok. Buna karşılık siyaset sahnesinde yenilenmenin önünü açabilecek sosyal demokrat bir projeyi gerçekleştirmek istediği söylenebilir. 
     Bir başka deyişle 
     Yeni program, yeni vitrin, yeni kadro ve yeni yaklaşımlara dayalı bir yenilenme... 
     İnönü mutlaka yeni insanlar derken, eskiler dışlansın demek istemiyor tabii. Ama onların pek öyle ortalıkta, daha doğrusu ön saflarda dolaşmalarına da gönlü razı değil sanki. Belki de bunun kamuoyunda ters tepebileceğini düşünüyor. 
     İlginç olan şu 
     Siyaset sahnesinde sürekli yeni bir şeyler aranıyor. 'Eskiler'in halkın gözünde yitip gitmekte olduklarına dair inanç güçleniyor. Ankara'ya yönelik bıkkınlık, mevcut siyaset sınıfına tepkiyle birlikte yenilenmenin anahtarı oluyor. 
     Erdal İnönü de bu yüzden sosyal demokraside yeni yüzler, yeni yaklaşımlar demekte... 
     
     







Borazancılar 


Enerjide beyaz sayfa 


Kurdun yasası düşeni yemektir 


Erdal İnönü'nün yenilenme projesi, Derviş... 


Değişim paketi 


Öğrenci kurultayı 


"Acıtan" barış savaştan iyi... 


Buharlaşan para... 


Türkiye miyop, tedavisi belli 


TÜSİAD demokrasisi... 


Antep rüzgarı 


Dünya liginde Türkiye nerede 


Krizlerden ders almıyoruz 2 


Bayrampaşa toptancıları "dertli" 


Kimin ortaklığı var Gazın fiyatı nedir 


</TEXT>
</DOC>
