<DOC>
<DOCNO> 40170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sontur10.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP beklemede... 
</HEADLINE>
<TEXT>

     MHP Başkanlık Divanı, Bayındırlık ve İskan Bakanlığı'nda başlatılan ''Vurgun Operasyonu'' ile ilgili olarak hazırlık soruşturması sonuçlanana kadar hiçbir açıklama yapılmamasını kararlaştırıldı. 
     MHP'nin, parti çalışmalarının değerlendirildiği, Merkez Yönetim Kurulu üyeleri ve il başkanlarının katılımı ile dün Kızılcahamam Patalya Oteli'nde başlayan toplantısı sürüyor. 
     MHP Genel Başkanı, Devlet Bakanı ve Başbakan Yardımcısı Devlet Bahçeli, toplantının ikinci gününde partisinin Başkanlık Divanı üyeleri ile biraraya gelerek, parti çalışmaları hakkında değerlendirmelerde bulundu. Toplantıda, Türkiye'nin 9 bölgeye ayrılarak, oluşturulacak grupların 9 Eylül tarihinden itibaren ülkeyi dolaşmaları benimsendi. Bu konu ile ilgili olarak bir komisyonun oluşturulması ve toplantıları koordine etmesi kararlaştırıldı. 
     Ayrıca Başkanlık Divanı'nda Bayındırlık ve İskan Bakanlığı'nda sürdürülen ''Vurgun Operasyonu'' da değerlendirildi. Toplantıda,hazırlık soruşturması sonuçlanana kadar hiçbir açıklamada bulunulmaması görüşüne varıldı. Bahçeli, gerekirse bunun bir talimat olarak nitelendirilmesini istedi. Bu arada, MHP toplantısının yapıldığı Patalya Otel'de MYK üyeleri ve il başkanları lobide sohbet ederken, bazı partililer otelin bahçesinde gezinmeyi tercih etti. Otele gelen müşteriler ise otelin MHP tarafından kapatılması nedeniyle geri dönmek zorunda kaldılar. 
     






</TEXT>
</DOC>
