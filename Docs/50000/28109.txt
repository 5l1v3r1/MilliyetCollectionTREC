<DOC>
<DOCNO> 28109 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sontur11.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Seçim değil, çalışma zamanıdır" 
</HEADLINE>
<TEXT>

     DSP Genel Başkanı ve Başbakan Bülent Ecevit, ''Seçim zamanı değil, çalıma zamanıdır'' dedi. 
     Ecevit, partisinin grup toplantısının açılışında yaptığı konuşmada, ''Seçim söylentileri''ne açıklık getirdi. 
     Türkiye'nin sosyal ve ekonomik yapısının büyük bir değişim sürecinden geçtiğini ifade eden Ecevit, şunları söyledi 
     ''Böyle bir süreçte siyaset alanındaki en küçük bir kıpırtı bile çok olumsuz işaretler verebiliyor, çok olumsuz sonuçlara yol açabiliyor. Onun için bütün milletvekillerinin parti ayrımı, iktidar muhalefet ayrımı gözetmeksizin bütün milletvekillerinin, bütün partilerin bunun bilinci içinde davranacaklarından eminim. 
     Seçimden söz edenler var. İçinde bulunduğumuz ortamda bir seçim yapılması aslında mümkün değil. Fakat bunun sözünün edilmesi bile sıkıntılara, kaygılara yol açıyor. Bu konuda bütün partilerin kesin tavır almalarında yarar vardır. Ben de buradan Başbakan olarak, DSP Genel Başkanı olarak bu konuyu belirtmekte, vurgulamakta yarar görüyorum Seçim zamanı değil, çalışma zamanıdır.'' 






</TEXT>
</DOC>
