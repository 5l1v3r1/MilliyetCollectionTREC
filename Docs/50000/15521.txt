<DOC>
<DOCNO> 15521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/yazar/cankat.html </URL>
<DATE> 2001/04/10/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sit alanı Ecevit 
</HEADLINE>
<TEXT>

     Haberturk’te okuduğum espri güzel. Doğrusu "Niye benim aklıma gelmedi " diye buruldum... 
     Basın Konseyi, Basın Meslek İlkeleri’ne "Kimse yaşı, sağlığı ve bedensel özrü nedeniyle aşağılanamaz" diye bir ilave yaptı. 
     Habertürk, "Basın Konseyi Ecevit’i adeta SİT ALANI ilan ederek KORUMA ALTINA aldı" diyor. 
     
Yağmur yağdı      Devlet Denetleme Elemanları Derneği Denetde işini cidd ye aldığı için, başı dertten kurtulmuyor. Derneğin başkanları, yolsuzlukları kamuoyuna duyurdukları için o mahkeme senin, bu mahkeme benim, sürünüyorlar. 
     Denetçiliğin ne kadar zor ve sürrealist bir iş olduğuna küçük bir örnek 
     Denetlenen bir Senatoryumun başhekimine, kayıp 50 ton benzinin akıbeti soruldu. 
     Cevap "Yağmurlarda hastaneyi su bastı benzin suya karıştı". 
     Denetçiler işi biliyorlar, meteorolojiye sorup, o günlerde sağanak yağmur olmadığını belgelediler. 
     Yani bu defa "yağmur yağdı böyle oldu" bahanesi işe yaramadı. 
     
Dam üstünde saksağan      CHP’nin Çankaya İlçe Kongresi’nde, eski Sivas Milletvekili Mahmut Işık kürsüye çıktı 
     Bugün bir gazetenin bir köşesinde "Çankaya İlçe Kongresi’nde oy verecek 415 delegenin 214’ü Sivaslı" diye bir yazı çıktı. Atatürk, Kurtuluş Savaşı’nı Sivas Kongresi’yle başlattı. Dolayısıyla, o savaşta yer alan Sivaslıların Çankaya Kongresi’nde yer alması doğaldır. Bu köşe yazarını kınıyorum. 
     Türkiye’de 81 il ve bine yakın ilçe var. Sivaslı sayısı yetmeyebilir. Kurtuluş Savaşı’nda önemli yeri olan Samsun, Amasya, Erzurum, Afyon, İzmir filan da yardıma çağrılabilir. 
     Hani aklınızda olsun diye söylüyorum 
     
Bizim mitingde neredeydiniz      Hafta sonunda, Bakırköy esnafı da sesini duyurmaya karar vermişti. Sokaklara dökülüp sloganlar attılar. 
     Sonra kimin aklına geldiyse, Özgürlük ve Demokrasi Partisi’nin ÖDP Bakırköy İlçe binasına yürüme kararı aldılar. 
     Binanın önünde toplanan esnaf, "Hükümet istifa ", "Derviş go home " diye slogan atarken, binanın kapısı açıldı ve şaşkın bir görevli çıktı topluluğun karşısına. 
     Evet, buyrun, diye ne istediklerini sordu. 
     Biz Bakırköy esnafı olarak yolsuzluklara karışmış, hortumcu partilerden bıktık. 
     Eee 
     Özgürlük ve Demokrasi Partisi temizdir, çirkefe bulaşmamıştır... Yöneticilerinizle görüşmek istiyoruz... 
     İyi de, bugün partide kimse yok 
     Olur mu canım, görüşebileceğimiz hiç kimse yok mu 
     Yok Hem, bizim son mitingde Bakırköy esnafından kimse yoktu. O zaman aklınız neredeydi 
     
İSİMDEN KAYBETTİ      Carlo Cottarelli’nin başarılı olmak için her şeyi vardı. İtalyandı, yani bizim gibi Akdenizliydi. Sonra güler yüzlü, sevimli... Üstelik de koyu Galatasaralıydı. 
     Beceremedi gitti ya da tam tersi . 
     Yerine gelen taa kuzeyden, Finlandiyalı. Üstelik adı da ortama ters. Sokaktaki insanların İMF aleyhine sloganlar attığı bir dönemde Türkiye Masası Şefliği’ne adı YUHA olan birinin tayin edilmesi büyük talihsizlik. 
     Açıp Finlandiya Konsolosluğu’na sorduk 
     Yeni jönümüzün adı Juha K hkonnen yazılır, Yuha Kahkönen okunurmuş. 
     
     





Tasarruf .. 


Hortuma perde 


'Şov yapmayın' 


Sit alanı Ecevit 


Dibe vurmadan düzelmez mi .. 


Bıçak dayanmadan 


Acının kanatları 


Hep aynı terane 


Herkes bekliyor... 


THY için şimdi 


Ek kaynak 


Dolar, halkı depresyona soktu 


Yanlış anlamayalım 


Ankara krizin boyutunu’ anlayamıyor 


</TEXT>
</DOC>
