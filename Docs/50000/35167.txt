<DOC>
<DOCNO> 35167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko07a.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
7 ayda 7.6 katrilyon fazla verildi 
</HEADLINE>
<TEXT>

Hazine nakit dengesi ilk yedi ayda 7.6 katrilyon lira fazla verirken, faiz ödemeleri dahil nakit dengede ise 6.2 katrilyon açık verildi 
     ANKARA Anka 

     İlk yedi ayda 7.6 katrilyon liralık faiz dışı fazla sağlandı. Hazine’den yapılan açıklamaya göre ocak - temmuz döneminde nakit bazda 25 katrilyon 375.5 trilyon liralık gelir sağlanırken, aynı dönemde 17 katrilyon 824.8 trilyon liralık faiz dışı harcama gerçekleşti. 
     Böylece, Hazine’nin yedi aylık dönemdeki faiz dışı fazlası 7 katrilyon 550.6 trilyon liraya ulaştı. 
     Aynı dönemde 13 katrilyon 765 trilyon liralık faiz ödemesinden sonra ise nakit dengesi 6 katrilyon 214.4 trilyon lira açık verdi. 
     
     40 katrilyon ödendi 
     Ocak - temmuz döneminde 21 katrilyon 869.1 trilyonu iç, 4 katrilyon 492.2 trilyonu dış olmak üzere toplam 26 katrilyon 361.4 trilyon lira anapara ödemesi yapılırken, toplam iç ve dış borç servisi 40 katrilyon 126.4 trilyon liraya ulaştı. Rekabetçi olmayan teklif yoluyla yapılan 5 katrilyon 88.9 trilyon liralık satışlar dışında ihale yoluyla toplam 17 katrilyon 881.6 trilyon lira borçlanmaya gidildi. 
     Hazine temmuz ayında ise nakit bazda 3 katrilyon 822.8 trilyon lira gelir elde etti, 3 katrilyon 158.3 trilyon liralık faiz dışı harcama yaptı ve 664.5 trilyon liralık faiz dışı fazla sağladı. Hazine nakit dengesinde 2 katrilyon 464.4 trilyon liralık açık oluştu. 
     



 EKONOMİ 


























</TEXT>
</DOC>
