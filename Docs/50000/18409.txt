<DOC>
<DOCNO> 18409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sonspo09.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Trabzon'a gitti 
</HEADLINE>
<TEXT>

     Fenerbahçe, 29 Nisan Pazar günü oynayacağı Trabzonspor maçı için Trabzon'a gitti. 
     Sarı-lacivertliler, bu sabah Samandıra Tesisleri'nde basına kapalı olarak gerçekleştirdikleri idmanın ardından, akşam saatlerinde uçakla Trabzon'a hareket etti. 
     Fenebahçe, Trabzonspor maçının hazırlıklarını yarın yapacağı idmanla tamamlayacak. Bu arada Trabzonspor maçı kafilesine, sakatlığı süren Ogün ile sarı kart cezalısı Rapaiç alınmadı. Almanya'da tedavisini sürdüren Johnson da Trabzonspor maçında takımdaki yerini alamayacak. 
     Öte yandan, Atatürk Havalimanı'nda maçla ilgili görüşlerini açıklayan Elvir Baliç, teknik heyetin görev vermesi durumunda oynamaya hazır olduğunu söyledi. Baliç, ''Görev verilirse çıkar oynarım, verilmezse de saygıyla karşılarım. Biz diğer takımlara değil, kendi işimize bakıyoruz. Trabzonspor'dan iyi bir netice ile dönmek istiyoruz'' dedi. 
     
     






</TEXT>
</DOC>
