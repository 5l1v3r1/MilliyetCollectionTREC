<DOC>
<DOCNO> 44185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yasam/yas03.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ahlaksız teklif son arzusu oldu 
</HEADLINE>
<TEXT>

Evine davet ettiği sevgilisine Kuzenini de arzuluyorum’ diyen Murteza Zülkadiroğlu, yan odadaki kuzenin vahşi bıçak darbeleriyle can verdi 
     İSMAİL POLAT İstanbul 

     Pendik’te, sevgilisinin kuzeniyle de ilişkiye girmek isteyen Murteza Zülkadiroğlu 37 bu teklifinin kurbanı oldu. 
     Sevgilisi Şengül Ünal’ın amcasının kızı Şükriye Ünal tarafından bıçaklanan Zülkadiroğlu, kaldırıldığı poliklinikte üç gün tedavi görmesine rağmen kurtarılamadı. Zülkadiroğlu’nun ölümünün ardındaki esrar perdesi, poliklinik yetkililerinin durumu jandarmaya bildirmesiyle aydınlandı. Zülkadiroğlu’nun adresinden araştırmaya başlayan jandarma ekiplerinin ortaya çıkardığı cinayet şöyle gerçekleşti Bundan üç gün önce sevgilisi Şengül Ünal’ı 24 telefonla evine davet eden Zülkadiroğlu, yanında bir kız arkadaşını da getirmesini, kendisinin de arkadaşı Ziya Demirel’i eve çağırdığını söyledi. 
     
Delik deşik etti      Şengül Ünal da bunun üzerine amcasının kızı Şükriye Ünal’la, sevgilisinin Kurtköy Yenişehir Mahallesi Petekçiler Sitesi’ndeki evine geldi. 
     Zülkadiroğlu, önce odasında sevgilisi Şengül Ünal ile birlikte oldu. Ardından da, sevgilisine, kuzeni Şükriyey’i de arzuladığını söyledi. ancak bu ahlaksız teklif, iddialara göre Zülkadiroğlu’nun son isteği oldu. Şengül’den durumu öğrenen Şükriye, mutfaktan aldığı bıçakla Zülkadiroğlu’na saldırdı. Bıçak darbeleri ile kolundan, kasığından ve göğsünden yaralanan Zülkadiroğlu, Şükriye ve Şengül Ünal ile Ziya Demirel tarafından Pendik’te özel bir polikliniğe bırakıldı. Jandarmaya başvuran poliklinik yetkilileri, hastaneye bir yaralı getirildiğini, öldüğü halde kimsenin sahiplenmediğini bildirdiler. 
     
Katili rujdan buldular      Ölen kişinin Zülkadiroğlu olduğunu belirleyen jandarma, evde buldukları fotoğraflar, parmak ve ruj izlerinden Şengül’e ulaştı. 
     Gözaltına alınan Şengül, cinayeti Şükriye’nin işlediğini itiraf etti. İki genç kadın ile Ziya Demirel’e, sorgularının tamamlanmasınan ardından, olay yerinde tatbikat yaptırıldı. Eline verilen bıçakla, olayı bütün ayrıntılarıyla anlatan genç kadın gözyaşlarına hakim olamadı. Jandarma, poliklinik yetkilileri hakkında da, olayı zamanında bildirmedikleri için yasal işlem başlattı. 
     



 YAŞAM 















</TEXT>
</DOC>
