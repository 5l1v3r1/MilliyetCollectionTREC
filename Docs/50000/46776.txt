<DOC>
<DOCNO> 46776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/spor/spo03.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Erkekliğe sığmaz 
</HEADLINE>
<TEXT>

Göztepe maçı sonrası Ersen Martin ile kavga eden Emre Aşık, rakibine ateş püskürdü, "Bir kadın gibi dedikodu yapıyor. Yalan söylüyor" diye konuştu 
     GALATASARAY’ın Göztepe ile oynadığı karşılaşmada Ersen Martin ile kavga eden Emre Aşık rakibine isyan etti. Emre, maç sonunda kendisinin konuşmamayı tercih ettiğini, ancak Ersen Martin’in bir kadın gibi dedikodu yaptığını söyledi. Sarı - Kırmızılı takımın savunma oyuncusu, "Bu erkekliğe sığmaz. Maç içinde olan, maç içinde kalır. Hem yalan da söylüyor. Ben değil o küfür etti" dedi. 
     ERSEN Martin’in daha önce de Yimpaş Yozgatsporlu Selim’e aynı şeyleri yaptığını söyleyen Emre, "Televizyona çıkıp küfür ettiler demesi kolay. Onun yaptıkları delikanlılığa yakışmaz. Maçtan sonra onunla tartışmak için değil, konuşmak için çaba harcadım. Beni herkes tanır. Bugüne kadar hep Galatasaray camiasına yakışır bir şekilde hareket ettim" ifadelerini kullandı. 
     
18 saniyenin öyküsü      ERHAN TELLİ 

     Lig tarihinin en erken golünü atan Vedat, "40 metre top sürdüm. Bir kişi de karşıma çıkmadı" dedi 
     
     Bu başlangıç’ 
     GALATASARAY’da yeni bir rekora imza atan Vedat İnceefe, 18 saniyede bulduğu golü asla unutamayacağını söyledi. Tecrübeli oyuncu, "O an aklımda hiç gol yoktu. Nasıl olsun ki Kendi ceza alanımın sol tarafındaydım. Topu 40 metre sürdüm. 30 metre kala çaktım. Baktım gol" diye konuştu. Stilinin bu tür goller atmaya uygun olduğunu söyleyen Vedat "İnşallah bu başlangıç olur" dedi. 
     
     Yürü Vedat’ 
     VEDAT, pozisyon sırasında amacının sadece topu karşı alana taşımak olduğunu vurguladı, "Gidiyorum, gidiyorum karşıma çıkan yok. Allah, Allah ne oluyor diye düşündüm. Kendi kendime yürü Vedat dedim. Sonra da vurdum. Daha top havada iken gol olacağını hissettim" ifadelerini kullandı. Vedat, bu golün arkasını getireceğini söyledi "Ancak böyle erken atarmıyım bilemem" diye konuştu. 
     
En hızlı golcüler      18. saniye 
     2001 - 2002 Vedat Galatasaray 
     24. saniye 
     1998 - 1999 Ali Asım Adana 
     33. saniye 
     2000 - 2001 Altan Adana 
     35. saniye 
     2000 - 2001 Ayew Y.Yozgat 
     
Sergen şüpheli      GÖZTEPE maçında sakatlanarak oyunu tamamlayamayan Sergen’in MR’ı çekildi ve sol üst adalesinde ödem tespit edildi. Dünkü antremana da çıkamayan yıldız futbolcunun salı günü oynanacak olan Nantes maçında forma giymesinin zor olduğu belirtildi. 
     GALATASARAY, Nantes sınavının hazırlıklarına ara vermeden başladı. İdmana çalışma saatini öğrenemeyen yabancı futbolcular geç kaldı. Lucescu’nun antrenmana sivil kıyafetlerle çıkması dikkat çekti. Hafif sakatlıkları bulunan Capone ve Hakan Ünsal salonda çalıştı. Nantes, dünkü lig maçında Lille’ye 1-0 yenildi. 
     



 SPOR 

























</TEXT>
</DOC>
