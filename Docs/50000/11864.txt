<DOC>
<DOCNO> 11864 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/ekonomi/eko04.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Yangını birlikte söndürelim’ 
</HEADLINE>
<TEXT>

Siyasi partileri popülist politikalara karşı uyaran TOBB Başkanı Miras, krizin aşılması için el ele verilmesini istedi 
     OKTAY ENSARİ DAVUT GÜLEÇ Kayseri DHA 

     Türkiye Odalar ve Borsalar Birliği TOBB Başkanı Fuat Miras, Kayseri’de düzenlenen Ticaret Odaları Konsey toplantısında yaptığı konuşmada, halkın sokağa dökülmemesi için siyasi partileri uyardı. 
     Miras, "Hiç bir siyasi parti bizlere ve halka hoş görünmek için popülist politikalar izlemesin. El elele tutuşalım. Gelin bu yangını birlikte söndürelim. Bu ülkedeki yangın çocuklarımız ve geleceğimizi etkileyen bir yangındır. Halkı sokağa dökmeyelim’’dedi. 
     Miras, Kayseri milletvekilleri Abdullah Gül, Sevgi Esen, Hamdi Baktır, Vali Nihat Canpolat ve Büyükşehir belediye Başkanı Mehmet Özhaseki’nin de bulunduğu toplantıda, "Bu kürsüden tüm siyasi partilere sesleniyorum. Meclisin içinde veya dışında olsun zaman, el ele verme zamanıdır" diye konuştu. "Gelin elbirliğiyle bu yangını birlikte söndürelim. Bu ülke yangınıdır. Gelecekte çocuklarımızın, insanlarımızın hayat mücadelesi yangınıdır" diyen Miras, Türkiye’nin bugüne kadar hep kavgalar yüzünden kaybettiğini belirtti. 
     
     Vergiler indirilsin’ 
     TOBB Ticaret Konseyi Başkanı Ekrem Demirtaş, Türkiye’de vergilerin düşürülmesini istedi ve "Hepimiz vergi denetçisi olmalı" önerisinde bulundu. Demirtaş, Almanya, Japonya ve Amerika’nın ekonomik kriz yaşadıkları dönemde vergileri artırmak yerine azalttıklarını dikkati çekerek şöyle dedi "KDV’nin yüzde 17’den, 10’a, çok değişken rakamlar arz eden Gelir Vergisi’ni ise yüzde 20’ye çekilmesi gerekir. Böylece hepemizi vergi denetçi oluruz." 
     
     Biz itfaiyeci miyiz ’ 
     Ankara Ticaret Odası ATO Başkanı Sinan Aygün, hükümetin bugüne kadar 17’nin üzerinde ekonomik program uygulandığını belirterek, "Hükümet ülkede yangın var diyor. Hep onlar yakacak biz mi söndüreceğiz Biz itfaiyeci miyiz " diye konuştu. 
     Aygün, "Başbakan her halde akşamları sadece Televole izleyip, mutlu oluyor. Türkiye’de herkesin böyle olduğunu zannetiyor. Türkiye’de televole izlemekle yürütülmez’’ dedi. 
     Kemal Derviş’in Türkiye’ye getirilmesini de eleştiren Aygün, "O zaman eski ABD başkanı Clinton’u da 1 milyon dolara getirelim. Danışman yapsın" dedi. 
     
     


 EKONOMİ 
















</TEXT>
</DOC>
