<DOC>
<DOCNO> 38849 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/ekonomi/eko04.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fon bankalarında son durum 
</HEADLINE>
<TEXT>

Zararı 12.2 katrilyonda durdurulan Fon bankaları 804 milyon dolarlık tahsilat yapabildi 
     EKONOMİ SERVİSİ 

     Bankacılık Düzenleme ve Denetleme Kurulu BDDK , 9.2 milyar dolar 12.2 katrilyon lira zarar eden Fon bankalarında, devir tarihinden 31 Temmuz’a kadar olan dönemde sadece 804.1 milyon dolarlık 1.1 katrilyon tahsilat yapıldığını duyurdu. BDDK, bu tahsilat içinde sadece 281 milyon dolarlık kısmın 18 bankanın eski ortakları ya da bunların şirketlerinden tahsil edildiğini açıkladı. 
     BDDK "Tasarruf Mevduatı Sigorta Fonu’ndaki Bankalar Performans ve Gelişme Raporu" adlı çalışmada, TMSF bankalarının durumunu ayrıntılı olarak açıkladı. 
     
     Davalar sürüyor 
     Bankaların eski ortaklarının verdikleri zararın tazmini için açılan davaların sürdüğü belirtilen raporda, TMSF’nin borçlu olanlarla da ödeme planı yapılmasını desteklediği kaydedildi. Raporda, bu kapsamda iki adet borç geri ödeme anlaşmasına girildiği ifade edildi. 
     Raporda, Fon bankalarının 1 Nisan’da aylık 1.6 katrilyon 1.4 milyar dolar , 1 Mayıs’ta 506 trilyon 437 milyon dolar , 1 Haziran’da 13 trilyon 10 milyon dolar olan ay içi dönem zararının 1 Temmuz itibarıyla 20 trilyona 16 milyon dolar gerilediği ve zararın durdurulduğu belirtildi. 
     
     Satılan bankalara ucuz kaynak 
     Satılan bankalardan Sümerbank ve Bank Ekspres’e ilişkin olarak da ayrıntılı bilgilere yer verilen raporda, TMSF’nin Sümerbank’a 672 trilyon, Bank Ekspres’e de 141 trilyon lira mevduatı olduğu kaydedildi. Fon, Bank Ekspres’teki mevduatının faizini açıklamazken Sümerbank’taki parasına ilk altı ay yüzde 15, Ocak - Haziran 2002 döneminde beş büyük bankanın altı aylık mevduata uyguladığı faizin ortalamasını alacağını açıkladı. Rapora göre, Bank Ekspres, TMSF’nin mevduatını üç taksitte 1 Temmuz 2004’e kadar, Sümerbank ise en geç 12 Haziran 2002’ye kadar faiziyle birlikte geri ödeyecek. 
     
     Yenilerin zararı 431 milyon dolar 
     BDDK, geçici verilere göre, geçmiş dönem zararları da dahil olmak üzere, 9 Temmuz tarihinde Fon’a devredilen son beş bankanın toplam zararının 31 Temmuz 2001 itibarıyla 569 trilyon lira 431 milyon dolar olduğunu da açıkladı. 
     Raporda, Fon bankalarının özkaynaklarının kamu k ğıdı enjeksiyonu ile güçlendirildiği, 9 Temmuz’da Fona devredilen beş banka hariç tutulduğunda, Fon bankalarının negatif 5.1 katrilyon olan özkaynaklar toplamının artı 3.4 katrilyon liraya yükseltildiği ifade edildi. 
     
     10 bin kişi işten çıkarıldı 
     BDDK, Fon’daki 18 bankadan toplam 10 bin 602 kişinin çıkarıldığını açıkladı. BDDK devir tarihinde, Fon bankalarında 30 bin 87 olan çalışan sayısının 19 bin 485 kişiye indirildiğini belirtti. Kurul ayrıca, bankaların devir tarihinden 31 Temmuz’a kadar olan dönemde 395 şubelerinin kapatıldığını açıkladı. 
     
Fon bankalarının temmuz bilançosu      Yükümlülük 21 katrilyon 
     - 31 Temmuz itibarıyla Fon'daki bankaların aktif büyüklüğü 24.2 katrilyon lira 18.3 milyar dolar , yükümlülükleri 21 katrilyon lira 15.9 milyar dolar , özkaynakları ise 3.2 katrilyon lira 2.4 milyar dolar . 
     
     Bankalar kamu kağıdı doldu 
     - Büyük bir bölümünü kamu kağıtlarının oluşturduğu menkul değerler cüzdanı ve bağlı menkul değerler toplamının toplam aktifler içindeki payı yüzde 64.3 oldu. Hazine bu kağıtların 5.5 katrilyon lirasını erken itfaya tabi tutarak bankaların elinde kalan kağıt toplamını 10.8 katrilyon liraya düşürdü. 
     
     1.5 katrilyonluk mevduat 
     Kamu kağıdı enjeksiyonuna ek olarak, TMSF kaynaklarından Fon bankalarına 946 trilyon lira tutarında sermaye, 1.5 katrilyon lira tutarında ise mevduat şeklinde kaynak aktarıldı. 17 Ağustos itibarıyla 18 katrilyona ulaşan kaynak aktarımından en fazla Sümerbank 5.7 katrilyon ve Etibank 5.8 katrilyon yararlandı. 
     
     Özkaynak artıya döndü 
     - 9 Temmuz'da Fon'a devredilen beş banka hariç Fon bankalarının özkaynakları aktarılan kamu kağıdı sayesinde artıya geçti. Nisan sonunda 5.1 katrilyon eksi bakiye veren özkaynaklar temmuz sonunda 3 katrilyon 379 trilyon lira artıya döndü. 
     
     Zarardaki büyüme durdu 
     - TMSF bankalarının zararlarındaki büyüme ise durdu. 31 Temmuz'da Fon bankalarının toplam birikmiş zararı 12.7 katrilyon lira oldu. Son devredilen beş banka hariç tutulduğunda 30 Nisan itibariyle 4.9 trilyon liraya 4.2 milyar dolar kadar yükselen dönem zararı, 31 Temmuz itibarıyla 4 katriyon 455 trilyon liraya 3.4 milyar dolar düşürüldü. 
     
     Açık pozisyona tahvil takviyesi 
     Fon'daki bankaların açık pozisyonları önemli ölçüde kapatıldı. Mayıs 2001'de kadar 4 - 5 milyar dolar olan net açık pozisyon, mayısın ikinci yarısından itibaren kamu kağıdı enjeksiyonu sonucu 600 milyon dolara kadar geriledi. 
     
     10 bin 600 kişi işten atıldı 
     - Yeniden yapılanma operasyonları kapmasında devir tarihi itibarıyla 30 bin 87 kişinin çalıştığı 18 bankada 10 bin 602 kişi işten çıkarıldı. Yüzde 35 düşen personel sayısı 19 bin 485 kişiye gerilerken şube sayısı bin 454'ten bin 59'a düşürüldü. 
     
     Fon'a dava yağmuru 
     TMSF'ye çoğu off - shore'la ilgili olmak üzere 270 dava açılırken Fon sadece 80 dava açtı. Bunların 22 tanesi şahsi iflas davası... 
     
     Banka sayısı eylül sonunda 4'e inecek 
     - Satış süreci sonunda Eylül 2001 sonu itibariyle Fon'daki banka sayısı 8'den 4'e indirilecek. Yılsonu itibariyle ise tüm bankalarla ilgili sorun çözümlenecek. 
     
     Satılan bankalara ucuz kaynak 
     - TMSF, satılan bankalardan Sümerbank'ta 672 trilyon, Bank Ekspres'te de 141 trilyon lira mevduatını kaynak olarak bıraktı. Bank Ekspres, TMSF'nin mevduatı üç taksitte 1 Temmuz 2004'e kadar, Sümerbank ise en geç 12 Haziran 2002'ye kadar faiziyle birlikte geri ödeyecek. 
     



 EKONOMİ 




















</TEXT>
</DOC>
