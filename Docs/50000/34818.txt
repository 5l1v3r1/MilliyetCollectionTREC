<DOC>
<DOCNO> 34818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/ekonomi/eko10.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
795 milyon dolarlık tahsilat 
</HEADLINE>
<TEXT>

     EKONOMİ SERVİSİ 

     Tasarruf Mevduatı Sigorta Fonu’ndaki TMSF 13 bankanın eski sahiplerinden şimdiye kadar 276.5 milyon dolar tahsilat yapıldığı, sorunlu kredilerden yapılan 518.8 milyon dolarlık tahsilatla birlikte toplam tahsilatın 795.3 milyon doları bulduğunu açıkladı. 
     Bankacılık Düzenleme ve Denetleme Kurumu BDDK , TMSF’ye devredilen bankalardan, devir tarihleri ile 30 Haziran 2001 tarihi arasında yaptığı tahsilat rakamlarını açıkladı. Açıklamaya göre, Demirbank, İktisat Bankası, Türk Ticaret Bankası, Sümerbank bünyesinde birleştirilen Egebank, Yaşarbank, Yurtbank, Bank Kapital, Ulusal Bank dahil ve Etibank’ın bünyesinde birleştirilen İnterbank, Esbank dahil TMSF’ye devir tarihleri ile 30 Haziran 2001 tarihi arasında yaptığı tahsilat, 795.3 milyon dolar olarak gerçekleşti. 
     
     Ayrıntı verilmedi 
     Açıklamada, Bankalar Kanunu’nun 22. maddesine aykırılık oluşturması nedeniyle, eski ortaklardan tahsilatın bankalar itibarıyla dökümünü vermenin mümkün olmadığı kaydedildi. BDDK’nın açıklamasında, Bankalar Kanunu’nun 14. maddesi uyarınca Fon’a devredilen bankaların eski ortaklarının kendi lehlerine kullandıkları kaynakların veya bankayı bu suretle uğrattıkları zararın tahsili amacı ile açılan davaların devam ettiği de ifade edildi. 
     



 EKONOMİ 





















</TEXT>
</DOC>
