<DOC>
<DOCNO> 47131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/yazar/sazak.html </URL>
<DATE> 2001/10/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Uçup giden umutlar 
</HEADLINE>
<TEXT>

     11 Eylül'de ABD'yi hedef alan saldırı dünya ekonomisiyle birlikte Türkiye'yi de vurdu. 
     Gerçi savaş çıkmasa da IMF, Dünya Bankası nezdinde "borçlanma" limitlerini dolduran Ecevit hükümeti yolun sonuna gelmişti ve dış kaynak bulmakta zorlanan Kemal Derviş'in itirafları 2002 bütçesindeki tehlike çanlarıydı. Böyle giderse, borç çeviremeyen ülke maaşları ödeyemez hale gelecekti. IMF savaş falan dinlemiyor, Ankara'ya bakanlık sayısının 22'ye düşürülmesi mesajları yolluyordu. 
     Söz konusu tasarruf elbette kabinedeki koltuklarla sınırlı değildi, asıl bakanlık ve bağlı kuruluşların, genel müdürlüklerin orada çalışanlarla - memurlarla - birlikte azaltılmasını öngören bir küçülme dayatmasıydı. 
     Derviş'in Washington'dan verdiği bu sinyal başlangıçta fazla önemsenmedi ABD canının derdine düşmüş durumdayken Afganistan'a yönelik harekata katılacak müttefik ülkelerden "ekonomik yardım"ı esirgemezdi. Hükümet, İncirlik'i açmakla, savaşın dalga boyunda ilerlemeye başladı ve bunun karşılığında IMF'nin de "kesenin ağzını açacağı" umuldu. Derviş'in Washington'dan "eli boş dönmesi", ekim başındaki kredi diliminin de 9 milyar dolarlık daha büyük paket hazırlanıyor diye ay sonuna ertelenmesi tam bir düş kırıklığına yol açtı. 
     Başbakan Ecevit, pazar günü katıldığı bir televizyon programında uğradığı şaşkınlığı açıkça ilan etti 
     "Türkiye açısından 11 Eylül olayının ekonomik boyutu çok üzücü, ağustosta olumlu gelişmeler başlamışken bunlar çöktü. Dış ekonomik ilişkilerimiz de zarar gördü. ABD'nin G - 7'lerin teşvikiyle, IMF ve Dünya Bankası önemli miktarda katkıda bulundu. Fakat bu katkının büyük bölümü 11 Eylül'den sonra uçtu gitti." 
     Ecevit bu değerlendirmenin ardından ABD ve Batı'ya "örtülü" bir mesaj veriyor 
     "Başta ABD olmak üzere bu ülkeler belli ki çıkarları açısından da bize önem veriyor. O halde bunun gereğini yapmayı kendiliklerinden düşüneceklerini umuyorum. O yolda işaretler de var. Ama top, oradan oraya atılıyor. Dünya Bankası ve IMF arasında farklı değerlendirmeler var. 
     Gereğini yapmazlarsa hatırlatmalarda bulunacağız." 
     Ecevit'in sözleri, savaşa giden ABD'ye, "ne kadar yardım o kadar asker" anlamına gelecek bir pazarlık da içeriyor mu 
     Özal Körfez Savaşı'nda bunu "yardım değil, ticaret" diye formüle etmişti. Ecevit - Derviş yönetimi "daha fazla borç" diye bastırıyor. 
     Bu ülke ayda bir IMF'nin kapısına dayanıp borç istemek dışında kaynak yaratma yeteneğini, üretme gücünü nasıl oldu da kaybetti 
     Başbakan, Köy - Tür'ün "tavukları ölmesin" diye üzüntü duyarken, milyonlarca insanın "açlık sınırı"na dayandığının farkında mı Türkiye hızla 1990'lardaki Rusya'nın durumuna sürükleniyor. 
     Sahi, uçup giden IMF yardımları mı 
     Gelecek umutlarımız mı 
     
     







Bir bakanın feryadı 


Petrol savaşı 


Ankara barış gücüne sıcak 


Piyasalar bekliyor Para para para 


Kötü kokular 


Tarkan'la... sahne arkasında... 


Yabancı dille eğitim 


Devalüasyon bankalara ne yapar 


Rusya'nın desteği de bir yere kadar... 


Bu aslında demokrasinin savaşı... 


’İstanbul yaklaşımı’ 


Komplolar ve gerçekler 


Uçup giden umutlar 


Milletvekili maaşlarında 10 indirim 


Londra Yaklaşımı büyükleri’ hedefliyor 


Siyasileşme tamam, sıra partileşmede 


</TEXT>
</DOC>
