<DOC>
<DOCNO> 26292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sonspo20.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor, Vicenza'lı Tomiç'i yakın takibe aldı 
</HEADLINE>
<TEXT>

     Bursaaspor yönetimi transfer çalışmalarına hız verirken, İtalya'nın Vicenza takımında takımında oynayan Hırvat Goran Tomiç'i yakın takibe aldı. 
     Teknik Asbaşkan Nihat Şengezer, yardımcı antrenör Adnan Örnek ve yönetim kurulu üyesi Erhan Akbaş'ın, Tomiç'i, forma giydiği Vicenza'nın Juventus ile oynadığı maçta izlediğini ve olumlu izlenimde bulunduklarını söyledi. 
     Hırvat oyuncunun Teknik Direktör Nejat Biyediç'in raporu doğrultusunda izlendiğini belirten Şengezer, ''Tomiç'in fiyatı da uygun. Görüşmelerimiz sürüyor. Tomiç'i önümüzdeki günlerde Bursa'ya davet edeceğiz'' dedi. 
     Öte yandan Bursasspor, 2001-2001 futbol sezonu hazırlıklarını BoluAbant'da yapacak. 
     Yeşil-beyazlı takımın teknik heyetinin, askerlik problemi olan futbolcu sayısının fazlalığı nedeniyle, yeni sezon hazırlık çalışmalarının yurtiçinde yapmasına karar verdiği bildirildi. 
     Takımın, Temmuz ayının 2 veya 3'ünde Vakıfköy Sosyal Tesisleri'nde toplanacağı, buradan çalışmaların yapılacağı Abant'a geçerek Koru Motel'de kampa gireceği öğrenildi. 
     Bu arada Kulüp Müdürü Bülent Adısönmez'in, kampın yapılacağı Koru Motel ve yeni yapılan sahaları incelemek üzere Abant'a gittiği bildirildi. 






</TEXT>
</DOC>
