<DOC>
<DOCNO> 35438 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/soneko08.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine Müsteşarı Temmuz ayı enflasyon rakamlarını değerlendirdi 
</HEADLINE>
<TEXT>

     Hazine Müsteşarı Faik Öztrak, Tüketici Fiyatları Endeksi'nde TÜFE rakamların öngörülenin altında gerçekleştiğini, Toptan Eşya Fiyatları Endeksi'nin TEFE ise öngörülen seviyelerde olduğunu söyledi. 
     Öztrak, Hazine Müsteşarlığı'nda Ekonomi Muhabirleri Derneği EMD üyeleriyle bir sohbet toplantısı gerçekleştirdi. 
     Hazine Müsteşarı Öztrak, enflasyonda, geçen ayki gerçekleşmelerin tahmin ettikleri gibi çıktığını belirterek, ''Dolayısıyla, daha önce aylık ortalama yüzde 2'lik hedefi yakalayacağımız anlaşılıyor'' dedi. Kamu kesimi genel dengesinin, öngörülenden daha iyi gittiğini belirten Müsteşar Öztrak, cari işlemler dengesinin de, başlangıçtaki tahminlerinin çok üstünde olduğunu ifade etti. 
     Bir gazetecinin, ''2002 yılı bütçesine ilişkin hazırlıklar'' konusundaki sorusu üzerine Öztrak, şunları kaydetti 
     ''IMF'nin Uluslararası Para Fonu son gözden geçirme toplantısında, bütçe ile hazırlıklar ele alındı. Bütçe politikası beyanı uygulamasıyla, kamu kesimi, mahalli idarelerin yanında çeşitli ek bilgiler de yer alacak. Aslında bunların büyük bir kısmı, yıllık programda zaten yer alıyordu.'' 
     Aynı soruyu cevaplandıran Hazine Müsteşar Yardımcı Ferhat Emil de,şunları dedi 
     ''Devletin bütün hesapları bir şekilde tutuluyor. Mahalli idareler ve benzeri hesaplar ağırlıklı olarak, yıllık program içinde yer alır. Fakat, devletin hesapları tek bir doküman içinde verilmediği için, bu dokümanların bir bütünlük içinde sunulmaması dolayısıyla, yeterli bilgilenme sağlanmıyor. Şimdiye kadar, sunulan dokümanların kapsamı da dardı. Kamu bankalarının görev zararları açıklıkla yer almıyordu. Garantili borçlarla ilgili hükümler açıklıkla yer almıyordu. 
     Bütçe politikası beyanı, yıllık program çerçevesinde bunların hepsini devletin tüm hesaplarını olabildiğince, tek bir hesapta TBMM'ye sunulmasını sağlayacak. Bu konuda, DPT Devlet Planlama Teşkilatı , Maliye Bakanlığı ve Hazine Müsteşarlığı, ortak çalışma grubu oluşturdu. Bu grup, hazırlıkları yapıyor. '' 
     Yönetişim konusundaki bir soruya da, Hazine Müsteşarı Öztrak, cevap verdi. Yönetişimin kavramının ''1997-1998 Asya Krizi''nden sonra ağırlık kazandığını vurgulayan Öztrak, şunları söyledi 
     ''Bir şekilde, bankacılık sektörü şeffaflaşıyor. Bütün dünyada, tüm bankalara, belirli güvenlik kuralları getiriliyor. Rakamlar, büyüklükler belli... Bir şekilde açıklanıyor. Şirketler için de belirli kurallar söz konusu. Devletin harcamalarında da şeffaflık ele alınıyor. Kurallara uymadığınız zaman, bir şekilde sizi dışlamaya başlıyorlar, bu kurallardan kaçmak gibi bir esnekliğiniz yok. Bugün bankacılıkta, artık uluslararası kurallara uyarak iş yapmak zorundasınız. Bunu yapmadığınız zaman, dışarda sizi dışlıyorlar. Kredi açmıyorlar. Dolayısıyla, yönetişim kuralları da uluslararası hale geldi. Bunun için etik de var. Bizim de ekonomik program içinde ağırlıklı olarak yer alıyor. Yönetişim kurallarını, by-pass ettiğiniz zaman, dış piyasalar da sizi de by-pass ediyorlar.'' Hazine Müsteşarı Öztrak, perfomans değerlendirmesine ilişkin bir soruya da yanıt verirken, performans değerlendirmesinin yönetimin bir parçası olduğunu, Sayıştay'ın, bu konuda bir çalışması olduğunu bildirdi. 







</TEXT>
</DOC>
