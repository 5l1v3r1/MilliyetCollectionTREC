<DOC>
<DOCNO> 7638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/sanat/san01.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
sanat BORSASI 
</HEADLINE>
<TEXT>

     Beş yüzden üç bin dolara Sevgi Çağal yapıtları... 
     Sevgi Çağal, soyutlama sürecini yansıttığı son resimleriyle Asmalımescit Sanat Galerisi’nde. Çağal’ın soyutlama ile sezgi arasındaki ilişkileri irdeleyen eserlerinin fiyatları beş yüz ile üç bin dolar arasında değişiyor. 
     
     Bir Türk klasiğine sahip olmak istiyorsanız... 
     Hakkı Anlı, ölümünün onuncu yılında Nişantaşı Tem Sanat Galerisi’nde açılan resim sergisiyle anılıyor. Sanatçının ışık dolu yüzeyler yaratarak yaptığı çalışmaları, yarı soyut görüntülerle izleyicinin karşısına çıkıyor. Kübizmin ülkemizdeki en önemli temsilcilerinden olan Anlı’nın yağlıboya tabloları üç ile on yedi milyar lira arasındaki fiyatlarla satışa sunuluyor. 
     
     İstanbul yaşamından kesintiler 
     Selahattin Kara, izlenimci tavra yaklaşan son eserlerini, Şişli Kaş Sanat Galerisi’nde sergiliyor. Resimlerinde bir taraftan gerçeklere bağlı kalırken diğer taraftan fantastik öğelere yer veren sanatçı, İstanbul yaşamından kesitlerle izleyicinin karşısında. Kara’nın resimleri bin iki yüz ile dört bin dolar arasında satışa sunuluyor. Sergi, 28 Şubat tarihine kadar gezilebilir. 
     
     


 SANAT 










</TEXT>
</DOC>
