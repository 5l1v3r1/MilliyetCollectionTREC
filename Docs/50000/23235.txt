<DOC>
<DOCNO> 23235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sontur29.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji davasına mahkeme bulundu... 
</HEADLINE>
<TEXT>

     ''Beyaz Enerji'' davası, Ankara 4. Ağır Ceza Mahkemesi'nde görülecek. 
     Ankara 1 No'lu DGM'nin görevsizlik kararı vererek nöbetçi Ankara 3. Ağır Ceza Mahkemesi'ne gönderdiği ''Beyaz Enerji'' davasının tevzisi bugün yapıldı. Davanın hangi mahkemede görüleceği, 3. Ağır Ceza Mahkemesi hakim ve savcısının da katılımıyla ceza mahkemeleri tevzi bürosunda bilgisayar aracılığıyla belirlendi. 
     Dava, Ankara 4. Ağır Ceza Mahkemesi'ne düştü. Yaklaşık 20 klasörden oluşan dava dosyası, tevzinin ardından yargılamanın yapılacağı 4. Ağır Ceza Mahkemesi'ne gönderildi. 9'u tutuklu 15 sanık, Ankara 4. Ağır Ceza Mahkemesi'nde ''rüşvet alma ve verme, rüşvet teklifinde bulunma, görevi suiistimal, ihaleye fesat karıştırılması ve görevi kötüye kullanma'' suçlarından hakim karşısına çıkacak. 
     Bu arada, ağır ceza mahkemesinde yargılanacak olan sanıklardan 10'unun Ankara 1 nolu DGM'de cürüm işlemek için ''teşekkül oluşturma ve çete üyelerine yardım'' suçlarından yargılanmalarına 5 Haziran 2001 tarihinde başlanacak. 
     







</TEXT>
</DOC>
