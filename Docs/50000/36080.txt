<DOC>
<DOCNO> 36080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sonspo01.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hurst'den 35 sene sonra itiraf "Almanya'ya attığım gol nizami değildi" 
</HEADLINE>
<TEXT>

     İngiltere'deki Wembley stadyumunda 1966'da İngiltere ve Batı Almanya takımları arasında oynanan Dünya Kupası final maçında, İngiltere'yi öne geçiren tartışmalı golü atan Geoff Hurst, o pozisyonda topun kale çizgisini geçmediğini kabul etti. 
     İngiliz gazetesi Daily Mail, bugünkü sayısında Hurst'un ifadelerinin yer aldığı yakında yayınlanacak bir kitaptan alıntılara yer verdi. 
     Kitaba göre Hurst, ''O golün yol açtığı tartışmaların ardından ve pozisyonu yüzlerce kez yeniden izledikten sonra topun çizgiyi geçmemiş gibi göründüğünü kabul etmeliyim'' ifadelerini kullandı. 
     Normal süresinde 2-2 biten maçta, uzatmalarda 100. dakikada Hurst'un vuruşunda top üst direkten kale çizgisine çarparak sahaya dönmüş, Sovyet yan hakem gol kararı vermişti. 
     Hurst'ün 120. dakikada attığı golle İngiltere maçı 4-2 kazanarak Dünya Kupası'nın sahibi olmuş, ancak 3. golün geçerliliği uzun süre tartışılmıştı. Maçta 3 gol kaydeden Hurst dünya kupası finalinde 3 gol atan tek oyuncu olarak tarihe geçmişti. 







</TEXT>
</DOC>
