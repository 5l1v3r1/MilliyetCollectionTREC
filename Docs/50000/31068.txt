<DOC>
<DOCNO> 31068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/magazin/amag.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz dönemlerinde eğlencenin dozu artar’ 
</HEADLINE>
<TEXT>

Açtıkları bir kulübün teri soğumadan’ bir başkasını tasarlayan Çapa kardeşlerin küçüğü İzzet, işin sırrını teorik bir çerçevede’ ele aldı... 
     BULUŞMALAR AHMET TULGAR 

     İstanbul gece hayatının en popüler isimlerinden İzzet Çapa, kendisini ve ekibini, Hisseli Harikalar Kumpanyası’, gezici bir sirk’ olarak tanımlıyor. En beklenmedik zamanlarda bir mekanda aynı bir çadır kurar gibi bir kulüp açıyor ve daha burası yeni yeni oturarken bir başka mekana geçip gece gezginlerini eğlenceye davet ediyor. 
     Geçen hafta Vodka adı altında yeni bir kulüp açan İzzet Çapa ile bu göçebeliğin "kendisiyle rekabet etme" gibi ticari bir taktik mi veya her şeyi hızla tüketen eğlence klanının bir talebi mi olduğunu konuştuk... 
     
Birbiri ardına yeni mekanlar açıyorsunuz. Bir mekanın miadını doldurduğunu fark edip yeni yer açmaya nasıl karar veriyorsunuz 
     Tamamen anlık bir olay. En son kulübüm Vodka’yı açmaya bir haftada karar verdim ve 11 günde de faaliyete geçirdim. Buradaki en önemli faktör patron Celal Çapa’dır. Ne söylesem, yapıyor. O da deli. Demek ki başarımızın formülü "d kare", delilerin birleşmesi. Yani iki deli, dokuz oturaklıyız biz. 
     
Size bakınca insan deli’ olduğunuzu düşünebilir ama ağabeyiniz Celal Çapa çok ciddi, oturaklı bir adam izlenimi veriyor. 
     Onun deliliği benim gibi bir deliyle çalışmasıdır. O, bürokrat ruhlu, hiyerarşik düzeni savunan biri. Ben de anarşik ruhluyum. Hiyerarşiden anarşiye geçiş çok tehlikeli bir ortamdır. Biz ortayı bulduk. Ben şey diyorum buna, "Vahşi kapitalizmle Karl Marx’ın birleştiği nokta". 
     
Burada iki mek n yan yana. Biri Hammam, diğeri Vodka. Hammam elitist takılıyor. Vodka ise, sizin sınırsız eğlence öneren tarzınızda, heterojen bir yer. Hammam’ın müşterileri, Vodka’ya geçebilr mi 
     Aynı şey gibi Homojenden heterojene, hiyerarşiden anarşiye geçiş. Bürokrasinin çöküşünü, anarşinin başlayışını görebilirsiniz mekandan mekana geçerek. 
     
Ağabeyinizden daha medyatiksiniz. 
     Celal, çok sevmiyor medyada görünmeyi. Beni çok fazla televole’ olmakla suçluyor. Ama Celal Çapa, parayı getiren, başarıyı getiren her şeyi kabul eder. 
     
Bir önceki kulübünüz Catwalk çok başarılıyken niye yeni bir kulüp açtınız 
     Walt Disney Production her beş dakikada 700 tane ürün çıkarıyormuş. Durmak bana sıkıntı veriyor. Para olsa yarın yeni bir kulüp açarım. Bir de arka arkaya mekan açınca bir marka oluyorsunuz. 
     
     Biz bir sirk gibiyiz’ 
Ama kadronuz sabit. Siz, müdürleriniz, garsonlar, göçebe bir kumpanya gibi ama müşterilerinizi de oradan oraya sürükleyerek taşınıyorsunuz. 
     Hisseli harikalar kumpanyasıyız. Ya da sirk gibiyiz. 
     
Garsonlar müşteri gibi davranıyorlar. Müşterilerden çok dans ediyorlar bazen. 
     Bu çok bıçak sırtı bir olay. Burası bir tiyatro. Doğaçlama oynuyoruz kadro olarak. Seyirci, yani müşteriler de katılıyor oyuna. Yıllardır kapalı gişe oynuyoruz. 
     
İstanbul’da çok fazla kulüp açılıyor. Ayakta kalmak zorlaştı mı 
     İstanbul’da her alanda seçenek çok fazla. Bir kaos ortamı. Kaos tehlikeli gibi görünebilir ama onunla yüzleşebilirseniz çok da büyüleyici bir şeydir. Biz bu kaosla yüzleşebilme cesaretini gösterdik. CNN çağındayız, yani insanlar ellerinde kumanda, beğenmediklerini zaplıyorlar. Biraz da bu yüzden yeni mekanlar açıyoruz. Kendi kendimizin rakibi oluyoruz. 
     
Catwalk’ın açılışı tam ekonomik krizin patlamasına denk gelmişti. Kriz eğlence hayatını etkilemiyor mu 
     Şişeyi ağzından ne kadar sıkarsan sık altından patlar. Ekonomik kriz dönemlerinde insanlar daha çok eğleniyorlar. Savaş dönemlerinde de eğlence artar. 
     
     Kulübü büyük olanın, derdi de büyük olur 
Kulüp kapılarından içeriye girebilenlerle, giremeyenlerin hikayeleri şu ara çok popüler. Sizin kapıdan müşteriyi alırken kriterleriniz nedir 
     Bir ceza sistemi uyguluyoruz. Kavgaya katılan müşteriyi nedeni ne olursa olsun mekanlarımıza almıyoruz. Bir de biz büyük dükkan açmıyoruz. Baktığınız zaman, en çok para harcadığımız dükkan 10 bin dolarlarla telaffuz ediliyor. Bugün milyon dolarlık yatırımların telaffuz edildiği bir şehirde ben az yatırım yapınca istediğim müşteriyi alırım. Büyük dükkanların sahipleri gibi fahişeleri, mafyayı içeri almak zorunda değilim. 
     
     



 MAGAZİN 













</TEXT>
</DOC>
