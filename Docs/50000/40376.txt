<DOC>
<DOCNO> 40376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/spor/spo06.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
HALTERDE ALTIN GÜN 
</HEADLINE>
<TEXT>

Tunus’ta düzenlenen Akdeniz Oyunları’nda ilk madalyalar halterde geldi. 56 kiloda Sedat Artuç 2 altın, Gülbeyi Aktı da 2 gümüş madalya kazandı 
     YAŞAR SAYGI 

     14. Akdeniz Oyunları’nın ilk gününde Türkiye ilk madalyalarına halterde ulaştı. 56 kilodaki sporcularımız Sedat Artuç koparmada 120, silkmede 140 kilo kaldırarak, altın madalya kazanırken, Gülbeyi Aktı da koparmada 110 kilo ve silkmede 135 kilo ile iki gümüş madalya elde etti. Yüzme erkekler 200 metre serbest finalinde Aytekin Mindan altıncı, bayanlar 200 kelebekte Gülşah Gülenç, sonuncu oldu. 
     ALETLİ cimnastikte İbrahim Bulut, Ümit Şamiloğlu, İsmail Gültekin ve Suat Çelen finale kaldılar. Türkiye, basketbolda erkeklerde İtalya’ya 66 - 56, bayanlarda ise 69 -68 yenilmekten kurtulamadı. Tunus’ta hava sıcaklığı ve yemekler nedeniyle 60 Türk sporcusu çeşitli şikayetlerle doktorlara başvurdu. Boksta ise 60 kiloda Selim Palyani de çeyrek finale çıktı. 
     
Bizimkilerin programı      TUNUS’TAKİ oyunların ikinci gününde bugün 8 dalda müsabakalar yapılacak. Program şöyle Basketbol 12.00 Suriye - Türkiye erkek , Boks 17.00 51 kilo Musa Deniz, 71 kilo Bülent Ulusoy, 81 kilo Yıldırım Tarhan, 21.00 63.5 kilo Mustafa Karagöllü, 67 kilo Ahmet Güneş, Eskrim 10.30 Erkekler flöre, bayanlar epe, Cimnastik 12.00 Erkekler bireysel, 19.00 Bayanlar bireysel, Halter 20.00 69 Kilo Reyhan Arabacıoğlu, Ekrem Celil, Güreş 11.00 Grekoromen sıklet grup müsabakaları, Yüzme 11.30 Elemeler, 18.00 Finaller, Tenis 1. tur maçları. 
     
Derya’nın talihsizliği      AKDENİZ Oyunları’nda yüzmedeki madalya umudumuz Derya Büyükuncu, büyük bir şanssızlık yaşadı. Havuzda antrenman sırasında, resmi ölçülerinden çok daha büyük bir sualtı kamerasına çarpan Büyükuncu’nun bacağı yarıldı. Bu nedenle yüzücümüz kelebek seçmelerinden çekildi. Tunuslu teknik heyetin Büyükuncu’nun yarışma havuzunda yaralanmamış olabileceğini ileri sürmesi tartışma yarattı. Tedavisi süren Büyükuncu’nun diğer yarışlara katılacağı bildirildi. 
     



 SPOR 






















</TEXT>
</DOC>
