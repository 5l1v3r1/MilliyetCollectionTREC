<DOC>
<DOCNO> 10567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/spor/spo03.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te tatil başkadır 
</HEADLINE>
<TEXT>

Şampiyonlar Ligi’nde çeyrek finale çıkarak tarihe geçen Galatasaraylı futbolcular, Paris’e bir gün erken giderek eşleriyle tatil yapacaklar 
     HALİL ÖZER 

     GALATASARAY Teknik Direktörü Lucescu, Milan galibiyetiyle Türk futbol tarihinde yeni bir altın sayfa açan futbolculara büyük jest yaptı. Rumen hoca, Paris St. Germain ile oynanacak grubun son ve formalite formatına giren maçına, takımı bir gün erken götürecek. Fransa’ya pazartesi gitmesi gereken kafile pazar günü Paris’e uçacak ve futbolcular eşleriyle iki gün tatil yapacak. 
     LUCESCU’NUN, maçtan önce yaptığı konuşmanın, galibiyetin anahtarı olduğu da ortaya çıktı. Rumen hocanın, soyunma odalarında futbolcuları toplayarak, "Bugünün önemini sizlere anlatmama gerek yok, zaten biliyorsunuz. Ama Paris’i unutmayın. Dünya’nın en güzel şehirlerinden biri. Oraya maça değil, tatile gidelim. Paris’in zevkini yaşayalım. Çıkın bitirin şu işi" dediği öğrenildi. 
     RUMEN Teknik Direktör, Milliyet’e verdiği özel demeçte de final sözü vermekten kaçındı. Lucescu, "Şu anda herkes final diye konuşuyor. Ama ben susacağım" dedi. Sarı-Kırmızılı ekibin teknik patronu, "Çeyrek finaldeki maçı düşünüyorum. Çeyrek finali geçmeden kimseyi finale yükseltmezler. Bu çocuklarla gurur duyuyorum. Milan gibi takımı ezip geçtiler" ifadesini kullandı. 
     
İlk ödül 1 trilyon      GALATASARAY, Şampiyonlar Ligi’nde çeyrek finale çıkması nedeniyle, devletten ödüle hak kazandı. Sarı-Kırmızılı ekip, çeyrek finalden elense bile 20 bin Cumhuriyet Altını 1 trilyon lira alacak. Cim-Bom yarı final oynarsa 35 bin 1.8 trilyon lira , finale kalırsa 50 bin 2.5 trilyon lira şampiyon olursa 100 bin Cumhuriyet Altını 5 trilyon lira kazanacak. 
     

</TEXT>
</DOC>
