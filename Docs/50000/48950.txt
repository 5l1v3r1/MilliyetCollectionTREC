<DOC>
<DOCNO> 48950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/soneko12.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı "Ekonomi yönetiminin atacağı gol KDV indirimidir" 
</HEADLINE>
<TEXT>

     Ankara Ticaret Odası ATO Başkanı Sinan Aygün, ''Ekonomi yönetimi gol atmak istiyorsa, o altın gol KDV indirimi, enflasyon muhasebesidir'' dedi. 
     Aygün yaptığı yazılı açıklamada, iki yıldır devam eden durgunluk ve kriz ortamından çıkış için hiç bir radikal adım atılmadığını, reel sektörün içinde bulunduğu zor durumun bir yıl gecikme ile algılandığını savundu. 
     Aradan 9 ay geçmesine rağmen, reel sektörü desteklemek adına ''bir çivi bile çakılmadığını'' ifade eden Aygün, şöyle dedi 
     ''Reel sektör bağış ya da ulufe değil, devletten insaf bekliyor. 
     Bunun da yolu KDV oranlarının düşürülmesi ve enflasyon muhasebesi sistemine geçilmesidir. Bol bol gol atacağız diyerek yola çıkan ancak çiftçiye, tüccara, sanayiciye, memura, emekliye bol bol gol yediren ekonomi yönetimi için son bir fırsat vardır. Uzatmaları oynayan bir takım için o altın gölü işaret ediyorum. Dünyanın en yüksek uygulama oranına çıkmak KDV oranlarını yarı yarıya indirin ve enflasyon muhasebesi sistemini getirin.'' Enflasyon nedeniyle şirketlerin öz kaynaklarının eridiğini, en ufak bir krizde güçsüz şirketlerin yerle bir olduğuna işaret eden Aygün, ''Bu günahtır. Enflasyon ve yüksek vergilerin şirketlerin öz varlıklarını kemirmelerine artık müsaade edilmemelidir. Piyasaları çok kısa sürede canlandırmayı başaramazsak, kimsenin dikili ağacı, işi, aşı kalmayacak'' şeklinde görüş bildirdi. 
     






</TEXT>
</DOC>
