<DOC>
<DOCNO> 32479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/yazar/ozkan.html </URL>
<DATE> 2001/07/17/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Dünya Bankası ile BDDK nasıl ortak oldu 
</HEADLINE>
<TEXT>

     Dünya Bankası ile BDDK Bankacılık Düzenleme ve Denetleme Kurulu artık ortaklar. Bu gidişle BDDK ile ortak olmayan kalmayacak. Arnavutluk üzerinden sağlanan bu ortaklığın ilginç bir öyküsü var. 
     Türkiye'de Mustafa Süzer'e ait olan Kentbank, Arnavutluk'ta bir banka kurmaya karar veriyor. Bankanın kuruluşunda yüzde 60 Kentbank, yüzde 20 Avrupa Yatırım Bankası, yüzde 20 de IFC ortak oluyorlar. IFC Dünya Bankası'nın kuruluşu. Yani Dünya Bankası, Kentbank ile ortak olarak Arnavutluk'ta banka açıyor. Bankanın Arnavutça adı BKT. Banka Arnavutluk ekonomisinin ikinci büyük bankası. 
     Banka açılırken Arnavutluk ekonomisini düzeltmekle görevli Dünya Bankası memuru da tanıdık bir ad Kemal Derviş. Yani bizim Dünya Bankası Başkan Yardımcılığı görevini bırakıp, Türk ekonomisini düzeltmek için kolları sıvayan bakanımız. Arnavutluk'ta tam banker skandalları yaşanırken Kemal Derviş orada. Aslında bankanın açılmasında o da etkin olmuş bana anlatılanlara göre. 
     KentBank'ın Londra temsilcisi olan ve Derviş'in yakın arkadaşı İlhan Nebioğlu'nun o dönem Arnavutluk'ta kurulacak banka konusunda Derviş ile görüştüğü söyleniyor. 
     Konuyu Kentbank ile Arnavutluk'taki bankanın eski sahibi konumunda olan Mustafa Süzer'e sordum, bana Nebioğlu ile Derviş'in arkadaşlığını doğruladı. Ama görüşme konusunda bilgisi olmadığını aktardı. 
     Dünya Bankası'nın Arnavutluk sorumlusu olan Kemal Derviş, ortakları konumunda olan bir banka hakkında bilgi almıştır herhalde. Arnavutluk'ta özelleştirme dahil pek çok uygulamanın denetleyicisi olan Derviş, gençlik yıllarında kızları etkilemek için "Arnavut Prensi" imzalı kartvizitler bastırdığı iddialarını yalanlamış ve kartları bastıran kişinin bir başka Kemal olduğunu aktarmıştı. Bu konuda kaynak kişi olan Prof. Melen doğruluğunda ısrarlı ama Derviş reddedince söyleyecek söz kalmıyor. Yoksa şimdi ne güzel bir Arnavutluk öyküsü çıkardı ortaya değil mi 
     Bizim gerçekliğimizde Arnavutlar, Kemal Derviş'ten ve Dünya Bankası'ndan memnun mu bilmem ama, ortakları Mustafa Süzer Türkiye'de başlarına gelenden sonra memnun değildir herhalde 
     Kentbank ile Dünya Bankası ortaklığında kurulan Arnavut Bankası şimdi Dünya Bankası'nın bastırması sonucu Türkiyeli büyük ortağa el konulduğu için, devlete geçmiş oldu. Kentbank ve iştiraki olan bu banka, bakalım gelecekte kimin eline geçecek Küçük ortak Dünya Bankası nasıl bir rol oynayacak 
     
Ayıpladıklarıyla ayıplanacaklar      İnsan, insanın kurdudur derler. Tam bize göre. Her şeyi hallettik bir Tarkan'ın cinsel tercihi, kızların bekareti, kadınların donu kalmıştı geriye, şimdi taktık kafayı bunlara ilerliyoruz. Allah akıl fikir versin. 
     ip donları fantezi dünyalarının vazgeçilmez unsuru sayanlar, gece gündüz homoseksüel şarkıcı dinleyip coşanlar, devlet belgeli genelevlerine kadar mafyanın kadınlar üzerindeki baskısına, fuhuş ticaretine sesiz kalanlar sanki başka ülkenin insanlarıymış gibi, kavga çıkartıyorlar. İlkellikleri anlaşılır değil. 
     Çocuk yaştaki kızların ticaretinde, seks kölesi kadınların pazarlanmasında Türkiye inanılmazların ülkesi. Gece büyük kentlerin eğlence mekanlarının müdavimi baylar coşmuş Ele veriyorlar talkını, yutuyorlar salkımı. 
     Bekaret ile insanları ayıplamaya kalkanlar, cinsel tercihlerden dolayı suçlamalar ve karalamalarda bulunanlar, kadınların veya erkeklerin donlarına takılı kalan kafalar unutmasınlar neyle ayıpladılarsa onunla ayıplanırlar. Asıl ayıplanması gerekenler ülkenin bunca sorunu arasında bunlarla kendilerine meşguliyet yaratanlar. 
     Bekaret kontrolü isteyenlerin ahlakından, cinsel tercih şamatası yapanların tercihlerinden, don takıntısı olanların pisikolojisinden bütün bunların yaşanmasına neden olan sistemin de hukukundan şüphe ederim. Birey bu kadar ayaklar altına nasıl alınır 
     Bekaret tellalları, Batmanlı kızların niye intihar ettiklerini araştırsınlar. Cinsel tercih şamatacıları, sokaklarda gece kurulan "dönme pazarları"nın köküne baksınlar, don takıntısı olanlara tavsiyem spor yapsınlar. 
     Eğitimli ve kalburüstü bu takımın tamamı eğer Türkiye'nin durumundan kendileri için vazife çıkarta çıkarta bunları buldularsa, topluca doktora gitsinler. 
     
     







Ara dönem ve MHP 


Tezek terazi 


'Karıştırmak istiyorlar' 


Hayata Dönüş Operasyonu'nun hesabını vermek zorunda devlet 


Psikiyatr... Psikolog... 


İffet Bey 


Ecevit'e teşekkür erken mi oldu 


Konuşmak daha iyi... 


Siyaset ve ekonomi 


Dünya Bankası ile BDDK nasıl ortak oldu 


ANAP'ın geleceği 


Çağlar ve Hacı Ali Demirel'in Malki'leri 


Yargıtay'ın anlattığı şey farklı 2 


Döviz 100 lira artınca fiyatlar 57 lira artıyor 


Bayındır'ın gelirine el kondu 


</TEXT>
</DOC>
