<DOC>
<DOCNO> 12053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/yazar/akyol.html </URL>
<DATE> 2001/03/19/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İktisadi faktör 
</HEADLINE>
<TEXT>

     OSMANLI'NIN yükseliş ve çöküşünün iktisadi sebeplerine ilişkin olarak Sayın Mehmet Genç'in kitabı hakkında yazdığım yazı üzerine birçok okuyucum bu konuda başka kitapları da tanıtmamı istedi. 
     Bugün, en büyük tarihçimiz Halil İnalcık Hocamızın "Osmanlı İmparatorluğu, Toplum ve Ekonomi" adlı eserinden bahsedeceğim. Eren Yayıncılık, Tunel, Sofyalı Sokak, No 34, Beyoğlu, İstanbul 
     Önce Osmanlı miri arazi rejiminin feodaliteye karşı küçük köylüyü koruması... Bu sebeple de Balkan fetihlerinin yerli halk tarafından hoşnutlukla, en azından tepkisiz karşılanması 
     "Osmanlı daima küçük köylünün koruyucusu olarak ortaya çıkmış, ekabirin, kudret sahiplerinin, angaryalar yoluyla kontrolsüz sömürüsünü önlemeye çalışmıştır. Bu bakımdan da imparatorluk merkezi idaresi ile küçük köylü arasında bir güven ve bunu ifade eden bir imparatorluk 'adalet' ideolojisi ortaya çıkmıştır..." Sf. 10 
     Osmanlı, "köylüler lehine hakiki bir inkılap getirmiş sayılabilir." Sf. 335 
     
     İNALCIK Hoca, kitabının "Osmanlı hukukuna Giriş" bölümünde Osmanlı düzeninin hukuki temellerini araştırır. Osmanlı, keyfi bir despotluk değildir, belirli hukuki şer'i ve örfi kurallara bağlıdır. Şer'i hukukun dışında çok geniş bir "kanunname" devletin dünyevi kanunları uygulaması vardır. Sf. 319 vd. 
     Bu rejimin içinde Osmanlı toprak ağalığını önlerken, mesela İran'da "toprak ve köylü küçük bir feodal grubunun kontrolü altına düşmüş" bulunuyordu. Sf. 9 İlerideki Humeyni devriminin tarihi kaynaklarından biri budur. 
     Yine bu düzen içinde, devlet ticaret ve kentleşmeyi desteklemiştir. 13. asırda iktisaden çökmüş bulunan Anadolu ve Balkanlar, Osmanlı düzeni ile ticari gelişme ve kentleşme atılımına girmiştir. Sf. 155 vd. 
     Ancak bu sıkı merkeziyetçi ve sıkı kontrollü düzen, sermaye birikimini engellemek gibi çok ciddi bir sakıncayı içermektedir 
     
     ÇÖKÜŞÜN iktisadi sebepleri, çok geniş ve karmaşıktır. Prof. İnalcık, "o zaman dünya ticaretinin ana damarının Akdeniz havzası olduğuna" dikkat çeker. Sf. 160 
     Fakat, Ümit Burnu'nun dolaşılmasıyla Hind ticareti Akdeniz'den uzaklaşacak, Amerika'nın keşfiyle güçlü bir Atlantik ekonomisini oluşacak, Akdeniz gerileyecek, Avrupa'nın batısı ilerleyecektir 
     Osmanlı Mısır'a, Yemen'e, Hindistan'a, Endonezya'ya giderek, Akdeniz'i terk eden Hind ticaretini ele almaya çalışır ama tabii bu imkansızdır. Sf. 168 
     "Osmanlı İmparatorluğu... Hind baharat ticaretini 1630'a doğru tamamiyle kaybetmiş sayılabilir. Bağdat, Halep, Kahire Doğu ile Batı arasında dünya ticaretinin transit merkezleri olmaktan çıkar. Servet ve kudretini bu ticarete borçlu olan Venedik 1628'de iktisadi çöküşünü itiraf etmekte idi..." Sf. 177 
     Rönesans'ın beşiği olan İtalya'yı yere seren 'küresel' iktisadi ve ticari sebepler ne idiyle, Osmanlıyı yere seren de odur Ekonomik gerilemeyle birlikte zihni, kurumsal ve siyasi gerileme de gelir 
     Bugün için ders Küresel ekonominin dışında kalmayalım 
     
     





İktisadi faktör 


Emek paketi 


Allah için iyi tezg h 


Meksika örneği 


Umuda doğru isyanımdır 


"Pabuççu muştası" 


Phoenix 


"Fiyatı nedir Nasıl ödenecektir " 


Ekonomist olmanın dayanılmaz ağırlığı 


Kerhen "önce" Sezer "sonra" Derviş 


</TEXT>
</DOC>
