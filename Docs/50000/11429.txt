<DOC>
<DOCNO> 11429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/magazin/amag.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Öpüşmem diyen salaktır’ 
</HEADLINE>
<TEXT>

Ben öpüşmem, sevişmem’ gibi kural koyanlardan haz etmediğini’ açıkça belirten Okan Bayülgen soyunan, sevişen, dövüşüp öpüşen oyunculardan yana tavır koydu 
     BİRSEN ALTUNTAŞ 

     EBRU Şallı ile Demet Şener’in sunduğu Kanal D’nin sevilen programı Dekolte’ye konuk olan ünlü şovmen Okan Bayülgen, gündeme oturacak ilginç açıklamalarıyla dikkat çekti. Sohbet sırasında Bayülgen Öpüşmem, sevişmem, soyunmam’ diye kurallar koyan oyuncuların düpe düz salak’ olduklarını söyledi. 
     ÜNLÜ şovmen, rol aldığı filmlerde, göğüslerini açıkta bırakan sahneleri nedeniyle eleştiri yağmuruna tutulan Şener’e de tam destek verdi. Bayülgen, Hemşo’da birlikte oynadığı güzel mankenin kendine kural koymayarak sinemaya olan saygısını gösterdiğini dile getirdi. 
     BAYÜLGEN şöyle konuştu "Bir oyuncunun kendine kural koyması diye bir şey söz konusu olamaz. Senaryoda ne yazıyorsa oyuncu onu yapar. Soyunur, öpüşür, dövüşür, sevişir, aşık olur... Her şeyi yapar. Kural diye bir şey olmaz. Sinemaya kuralla gelen adamdan zaten sanatçı olmaz." 
     OKAN Bayülgen, haziranda Kartal Tibet’in yöneteceği Keloğlan Süperoğlan’ filmi için teklif alan Ebru Şallı’ya da öğüt vermeyi ihmal etmedi "Bence sen de Demet gibi sinemaya saygı göster ve kendine saçma sapan kurallar koymaktan kaçın" 
     
     Türkan Sultan bir yana.. 
     Kuralcı oyuncular’a açıkça savaş açan Okan Bayülgen, Türk sinemasının sultanı Türkan Şoray’ı değerlendirmelerinin dışında tuttu. Şoray’ın, kendi adıyla anılan kurallarını koyana kadar yıllar geçtiğini anlatan ünlü şovmen şöyle konuştu "Türkan Hanım, kurallarını koyduğu zamana kadar kendisini zaten kanıtlamış, ne kadar büyük bir oyuncu olduğunu herkese göstermişti. Onun durumu farklı. Ben bu değerlendirmeyi genç kuşak için yapıyorum" Bayülgen, bir filmde kendisiyle öpüşmek istemeyen genç oyuncu Yasemin KOzanoğlu’yla da uzun süre küs kalmıştı. 
     


 MAGAZİN 















</TEXT>
</DOC>
