<DOC>
<DOCNO> 13912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yasam/yas02.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaptı, kaçamadı 
</HEADLINE>
<TEXT>

İzmir’de bir kadının çantasını çalan kapkaççı, polis peşine düşünce köprüden düştü. Boynu kırılarak ölen hırsızın elindeki çantada, yalnız 1.5 milyon lira vardı 
     TURAÇ TOP İzmir DHA 

     Şartla Salıverilme Yasası sonrası tam anlamıyla patlayan ve özellikle büyük şehirlerde k bus halini alıp can alan vakalara yol açan kapkaççı’ terörü, bu kez bir hırsızın korkunç sonuyla noktalandı. Olay, İzmir’in Şirinyer semtinde yaşandı. Motorpol Kavşağı’na motosikletle gelen iki kişi, oğluyla evine giden Fatma Nurhan Köse’nin 53 kolundaki çantayı kapıp kaçtı. 
     Çantasında sadece 1.5 milyon lira parası olan Köse, çığlıklar atarak yardım istedi. Duruma, olay yerinin yakınında bulunan ve çığlıkları duyan bir polis ekibi anında müdahale etti. 
     
Diğeri kaçmayı başardı      Kapkaççıların peşine düşen polisler, durdurmak için havaya ateş açınca, motosikletle kaçmaya çalışan iki hırsız iyice paniğe kapıldı. 
     Polisten kaçmak için hızlanan ve Ege Ordu Merkez Komutanlığı önündeki yola sapan motosikletli hırsızlar, virajı alamayıp kaza yaptı. Çaldıkları çantayı ve plakasız motosikleti bırakıp yaya olarak kaçmayı sürdüren kapkaççılardan Murat Kırgıl 18 , yıkılan bir köprüden geçmek isterken dengesini kaybetti. 
     10 metre yüksekliğindeki köprüden baş aşağı dere yatağına çakılan Kırgıl, boynu kırılınca oracıkta can verdi. Kırgıl’ın 13 ayrı olaydan sabıkalı olduğu bildirildi. Diğer kapkaççı ise kaçtı. 
     


 YAŞAM 
























</TEXT>
</DOC>
