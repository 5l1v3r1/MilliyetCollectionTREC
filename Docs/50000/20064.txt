<DOC>
<DOCNO> 20064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/ekonomi/eko05.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç devleri evlilik hazırlığında 
</HEADLINE>
<TEXT>

Novartis, Roche’un yüzde 20’sini 2.8 milyar dolara satın aldı 
     EKONOMİ SERVİSİ 

     Avrupa’nın üçüncü büyük ilaç üreticisi olan Novartis rakibi Roche’un 2.8 milyar dolar değerindeki yüzde 20’lik hissesini satın aldı. Analistler bunun bir birleşmenin ön adımları olduğunu kaydettiler. 
     Novartis CEO’su Daniel Vasella anlaşmanın ardından "İnanıyorum ki Roche hisselerini satın almak için en mantıklı müşteri biziz. Zaman geçtikçe bunun ne kadar önemli bir adım olduğunu hep birlikte göreceğiz, Roche uzun dönem için çok iyi bir yatırım" diye konuştu. Roche CEO’su Franz Humer ise yaptığı açıklamada "Biz organik bir büyümeyi hedefliyoruz. Bunu hissetiğimiz takdirde de işbirliği yapmaktan kaçmıyoruz" yorumunu yaptı. 
     
     Rekabet kızışacak 
     Öte yandan geçtiğimiz yıl içerisinde GlaxoSmithKleine birleşmesine sahne olan ilaç sektöründe Novartis ve Roche birlikteliği ile rekabetin kızışacağı belirtiliyor. Ayrıca iki şirketin ilaç sektöründe lider konumuna gelebilmek için önemli avantajları bulunuyor. 
     Bu arada, 1996 yılında Novartis tarafından isim verilmeden yapılan açıklamada "Basel merkezli iki şirket birleşecek" denilerek, merkezleri Basel’de bulunan bu iki şirketin ortaklığının beş yıl öncesinden planlandığı yorumlarına neden oldu. 
     



 EKONOMİ 






















</TEXT>
</DOC>
