<DOC>
<DOCNO> 5070 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/guncel/gun11.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet stres attı 
</HEADLINE>
<TEXT>

     Gurbet GÖKÇE EDİRNE DHA 

     Edirne’de polislere "Stres Yönetimi ve Problem Çözümü" konulu konferans veren Yardımcı Doç. Dr. Birol Yiğit, "Stres birçok hastalığın habercisi. En stresli mesleklerden birini yapıyorsunuz, kendinize hakim olun, ruh ve beden sağlığınız bozulabilir" dedi. Konferansı izleyen polisler, "Sürekli stres içinde yaşıyoruz. Bu konuda okuyabileceğimiz dokümanlara ihtiyacımız var. Bunu bizlere temin edin" dedi. Yiğit de polislere gereken desteği sağlayacağını söyledi. 
     
Polisler 5’er kilo’ verdiAli TOLUN Bursa DHA 
     Bursa Emniyet Müdürü Aydın Genç’in şişman polisler için başlattığı zorunlu spor uygulamasına katılan ve haftada 3 gün spor salonunda çalışan polisler, 19 günde ortalama 5’er kilo zayıfladı. Çaylarını şekersiz içen, diyet uzmanlarının önerdiği yemekleri yiyen polisler, "Artık sporla yaşama alıştık" dedi. 
     Polisler, pazartesi, çarşamba ve cuma günleri, Emniyetspor Antrenörü Mehmet Mestan tarafından, doktor kontrolünde sabahtan öğleye kadar spor yapıyor. İlk günler zorlandıklarını belirten İsmail Yılmaz ve Yaşar Tatal adlı polisler şunları söyledi "Yıllar sonra ideal kilolarımıza kavuşma imkanı bulduk." Kiloları normal olduğu halde 936 polisin kendi istekleriyle spor programına katıldığını anımsatan Genç ise "Arkadaşlarımız zayıflamaya başladı. Çoğu teşekkür ediyor" dedi. 
     


 GÜNCEL 






















</TEXT>
</DOC>
