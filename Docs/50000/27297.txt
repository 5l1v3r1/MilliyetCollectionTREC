<DOC>
<DOCNO> 27297 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yasam/ayas.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Deli dana’ya 1 günde teshis 
</HEADLINE>
<TEXT>

40 yıl kadar insan beyninde kalıp kısa sürede öldüren deli dana’yı 24 saatte teşhis eden yöntem geliştirildi 
     DIŞ HABERLER SERVİSİ 

     Avrupa’da, özellikle de İngiltere’de yüz binlerce hayvanın imha edilmesine yol açan deli dana’ hastalığı, yakın gelecekte insanlar için tehlike olmaktan çıkacak. 
     Alman Der Spiegel dergisi, deli dana’ hastalığına yol açan BSE virüsünün tespit edilmesinde yeni bir yöntem geliştirildiğini duyurdu. Bu yöntemi, Cenevre’deki Serono Pharmaceutical Research Institute araştırmacıları geliştirdi. Der Spiegel’e göre, bilim adamları, yeni yöntem sayesinde BSE virüsünü canlı bir denek hayvanında tespit etmeyi ilk kez başardı. 
     
K bus’ bitiyor      Yöntemi geliştiren ekipteki bilim adamlarından Claudio Soto, "Bu yöntem sayesinde BSE virüsünü canlı sığırlar, hatta insanlarda da tespit etmek mümkün olabilecek" dedi. 
     BSE virüslerinin beyinde çoğalma sürecini laboratuvarda suni olarak gerçekleştirdiklerini vurgulayan Soto, şöyle konuştu 
     "İnsan beyninde 30-40 yıl devam eden bu süreci, laboratuvarda 1 günden kısa sürede tamamladık. Bu sayede BSE virüsünü rahatlıkla tespit edebildik." 
     
Tedavide büyük adım      İnsan beynine giren BSE virüsü, on yıllarca kuluçka devresinde kalabiliyor ve öldürücü safhaya gelinceye kadar tespit edilemiyordu. Yeni yöntemle çok erken safhada belirlenen BSE’nin tedavisi mümkün olacak. 
     



 YAŞAM 





















</TEXT>
</DOC>
