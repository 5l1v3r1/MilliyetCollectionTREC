<DOC>
<DOCNO> 22025 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/dunya/dun01.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail’de Hamas terörü 7 ölü 
</HEADLINE>
<TEXT>

     DIŞ HABERLER SERVİSİ 

     Geçtiğimiz yıl eylül ayından bu yana silahlı bir Filistin ayaklanmasına sahne olan İsrail’de dün yine intihar bombası dehşeti yaşandı. 
     Başkent Tel Aviv’in 30 km kuzeyindeki kıyı kenti Netanya’daki bir alışveriş merkezinde düzenlenen bombalı intihar saldırısında teröristle birlikte dördü kadın yedi kişi öldü, yaklaşık 60 kişi de yaralandı. Saldırının sorumluluğunu Hamas üstlendi. 
     
Bak baba, terörist’      Eylemden önce, saldırganı görerek şüphelenen genç bir kadının, yanındaki babasına fısıltıyla "Bak baba, bir terörist" dediği öğrenildi. 
     İsrail radyosuna konuşan, görgü tanığı Şibolet Abudi, patlamadan hemen önce babası Dudi’yle birlikte saldırganı görerek şüphelendiklerini ve polis çağırdıklarını söyledi. Şibolet, sokakta üzerinde sıcağa rağmen büyük bir ceket olan bir adam gördüğünü anlattı. Şibolet, babasına dönerek "Bak baba, bir terörist" demesinin ardından saldırganın alışveriş merkezine girerek bombayı patlattığını anlattı. 
     Olay ardından İsrailli yetkililer Filistin yönetimini suçladı. Savunma ve Dış İşleri Komitesi Başkanı Dan Meridor, "Bu nefret dolu saldırı, sivilleri hedefleyen düşmanlarımızın doğasına bir örnektir" dedi. 
     



 DÜNYA 












</TEXT>
</DOC>
