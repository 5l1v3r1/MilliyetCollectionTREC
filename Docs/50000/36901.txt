<DOC>
<DOCNO> 36901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sonspo16.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgili kaleci transferini halletmek için Almanya'da 
</HEADLINE>
<TEXT>

     Beşiktaş'ta bu akşam yapılması gereken yönetim kurulu toplantısı ertelendi. 
     Beşiktaş Kulübü Futbol Şubesi Basın Sözcüsü Mete Düren, Başkan Serdar Bilgili'nin, kaleci transferini halletmek için Almanya'ya gittiğini, bu nedenle de toplantının ertelendiğini söyledi. ABD'li Keller ile anlaşamadıktan sonra, daha önce görüştükleri Almanya'nın Eintracht Frankfurt takımı kalecisi Heinen'e yöneldiklerini belirten Düren, ''Büyük ihtimalle Heinen ile anlaşacağız. Eğer anlaşma sağlanırsa, Alman kaleci yarın İstanbul'a gelecek'' dedi. Siyah-beyazlıların daha önce bonservisi yüksek diye vazgeçtiği Dirk Heinen'i kiralama yoluna gideceği öğrenildi. Alman İkinci Ligi'nde forma giyen 32 yaşındaki Heinen, geçen sezon Birinci Lig'de en çok gol yiyen kaleci olmuştu. 







</TEXT>
</DOC>
