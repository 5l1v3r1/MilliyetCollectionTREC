<DOC>
<DOCNO> 40919 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/yazar/cemal.html </URL>
<DATE> 2001/09/07/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Girişimci ruhun kalesi 
</HEADLINE>
<TEXT>

Kayseri’de gecekondu yok üstelik musluktan akan su lıkır lıkır içilebiliyor. Yılda 1 milyar dolarlık ihracat yapan bir kent Kayseri... Sorunları yok mu Var tabii... Örneğin hava kirliliği... 
     Mantı kimin Sivas’ın mı, Kayseri’nin mi "Bu ne biçim soru Mantıyla Sivas’ın ne ilgisi varmış ki .." Sivas’tan gelip Kayseri’de mantı kimin diye sorarsan tepki de böyle olur işte. Emekli bir öğretmen nazik çıkıp ortalıyor 
     "Eti Sivas’ın, hamuru bizim " 
     Kayseri temiz, düzenli bir kent. Belli, para girmiş, yıllar içinde zenginleşmiş. Caddeleriyle, kaldırımlarıyla, yeşilliğiyle yüzü gözü düzgün. Şehir makyajından nasibini almış bir kent... 
     Kayseri Valisi Nihat Canpolat, şehircilik konusunda 1950’lerde, Demokrat Parti’nin Belediye Başkanı Osman Kavuncu’yu minnetle anıyor. O zamanlar Almanya’dan uzmanlar getirip, şehir planlarını onlara çizdirdiğini, bu sayede şehircilik açısından iyi bir temel kurulduğunu söylüyor. 
     Sivas’ın tersine Kayseri’nin su derdi yok. Üstelik musluktan akan su içilebiliyor. Ayrıca Kayseri’de gecekondu yok gibi. Belediye arsa üretmiş. Kayseri toplu konutla gecekondudan büyük ölçüde temizlenmiş. 
     Büyükşehir Belediyesi’ni önce Refah, sonra Fazilet kazanmış. 1999’daki milletvekili seçimlerinde yüzde 20 civarında oy alan Fazilet, Büyükşehir Belediyesi’nde oyunu katlamış, yüzde 40’a çıkarmış. Büyükşehir Belediye Başkan Vekili Mahmut Cabat, Fazilet’i bırakıp Tayyip Erdoğan’ın AK Parti’sine katılacaklarını söylüyor. Çok iddialı, "Tayyip Kayseri’yi silip süpürür, çünkü en başta yeni bir yüz" diyor. 
     Toyota Plaza’da dün öğle vakti Kayseri mantısını keyifle kaşıklıyoruz. Sohbet konusu ilginç 
     Kayseri’nin girişimci ruhu. 
     Vali Canpolat, bu ruhun tarih öncesine gittiğini, çünkü o eski zamanlardan beri Kayseri’nin ticaret merkezi olduğunu anlatıyor. Cumhuriyet’in ilk dönemindeki devletçilik politikasından Kayseri’nin nasibini çok iyi aldığını ve kamu kuruluşlarının daha sonraki yıllarda Kayseri sanayii için okul görevi gördüğünü söylüyor. 
     Kayseri, sanayi alanında asıl atılımını 1980’lerde Turgut Özal’la birlikte yapmış. Kayseri’nin geçen yılki ihracatı 300 milyon dolar civarında. Bu yıl 500 milyon dolar bekleniyor. Ancak Kayseri’de imal edilip başka limanlardan çıkış yapan ürünlerle birlikte Kayseri’nin toplam yıllık ihracatı 1 milyar dolara ulaşıyor. 
     Sanayi Odası Başkanı Mustafa Çapar, 1980’lerin başında ihracat yapan firma sayısının ancak 5-6 olduğunu, Özal’la birlikte bu sayının 27’ye çıktığını, bugün ise 100’e ulaştığını belirtiyor 
     "Bugün Kayseri 100 değişik çeşit ihraç ürünü imal ediyor. Ve ihracatın yüzde 60’ı, başta Almanya, Hollanda ve Belçika olmak üzere Avrupa Birliği ülkelerine gidiyor." 
     İhracata dayalı yapısından dolayı Kayseri’nin ekonomik krizden gezdiğimiz öteki illere göre daha az etkilendiği söylenebilir. Ama yine de işini kaybedenlerin sayısı bayağı yüksek. Sanayi Odası Başkanı Çapar’ın sözleri 
     "Sigortasız işçileri bir yana bırakıyorum. 1997 yılı ortasında sigortalı 92 bin işçi çalışıyordu bütün Kayseri’de. Geçen yıl 83 bindi. Krizle birlikte 5 bin işçi işten çıkarıldı." 
     Sanayi Odası Başkanı’na göre Kayseri’nin şu andaki en büyük derdi yatırımsızlık ve üretim 
     "Tam 10 yıldır parası olan adama yatırım yaptıramadım. Hazırda çok parası var ama yatırımı göze alamıyor. Faize koyuyor, paradan para kazanıyor. Böyle gitmez. Bu kısır döngüyü kırmamız lazım. Üretimi teşvik etmek şart bunun için. Türkiye çok az üretiyor, temel sorun bu." 
     Vali Nihat Canpolat, Kayseri’nin dertlerini sayarken en başa hava kirliliğini koyuyor. Ve iki çareden söz ediyor Biri, çevre yolunu şehrin dışına çıkartacak olan yeni yolun inşaatını tamamlamak. 
     İkincisi, doğalgazı Kayseri’de dağıtacak olan şebekeyi döşeyecek şirketin bir an önce kurulması. İran’dan doğalgazı getirecek olan boru hattı Kayseri’ye dayanmış durumda. Kentte dağıtımı yapacak olan projenin ise Enerji Bakanlığı’na takıldığını belirtiliyor. 
     Vali Canpolat’ın değindiği bir başka sorun da Erciyes Dağı’nda kış sporlarıyla ilgili. Anlattıklarından şu çıkıyor Kamu kuruluşları, dağı parsellemiş durumdalar. Oysa, Erciyes’teki kış turizminin Kayseri’ye gelir getirecek şekilde düzenlenmesi için bu dağın işletme açısından özel sektöre açılması şart. Bu bakımdan öncelikle Beden Terbiyesi Genel Müdürlüğü’nden anlayış beklenen bir konu da var gündemde... 
     Vatandaşın öfkesi burnunda 
     Kayseri, Pazarören Köy Enstitüsü 1947 - 48 mezunu, 72 yaşındaki emekli öğretmen Hüseyin Özmen Ecevit’e kızıyor. Kendi deyişiyle LPG’li plaka vergisinden yakınırken diyor ki "Böyle bir memlekette bu kadar uzun ömür akıllı insan işi değil." 
     Üç çocuklu bir terzi "Namuslu vatandaş hakkını nasıl arayacak ki Bu memleketin sahibi kim " 
     Çinkur İşçi Komitesi’nin temsilcisi "1996’da özelleştirdiler Çinkur’u. İranlı bir firmaya sattılar. İki yıl önce kapatıp gitti adamlar. Ortada kaldık. Bütün özlük haklarımız gitti. 20 sene devlete çalıştık. Şimdi boşluktayız. Ankara’da sesimize kulak veren bulamıyoruz." 
     Genç bir kadın, öğretmen, yakınıyor 
     "Kiralar çok yüksek. Üstelik hepsi dolar ve mark üzerinden. Olacak iş mi " 
     Ve siyasete, hükümete, mevcut siyasi partilere tepki, tepki, tepki... Medyaya da kızanlar var tabii. 
     Bakalım, Nevşehir ve Konya’da Milliyet Kervanı’nı neler bekliyor 
     
     







Hangi hukuk 


Canlı spiker... 


Ecevit Ticaretle, siyaseti ayıracağız 


Girişimci ruhun kalesi 


Kayseri’de öğrenci olmak zor 


Büyümede revizyonun anlamı 


Umutlar gene gitti 


Şeytan ayrıntıda gizli ’ 


12 dev adam 


Siemens'te iyi çalışmazsan, ücretin düşer 


"Tıpkı beyaz bir gölge gibi " 


İdare mahkemesine başvuracaksınız 


Ufukta AB ile çatışma görünüyor 


Pastırmacı rantiyeler 


</TEXT>
</DOC>
