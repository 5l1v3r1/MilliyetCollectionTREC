<DOC>
<DOCNO> 33348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/soneko05.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
G-8 zirvesi 2002'de Kanada'da yapılacak 
</HEADLINE>
<TEXT>

     Rusya dahil, öndegelen sanayileşmiş ülkelerden oluşan Sekizler Grubu'nun 2002 yılında Kanada'daki zirve toplantıları, Alberta vilayetinin dağlık kesimindeki küçük bir beldesinde ve dar kapsamlı olacak. 
     Bu yılki zirveye evsahipliği yapan İtalyan hükümetinin sözcüsü Paolo Bonaiuti'nin açıklamasına göre, Kanada'daki zirvede katılım sekiz ülkeden toplam 400 delegeyle sınırlandı. Kanada, ayrıca, zirve için daha az kamu parası harcamayı da planlıyor. Gelecek yılki G-8 zirvesinin evsahibi ülkesi Kanada'nın Başbakanı Jean Chretien'in zirvenin yapılacağı yeri diğer liderlere dün akşam yemeğinde bildirdiğini kaydeden Bonaiuti, zirveye katılımın sınırlanması ve küçük bir yerin seçilmesiyle, bu tür zirvelerin başlangıcındaki gayri resmi görüşmeler atmosferine, köklere dönüleceğini söyledi. Alberta'daki yerin tam ismini vermeyen Bonaiuti, protokol uyarınca, 2002 yılı G-8 zirvesinin yerinin evsahibi ülke tarafından açıklanması gerektiğini hatırlattı. 







</TEXT>
</DOC>
