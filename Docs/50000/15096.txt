<DOC>
<DOCNO> 15096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/cankat.html </URL>
<DATE> 2001/04/07/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Fırlatan fırlatana 
</HEADLINE>
<TEXT>

     Ankara’da kim eline ne geçirirse karşısındakinin kafasına fırlatıyor. 
     Her şey, Başbakan Yardımcısı Özkan’a atılan bir Anayasa’yla başladı Ve, tepesi atan esnaftan birinin, Başbakan Ecevit’e yazarkasa fırlatmasına kadar geldi. 
     Sonra, gösteri yapan esnaf, kendilerini itidale davet eden Ankara Ticaret Odası Başkanı Sinan Aygün’ün kafasına bozuk para, çakmak ve ayakkabı attı. 
     Ve sonunda olan oldu. TBMM çalışanlarını evden işe, işten eve taşıyan Eryaman servisi, iki travestinin saldırısına uğradı. Servis otobüsü evveli gün kırmızı ışıkta durdu. İçindekiler, kaldırımda müşteri bekleyen iki travestiye fazlaca dikkatli bakınca, bir kıyamettir koptu. Kızlar, ellerindeki bira şişelerini ve yerden topladıkları taşları, servis otobüsüne fırlatmaya başladılar. Allah’tan şoför gaza bastı da, Meclis çalışanlarını menfur bir saldırıdan korudu. Tepkiler yukarıdan aşağıya yoğunlaşıyor. 
     
E-POSTAYLA GELEN      Bankada staj yaparken kredi kartı başvurularını inceliyordum. Hepsi iyi hoş güzeldi, ama bir formu okumaya başladıktan kısa bir süre sonra gülmekten koptum. Hatunun biri cinsiyet bölümünde bulunan kadın erkek seçeneklerine bir de kız seçeneğini eklemiş ve onu işaretlemiş. Bunu yapan kızımız da bu arada 43 yaşında... 
     
     Bir çift boğazda arabayla gezerken kızın çocuğu öptüğünü gören polisin anonsu abartısız şöyleydi "yiyişme, sağa çek " 
     
     Polis araçlarından, park etmiş araçlara "34 RL ..." durma Park etmek yasak" diye seslenildiğini duymuşsunuzdur... Ben de şöyle bir anons duydum "35 SR ..., hani ekmek alıyordun " 
     
     Bandırmada bir restoranın camındaki not "23 saat açığız". 
     
     Sarıyer’de geçen yıl bir balıkçıda gördüğüm tabela balık ve hamsi bulunur... 
     
     Trabzon’da bir butiğin vitrininde şunları okudum 1 tişört 2 milyon, 2 tişört 5 milyon, 3 tişört 8 milyon. 
     
     Polis aracı sivil araçları uyarıyordu. 34 Y .... devam et, 34 UP ... bekleme yapma Arkadaki diğer polis aracından da sert bir ses geldi Haydar fazla bağırma, Haydar fazla bağırma 
     
Tarkan otur      Tarkan, flamenkocu Cortes’in ilk gösterisini izlemeye gitti. 
     Her seferinde Tarkan Tevetoğlu diyemeyeceğim. Gerekirse Sezgin Burak’ın kızına telif öderiz artık 
     Medya mensupları dayağı göze alıp etrafını sarınca, onlarla ilgilenmesi gerekti. Bu arada da koltuğu kaptırdı. Bir çift gelip, Tarkan’ın yerine oturmuştu. Korumalar celallendi, ama oturan çiftin elinde biletleri vardı. Tarkan efendilik edip, "Bırakın otursunlar" dedi, ama 15-20 dakika ayakta kaldı. Sonunda ona da bir yer buldular. Sanatçı yerine geçmekte gecikince, arkadan "nazik" bir hanımın sesi işitildi 
     Hey Tarkan, yerine otur Seni seyretmeye gelmedik 
     Sık sık şik yet ediyorum. Yüz kişilik yere yüz elli davetiye gönderiyorlar diye. 
     Demek ki, rezervasyon rezaletinden çeken bir ben değilmişim. 
     
Çağdışı      Ankaralı bir hanıma, Kanada’da yaşayan kızı bir kitap gönderdi. İtalyan ressam Modigliani’nin hayat hik yesini ve tablolarını anlatan, şık bir kitap. Paketin Montreal’den Çankaya’ya gelmesi tam 40 gün sürdü. 
     PTT kanalıyla gönderilen yabancı dildeki her türlü yazılı malzeme okunarak inceleniyormuş. Yani PTT, internet çağında, "bölücü, yıkıcı, örgütsel d ö kümanlaröla mücadeleye kahramanca devam ediyor. 
     Desenize bir Arnavut dostum bana Enver Hoca’nın beş ciltlik yazışmalarını gönderse, Türk posta sistemi çökecek 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
