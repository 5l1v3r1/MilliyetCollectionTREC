<DOC>
<DOCNO> 34707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/bila.html </URL>
<DATE> 2001/07/31/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sağlıkta yeni düzen 
</HEADLINE>
<TEXT>

     Sağlık Bakanlığı, 500 bilim adamıyla bir yıldır sürdürdüğü bir çalışmayı tamamladı. Bakanlık, bu çalışmasıyla sağlık hizmetlerine, doktor - hasta ilişkilerine, tanı, tedavi, görüntüleme kararı, ilaç yazımı ve kullanımına yeni bir düzen getiriyor. 
     "Standart Tanı ve Tedavi Protokolleri" adıyla yapılan ve 200 bin sayfayı bulan bu çalışmayı esas alan bir de yasa hazırlığı var. "Malpractice" Kötü - yanlış uygulama adı verilen bu yasa düzenlemesi ile de sağlık alanında uyulacak esaslar belirlenmiş olacak. 
     Sağlık Bakanı Osman Durmuş, yeni düzenleme ile sağlık harcamalarındaki savurganlığı ve maddi çıkara dayalı hekimlik uygulamalarına son verilmesini amaçladıklarını söyledi. 
     Yeni düzenleme yürürlüğe girdiğinde uygulamada neler olacak 
     Sağlık Bakanı Durmuş'tan aldığımız bilgilere göre bu sorunun yanıtı şöyle 
     "Doktorlar çıkaracağımız Standart Protokolleri'ne bağlı olacaklar. Bu protokollerde gösterilen tanı ve tedavi yöntemini izleyecekler. Yine bu protokolde yazılı ilaçları yazabilecekler, tetkikleri yaptıracaklar. Her doktor kendi kafasına göre tetkik isteyemeyecek, ilaç kullandıramayacak, tedavi yaptıramayacak. Her hastalık için protokole uygun davranacak. Örneğin, bugün her başım ağrıyor diyene MR çektiriyorlar. Pahalı tetkikler yaptırıyorlar. MR'ın hangi hallerde çektirileceği protokolde de yazılı olacak. Eğer, buna rağmen doktor, çektirilmesi zorunlu olmayan bir MR çekimi yaptırırsa, bunu devlet ödemeyecek. Doktorun kendisi ödeyecek. Sosyal güvenlik kurumları protokolde olmayan bir görüntüleme veya tedavi giderini ödemeyebilecekler. Bu durumda sorumlu olan doktor olacak." 
     Bakan Durmuş, aynı uygulamanın ilaç yazımı ve kullanımında da geçerli olduğunu söyleyerek şu bilgiyi verdi 
     "Bugün yaklaşık 47 katrilyon lira bütçesi olan Türkiye'de 5 katrilyon 153 trilyon lira ilaç ve malzeme harcaması yapılıyor. Bu bir israftır. Batı'da ilaçlar tane ile yazılır ve kullanılır. Yeni düzenlemede doktorlar protokolde yazan ilaçları tedavi için gerekli miktarda yazabilecekler. Protokolde olmayan ilaçları yazamayacaklar. Yazarlarsa bunların parası da ödenmeyecek." 
     Bakan Durmuş, düzenlemenin resmi ve özel çalışan bütün doktorları bağlayacağını da vurguluyor. 
     Durmuş ayrıca çıkarılacak kötü - yanlış uygulama yasası ile de hem hasta, hem de doktor haklarının korunacağını belirtiyor. Bu yasaya göre gerekmediği halde ameliyat edilen veya ağır ilaç kullandırılan hasta doktorunu şikayet edebilecek, dava açabilecek, haksız yere suçlanan doktor da hastaya karşı aynı haklara sahip olacak. 
     Bakan Durmuş, yeni düzenlemenin sağlıkta bir reform niteliği taşıdığını ve Türkiye'de sağlık hizmetlerinin çağdaş ölçülere çıkarılacağını ve paraya dayalı gereksiz operasyon, ilaç kullanımı, görüntüleme taleplerinin böylece kontrol altına alınacağını vurguluyor. 
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
