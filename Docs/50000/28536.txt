<DOC>
<DOCNO> 28536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/yasam/yas02.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Majesteleri’ kriz tanımıyor 
</HEADLINE>
<TEXT>

İstanbul'da bir galeri, İngiliz Kraliyet Ailesi'nin tercihi Bentley marka bir otomobil getirtti. Tam 402.5 milyar liralık otomobile iki alıcı birden çıktı 
     PERVİN METİN İstanbul 

     Kırmızı bir Ferrari, kapıları kanat gibi açılan bir Lamborghini Diablo, son model bir Mercedes ya da İngiliz Kraliyet Ailesi'nin tarcihi ünlü Bentley marka otomobiller.. 
     Herbiri servet değerindeki teknoloji harikası, bazısı uçak kadar hızlı bazısı süper lüks bu otomobiller, pekçok kişinin hayali, çok az kişinin de 'hayatının olmazsa olmazı'. Otomobilcilik dünyasında 'A ve A ' diye tanımlanan çok yüksek gelir düzeyindeki sosyo ekonomik gruba mensup olanlara hitap eden bu otomobiller, şu anda tarihinin en ciddi ekonomik krizlerinden birini yaşayan Türkiye'de de 'bulunuyor'. 
     
     Krizden utanıyorlar’ 
     Ama galericilere göre, onları alabilecek çok az kişi 'krizden utandığı' için, en azından şimdilik bu otomobiller 'satılamıyor'. 
     Kısacası, bu arabaları alacak kişilerin krizin geçmesini beklediğini ifade eden galericiler, satışlarının durmasını ekonomik değil, psikolojik gerginliğe bağlıyor. Bu konuda, F B Otomotiv'in Genel Müdürü Gürbüz Aydemir’le konuştuk. 
     
     Herbiri bir ev eder 
     Krizle satışlarında yarı yarıya düşüş yaşadıklarını, ancak hedef kitlelerinde aslında gelir kaybı olmadığını beliren Aydemir, şöyle konuştu 
     "Müşterilerimiz bu tip özel araçları alıyor gibi gözükmek istemedikleri için krizin geçmesini bekliyor. Örneğin 4 ay önce Türkiye'ye getirdiğimiz 715 bin marklık Bentley'e 2 alıcı çıktı. Bize gelenleri kriz durdurmaz. 133 bin dolara yaklaşık 170 milyar lira Mercedes, 240 bin dolara yaklaşık 305 milyar lira Aston Martin, 115 bin dolara yaklaşık 146 milyar lira Cadillac satıyoruz. Ancak aracın fiyatına göre yüzde 5 ile yüzde 20 arasında indirim yapıyoruz." 
     



 YAŞAM 


















</TEXT>
</DOC>
