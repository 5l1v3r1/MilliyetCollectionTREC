<DOC>
<DOCNO> 48443 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sontur10.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli "Ülkeyi referandum sürecine sokmak yanlış olur" 
</HEADLINE>
<TEXT>

     MHP Genel Başkanı, Devlet Bakanı ve Başbakan Yardımcısı Devlet Bahçeli, hem iç hem dış ekonomik ve siyasi şartların ağırlaştığı bir dönede ülkeyi referandum sürecine sokmanın yanlış bir adım olacağını söyledi. 
     Bahçeli, partisinin TBMM Grup toplantısında, milletvekillerinin özlük haklarını düzenleyen Anayasa'nın 86. maddesinde yapılan değişikliğe ve referandum kararına değindi. 
     ''Prensip olarak ihtiyaç uyulan ancak zamanlaması yanlış olan'' milletvekillerinin özlük haklarıyla ilgili değişikliğin Cumhurbaşkanı Ahmet Necdet Sezer tarafından halkoyuna sunulmasının uygun görüldüğünü hatırlatan Bahçeli, şunları kaydetti 
     ''Hem iç hem dış ekonomik ve siyasi şartların ağırlaştığı bir dönemde ülkeyi referandum sürecine sokmanın yanlış bir adım olacağına inanıyoruz. Milletvekillerimizin, bazı haklı gerekçelere de dayansa ortaya koyduğu bir yanlış karar, bir yanlış karar ile düzeltilmeye çalışılmıştır. Çünkü her iki kararda da ciddi zamanlama hatası yapılığını düşünüyoruz. Ayrıca, milletvekillerimiz bugüne kadar, özlük haklarıyla ilgili Anayasa değişikliğinden rücu edileceği yönünde bir eğilim ortaya koymuştur. Hatadan dönmek de bir erdem olduğuna göre, ülkemiz için en hayırlı yol, bu tür bir irede beyanının bir an önce hayata geçirilmesi olacaktır. İnanıyorum ki, mevcut sorunu yine meclisimiz çözecek ve ülkemizin yeni bir anlamsız tartışma ortamına sürüklenmesine izin vermeyecektir.'' 
     






</TEXT>
</DOC>
