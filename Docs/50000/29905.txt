<DOC>
<DOCNO> 29905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/yazar/theper.html </URL>
<DATE> 2001/07/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Uyarı hukuki değil 
</HEADLINE>
<TEXT>

Bir yakınımın dairesinde oturmaktayım. Ancak daire sahibinin bankaya ipotek borcu varmış. Bu borç yüzünden daire satıldı. Daireyi ihalede alacaklı banka almış. Aradan üç ay geçti, geçenlerde eve iki kişi gelmiş ben evde yokken kapıcıya daireyi boşaltmamızı söylemiş. Böyle bir anda bizi dışarı atabilirler mi Daireyi kiralayabilirler mi 
N. K. - İstanbul 

     Kısa gibi görünen iki tane zor sorunuz var. 
     Birinci zor sorunun yanıtı 
     Böyle ihale ile satışı yapılan gayrimenkullerin içinde bulunan kiracıların çıkarılmasında önemli bir kolaylık var. Yeni malikin talebi ile kiracıya ihbar yapılır, kendisine on beş gün süre verilir ve on beş günün sonunda kiracı gayrimenkulü tahliye etmezse zorla çıkarılır. Bu konuyu düzenleyen maddeden anlaşılan böyle bir tahliyenin sağlanması için önce haciz safhasından geçilmesi lazım. Oysa ipoteğin paraya çevrilmesinde haciz yoktur. Öyleyse ipoteğin paraya çevrilmesi yolu ile yapılan takipten sonra gayrimenkulü ihale sonucu alan yeni malikin böyle bir hakkı yoktur. Bu hakim olan bir görüş. İkinci bir görüş daha var, ipoteğin paraya çevrilmesi yolu ile takipte dahi aynı prosedür uygulanır. Önceki hakim görüşe göre sizin için on beş gün süre verilerek çıkarılmanız söz konusu değildir. Bu nedenledir ki size resmi bir yazı gelmemiş, iki kişi gelip çıkmanız için gayriresmi bir uyarıda bulunmuş. Yapılan uyarının hukuki yönü yok. 
     Geliyorum ikinci ve daha zor soruya 
     Banka daireyi size kiralayabilir mi Şayet kiralamaya gönlü varsa kiralar, kiralamaya gönlü yoksa kiralamaz. Bankalar belli amaçları için kendi ihtiyaçlarına uygun bina sahibi olurlar, muhtemelen bu banka da bu yeri ya ihtiyacı için kullanacaktır veya satacaktır. Bunu benden öğrenemeyeceksiniz, bunu ancak bankanın yetkilileri ile görüşerek çözebileceksiniz. İşte bunun için benim yanıt vermem zor. 
     
     







Çok önemli bir eser 


Tüzük ve yüzük 


Peruka mı demiştiniz 


Ödemeler dengesinde gelişmeler durdu 


Halk Bank'ın paraları kapanın elinde... 


Başsavcının tarihe notu 


CHP ve yeni oluşum 


Uyarı hukuki değil 


"Dilencilerin şart koşma hakkı yoktur " 


Üretim palavrayla artmaz 


İş’teki CHP hisseleri için satış formülü 


</TEXT>
</DOC>
