<DOC>
<DOCNO> 39282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/astro/index.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylem zamanı 
</HEADLINE>
<TEXT>

Bugün çok ilginç bir gökyüzü ile karşı karşıyayız. Pratik, iyi organize olabilen Oğlak burcundaki Ay bizi sorumluluklarımıza yaklaştırıyor ve yapıcı olmak için akıcı enerjiler veriyor. Bu arada hızlı adımlar, bazı aksamalar getirebilecek, özellikle iletişim ve mücadeleye sürükleyen Merkür - Mars karesi de gün içinde etkin olacak. Bu durumda eğer planlarınızı esnek şekilde uygulayabilirseniz çok şey başarabilirsiniz. Örneğin bugün Koç’lar iş yaşamlarında yüksek enerjilerle karşı karşıyalar. Bazı mücadeleler olmakla birlikte verimli bir gün geçirebilirler. Boğa’lar çok daha rahatlar. Günlük işlerine daha fazla yenilik ve heyecan katabilirler. İkizler için aynı şeyler söz konusu olmasa da ortaklaşa konularda ılımlı davranarak bazı kazançlar elde edebilirler. Yengeç’lerin daha dikkatli olmaları gerekir. Yanlış zamanlama ve gereksiz sarfedilen sözler huzurlarını bozabilecek. İnatçı Aslan’lar bugün detaylara önem vermek, iş ortamında daha sakin olmak durumundalar. Çalışkan Başak’lar güzel geçebilecek bir güne hazırlanmakta. Yaratıcı konularda akıcı enerjiler söz konusu. Terazi’lerin yine dikkatli olmaları gerekiyor. Planlı hareket bazı sorunları önceden görmenize yardımcı olabilir. Bugün öğleden sonra saatlerinde 15.42 meydana gelecek olan gergin açılar dikkatsizlik, acelecilik yüzünden problemlerle, küçük kazalarla karşılaşabileceğimizi açıklamakta. Çok işi bir arada yapmamız gerekiyor. Akrep’ler bugün çok daha fazla konuşma, yazı ve hareket içindeler. İletişim ve yakın çevre ön planda. Yay’lar ise birikimlerini korumalı. Aşırı spekülatif olaylara girmemeliler. Oğlak’ların kişisel konularda, aile ve anneleri ile ilgili olayları gündeme gelebilir. Oğlak’lar çok daha hassas bir gündeler. Kova’lar ise biraz karmaşa içindeler. Duygusal konularda kendilerini yeteri kadar ifade edememekten ötürü acı çekebilirler. Sevimli Balık bugün daha iyimser ve arkadaşlarından destek alabilecek. Sosyal konularda canlı bir gün geçirebilirler. 

            Faks 287 74 37 
      







</TEXT>
</DOC>
