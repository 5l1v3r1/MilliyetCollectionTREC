<DOC>
<DOCNO> 13911 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/yasam/yas01.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelebeğin sevgisi yetmedi 
</HEADLINE>
<TEXT>

Sevgi Kelebeği’ lakaplı Osman Akkuş’un organize ettiği 1. İstanbul Kadın Bienali, sinek avladı. Etkinliği hezimetten kurtaran kişi ise panele izleyici çeken Deniz Akkaya oldu 
     ÜMRAN AVCI BİRSEN ALTUNTAŞ İstanbul 

     Erkekler tarafından organize edildiği için çok sayıda kadın kuruluşunun protesto ettiği I. İstanbul Kadın Bienali’ fiyaskoyla sonuçlandı. Komitenin, "7 bin kişi izledi" dediği konferanslardan 8’i ilgisizlikten iptal edildi, birçoğu da üç beş izleyiciyle yapıldı. 
     Kadın ve Spor’ konulu panele yalnızca 2 izleyicinin katılmasının yankısı sürerken, uluslararası hakemlerimizden Lale Orta’nın verdiği Kadının Spordaki Yeri ve Yaşama Etkileri’ konulu konferansa da sadece 3 kişi katıldı. 
     
Orhan Kural Şoke oldum      Perşembe günü Tepebaşı TÜYAP Fuar Merkezi’nde konferans vermeye gelen Prof. Dr. Orhan Kural da boş koltuklarla karşılaşan isimlerdendi. İzleyici olmadığı için konuşmasını iptal eden Kural, şaşkınlığını şu sözlerle ifade etti "Şoke oldum. Oysa konferansa hazırlanmak için sabaha karşı 04.00’te uyumuştum" 
     Dünkü Deprem ve Kadın’ paneline de tek bir izleyici bile gelmeyince, apar topar çevreden 8 kişi toplandı ve panel yapıldı 
     
Son dakika golü      Kadın bienali seyircisiz konferanslar’ rekoruna koşarken etkinliğin onurunu son anda Deniz Akkaya ile Aysel Gürel kurtardı. Önceki gün, ünlü mankenin de katılımıyla Tepebaşı TÜYAP’ta düzenlenen Medyada Kadın Olmak’ konulu panel bienalin en fazla seyircili etkinliği oldu. 
     Ancak sonradan anlaşıldı ki, bu panele gelenler de herhangi bir konuda bilgilenmek ya da fikir geliştirmek için değil, Deniz Akkaya’ya sataşmak için oradaydı Bir kadın katılımcının, Akkaya’nın oynadığı reklama atıfta bulunarak, "O reklamda vücudunuzu göstererek kadının özgürleşmesini temsil edemezsiniz, sizin burda ne işiniz var " demesi mankeni kızdırdı. 
     
Hakkımı söke söke aldım’      Ağlamaklı ses tonuyla konuşan Akkaya, bulunduğu noktaya gelene kadar verdiği mücadeleyi anlatırken şöyle konuştu "Burada konuşmayı fazlasıyla hak ediyorum. Özgürlüğümü söke söke aldım. Üniversitede isteğim bölümde okumak istedim ancak babam karşı çıktı, bana bedenen değilse de manevi şiddet uyguladı. Sırf hukuk istedikleri için o bölümü istemedim. Bunun üzerine bana yaptırımlar uygulamaya başlandı. Milletvekili olmayı istiyordum, ondan da vazgeçtim. Sadece sırt çantamla evden ayrılıp tek başıma İstanbul’a geldim." 
     
İŞTE BİENALDEN ELİ BOŞ DÖNENLER      Aysel Gürel ve Deniz Akkaya ile Ermeni Milletvekili Hermine Naghdalyan’ın katıldığı konferans ve panellerin en fazla ilgi gördüğü bienalde iptal edilen konferanslar şöyle 

</TEXT>
</DOC>
