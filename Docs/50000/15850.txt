<DOC>
<DOCNO> 15850 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/spor/spo04.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs korkusu 
</HEADLINE>
<TEXT>

Trabzonspor Başkanı Sümer, bu tarihte kalacak ve gidecek isimleri belirleyecek 
     ÖZKAN Sümer'in, 1 Mayıs'tan itibaren hangi futbolcuların takımda kalıp, kalmayacaklarını açıklayacağını bildirmesi Trabzonspor'da endişe yarattı. Sümer oyunculara, "Hepinizi çok seviyoruz. Ancak yolumuza devam edeceğimiz futbolcuları belirleyeceğiz. Bu iki taraf için de en hayırlısı" dedi. 
     SİSTEME uymadıklarını düşünerek, bazı futbolcuları göndereceklerini vurgulayan Sümer, "Ancak sezon bitene kadar mücadeleyi sürdereceksiniz. Gidecekler de kulüp arayışına erkenden başlayıp, ortada kalma endişesi duymayacak" diye konuştu. Bu açıklama bazı futbolcularda korku yarattı. 
     BAŞKAN Sümer'in, Sadi Tekelioğlu ile de bir araya geldiği ve "Gelecek sezonki çalışma prensiplerini belirle. Ayrıca gitmesi ve kalması gereken isimler hakkında da rapor hazırla" dediği öğrenildi. Bu arada Yardımcı Antrenör İhsan Derelioğlu ile tartışan Murat Bölükbaşı kadro dışı bırakıldı. 
     
     Sambacılar bekleniyor 
     TRABZONSPOR Başkanı Özkan Sümer'in prensipte anlaştığı Brezilyalı Robson da Silva ile Yan Cleitton De Lima Razera'nın bugün İstanbul'a gelmesi kesinleşti. Bu arada Sümer, Dış İlişkiler Sorumlusu Ali Karahasan'la, Belçika'da Afrika Kupası'nda beğenilen oyuncular için masaya oturacak, İsviçre'de ise 18 Nisan'da Oktay'ın bonservisi için Las Palmaslılar'la bir araya gelecek. 
     


 SPOR 





























</TEXT>
</DOC>
