<DOC>
<DOCNO> 15722 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/soneko07.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria kullanıcı sayısı 30 bini aştı 
</HEADLINE>
<TEXT>

     Türkiye'nin yeni GSM operatörü Aria'nın kullanıcı sayısının son 2 hafta içerisinde 30 binin üzerine çıktığı bildirildi. 
     İş-TİM Telekomünikasyon Hizmetleri A.Ş.'den yapılan açıklamaya göre, Aria, servise çıktığı gün olan 21 Mart tarihinden bu yana yoğun ilgi görüyor. 
     Cep telefonu kullanıcılarının Aria'nın verdiği hizmetleri büyük memnuniyetle karşıladığı belirtilen açıklamada, ''Aria kullanıcılarının sayısı son 2 hafta içerisinde 30 binin üzerine çıktı'' denildi. 
     Aria Merkez Müşteri Hizmetleri'nin, yeni GSM operatörünün sunduğu yenilikler ve hizmetlerle ilgili olarak 2 hafta içinde 300 bin kişi tarafından arandığı kaydedildi. 
     İş-TİM açıklamasında, Aria'nın hizmet verdiği iller olan İstanbul nkara ve İzmir'de yaklaşık 100 istasyonun daha hayata geçirildiği, Antalya ve Muğla bölgelerinde de altyapı çalışmalarının tamamlanmak üzere olduğu duyuruldu. 



</TEXT>
</DOC>
