<DOC>
<DOCNO> 12622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/guncel/gun08.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Silikon zararlı mı 
</HEADLINE>
<TEXT>

ÇAPRAZ ATEŞ 
     AYŞEGÜL AYDOĞAN 

     Avrupa’da "zararlı olduğu" gerekcesiyle silikonu yasaklatmaya yönelik kampanyalar başladı. Türkiye’de özellikle sanatçı ve mankenlerin ilgi gösterdiği silikonların, zararlı olup olmadığı konusunda uzmanlar farklı görüşler dile getirdiler. Bazıları, silikonların zaten yasak olduğunu, diğerleri ise dikkatli olunması gerektiğini söylediler. 
     
     Dr. Ömer Alp Plastik ve Estetik Cerrah 
Kanser yapmaz      Sıvı silikonlar zaten ABD’de ve Avrupa’da yasak. Dudakta, yanakta, çukurluklarda kullanılır. Bunlar göğüste kullanılmıyor. Göğüste kullanılan silikonlar su tarzında jeldir. Vücutta eriyip gider. Patlaması diye birşey söz konusu değil. Ancak ameliyat sırasında doktor kesici bir aletle hata yaparsa sorun yaratır. Serum fizyolojik dediğimiz silikonlarda, kaçak olabiliyor. Ancak hiçbir şekilde patlama olmaz, inebilir. Jel tipi silikonlarda, patlasa dahi, akıp vücudun başka yerlerine karışmaz. FDA’in bu konuda kesin onayı var. Yaptığı araştırmalarda vücudun bağışıklık sistemini bozacak ya da kanser yapacak bir etkiye rastlamadı. Ancak sıvı silikon kullanımı sağlıksız. Yumuşak doku tümörlerine yol açıyor. 
     
     Prof. Dr.Erol Kışlaoğlu Plastik ve Estetik Cerrah 
Zararı kanıtlanmadı      Dudaklara yapılan silikonla, memeye konulanını ayırmak lazım. İki yıl önce İngiltere’de memeye konulan, soya yağlı protezler yasaklandı. Dudaklara yapılan silikonu ise, ABD ve Türkiye’de hiçbir plastik cerrah yapmıyor. Bunların zararlı olduğunu her vesileyle söylüyoruz. Kesinlikle yasak. Ama plastik cerrah ve doktor olmayan kişilerce hala uygulanıyor. Dudağa sıvı silikon enjekte ettirmek isteyenleri kesinlikle uyarıyoruz. Meme protezlerinde kullanılan silikon, vücuda en az zarar veren maddelerden biri. Şimdiye kadar ne kanser ne de başka bir zararı kanıtlanmadı. Yasaklanmasını gerektirecek hiçbir bulgu yok. 
     
     Prof. Dr.Sait Okkan 
Yan etkileri var      Yüzde yüz kanser yapıyor demek güç. Ama yan etkileri olduğu varsayılıyor ve yapılmaması öneriliyor. Cep telefonları ve yüksek gerilim hatları konusunda olduğu gibi, kansere yol açtığı konusunda birtakım ipuçları var. Bu yüzden, "en iyi hiç yapılmasın, riske girilmesin" deniyor. Tedbir açısından yapılmamalı. Çünkü daha sonra başka problemleri de yanında getiriyor. Örneğin kanser teşhisinde, erken teşhis yapmamızı engelliyor. Göğüste muayene güçleşiyor. Silikon yüzünden altta yer alan bir kitleyi farketmek güçleşiyor 
     
     Prof. Dr.Murat Dilmener 
Sorun yaratıyor      İstanbul Tıp Fakültesi Enfeksiyon Hastalıkları Anabilim Dalı Başkanı Prof. Dr. Murat Dilmener Silikon ne de olsa vücuda giren yabancı bir madde. Bu tip tüm yabancı maddelere karşı, vücudun reaksiyon göstermesi riski var. Enfeksiyon yapabilir. Vücut böyle bir reaksiyonu, takılan bir kalça protezinde bile gösteriyor. Silikon çok tartışmalı bir konu. Pekçok sağlık sorunu yarattığı yıllardır söyleniyor. Temkinli olmak lazım. Özellikle takılacak kişi allerjik bir yapıya sahipse, mutlaka bunu gözönünde bulundurmalı. 
     


 GÜNCEL 




























</TEXT>
</DOC>
