<DOC>
<DOCNO> 19326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yasam/yas03.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
2 yıl süren tecavüz 
</HEADLINE>
<TEXT>

6 genç, ortaokul 1. sınıf öğrencisi N.Ç.'yi teneffüslerde sınıfa kilitleyerek 2 yıl boyunca tecavüz etti. Korkunç olay, kızın intihara kalkışmasıyla ortaya çıktı 
     ESKİŞEHİR DHA 

     Eskişehir'in Osmaniye beldesindeki Şehit Adnan Çiftçi İlköğretim Okulu, 2 yıl önce meydana gelen bir tecavüz olayı ile sarsıldı. 
     İlköğretim okulunun 6'ncı sınıfında okuyan bir kız öğrenci, 2 yıl boyunca ders aralarında 6 erkek öğrencinin tecavüzüne uğradı. Olay ders işlenen sınıfta gerçekleşti. 
     
     Tehditle susturdular 
     Kız öğrencinin 2 yıl sonra intihara kalkışmasıyla ortaya çıkan tecavüzün ardından 6 öğrenci hakkında, 5'er yıla kadar hapis cezası istemiyle Ağır Ceza Mahkemesi'nde dava açıldı. 
     İddiaya göre 15 yaşındaki N.Ç., 1997- 1998 döneminde 6'ncı sınıfta okurken, sınıfta K.Ş'nin tecavüzüne uğradı. Olayı kimseye söylememesi için N.Ç'yi tehdit eden K.Ş, bunu arkadaşlarına da anlattı. Öğle teneffüslerinde sınıfın kapısını kapatan 6 erkek öğrenci, sırayla N.Ç'ye tecavüz etti. 
     
     Sonunda ölmek istedi 
     Küçük kızın korkudan kimseye bir şey söylememesi nedeniyle bu olay 1998-1999 döneminde de sürdü. Olay N.Ç.'nin geçen yıl ilaç içerek intihara kalkışmasıyla ortaya çıktı. 
     N.Ç.'nin katılmadığı duruşmaya, anne Fatma 37 ve baba Mustafa Ç. 39 geldi. Anne Ç., kızının yaşadıkları yüzünden ağır bunalım geçirdiğini belirterek şöyle konuştu 
     
     Dışarıda da sürdü’ 
     "Kızım, oturduğumuz Karakamış köyünden taşımalı eğitim veren okula gidiyordu. K.Ş. sınıfta sıranın üzerinde kızıma tecavüz etmiş ve tehdit etmiş. Sonra da S.K., öğle arasında sınıfın kapısını kapatıp gözcülük etmiş, diğer 5 sanık da kızımın ırzına geçmiş. Bu olay 2 yıl sürmüş. Sanıklar sınıftaki 2 kıza da elle sarkıntılıkta bulunmuş. Ayrıca A.H.Y. kızıma dışarıda da tecavüz etmiş bu sırada S.T. de kızımın ellerini tutmuş. Sanıkların hepsi en yüksek cezayı almalı. 
     Okul müdürüyle öğretmenlerin de suçu var. Biz çocuğumuzu tecavüze uğrasın diye mi okula gönderiyoruz Bu olaydan sonra kızım okulunu yarıda bıraktı." 
     
     Bakire ama.. 
     İkisi doğumevi, biri Adli Tıp'tan gelen 3 rapordaysa, N.Ç'nin bakire olduğu, ancak kızlık zarının duhule müsait bulunduğu ve sadece doğumda bozulabileceği belirtildi. Tutuksuz yargılanan sanıklar S.T. 15 , 16 yaşlarındaki K.Ş., K.K., S.K. ve 17’şer yaşındaki H.S. ve A.H.Y. suçlamaları kabul etmedi. 
     S.T, "N.Ç ile A.H.Y'yi köyde çıplak gördüm. Sonra ikisi de kaçtı" dedi. A.H.Y de ifadeyi doğruladı, ancak tecavüz iddiasını reddetti. 
     
     5'er yıl hapis isteniyor 
     Eskişehir’i sarsan tecavüz davasında avukatlar doktor raporlarında N.Ç.'nin bakire çıktığını belirterek, cinsel ilişkinin tespiti için İstanbul Adli Tıp Kurumu'ndan rapor istedi. Ancak mahkeme, talebi reddetti. Eskişehir Ağır Ceza Mahkemesi Savcısı, S.K. ve S.T.'nin tecavüz olayına katılmadığından beraatlerini, diğer 4 sanığın ise TCK'nın 414. maddesine göre 'ırza geçmek'ten 5'er yıl hapislerini istedi. Duruşma, sanıkların savunmaları için ertelendi. 
     



 YAŞAM 





















</TEXT>
</DOC>
