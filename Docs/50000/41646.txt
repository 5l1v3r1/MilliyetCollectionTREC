<DOC>
<DOCNO> 41646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/ekonomi/eko07.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den dünyaya dolar güvencesi 
</HEADLINE>
<TEXT>

     EKONOMİ SERVİSİ 

     ABD Merkez Bankası FED , Dünya Ticaret Merkezi’ne ve ABD Savunma Bakanlığı’na yapılan saldırıların ardından, gerekmesi halinde, bankacılık sistemine ilave para sağlamaya hazır olduğunu bildirdi. 
     FED sözcüsü Dave Skidmore, FED’in, bankacılık sisteminin ihtiyacı olması halinde, sisteme, istediği kadar para sağlayacaklarını kaydetti. 
     
     FED de boşaltıldı 
     FED Başkanı Alan Greenspan’ın ise saldırıların ardından FED’in Washingtondaki binasında olmadığı açıklandı. FED sözcüsü Skidmore, bu konudaki sorular üzerine "Size Greenspan’ın seyahat planı ile ilgili hiçbir detay veremem" dedi. CNBC televizyonu ise Greenspan’ın İsviçre’nin Basel kentindeki Merkez Bankaları Başkanları toplantısına katılmak üzere bulunduğunu ve orada güvende olduğunu bildirdi. Washington’daki FED binası da boşaltıldı. ABD Hazine Bakanı Paul O’Neill de ABD’deki terörist saldırılar üzerine, Japonya’nın başkenti Tokyo’daki görüşmelerini iptal etti. 
     
     



 EKONOMİ 















</TEXT>
</DOC>
