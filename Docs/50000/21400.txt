<DOC>
<DOCNO> 21400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo11.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Revivo antremana katılmazken Serhat da düz koşu yaptı 
</HEADLINE>
<TEXT>

     Fenerbahçe, Bursapor ile yapacağı lig maçının hazırlıklarını, bugün yaptığı tek çalışmayla sürdürdü. 
     Teknik Direktör Mustafa Denizli yönetiminde Samandıra Tesisleri'nde gerçekleştirilen ve yaklaşık 1,5 saat süren idmanda futbolcular, kondisyon ve pas çalışmasının ardından yarı sahada çift kale maç oynadı. 
     Denizli, antrenman sırasında futbolcularla tek tek ilgilenirken, yaptıkları olumlu hareketleri de alkışlayarak, oyuncularını motive etti. 
     Bu arada, antrenman maçını Lazetiç ve Johnson'ın golleriyle yeşil takım 2-1 kazanırken, kırmızı takımın tek golü ise Yusuf'tan geldi. Çalışmaya, sakatlığı bulunan Revivo katılmazken, sakatlıkları süren Ogün ile Serhat ise yan sahada koşu yapmakla yetindi. 
     Sarı-lacivertliler, yarın yapacakları tek antrenmanla Bursaspor maçının hazırlıklarını sürdürecek. 
     

</TEXT>
</DOC>
