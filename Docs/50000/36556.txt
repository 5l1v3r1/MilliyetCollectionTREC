<DOC>
<DOCNO> 36556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/yazar/temelkuran.html </URL>
<DATE> 2001/08/11/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Babanızla nasılsınız Kadın mısınız 
</HEADLINE>
<TEXT>

Babalar mı yapar bunu, kızları mı yoksa Kadınlar neden babalarının yanında cinsiyetsizleşip, gitgide oğlan çocuklarına dönüşürler 
     O "büyük kanamadan" da önce, eteğinizi örtmeniz gerektiğini ilk hissettiğiniz anda kadın oldunuz zaten. O andan itibaren siz o karmakarışık kodların alemine dahilsiniz. Kadın bağı reklamlarında pamukların üzerine neden tertemiz mavi sıvıların döküldüğünü sanıyorsunuz Ya da o reklamlarda "leke" paranoyağı olmuş kadınların, güvenli bir kadın bağı taktığında asla yakalanıp "suç üstü" yapılamayacak kadar iyi bir yere saklanmış kız çocukları gibi huzurlu olduğunu En başından beri büyük oranda belalı bir durum değil mi kadınlık Sonra sonra tırışkadan kadın dergilerinin orta zekalı makaleleri rehberliğinde "keyif almayı" öğrendiğiniz, bellendiğiniz ve nihayetinde kabullendiğiniz... 
     
Oynamak için "oğlan" ol      Sahilde bir kız çocuğuyla bir oğlan çocuğu. Oynuyorlar. Belli ki bu, kızın "kadın" olarak geçirdiği ilk yaz. Belli ki daha yeni düşmüş "temiz, mavi sıvıların" alemine. Bugünlerde büyük bir olasılıkla annesinden, zaaflarını silahlara dönüştürmeyi öğrenecek, kafası "insan" gibi işliyorsa bunu da yapamayacak, anlayamayacak, isyan edecek, canı yanacak vesaire vesaire... 
     Kuma en bulandıkları anda babaları çıkageliyor. Denize atlanıyor. Kız, 
     oğlan kardeşinin yaptıklarının aynısını yapmakla kalmıyor, babasına daha yakın olmak için "oğlandan daha oğlan" davranıyor. Fazladan bir sorumluluğu daha var tabii Bikinisinin üstünü düzeltiyor fark ettirmeden İçgüdüsel bir incelikle biliyor sanki, o anda görülürse, oyunun "cinsiyetsizliği" bozulacak. "Daha acemi zavallıcık" denebilirdi tabii, epeydir kadın olanlar babalarıyla aynı şeyi yaşamıyor olsaydı 
     
Eşiniz, sevgiliniz ve babanız      Öyle olmuyor mu Evlenseniz bile geçmiyor daha en başında babanızla ilişkinizde kurduğunuz "cinsiyetsizlik huzuru". Babanızla konuşurken, birlikte herhangi bir şey yaparken "oyunun cinsiyetsizliği" bozulmasın, kadınlığınız ilişkiyi tökezletmesin diye oğlan çocuğu gibi davranıyorsunuz. Sonra evlendiğinizde, biriyle birlikte olduğunuzda, "kadın olduğunuz" ilişkiyi babanızın yanına taşıdığınızda ne yapacağınızı, nasıl davranacağınızı şaşırmıyor musunuz Eşiniz, sevgiliniz farkında mı nasıl bir "roller cenderesine" sıkışıp kaldığınızı Baş başayken vücudunuzun kendiliğinden aldığı kadınsı salınımını babanızın yanındayken bir oğlan çocuğu kuntluğuna çevirmiyor musunuz farkında olmadan Lafı uzatmanın alemi yok Babanızın yanında öpüşemiyorsunuz bile, değil mi 
     Çok acayip bir şey bu. Kim yaratıyor bu rol cenderesini Babalar mı Kızları mı yoksa 
     Sanki "asıl" sevgilinizi aldatıyormuşsunuz gibi oluyor, değil mi O kadar ki, babanızın yanındayken sevgilinize eşinize kumsalda oynadığınız oğlan çocuğu gibi davranıyorsunuz sanki 
     "Ben kadın değilim baba Senin kızınım. Sev beni. Bu adam mı Biz kumdan kale yapıyoruz sadece " 
     Çok acayip bir şey bu, çok... 
     
     







Avrupa ve 'güvenlik' 


Yaşam dersleri 


Önce Meclis'e bakalım 


Asker askerliğini, sivil sivilliğini bilecek 


Atanmışla seçilmiş İtilmiş'le Kakılmış 


Öğretmen atamaları ne zaman yapılacak 


Zihniyet meselesi 


Merkez Bankası 


Şeriatçı değilim desem inanır mısınız 


Mesut Yılmaz'ın dünü, bugünü, ya yarını 


Solda tarihi buluşma 


Guru Terim 5 Kasım'da karşımızda 


Babanızla nasılsınız Kadın mısınız 


Artık kapkaç gaspın içine giriyor 


Laf kıtlığında... 


Şimdiki kızlar harika 


</TEXT>
</DOC>
