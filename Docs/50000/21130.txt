<DOC>
<DOCNO> 21130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/yazar/sazak.html </URL>
<DATE> 2001/05/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
YÖK ve Sezer 
</HEADLINE>
<TEXT>

     Dicle Üniversitesi Rektörü Prof. Fikri Canoruç'un görevden alınmasına ilişkin YÖK kararı Çankaya'dan dönecek mi 
     Kemal Gürüz'ün geçen yıl rektör seçimlerindeki "taraflı" tutumunu bilenler açısından Cumhurbaşkanı Sezer'in ne yapacağını tahmin zor değil. Bir hukuk adamı olan Sezer, hakkında idari soruşturma bile açılmadan "bölücülükle" suçlanan Canoruç'u salt Gürüz istedi diye, "savunmasız" görevden el çektirmez. 
     Diyarbakır'da neler oluyor 
     Gaffar Okkan suikastının şokunu yeni atlatmaya çalışan kentte "üniversite huzursuzluğu" yaratmanın sırası mı 
     YÖK'teki "McCarthy"ci zihniyet, nereden geldiği belli olmayan raporlarla daha kaç kişiye "yargısız infaz" uygulamaya çalışacak Fatih Üniversitesi'ne öğrenci yasağı hala tartışılıyor 
     Öyle anlaşılıyor ki Kemal Gürüz geçen yılki rektör atamalarını içine sindiremedi. Anımsanacaktır. Cumhurbaşkanı Sezer, Köşk'te çok yeni olmasına karşın, 3 üniversitede "YÖK'ün oyunu"nu bozarak isabetli tercihlerde bulunmuştu. İzmir Dokuz Eylül, Samsun 19 Mayıs, Diyarbakır Dicle Üniversitesi rektörleri "YÖK engeli" aşılarak atanmışlardı. 
     Prof. Emin Alıcı ile o dönemde "rektör olmasın" diye nasıl uğraşıldığını bildiğimiz için, Prof. Fikri Canoruç'la ilgili yıpratma politikasını tahmin edebiliyoruz. YÖK Başkanı Gürüz, Dokuz Eylül Üniversitesi'nde ezici çoğunlukla rektör seçilen Alıcı'yla ilgili kimi söylentiler nedeniyle, Sezer'e birer oy verilmiş adayları çıkarmış, ancak "veto" yemişti. Gürüz şimdi "rövanş" alırcasına Cumhurbaşkanı'nı kendi tercihi olan rektörlerden birini, Dicle Üniversitesi'nden Prof. Fikri Canoruç'u görevden almasını teklif ediyor. 
     Canoruç'a yöneltilen suçlama ise "PKK yandaşlığı " 
     Rektörün durumu YÖK'te tartışıldı ancak "bölücülük" iddiasını kanıtlayacak herhangi bir belge konulamadı. Canoruç hakkında idari soruşturma ya da yargıya intikal etmiş bir suçlama olmadığı için YÖK tarafından görevden alınmasının "hukuki olmayacağı" görüşünü savunan üyeler oldu ama oylama sonucu Gürüz'ün istediği gibi çıktı. 
     Son karar Sezer'e bırakıldı. 
     Tehlikeli bir oyun sergiliyor YÖK Başkanı kendi atadığı rektörü görevden almazsa Cumhurbaşkanı'nı MGK'da güç durumda bırakmayı planlıyor. 
     Çankaya'nın bu tür tuzaklara düşmeyeceği "21 Şubat krizi"nde görülmedi mi 
     Tahminimiz Sezer, Dicle Üniversitesi'yle ilgili kararı imzalamaz geri çevirir. Gürüz bu durumu "güvensizlik" sayıp istifa eder mi 
     Etik değerler, etmesini gerektirir. 
     
     







14 Mayıs 


Seçemezsiniz anneleri 


Nihavent konak ve vivace yükseliş 


Nükleer yarış yeniden başlamasın... 


Küreselleşmenin dayanılmaz ağırlığı 


Para ve düdük 


YÖK ve Sezer 


"Küçük Gerçek"ler 


Ulusal onurumuzu nasıl koruruz 


Ben bir vatan haini’ oldum 


</TEXT>
</DOC>
