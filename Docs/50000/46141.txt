<DOC>
<DOCNO> 46141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sondun30.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Teröristler son gecelerini hayat kadını arayarak geçirdiler 
</HEADLINE>
<TEXT>

     ABD'de 11 Eylül'deki saldırıları düzenlemekle suçlanan teröristlerden bazılarının, son gecelerini hayat kadını arayarak geçirdikleri bildirildi. 
     The Boston Globe gazetesi, 4 teröristin, saldırıdan önceki gece Boston'daki çok sayıda randevuevini aradıklarını ve hayat kadınlarının fiyatlarını öğrendiklerini yazdı. 
     Gazete, bir yetkiliye dayanarak verdiği haberde, teröristlerin fiyatta anlaşamadıklarını belirtti. 
     Boston Herald gazetesine açıklama yapan bir taksi şoförü de, 9 Eylül'de bir hayat kadınını, 2 teröristin kaldığı otele götürdüğünü söyledi. 
     Yetkililer, teröristlerin, Dünya Ticaret Merkezi'ne çarpacak uçaklara binmeden önce Boston'u konaklama noktası olarak kullandıklarının tahmin edildiğini söylemişti. 
     Yazılı basında çıkan diğer haberlerde, teröristlerin, Florida, New Jersey ve Las Vegas'taki barlarda ve striptiz kulüplerinde eğlendikleri bildirilmişti. 
     






</TEXT>
</DOC>
