<DOC>
<DOCNO> 9779 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/ekonomi/eko05.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Cottarelli, bayramda da Türkiye'de 
</HEADLINE>
<TEXT>

     Uluslararası Para Fonu IMF Türkiye Masası Şefi Carlo Cottarelli, Kurban Bayramı süresince de Türkiye'de kalacak. 
     Türkiye'den bugün ayrılması beklenen Cottarelli, ekonomideki yeni aksiyon planının hazırlanmasına katkıda bulunmak amacıyla bayramda da Türkiye'de kalmaya karar verdi. Cottarelli'nin bayram süresince beraberindeki IMF heyetiyle birlikte aksiyon planının hazırlanması çerçevesinde ekonomi bürokratlarıyla çalışacağı kaydediliyor. 
     Cottarelli'nin yeni aksiyon planının hazırlanışı ve uygulanmasını takip etmek amacıyla bir ya da iki kez daha Türkiye'ye geleceği, daha sonra ise Türkiye Masası Şefliği'nden ayrılacağı söyleniyor. 
     Bu arada Cottarelli'nin Hazine'den sorumlu Devlet Bakanlığı'na getirilen Kemal Derviş ile de görüştüğü ve ekonomiyle ilgili bilgi alışverişinde bulunduğu belirtildi. 
     


 EKONOMİ 


















</TEXT>
</DOC>
