<DOC>
<DOCNO> 45715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sondun10.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Newsweek "Önce Afganistan sonra Irak" 
</HEADLINE>
<TEXT>

     ABD Başkanı George Walker Bush'un, terörle mücadele savaşı çerçevesinde, Irak lideri Saddam Hüseyin'e karşı operasyon düzenleme fikrinden vazgeçmediği, ancak Afganistan'daki terör kamplarını yok ettikten sonraki aşamada, Irak'a yönelmeyi planladığı öne sürüldü. 
     Amerikan Newsweek dergisi, ABD yönetiminin, Afganistan'daki terör kamplarının yok edilmesini "birinci aşama" olarak gördüğünü, "ancak Irak'a da sıra geleceğini" yazdı. 
     Dergi, ABD Başkan Yardımcısı Dick Cheney'in, Saddam karşıtı kampın başını çeken ABD Savunma Bakan Yardımcısı Paul Wolfowitz'den, Irak konusundaki çalışmaların "sessizce" yürütülmesini istediğini de savundu. 
     Senato Dış İlişkiler Komitesi Başkanı Joseph Biden da Newsweek'e açıklamasında, Amerikan yönetimi yetkililerinin, kendisine, "Irak'ın da sırada olduğunu söylediklerini" kaydetti 
     






</TEXT>
</DOC>
