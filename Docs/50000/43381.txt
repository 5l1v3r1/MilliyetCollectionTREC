<DOC>
<DOCNO> 43381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yazar/guclu.html </URL>
<DATE> 2001/09/21/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Gülen insanlar kenti 
</HEADLINE>
<TEXT>

Sanırsınız ki Trakya’da her şey güllük gülistanlık. Zengin bölge diye de adları çıkmış bir kere. Bu yüzden, başta devlet, herkes Tekirdağ’ın sorunlarına kulaklarını tıkamış 
     Milliyet halk buluşmasında ilk tur dün tamamlandı. 36 gün önce yola çıkan TIR’ımız 7 bin 300 kilometrelik Türkiye turunda tam 34 ilimizi ziyaret etti. On binlerce vatandaşımızı dinledi. İlk durağımız deprem bölgesi Kocaeli idi. Ardından Karadeniz, Doğu ve Güneydoğu Anadolu ile Akdeniz’e, daha sonra da Orta Anadolu ve Ege’ye gittik. Son durağımız ise Trakya’ydı. Çanakkale, Edirne, Kırklareli ve Tekirdağ... 
     Son bir haftadır gülen insanların yoğun olduğu illerdeyiz. Sorunlar buralarda da diz boyu. Bu açıdan bakıldığında diğer kentlerden hiçbir farkı yok. Ama yüzler genelde hep gülüyor. Oturup konuşmasanız, dertlerini deşmeseniz sanırsınız ki Trakya’da her şey güllük gülistanlık. Ayrıca zengin bölge diye de adları çıkmış bir kere. Bu yüzden başta devlet olmak üzere hemen herkes sorunlarına kulaklarını tıkamış... 
     Peki Tekirdağ’ın sorunları neler Halkı, yöneticisi, genci, yaşlısı, kadını, erkeği gerçekten mutlu mu Bu kentte yaşadıkları için mutlular ama Türkiye’nin genel sorunları onları da bıktırmış. Hele hele politikacıların ilgisizliği ve İstanbul’un bölgeyi arka çöplüğü gibi kullanması canlarına tak ettirmiş. İşadamından politikacısına, öğretmeninden öğrencisine kadar, "bölgenin rantını İstanbul yiyor, çilesini biz çekiyoruz" diyorlar. 
     Spor alanları yok gibi. Kültürel hayat da çok monoton. Tek kapalı spor salonuna ise Adliye el koymuş .. 
     Tekirdağ da diğer Trakya kentleri gibi eğitimin önemine gönülden inanıyor. İlköğretimden üniversiteye kadar okullaşma oranları Türkiye genelinin çok üzerinde. Israrla üniversite istiyorlar. Adı da hazır Namık Kemal Üniversitesi. Belediye Başkanı Osman Tabak başta olmak üzere hemen herkes bu yola baş koymuş. Ya olacak ya olacak diyorlar. 
     
     Çocukları da cin gibi 
     TIR’ımızı henüz açmıştık ki çevremizi bu kadarını bir arada çok zor görebileceğimiz cin gibi öğrenciler ve pırıl pırıl genç öğretmenler sardı. Sordukları sorular, ortaya koydukları çözüm önerileri bir anda yetişkinleri gölgede bıraktı. Hangi okuldansınız demeye kalmadan da kendilerini anlatmaya başladılar. 
     Türkiye genelindeki 8 bilim ve sanat merkezinden biri olan Tekirdağ’dakinin öğrencileriymiş. Çeşitli okullardan sınavla seçilmiş. Tıpkı öğretmenleri gibi. Okul dışı saatlerde bu merkeze gidip yetenekleri doğrultusunda yaratıcı yönlerini geliştiriyorlarmış. Milli Eğitim Bakanlığı demek ki istediği zaman doğru işler de yapıyormuş .. 
     Evet Milliyet halkla buluşmaya devam edecek. İstanbul ve Ankara da sırada. Organizasyonun yükünü çeken Mustafa Bakacak, Ahmet Dumanlı ile Semih Akıner ve arkadaşları 36 gün sonra evlerine kavuşmanın mutluluğunu yaşıyor. 
     
     







Taliban ve İslam 


Bir Meclis ki... 


Başbakanlık'ta durum 


Saddam Hüseyin'i vurmak da gündeme gelirse... 


Sandık takvimi 


Gülen insanlar kenti 


Ne cengaverlik ne de pısırıklık 


Adres değişiyor mu .. 


Aynadan şiddet görüntüleri yansıyordu 


Gözümüz aydın 


Hırsızlar, işkence ve işkenceciler üzerine 


Timsahın kuyruğunu tutmak... 


Doğu'da organize sanayi 2 


On üçüncü ulus temizlenecek 


Tekirdağ üretmiyor 


</TEXT>
</DOC>
