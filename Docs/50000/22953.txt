<DOC>
<DOCNO> 22953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sondun14.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara paranın yıllık hacmi 1 trilyon dolar 
</HEADLINE>
<TEXT>

     Dünyadaki kara para aklama operasyonlarının yıllık hacminin 1 trilyon dolara ulaştığı ve dünya ekonomilerini tehdit eden bir uluslararası afet haline geldiği bildirildi. 
     Kara paraya karşı Asya-Pasifik Grubu'nun Malezya'da yaptığı 3 günlük toplantı sonunda basına açıklamada bulunan grup eş-başkanı Gary Crooke, kara paranın uluslararası örgütlü suç gruplarını ve uyuşturucu kaçakçılarını güçlendirdiğini belirtti. Uluslararası bir tehdit haline gelen kara parayla mücadelenin de uluslararası planda yürütülmesi gerektiğini vurgulayan Crooke, özellikle Asya-Pasifik bölgesindeki pek çok ülkenin hukuk mevzuatının bu yaygın suçla mücadeleye elverişle olmadığını, bu ülkelerin mevzuatlarında kapsamlı reformlar yapması gerektiğini bildirdi. 







</TEXT>
</DOC>
