<DOC>
<DOCNO> 16582 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sonspo15.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Özberk "Fenerbahçe maçına galibiyet için çıkacağız" 
</HEADLINE>
<TEXT>

     Gaziantepspor Teknik Direktörü Sakıp Özberk, istikrarlı bir grafik çizdiklerini ve alınan puanlarla başarının tesadüfi olmadığını ortaya koyduklarını söyledi. 
     Özberk, düzenlediği basın toplantısında, Adanaspor galibiyeti ile 58 puana ulaştıklarını belirterek, ''Lider Fenerbahçe ile puan farkımızı 3'e indirdik. Şampiyonlar Ligi'ne katılmayı çok arzuluyoruz. Takım olarak bir ilki daha yaşamak için sezon sonuna kadar mücadelemizi devam ettireceğiz'' dedi. 
     Şampiyonlar Ligi'ne gitmeyi hedefleyen Gaziantepspor'un Fenerbahçe ve Galatasaray karşılaşmalarını kazanması gerektiğini kaydeden Özberk, şöyle devam etti 
     ''Adanaspor'u yenerek, kalan 6 maçımız için umut dolu bir bekleyişe girdik. Zirve mücadelesi yapan takımların puan kaybetmeleri, bizi de bu yarışta oldukça iddialı bir konuma getirdi. Şimdi, önümüzde çok zorlu Fenerbahçe maçı var. Hazırlıklarımıza yarın sabah başlayacağız. Hedefimize ulaşmak için bu maçtan puanla ayrılmak zorundayız. Bunu gerçekleştirmek için elimizden geleni yapacağız. 
     Fenerbahçe son 3 karşılaşmayı kaybetti. Bu durum bizim için avantajsayılmaz. Rakimibiz özellikle sahasında çok başarılı sonuçlar alıyor. Son maçlara bakarak rakibimizi değerlendirmek istemiyoruz. Ancak, bizim de istikrarlı çıkışı devam ediyor. Sahamızdaki ve deplasmanlardaki tüm maçlarda sahaya 3 puan için çıkıyoruz. Son 6 maç kaldı. Her maçımız bir final sayılır.'' 
     Özberk, her karşılaşmaya kazanmak için çıktıklarını, hedefe ulaşmak için puan kaybetmemeleri gerektiğini sözlerine ekledi. 



</TEXT>
</DOC>
