<DOC>
<DOCNO> 14432 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sonspo06.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de azetiç tek başına çalıştı 
</HEADLINE>
<TEXT>

     Fenerbahçe, hafta sonu deplasmanda Denizlispor ile yapacağı lig maçının hazırlıklarına, bugün yaptığı idmanla devam etti. 
     Teknik Direktör Mustafa Denizli yönetiminde Samandıra Tesisleri'nde gerçekleştirilen ve yaklaşık 1,5 saat süren çalışmada futbolcular, koşu, dar alanda minyatür kale ve yarı saha çift kale maç yaptılar. 
     Antrenmana, saktalığı süren Ogün, hafif sakatlığı bulunan Serhat ve genç milli takım kampında bulunan kaleci Recep katılmazken, minyatür kale maçta yer alan Abdullah ve Rapaiç çift kale maça katılmadı ve çalışmalarını tesislerde sürdürdüler. Ayrıca, Lazetiç ise takımdan ayrı olarak depar çalışması yaptı. Antrenman sonunda da Revivo ve Baliç, genç kaleci Oğuz'un koruduğu kaleye frikik çalışması yaptılar. 
     Fenerbahçe, Denizlispor maçı hazırlıklarını yarın yapacağı çalışmayla sürdürecek. 
     




</TEXT>
</DOC>
