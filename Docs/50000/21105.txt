<DOC>
<DOCNO> 21105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/spor/spo05.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
HAMZA KLASİĞİ 
</HEADLINE>
<TEXT>

Avrupa Grekoromen Güreş Şampiyonası’nda zirveye çıktı, altın madalya alarak, yine yüzümüzü güldürdü. Fatih Bakır da gümüş madalya elde etti. Türkiye takım halinde şampiyonluğa ulaştı 
     İSTANBUL’da organize edilen 48. Avrupa Büyükler Grekoromen Güreş Şampiyonası’nda büyük bir başarı elden eden millilerimiz tarihte ilk kez takım halinde şampiyonluğu kazandı. Son gün 85 kiloda Dünyaca ünlü güreşçimiz Hamza Yerlikaya zirveye çıkarak, altın madalyaya ulaştı. 130 kiloda Fatih Bakır ise gümüşte kaldı. Yerlikaya, yarı finalde Ukraynalı’yı 6 - 2, finalde de Polonyalı Letki Marcin’i 4 - 0 mağlup ederek, mutlu sona ulaştı. 
     FATİH Bakır ise, yarı finalde Finlandiyalı’yı uzatmada 3 - 0 yendi. Finalde Macar Mihaly Deak Bardos’a uzatma bölümünün bitimine az bir süre kala iki puan verince, müsabakayı 3 - 2 kaybetti ve altından oldu. Abdi İpekçi Salonu’nda 33 ülkeden 319 sporcunun katılımıyla yapılan şampiyonada 2 altın, 2 gümüş ve 1 bronz madalya alan Türkiye, tarihinde ilk kez takım halinde şampiyonluğu yakaladı. Rusya ikinci, Gürcistan da üçüncü oldu. 
     



 SPOR 































</TEXT>
</DOC>
