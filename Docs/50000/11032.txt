<DOC>
<DOCNO> 11032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sonspo05.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hidayet'li Kings, Utah Jazz'ı yendi 
</HEADLINE>
<TEXT>

     ABD Profesyonel Basketbol Ligi NBA'de bugün, Hidayet'in 5 sayı attığı maçta Sacramento Kings, evinde Utah Jazz'ı 105-90 yenerken, deplasmanda Boston Celtics'i 97-91 yenen Philadelphia 76ers, play-off turuna yükselen ilk takım oldu. 
     Batı Bölümü Pasifik Grubu lideri Sacramento Kings, Ortabatı Grubu lideri Utah Jazz ile Sacramento'da karşı karşıya geldi. Kings'de yedekler arasında maça çıkan ve 17 dakika oynayan Hidayet Türkoğlu, 5 sayı attı, 3 ribaunt aldı, 1 assist yaptı ve 1 top çaldı. Karl Malone'un 8 şutunu engelleyen Chris Webber, 26 sayı, 8 assist, 8 top çalma ve 6 ribaunt gerçekleştirdi. Takımda Predrag Stojakoviç, 31 sayı üretti. 
     Jazz'da John Starks, 17'si birinci yarıda olmak üzere 21 sayı, bu sezon en skorlu maçını çıkaran Danny Manning ve Karl Malone da 20'şer sayı attı. 
     Doğu Bölümü Atlantik Grubu lideri Philadelphia 76ers, deplasmanda aynı grubun 6.sı Boston Celtics'i 97-91 yenerek play-off turuna yükselmeyi garantiledi. 76ers'de, Dikembe Mutombo 18 sayı ve 22 ribaunt gerçekleştirirken Allen Iverson, maçın 1.42 dakikasında bacağından sakatlandı ancak oyunu sürdürdü. 11 sayı atan Iverson, ikinci çeyreğin başında 3. faulünü alınca oyun dışına alındı. Takımın en skorer oyuncusu olan Iverson'ın maç başına 31.1 sayı ortalaması bulunuyor. 76ers'de, Eric Snow, 19 sayı ve 10 assist, George Lynch de 18 sayıyla oynadı. 
     Celtics'de ise Paul Pierce 24, Antoine Walker da 21 sayı üretti. Doğu Bölümü Merkez Grubu lideri Milwaukee Bucks da deplasmanda Merkez Grubu 6.sı Cleveland Cavaliers'a 124-110 yenildi. Üst üste 7 yenilgiden sonra galibiyetle tanışan Cavaliers'da, bu sezon en skorer oyununu çıkaran Wesley Person, 24 sayı attı. Andre Miller da 19 sayı ve 13 assist gerçekleştirdi. Bucks'da ise Glenn Robinson 32 sayı, Ray Allen da 29 sayıyla maçı tamamladı. 
     NBA'de, günün maçlarında alınan sonuçlar şöyle 
     Boston Celtics-Philadelphia 76ers 91-97 
     Vancouver Grizzlies-Toronto Raptors 84-101 
     Sacramento Kings-Utah Jazz 105-90 
     Detroit Pistons-Indiana Pacers 95-78 
     Cleveland Cavaliers-Milwaukee Bucks 124-110 
     Phoenix Suns-Houston Rockets 94-92 
     Dallas Mavericks-Los Angeles Clippers 111-93 
     Los Angeles Lakers-Seattle Supersonics 97-109 uzatmada 
     New York Knickerbockers-Miami Heat 86-83 




</TEXT>
</DOC>
