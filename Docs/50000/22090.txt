<DOC>
<DOCNO> 22090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yasam/ayas.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi parmağını kendi uzatıyor 
</HEADLINE>
<TEXT>

Bir kazada parmakları kopan İngiliz, özel bir anahtarı çevirerek kısa’ parmağını günde 1 mm. büyütüyor’.. 
     NEVSAL ELEVLİ Londra 

     İngiltere’de tıp yeni ve müthiş bir tekniğe daha imza attı. Bu yeni teknikle hayatı değişen hasta ise, bir mühendis. 
     Aberdeen Kraliyet Hastanesi doktorları, mucize tekniği, iki yıl önce geçirdiği kazada üç parmağını kaybeden David Metcalf’ın orta parmağına uyguladı. Önce, parmaktan geri kalan kök kısımdaki kemik, ameliyatla ortasından kırıldı. Ardından, özel metalden bir tel, parmağın alt boğumuna ve kemiğine bağlandı. Bu işlem sonrası, metal tel parmağın dış yüzüne yerleştirilen, sabit bir çerçeve içindeki özel düzeneğe iliştirildi. 
     
En fazla 3 santimetre      Şimdi Metcalf, bir anahtarla metal çerçeveyi her gün 1 milimetre açıyor. 
     Böylece tel kemiği çekiyor ve parmağı uzatıyor. Kemik de gelişerek boşluğu dolduruyor. Şu ana kadar parmağı 1 santimetre uzayan Metcalf’ın, 2 santimetresi daha var. Çünkü deri, sinir, kas ve damarlar, en fazla 3 santimetre uzamaya izin veriyor. Yeni yöntemde eklem ve tırnaklar büyütülemese de, şimdiye kadar 6 hastaya bu ameliyat başarı ile uygulanmış. 
     
Ölen ikizinin bacağı onun kolu’ oldu      DIŞ HABERLER 

     Uzakdoğu ülkelerinden Malezya’da bir bebeğe ilk kez bacaktan kol yapıldı. Kuala Lumpur’dan gerçekleştirilen operasyonla, ölen ikiz kardeşinin bacağı, Chong Lih Ying adlı bebeğe sol kol olarak takıldı. Ve önceki gün birinci doğum gününü kutlayan Chong, pastasını da ikiz kardeşinin bacağından yapılan koluyla kesti... 
     



 YAŞAM 




















</TEXT>
</DOC>
