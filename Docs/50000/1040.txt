<DOC>
<DOCNO> 1040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yazar/civaoglu.html </URL>
<DATE> 2001/01/07/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Öngörü ve yönetim 
</HEADLINE>
<TEXT>

     MİLLİYET'çilerin "liderler söyleşileri", dün de Tansu Çiller'le sürdü. 
     "Çiller, bu ortak hükümetin ömrünü nasıl görüyor " 
     Önce... Tahmin yapmaktan kaçındı. 
     Çiller'e "diriger c'est prevoir" yönetmek öngörmektir mesajındaki "lider farkını" bir anıyla anlattım 
     Yıl 1978... 
     Ecevit, Güneş Motel Hükümeti'ni kurmuş. 
     Başbakanlıktan düşürüldüğü o gece Demirel'e sormuştum 
     "Hükümetin ömrü ne kadar olur " 
     Cevabı şöyleydi 
     "Bir yıl dayanamazlar. 
     1- IMF ile anlaşma yapmazlarsa, döviz yokluğu nedeniyle ithalat durur. Mazot, benzin, hatta röntgen filmi bile bulunamaz. Hükümet ayakta kalamaz. IMF ile anlaşma imzalarlarsa, ekonomiye öyle sıkı bir deli gömleği giydirilir ki... Gene ayakta kalamazlar. 
     2- Ülkede kan gövdeyi götürmekte. Böyle giderse toplu kıyımlar olabilir. Sıkıyönetim ilan ederlerse, biterler. İlan etmezlerse, gene biterler. 
     3- Bakan koltuğu uğruna bunca yıllık partilerinden istifa edenlerin skandallarıyla tükenirler. 11 milletvekilini Hükümet'e almazlarsa, gene yoklar." 
     Demirel'in 3 öngörüsü de gerçekleşti. Bir yıl sonra, gene Başbakan'dı. 
     Çiller de bir öngörüde bulunmak zorunda kaldı 
     "1- Ekonomiyi bu yanlışlarla götürürlerse biterler. IMF ile anlaşmayı bozarlarsa gene biterler. 
     2- Bu Hükümetin kökü 28 Şubat sürecindeki istifalarla kurulan hükümetlere dayalıdır. Bu yüzden de uzun süre devam edemez..." 
     Çiller'in cevabında ikinci madde zorlamaydı. 
     
Ekonomi Açmazı      Buna karşılık... Ekonomi açmazlarına daha hazırlıklı yaklaştı. 
     Örneğin... 
     Çiller'e göre 
     "- Hükümet, ya bu kur politikasından vazgeçecek... Ya da Temmuz ayında para değerinde gerçekçi bir ayarlama yapmak zorunda kalacak. Hazine, l4 ay sonrası için devlet kağıtlarına yüzde 64 faizle ihale yaptı, ama aynı dönem için yüzde lO enflasyon hedefi koydu. Hangi rakam doğru 
     - 2000 için kur hedefi, yüzde 20'nin altındaydı... Tutturuldu. 
     Fakat örtüşmek bir yana, kur değişim oranının iki katı enflasyonla bu program sürdürülemez. Nisan'dan itibaren enflasyonun yeniden tırmanışa geçmesi beklenmeli." 
     Bu ikilemler, ona göre "Hükümet'in yumuşak karnı". 
     
Lider sultası      Son kamuoyu araştırmaları, oranı yüzde 40'ı aşan bir kitlenin, "kararsızım" yerine artık "hiçbiri" deyimini kullanmaya başladığını gösteriyor. 
     Mehmet Yılmaz "Çiller'in başbakanlığı dönemindeki krizi... Toplu işten çıkartmaları... Fabrikaların tatil kararı alışlarını... Sabah ve akşam aynı mal için iki fatura kesildiği günleri" anımsatıyor. 
     "- Hiçbiri - cevabının DYP'yi de kapsadığını" söylüyor. 
     Çiller ise "oylarının arttığı" iddiasında. Faturayı son yıllara çıkarıyor ve "siyaset manzaralarının çok ani değişebileceğini" söylüyor. Seçime hazırlanma işaretleri veriyor. 
     Örneğin, "Yunanistan, iki yılda ikinci kez seçime gitti" diyor. 
     Ardından ekliyor 
     "Bu hafta, bizim gündemimizde siyasi partilerin yeniden yapılandırılması var. 
     - Yüksek Seçim Kurulu, bütün partilerin kayıtlı üyelerini saptasın. Denetlesin. Aynı kişinin birden çok partiye üye olması önlensin. 
     - Seçim giderleri, hem partiler hem millletvekili adayları için sınırlandırılsın. Denetlensin. 
     - Aday listelerini parti üyeleri oluştursun. Lider sultası bitsin. Gerekirse merkeze yüzde 5 kontenjan tanınsın. 
     - Listelerde seçim çevresi için öngörülenin iki katı aday olsun. Halk, tercihli oy kullansın." 
     
Sezer'den intikam mı      Ya gündemdeki Anayasa değişikliği .. 
     Çiller'e göre Partiler arası komisyonda 3O madde varken, bunlardan sadece 4'ünün seçilmesi anlamsız. 
     Kelimeleri tam değilse de satır aralarındaki mesajı şöyle 
     "Cumhurbaşkanlığı için 5 5 formülünün yeniden ortaya çıkarılması, Çankaya'dan intikam... Parti kapatmayı zorlaştırma maddesi, FP grubunun oylarına yem... l2 Eylül dönemi için geçici 15. maddenin değişmesi, medyaya vitrin... Bu arada, paketin içine bir de milletvekili özlük hakları sıkıştırılıyor. Millet bunca sıkıntıdayken olacak şey değil. Bu Anayasa değişikliklerinde biz yokuz." 
     Çiller'in tepkisi, "bu Hükümet'in alternatifi yok" söylemine... 
     "Demokrasi, alternatif üretir" diyor. 
     Doğru... Ama, ancak alternatif oluşursa zaten "iktidar" değişir. 
     "Alternatifim" demekle olmaz. 
     
     





SİCİLYA 
Burası Akdeniz kokuyor 


Resmi hesap... 


Dokunabilmek... 


Adlarında i harfi var 


Çocuklarımızın geleceği için... 


Öngörü ve yönetim 


Tanımadığımız "bizim" insanlarımız 


YÖK'e ne oluyor 


Bir af daha kapıda... 


Yasa çiğneyen kazanıyor... 


Şiddet tarlasındaki şaşkınlar 


Marquez hayatta ve sağlıklı 


Kıssadan hisse 


Kubrick çağı 


Şaşırtma, şaşkınlık, şaşılık 


Demirel Beyaz Saray'a bile Çağlar'la gitmişti 


Türkiye, yeni partisini bekliyor 


Bağışın da raconu var 


</TEXT>
</DOC>
