<DOC>
<DOCNO> 9769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/dunya/dun01.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Törenle vatandaşlık 
</HEADLINE>
<TEXT>

     Almanya’nın Hamburg eyaletinde, vatandaşlığa geçen onbininci yabancılara Eyaleti İçişleri Bakanı Hartmut Wrocklage tarafından vatandaşlık belgeleri verildi. Hamburg’da yaşayan Dimet Can ve Aleattin Zortul adlı Türkler de, onbin sınırından sonraki ikinci ve sekizinci kişiler olarak yurttaşlık belgelerini aldılar. 
     Wrocklage, yeni vatandaşlara belgelerini verirken yaptığı konuşmada, 1 Ocak 2000 tarihinde yürürlüğe giren yeni Vatandaşlık Yasası çerçevesinde bugüne kadar yaklaşık 14 bin başvurunun yapıldığını belirterek, vatandaşlığa geçen onbininci "Yeni Hamburglu"lar arasında Türkiye, İran, Ukrayna, Çin, Vietnam ve Portekiz vatandaşı kişiler bulunduğunu söyledi. Wrocklage, şöyle konuştu 
     "Portekizli 37 yaşındaki Maria Oliviera adlı eğitmen onbininci Yeni Hamburglu’dur. Eyaletimizde Alman vatandaşlığına geçenlerin sayısının her geçen gün artması sevindiricidir. Çok kültürlü bir toplum anlayışıyla uyumun öncüsü olarak Alman vatandaşlığına geçen yurttaşlarımızı kutluyorum." 
     


 DÜNYA 













</TEXT>
</DOC>
