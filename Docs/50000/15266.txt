<DOC>
<DOCNO> 15266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sonspo08.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor, Galatasaray'ı 4-2 yendi 
</HEADLINE>
<TEXT>

     Birinci Futbol Ligi'nde Yimpaş Yozgatspor, Galatasaray'ı 4-2 yendi. 
     Karşılaşmanın ikinci yarısında, Galatasaray, ilk yarıdaki etkili oyununu ortaya koyamadı. Sarı-kırmızılı takım, rakip alanda daha fazla görünmesine karşın, ev sahibi ekibin savunması karşısında gol pozisyonu bulmakta güçlük çekerken, Yimpaş Yozgatspor, Preko ve Ayew ile geliştirdiği kontrataklarla etkili oldu. Bu devrede her iki takım da 2'şer gol kaydedince, ev sahibi takım sahadan 4-2'lik üstünlükle ayrıldı. 
     47. dakikada Preko'nun şutunda top üstten auta gitti. 54. dakikada Fatih'in sağ kanattan getirdiği topu alan Okan, penaltı noktası üzerine pasını çıkardı. Ümit'in şutunda top savunmadan döndü. 
     56. dakikada Preko orta alandan aldığı topla soldan Galatasaray ceza alanına girdi. Popescu'yu da geçtikten sonra çapraz pozisyondan yaptığı düzgün bir vuruşla durumu 3-0 yaptı. 
     57. dakikada Galatasaray'da Serkan'ın yerine Arif oyuna girdi. 
     58. dakikada Galatasaray'da Bülent Akın sarı kart gördü. 65. dakikada Fatih'in sağdan ceza alanına ortaladığı topa hiçbir futbolcu müdahale edemeyince, meşin yuvarlak doğrudan filelere gitti 3-1 
     78. dakikada Galatasaray'da Jardel'in yerine Marcio , Yimpaş Yozgatspor'da ise Hüseyin'in yerine Murat oyuna girdiler. 82. dakikada Fatih'in ceza alanında Ayew'i düşürmesiyle Yimpaş Yozgatspor penaltı kazandı. Atışı kullanan Ayew topu filelere gönderdi 4-1 
     84. dakikada Ergün'ün ceza alanına ortaladığı topa Arif kafayı vurdu, kaleci Diallo son anda topu kornere attı. 86. dakikada Ergün'ün soldan ceza alanına ortaladığı topa Hasan ayak koydu, meşin yuvarlak filelere gitti 4-2 87. dakikada Yimpaş Yozgatspor'da Preko'nun yerine Mustafa, İlker'in yerine Mutlu oyuna aldı. Karşılaşma, Yimpaş Yozgatspor'un 4-2 üstünlüğüyle sona erdi. 




</TEXT>
</DOC>
