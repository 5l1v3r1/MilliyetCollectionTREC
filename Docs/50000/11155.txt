<DOC>
<DOCNO> 11155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/yazar/kohen.html </URL>
<DATE> 2001/03/13/ </DATE>
<TIME>  </TIME>
<AUTHOR> Sami KOHEN  </AUTHOR>
<HEADLINE>
Bu da bir model... 
</HEADLINE>
<TEXT>

     BANGKOK 

     Demokrasi, reform ve temiz yönetim... Bütün ulusların ve özellikle gelişme halindeki toplumların arzusu ve hedefi bu. 
     Tayland'da geçen ocak ayında iktidara geçen "Thai Rak Thai" TRT yani "Taylandlılar Tayland'ı Sever" partisinin seçim programı - ve vaadi de - bu idi. 
     Yeni Başbakan Thaksin Shinavatra, şimdi bu zor misyonu gerçekleştirmek için kollarını sıvamış bulunuyor. 
     Bunda, seleflerinden daha başarılı olup olmayacağını zaman gösterecek. Ancak Tayland'ın bu bağlamda konumu önemli. Pek çok gözlemci, bu ülkeyi, Güneydoğu Asya bölgesi, hatta genelde gelişme halindeki uluslar için bir "model" olarak gösteriyorlar. Ve tabii "Tayland deneyi"nin başarılı olmasını diliyorlar. 
     
     TAYLAND'ın geçmiş yıllarda sahne olduğu bir dizi askeri darbe veya müdahale girişiminin ardından, son zamanlarda demokrasi alanındaki performansı fena sayılmaz. Parlamenter sistem çalışıyor. Şeffaflık anlayışı gelişiyor. Adalet kavramı yerleşmeye başlıyor. O kadar ki, Başbakan Thaksin'in bile başı dertte 
     51 yaşındaki Başbakan, Tayland'ın "telekom kralı" sayılan bir milyarder dolar olarak tabii . Basının kendisiyle ilgili geçenlerde ortaya çıkardığı bir "mali skandal", şimdi mahkemede. İddiaya göre Thaksin, dev şirketinin bir kısım hisselerini şoförüne, hizmetçilerine, koruma görevlilerine devretmiş Böylece "servet beyanı"nda maddi varlığının en az 300 milyon doları görünmüyormuş .. 
     Thaksin "bir ihmal sonucu"na bağladığı bu "unutkanlığın" hesabını 3 hafta sonra Yüksek Mahkeme'de verecek. Eğer suçu sabit görülürse, 5 yıl siyasetten uzaklaştırma cezası yiyecek ve şimdiki görevinden azledilecek... 
     Tayland basınının bu olaya geniş yer vermesi, yargıçların, savcıların çekinmeden bu iddiaların üstüne gitmesi, en azından ülkede şeffaflığın yerleşmekte olduğunu gösteriyor. Ancak Thaksin'in "düşmesi" halinde, ülkede siyasal istikrarın sarsılacağından kaygı duyanlar da var... 
     
     THAKSİN'in reform programı, ilginç noktalar içeriyor. Bir kere yeni yönetim, Asya'daki 1997 mali krizinin önemli ölçüde atlatıldığı bir dönemde iş başına geçmiş bulunuyor. O yıl, ülke ekonomisinin başına gelenlere burada "Thaitanic" adı verilmişti Neyse ki Tayland ekonomisi batmadı ve son bir - iki yıl içinde toparlanabildi. Şimdi Thaksin fert başına milli geliri 5 bin dolar civarında olan bu ülkeyi, bölgenin ekonomik modeli haline getirmek için bir dizi atılım planlıyor. Örneğin, zayıf bankaların "kötü borçları"nı üstlenecek bir fonun kurulması, çiftçilerin borçlarının 3 yıl ertelenmesi, her köye ülkede 77 bin köy var yaklaşık 25 bin dolar hibe edilmesi gibi... 
     Thaksin, liberal bir ekonomi içinde, sosyal adaleti de gözetleyen bir sistem geliştirmek istiyor. Zira Tayland, zengin - fakir uçurumunun hala çok derin olduğu, her krizin orta sınıfa darbe vurduğu, tipik "gelişme halindeki" ülkelerden biri... 
     
     BU ortamda "temiz yönetim" koşullarını yaratmak oldukça zor. Geçen günkü yazımda belirttiğim gibi, Tayland'da rüşvetsiz iş olmuyor. Yolsuzluk adeta bir yaşam tarzı 
     Bizzat yolsuzluk iddialarına hedef olan Thaksin'in hedefi Tayland'ı bu beladan kurtarmak. Ama nasıl Kendi deyişi ile şeffaflık ve güçlü bir irade ile... 
     Ne var ki, Tayland'ın "temiz yönetim" aşamasına girmesi için, en başta şimdiki liderinin temize çıkması gerekiyor... 
     
     





Son şans 


Vedat Günyol 


Bahçeli "Felaket yok" 


Şair Ecevit 


Çok cesur ve köklü adımlar... Hükümet atabilecek mi 


Şansı ıskalamamak 


Okulların başarısı 


Bu da bir model... 


Manipülasyonun bedeli 


Bankamatik siyaset bitiyor 


Derviş'in 100 günü 


Ekonominin 12 Mart'ı 


IMF’siz olmaz, IMF reçetesiyle de olmaz 


</TEXT>
</DOC>
