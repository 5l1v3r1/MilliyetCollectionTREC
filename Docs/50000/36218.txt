<DOC>
<DOCNO> 36218 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sondun06.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Nagasaki'ye atom bombası atılmasının yıldönümü... 
</HEADLINE>
<TEXT>

     Japonya'da 56 yıl önce Nagasaki'ye atom bombası atılması sonucu ölenler törenle anılıyor. 
     Yaklaşık 4 bin 500 kişi, ''Şişman Adam'' adlı atom bombasının atılmasıyla hayatını kaybeden 70 bin kişinin anısına 1 dakikalık saygı duruşunda bulundu. 
     Halk, Barış Parkı yakınlarında, siren sesleri eşliğinde, saldırıda hayatını kaybedenler için dua ediyor. Japonya Başbakanı Junichiro Koizumi, bildirisinde, 1996 tarihli uluslararası Nükleer Silahların Yasaklanması Anlaşması'nın bir an önce yürürlüğe sokulması için çalışmalarını sürdecekleri sözü verdi. ABD, başkent Tokyo'nun 982 kilometre güneybatısında Kyushu adasında bulunan Nagasaki'ye, 2. Dünya Savaşı sırasında, Hiroşima'dan 3 gün sonra atom bombası atmıştı. Hiroşima'da Pazartesi günü onbinlerce kişi, ABD'nin saldırısında ölenlerin anısına törenler düzenlemişti. 







</TEXT>
</DOC>
