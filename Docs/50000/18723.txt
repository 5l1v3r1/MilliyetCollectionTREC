<DOC>
<DOCNO> 18723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/guncel/gun04.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Komşu olmadılar 
</HEADLINE>
<TEXT>

Kartal Özel Tip Kapalı Cezaevi’nde, Cavit Çağlar’ın gelişinin ardından, Dinç Bilgin ve Hayyam Garipoğlu’nun da aralarında bulunduğu bazı ünlü isimlerin koğuşları değiştirildi 
     İSMAİL POLAT, ÖMER ERDEM İstanbul 

     ABD’de tutuklandıktan sonra önceki gün İstanbul’a getirilen ve İstanbul DGM’ce tutuklanan Cavit Çağlar, akşam 20.30 sıralarında Kartal Özel Tip Kapalı Cezaevi’ne getirildi. Bu sırada cezaevinin "Bankalar Caddesi" olarak adlandırılan sol blokunda hareketli saatler yaşandı. Cezaevinin 537’nci konuğu olan Çağlar’ın önce A - 9 koğuşuna alınmasına karar verildi ancak 22.30 sıralarında A - 6 koğuşuna yerleştirildi. A - 8’de kalan Etibank’ın eski sahibi Dinç Bilgin ise A - 3’e nakledildi. Esenyurt Belediye Başkanı Gürbüz Çapan, Hayyam Garipoğlu ve Gebze Belediye Başkanı Ahmet Penbegüllü de gece operasyonuyla A - 4 koğuşuna alındı. 
     
Mevcudumuz arttı’      Her "ünlü" tutuklunun, hassas durumları nedeniyle bakanlığın genelgesi doğrultusunda koğuşlarda tek kalmasının diğer koğuşlara yük bindirdiğini ifade eden yetkililer şunları söyledi "Kamuoyunda tanınan isimler gelince, can güvenliği nedeniyle tek koğuşlarda barındırıyoruz. Boşalttığımız koğuşta kalanları diğer koğuşlara dağıttığımızda da buraların mevcudu artıyor." 
     



 GÜNCEL 












</TEXT>
</DOC>
