<DOC>
<DOCNO> 34404 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/yazar/cemal.html </URL>
<DATE> 2001/07/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yolsuzluk coğrafyası, korku tapınağı... 
</HEADLINE>
<TEXT>

     Gazeteci milleti hem güncel gerçeğin peşinde koşmaya, hem kitap yazmaya, kitap çıkarmaya devam ediyor. 
     Ne güzel 
     Her biri gerçeğin bir yanına dokunuyor. Her biri kendi açısından gerçeğin fotoğrafını sıcağı sıcağına çekmeye çalışıyor. 
     Böylece gerçek daha şekilleniyor, daha anlaşılır hale geliyor, bulanıklıktan kurtuluyor. 
     Ve Türkiye'de uzun yıllardır varlığını hissetiren bir boşluk dolmaya başlıyor. Aynı zamanda tarihçilerin işi kolaylaşıyor belki de... 
     Celal Başlangıç "İstedik ki, bir gazeteci olarak tanıklıklarımız yarınlara kalsın" diyor. 
     Nedim Şener "Türkiye yolsuzluk kabusundan uyanacak ve çocuklarımız daha temiz bir dünyada yaşayacak" diyor. 
     Biri, Güneydoğu'da, Türkiye'yi yıllar yılı kanatan acı gerçeğin peşinde. Diğeri, Türkiye'de birçok şeyi yörüngesinden saptıran yolsuzluklar coğrafyasında koşuyor, karanlıktan beslenenlerin üstüne flaş patlatıyor. 
     Celal'in kitabının adı 
     Korku Tapınağı. 
     İletişim Yayınları'ndan çıkmış. Yeşilyurt Köyü bölümünü okurken Cumhuriyet'te Celal Başlangıç'la birlikte geçirdiğimiz güzel gazetecilik yıllarını anımsadım. 
     "Gökyüzünden yeni bir din inmişti sanki yeryüzüne. Olağanüstü halde dev tapınaklar kurulmuştu. Binlerce insan yaşıyordu içlerinde tapınakların" diye başlamış kitabına Celal. 
     Şöyle devam ediyor 
     "Kapkara giysileriyle rahipler binlerce, milyonlarca insanı korkuya tapması için korkutuyordu elindeki sopalarla, silahlarla. 
     'Düşünmeyeceksin' diyordu 'Korkunun Rahipleri' insanlara 'Konuşmayacaksın, varlığını haykırmayacaksın, kendi kimliğinin ve dilinin peşine düşmeyeceksin. Susacaksın ve korkacaksın." 
     Celal böyle diyor. 
     Peki ama Güneydoğu'da gerçek bu denli yalın mı Fotoğraf bu kadar kolay çekilebilir mi 
     İhtimal vermiyorum. 
     Gerçek, Güneydoğu'da hem yalın hem karmaşık. Yıllardır oynanan oyun sanıldığından çok daha acımasız ve çetrefil. Oyun içinde oyunlar bazen baş döndürücü... 
     Fakat Celal daha farklı bir pencereden bakıyor. Demin belirttiğim gibi gerçeğin bir yanına dokunuyor. Başkaları da özellikle son 17 yıldır Güneydoğu'da yaşananların fotoğrafını kendi açısından çekmeye devam ederse, gerçek zamanla daha iyi anlaşılır. 
     Nedim Şener'in kitabının adı 
     Tepeden Tırnağa Yolsuzluk. 
     Metis Yayınları'ndan çıkmış. 
     Titiz bir çalışmanın ürünü. 
     Şöyle diyor Nedim sunuşunda 
     "Bu kitapta yolsuzluğun evrensel bir hastalık özelliği taşıdığını ve tedavisinin de mümkün olduğunu göstermeye çalıştık. Türkiye'nin dünya kirlilik liginin ortalarındaki yerini hak etmediğini düşünüyoruz. Kitabımızda Türkiye'nin daha temiz hale gelmesi için neler yapılması gerektiğini anlatmaya çalıştık." 
     İki gazeteci, iki kitap 
     İkisi birbirini tamamlıyor. 
     Çünkü insan hakları sicilini düzeltmiş, Güneydoğu'ya huzur ve refahı getirmiş, devletiyle siyasetini yolsuzluk ve rüşvet ağından kurtarmış bir Türkiye, eminim, çok daha yaşanılır ve güzel bir ülke olacak. 
     İyi pazarlar 
     
     







Notlar potlar 


Kamuda ücret reformu 


Yolsuzluk coğrafyası, korku tapınağı... 


Başka boyut 


Son şarkı 


Ek sınav ne zaman 


Stan kaygı dağıttı 


Yoksa Ecevit "nutuh" mu atıyor 


Pişkin - Türk ve işkence 


Fischer Derviş’in gözüne fer getirdi 


Kötü bir şiir uğruna Ya Rab 


Birkaç sene gecikmişsiniz 


Olimpiyatlar Kaf Dağının arkasında 


Fisher bizden daha iyimser 


İşçi, çiftçi, esnaf, halk mı Kim onlar .. 


Van'a 10 yıl sonra gelen Şahmaran 


</TEXT>
</DOC>
