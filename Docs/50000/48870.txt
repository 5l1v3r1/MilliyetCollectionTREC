<DOC>
<DOCNO> 48870 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/magazin/amag.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Davetsiz misafire sözde bomba 
</HEADLINE>
<TEXT>

İpekçi’nin defilesini basan davetsiz misafirler’ işgal ettikleri koltuklardan ancak asılsız bir bomba ihbarıyla kaldırılabildi... 
     SERDAR BENLİ 

     ETNİK tasarımlarıyla ünlü modacı Cemil İpekçi’nin, Çarşu - yu Kebir 2002’ isimli yeni koleksiyonu için Kapalıçarşı’da düzenlediği defile davetsiz misafir’ akınına uğradı. Defilede meraklılarla birlikte konuk sayısı 3 bini aşınca izdiham çıktı. Tanesi 20 milyon liradan 1500 davetiyenin satıldığı gecede bilet satışından elde edilen gelirin tamamı Türk Böbrek Vakfı’na bağışlandı. 
     
Kaçın Salonda bomba var      KONUKLAR saat 22.00’de başlayacak olan defile için 19.00’dan itibaren tarihi çarşıyı doldurmaya başladı. Ancak yetkililer prova sırasında davetiye sahiplerinin yerlerine oturan davetsiz misafirler’i hesaba katmamışlardı. Meraklıları yerlerinden kalkmaya bir türlü ikna edemeyen yetkililer çareyi bomba ihbarı’ yapmakta buldu. Koltuklarda rahat rahat oturan davetsiz misafirler bomba ihbarıyla’ birlikte yerlerinden fırladı. Böylece yerler gerçek sahiplerini nasip oldu. 
     
Çarşı çarşı olalı bu kadar güzel görmedi      Cemil İpekçi’nin Vakko’nun Osmanlı desenli kumaşlarından hazırladığı 80 parçalık koleksiyonu aralarında Sinem Güven, Çağla Şıkel, Ceylan Saner, Şenay Akay, Cansu Dere ve Yüksel Ak’ın da yer aldığı 20 manken tanıttı. Kapalıçarşı’da erotizm rüzgarı estiren defilenin finalinde ünlü modacı Esin Maraşlıoğlu da gelinlikle podyuma çıkarak, meslektaşına destek verdi. 
     



 MAGAZİN 













</TEXT>
</DOC>
