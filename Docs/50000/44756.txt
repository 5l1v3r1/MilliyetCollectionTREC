<DOC>
<DOCNO> 44756 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/dunya/dun01.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Beş savaş gemisi daha yolda 
</HEADLINE>
<TEXT>
VURDU, VURACAK 
29 bin ABD askeri operasyona hazır 
     DIŞ HABERLER SERVİSİ 

     ABD yönetimi Körfez bölgesinde 29 bin asker ve 349 askeri uçağın "terörizme karşı" yapılacak harek t için hazır beklediğini duyurdu. Beyaz Saray’dan dün yapılan açıklamada, saldırının ardından geçen iki hafta içinde yapılan askeri hazırlıkların dökümüne ilişkin bilgi verildi. 
     Açıklamada, iki savaş gemisi ve bir amfibi çıkarma birliğinin bölgedeki güçlere katıldığı, 100 ülkenin istihbarat desteğinin sağlandığı, 25 ülkede terörle ilişkileri bulunduğu düşünülen 150 kişinin gözaltına alındığı ya da tutuklandığı kaydedildi. Beyaz Saray yetkilileri, sürdürülen araştırma kapsamında 30 ülkenin desteğini aldıklarını, ABD’de tutuklananların sayısının ise 349’u bulduğunu açıkladı. 
     
     Bombayla birlikte broşür 
     Afganistan’a karşı olası bir saldırıda Amerikan uçakları Taliban’ın üstüne bombayla birlikte broşür atacak. Broşürlerde halka "Amerika’nın kendilerine karşı değil, terörizme karşı savaştığı" anlatılacak. 
     Broşürlerde ayrıca "Saldırıyı gerçekleştiren koalisyon güçlerinin Afganistan halkına yardım etmek istediği, bunu da bu ülke topraklarında bulunan Usame bin Ladin’in yanındaki İslamcı radikalleri, yani Arapları bölgeden sürerek yapacağı" yazılı olacak. 
     
10 doları ver, Ladin’i vur      Körfez Savaşı sırasında Amerikalıların atış hedefi olan Irak lideri Saddam Hüseyin'in yerini şimdi Usame bin Ladin aldı. Amerikalılar, silah satıcılarının mağazalarında duvarlara asılmış dev Usame bin Ladin posterlerini atış hedefi yaparak, hınçlarını böylelikle almaya çalışıyorlar. 10 dolar karşılığında Usame bin Ladin'e atış yapan Amerikalılardan toplanan paralar da ABD Kızıl Haç Teşkilatı'na bağışlanıyor. 
     



 DÜNYA 

















</TEXT>
</DOC>
