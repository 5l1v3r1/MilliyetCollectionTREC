<DOC>
<DOCNO> 5693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/guncel/gun08.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç sanıkları karıştırdı 
</HEADLINE>
<TEXT>

     Sedat Karagül’ün tayini ile mahkeme başkanlığına atanan Metin Çetinbaş, Evcil’i duruşmaya katılmayan sanıklardan işadamı Hayyam Garipoğlu ile karıştırdı. Evcil, "Hayyam ayağa kalk" diyen yargıcı, "Hayır efendim ne münasebet ben Erol Evcil’im" diye yanıtladı. 
     Yargıç, tahliye olduktan sonra ortadan kaybolan ve Hizbullah tarafından sorgulanarak öldürüldüğü belirtilen Mehmet Sümbül için de "Mehmet Sümbül nerede gelmedi mi " diye sordu. 
     
Evcil’den 117 tane hatır çeki      Nesim Malki cinayetinin azmettiricisi olduğu iddiasıyla idam talebiyle yargılanan Erol Evcil, dün yine yargıç önüne çıktı. Evcil tarafından verilen 117 tane imzalanmamış hatır çekinin, Malki tarafından doldurularak kullanıldığı iddia edildi. İstanbul 6 No’lu DGM’deki duruşmaya tutuklu yargılanan Erol Evcil, Şükrü Elverdi ile tutuksuz sanıklar Yusuf Ulhan, Zeki Işıklı ve modacı Canan Yaka katıldı. Karar aşamasına gelen dava dosya tamamlanamadığı için ertelendi. 
     


 GÜNCEL 
















</TEXT>
</DOC>
