<DOC>
<DOCNO> 41635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sontur20.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'daki İncirik üssü de alarma geçti 
</HEADLINE>
<TEXT>

     ABD'deki uçak saldırılarının ve patlamaların ardından ''üst düzey güvenlik tedbirleri'' alınan İncirlik Üssü'nün bulunduğu beldeye de giriş-çıkışlar kontrollü olarak yapılıyor. 
     İncirlik girişinde, jandarma ekiplerinin güvenlik önlemleri, ABD'deki saldırılardan sonra artırıldı. Beldeye giriş-çıkışlar kontrollü olarak yapılıyor. İncirlik Üssü'nde görev yapan, beldede yaşayan ve işyeri sahibi olanların dışındakilerin kimlikleri araştırılıyor. 
     Bu arada, saldırının duyulmasından sonra, üs görevlilerinin, beldede bulunan Amerikalıları megafonla uyararak üs içine çağırdıkları öğrenildi. 
     İncirlik Üssü yetkilileri, A.A muhabirine yaptığı açıklamada, saldırı öncesinde üs içinde genel tedbirlerin uygulandığını, şüpheli ve sahibi bilinmeyen paketlerle ilgili araştırmaların titiz bir şekilde yapıldığını belirterek ''Konuya büyük hassasiyet veriliyor. 
     Böyle bir şey olduğunda çevre boşaltılır ve araştırma yapılır. Bugün de bir şüpheli paket bulunmuş ve yapılan araştırmada herhangi bir olumsuzluğa rastlanmamıştır'' dediler. 
     







</TEXT>
</DOC>
