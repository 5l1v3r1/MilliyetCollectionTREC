<DOC>
<DOCNO> 14908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/yasam/ayas.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Akkaya'nın göğüsleri RTÜK'ün masasında 
</HEADLINE>
<TEXT>

Reklamda, yer göstericinin aydınlattığı Deniz Akkaya'nın vücudunun 'muzır' olup olmadığına RTÜK karar verecek.. 
     GÜNSELİ ÖNAL Ankara 

     Sinemadaki yer göstericinin el fenerini Deniz Akkaya'nın mahrem yerlerine tutarak, "Bayanın on sıra arkası" dediği reklam, RTÜK'e şikayet edildi. 
     Şikayetçi kurum da Başbakanlık Kadının Statüsü ve Sorunları Genel Müdürlüğü. Şikayet dilekçesinde ise, özetle şöyle deniyor 
     "Cinsel obje olarak medyada yer almaları, kadının birey kimliğini tahrip ediyor. Bu duruma en son örnek, ürün tanıtımından ziyade kadın bedeninin ön planda tutulduğu cep telefonu reklamı. Bu durum, kadın - erkek eşitliğinin sağlanması için yoğun bir biçimde sürdürülen çalışmalara sekte vuruyor." 
     RTÜK, söz konusu başvuruyu bir kaç gün içinde değerlendirecek. 
     
'Amaç beni yıpratmak'      Deniz Akkaya, reklamda göğüs ve bacaklarının ön plana çıkmasında kendi kusuru olmadığını söyledi. Akkaya şunları söyledi "Elime senaryo verildi, oynadım. Başka biri rol alsa, bu kadar üstüne gidilmezdi. Onların muhatabı reklamı hazırlayanlar. Konuştukça reklamın da reklamını yapıyorlar." 
     


 YAŞAM 























</TEXT>
</DOC>
