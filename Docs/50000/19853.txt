<DOC>
<DOCNO> 19853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/son/sonspo05.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jet-Pa Gençlerbirliği'ni 3-0 yendi 
</HEADLINE>
<TEXT>

     Birinci Futbol Ligi'nde Siirt Jet-Pa Spor, sahasında Gençlerbirliği'ni 3-0 yendi. 
     46. dakikada Gençbirliği'nden Ferdi'nin yerine Ersan oyuna alındı. 
     48. dakikada Siirt Jet-Pa Spor atağında, Atilla'nın ceza sahası dışından atığı sert şutta kaleci Patrick topu yumrukladı. Pozisyonu iyi takip eden Alp, topu kafayla filelere göndererek takımını 1-0 öne geçirdi. 
     52. dakikada gelişen Siirt Jet-Pa Spor atağında Hamza'nın ara pasıyla ceza alanında topla buluşan Okan, plase bir vuruşla topu ağlara gönderdi 2-0 
     58. dakikada Gençlerbirliği'nden Ümit rakibine sert girdiği için maçın orta hakemi tarafından sarı kartla cezalandırıldı. 
     60. dakikada ender gelişen Gençlerbirliği atağında Ümit Karan'nın yaklaşık 20 metreden atığı sert şutta top direği sıyırarak auta çıktı. 
     70. dakikada Gençlerbirliği takımında Mustafa'nın yerine İdris oyuna dahil oldu. 
     79. dakika Siirt Jet-Pa Spor'dan Okan'ın yerine Bostkoviç girdi. 80. dakika Gençlerbirliği'nin kazandığı serbest vuruşu Mehmet kullandı. Kaleci Metin, topu yumruklayarak çıkardı ataktan sonuç alınamadı. 
     85. dakikada Siirt Jet-Pa spor atağından Alp, Gençlerbirliği defansı oyuncularından kaptığı topla iki oyuncuyu çalımlayarak kaleci Patrick'le karşı karşıya kaldı. Vuruşunda top kaleciden döndü. Topu takip eden Taner, topu filelere gönderdi 3-0. 86. dakikada Gençlerbirliği'nden Ünal'ın yerine Zafer oyuna girdi. 
     89. dakikada Siirt Jet-Pa Spor'dan Sedat, oyundan alınarak yerine Çağlayan oyuna girdi. Karşılaşmanın geri kalan kısmında başka gol olmayınca, maç Siirt Jet-Pa Spor'un 3-0'lık galibiyetiyle sona erdi. 







</TEXT>
</DOC>
