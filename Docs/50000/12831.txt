<DOC>
<DOCNO> 12831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/spor/spo15.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

GSGM’den tepki      GENÇLİK ve Spor Genel Müdürlüğü, Ankara Üniversitesi Beden Eğitimi ve Spor Yüksek Okulu’nun anketinde yer alan "Elit bayan sporcuların yüzde 56.2’si tacize uğradı" haberlerine tepki gösterdi. 81 ilde 40 spor federasyonu ile spora hizmet verdiklerini belirten teşkilat, şimdiye kadar genel müdürlüğe hiçbir şekilde cinsel taciz şikayeti gelmediğini açıkladı. 
     
İstanbul maçta      İSTANBUL’UN zirvesi önceki akşam halı saha maçında bir araya geldi. Vali, Milli Eğitim İl Müdürü, Gençlik Spor İl Müdürü gibi önde gelen bürokratların forma giydiği karşılaşmada rakip takımı ise İstanbul Erkek Lisesi öğretmenleri oluşturdu. Amaçlarının sporu sevdirmek ve özendirmek olduğunu dile getiren GSGM İl Müdürü Vedat Bayram, "Bu tip organizasyonları sıklaştırmayı düşünüyoruz" dedi. 
     
Sarhoş kayakçılara ceza      20 - 22 Nisan 2000 tarihlerinde ABD’de düzenlenen World Alpine Synchro Kayak Şampiyonası’na katılan Kayak Öğretmenleri Derneği kayakçıları, dönüş yolunda yaptıkları taşkınlık sonucu şikayet edildi. Erkan Burma’nın idareciliğini yaptığı kafilede Ahmet Kıbıl, Kıyas İnanç ve Atınç Taşdemir’in içki içerek etrafı rahatsız edici hareketlerde bulundukları teşkilata bildirildi. Ceza Kurulu Ahmet Kıbıl, Kıyas İnanç ve Atınç Taşdemir’i 1 ay 10’ar gün cezaya çarptırırken, Erkan Burma’ya da ihtar verdi. 
     
Kotleba beğendi      AVRUPA Basketbol Şampiyonası finallerinin bir ayağının düzenlenmesi düşünülen ASKİ spor salonunu gezen FİBA Müsabakalar Direktörü Lubomir Kotleba, salonu genel olarak beğendiğini ancak bazı tadilatlar istediğini söyledi. Ankara Büyükşehir Belediye Başkanı Melih Gökçek ile salonu gezerken, halen faaliyette olan sirk hakkında da bil-gi alan Kotleba, "Bizim için önemli olan salonun şampiyonaya hazır olması. Genel olarak bir problem yok. Bazı tadilatlar gerekecek" dedi. 
     
Antalyaspor’da ağır fatura      ANTALYASPOR’DA kaptan Adnan, Nuri, Burhan ve Kamil’in kadro dışı bırakılmasına karşı çıkan futbolculara rekor ceza verildi. Yönetim kurulu, dün sabah idmana katılmayan ve basın toplantısı düzenleyen Şenol ile Mustafa Gürsel’e 15’er milyar, Bulgar Guintchev’e 5 milyar, önceki gün basına açıklama yapan Ahmet Sönmez’e de 1 milyar ceza kesti. 
     


 SPOR 






















</TEXT>
</DOC>
