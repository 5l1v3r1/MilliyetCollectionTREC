<DOC>
<DOCNO> 17323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/siyaset/siy07.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten Yunanlı’ yasağı 
</HEADLINE>
<TEXT>

Başbakan, çoğu evrensel hale gelen isimleri değiştirdi 
     İBRAHİM OKUMAMIŞ Antalya DHA 

     Başbakan Bülent Ecevit, "Türkçe Anlatım ve Kullanım Kılavuzu" başlığıyla yayınladığı genelgeyle, resmi kurum ve kuruluşlarda, "Yunanlı" ve "Bizans" kelimelerinin kullanımını yasakladı. "Yunanlı" yerine "Yunanistan vatandaşı", "Bizans" yerine de "Doğu Roma İmparatorluğu" kelimeleri kullanılacak. 
     Genelgede, bugün başta İngilizce olmak üzere yabancı dillerin etkisine girip bozulmaya uğrayan Türkçenin, her türlü sorunlarından kurtarılması ve etkinlik kazandırılmasının, küreselleşme olarak adlandırılan süreçte, Türkiye'nin siyasal ve kültürel varlığının korunması ve ulusal birliğin güçlendirilmesi açısından büyük önem taşıdığı belirtildi. 37 sayfalık "Türkçe Anlatım ve Kullanım Biçimleri Kılavuzu"da kamu kurum ve kuruluşlarına gönderildi. 
     Genelgesinde, tarihi yerlerin orijinal adları da yasak kapsamına alındı. Aspendos Tarihi Tiyatrosu'nun adı "Belkız", efsanevi Olimpos Dağı'nın adı, "Uludağ", Patara'nın adı da "Ovagelmiş" oldu. Genelgenin uygulanması ve gelişmelerin izlenmesi amacıyla da bir İzleme ve Yönlendirme Kurulu kuruldu. 
     


 SİYASET 





















</TEXT>
</DOC>
