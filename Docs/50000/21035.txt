<DOC>
<DOCNO> 21035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sontur01.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Eurovision'da 11. olduk 
</HEADLINE>
<TEXT>

     46. Eurovision Şarkı Yarışması'nda Estonya, Tanel Padar ve Dave Benton'un seslendirdiği ''Everbody'' adlı parçayla birinci oldu. Türkiye ise 23 ülke arasında 11'inci sırada yer aldı. 
     Danimarka'nın başkenti Kopenhag'ta yapılan yarışmada, Estonya'dan Tanel Padar ve Dave Benton'un seslendirdiği ''Everbody'' adlı parça 198 puanla birinci olurken, Danimarka'dan Rollo And King'in seslendirdiği ''Never Ever Let Yo Go'' 177 puanla ikinci, Yunanistan'dan Antonis Pappas'ın seslendirdiği ''Antique'' adlı parça 147 puan alarak üçüncü seçildi. 
     Türkiye'nin 15. sırada yarıştığı finalde, Sedat Yüce'nin seslendirdiği, bestesini Semih Güneri'nin yaptığı ve sözlerini Nurdan Güneri'nin yazdığı ''Sevgiliye Son'' adlı parça, 41 puan ile 11. sırada yer aldı. Türkiye'ye Hollanda 3, Hırvatistan 7, Fransa 7, Almanya 7, Malta 4, Yunanistan 10, Danimarka 3 puan verdi. Türk jürisi ise Fransa'ya 1, Malta'ya 2, Almanya'ya 3, Danimarka'ya 4, Yunanistan'a 5, İspanya'ya 6, İsrail'e 7, İsveç'e 8, Hırvatistan'a 10 ve Estonya'ya 12 puan verdi. Türkiye, finalde ilk 15 sırada yer aldığı için önümüzdeki yıl da yarışmaya katılma hakkı kazandı. 







</TEXT>
</DOC>
