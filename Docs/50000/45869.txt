<DOC>
<DOCNO> 45869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/siyaset/siy04.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hükümetle muhalefet buluştu 
</HEADLINE>
<TEXT>

     Koalisyonu oluşturan parti liderleriyle muhalefet liderleri Çiller, AK Parti Genel Başkanı Recep Tayyip Erdoğan ve SP Genel Başkanı Recai Kutan, dün akşam savaş halini değerlendirmek üzere Başbakanlık'ta bir saat süren toplantı yaptı. 
     Liderlerin yanı sıra, Başbakan Yardımcısı Hüsamettin Özkan, Dışişleri Bakanı İsmail Cem, İçişleri Bakanı Rüştü Kazım Yücelen, Devlet Bakanı Şükrü Sina Gürel ve Savunma Bakanı Sabahattin Çakmakoğlu da toplantıda hazır bulundu. 
     
     ÇİLLER MECLİS TOPLANMALI 
     Toplantı sonrasında bir açıklama yapan DYP Genel Başkanı Tansu Çiller, ulusal çıkarlar söz konusu olduğunda iktidarla muhalefetin bir araya gelebileceğini kaydetti. Sınırsız Özgürlük operasyonuna Türkiye'nin vereceği desteğin Meclis'ten çıkması gerektiğini belirten Çiller, "Meclis toplanarak gizli ya da açık oturum yapmalıdır" dedi. 
     
     ECEVİT’TEN YEŞİL IŞIK 
     Çiller görüşmede, Ecevit'e Meclis'in toplanarak gizli ya da açık bir oturum yapması taleplerini ilettiklerini vurgulayarak, şöyle konuştu 
     "Anladığım kadarıyla, Başbakan gizli bilginin olmadığını, bu nedenle gizli oturuma gerek görülmediğini belirtti. Başbakan, açık oturum meselesini açık bıraktı. Ayrıca NATO'nun 5. maddesinin de yürürlüğe konulması için Meclis'in devreye sokulması gerekir. Görüşmede, Sayın Cem de bu yönde görüş bildirdi." 
     



 SİYASET 











</TEXT>
</DOC>
