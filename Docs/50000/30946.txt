<DOC>
<DOCNO> 30946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/siyaset/siy04.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara cuma’ incelemesi 
</HEADLINE>
<TEXT>

"Ecevit'in öldüğü" dedikoduları üzerine yüzde 9.1’le tarihi düşüş yaşayan borsada manipülasyon saptanırsa, soruşturma açılacak... 
     SONGÜL HATISARU 

     IMF İle ilişkilerde gerginlik olduğu bir dönemde "Başbakan Ecevit'in öldüğü" söylentilerini çıkararak hisse senetlerini ucuza kapatmak isteyenler, cuma günü şov yaptılar. 
     IMF ile görüşmelerin kesintiye uğraması ve ABD'deki Devlet Bakanı Kemal Derviş'ten olumlu mesaj gelmemesi, Başbakan Ecevit'in "yoğun bakımda olduğu" hatta "öldüğü" söylentileriyle birleşince, haftanın son işlem gününün adeta "kara cuma"ya dönüşmesine neden oldu. Borsa yüzde 9.1 düşerken, endeks haftayı 10 bin 168 puandan kapattı. Dolar, bankalararası piyasada 1 milyon 350 bin liraya kadar çıkarken, bono faizleri 10 puan arttı. 
     Borsacılar, Ecevit'in daha yeni sağlık kontrolünden geçmesine karşın "öldüğü" yönünde söylenti çıkarılmasını "ucuza hisse senedi toplamak isteyenlerin oyunu" olarak yorumladı. 
     
     Yapanlar araştırılacak 
     Sermaye Piyasası Kurulu'nun da, Ecevit'le ilgili söylentilerle ilgili inceleme başlattığı bildirildi. Kurulun faks, yazı, televizyonlarda yorum yoluyla söylenti yayıldığını saptarsa ilgililer hakkında soruşturma açabilecek. Kurul, söylenti kaynağının bir menfaat sağlayıp sağlamadığını araştıracak. 
     



 SİYASET 


















</TEXT>
</DOC>
