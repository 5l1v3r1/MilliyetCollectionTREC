<DOC>
<DOCNO> 36836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yazar/temelkuran.html </URL>
<DATE> 2001/08/13/ </DATE>
<TIME>  </TIME>
<AUTHOR> Ece Temelkuran  </AUTHOR>
<HEADLINE>
Gülünecek hiçbir şey yok 
</HEADLINE>
<TEXT>

Türk kanının üstün olduğuna inananlara gülebilirsiniz. Ama "Karadeniz’in ne zaman çırpınacağı, fırtınada kimin kaybolacağı belli olmaz" diyenler, elinde silahla kapınıza dayanırsa... 
     Işık TV’de bir görüntü... Orta Asya Türkleri at üzerinde keçi postuyla "yakala - tut" gibi bir oyun oynuyorlar. Yakın görüntüler, yavaş çekimler, ışık oyunları... Yani işte, Türk kanı diye bir şeye inanan, bu kan meselesini yücelten ve bir gün bütün Türk dünyasının birleşip dünyanın üzerine yürüyeceğini hayal edenler için son derece "hissi" görüntüler. Veeee... Görüntünün üzerinde bir müzik. İşin komik tarafı da bu zaten. Çünkü Işık TV’nin muhtemelen en derin Türk hislerine tercüman olduğunu düşünüp görüntülerin üzerine döşediği müzik, Lunga Strada Uzun Yol Yani İtalyan Komünist Marşı Işık TV’ye telefon edip "Siz Komünist misiniz kardeşim " demek, korkudan akıllarını yerinden oynatmak da var, ama saat gülmekle yetinilmesi gereken bir saat. Keşke gülünecek saatler hiç geçmese... 
     
Karadeniz çırpınırsa...      Sağolsunlar, ne zaman Ülkücüler veya MHP ile ilgili bir yazı yazsak, kendileri, neden Türk kanının diğer kanlardan üstün olduğu konusunda son derece bilimsel birtakım dokümanlarla bizi bilgilendirirler. Buraya kadar komiktir her şey. Ama sıra "Karadeniz’in ne zaman çırpınacağı ve fırtınada kimlerin kaybolacağı beli olmaz" ile başlayan tehdit kısmına geldiğinde, insanın gülüşüne kekremsi bir tat geliyor. Su Yayınları’ndan çıkan "Yeni Başlayanlar için Ülkücülük" kitabını tanıttığımızda da benzer şeyler olmuştu. Fakat nihayetinde gülüp geçmiş idik. Ama kitabın yayıncısının başına gelenler pek gülünesi değil. 
     
Ötüken’den "Yeni Akın" çağrısı      7 Ağustos, saat 16.00. Kitabın yayıncısı Melih Pekdemir bürosunda. Kapı çalınıyor. Pekdemir, kapı aralığından eli silahlı iki adam görüyor 
     Melih Pekdemir nerede Ülkücülerle ilgili bir kitap yayınlamış. 
     Kimsiniz. 
     Emniyetteniz. 
     Pekdemir, Türkiye’de yaşayan her aklı başında insan gibi, durumun Emniyet meselesi olmadığını anladığı için kapıyı açmıyor. Çankaya Karakolu’na telefon ediyor. Kapıdakiler kilidi kırmaya, kapıyı omuzlamaya başlıyorlar. Aradan 20 dakika gibi bir süre geçince Pekdemir yine karakolu arayıp "Can güvenliğim nasıl sağlanacak Niye ekip göndermiyorsunuz " diye soruyor. Kendisine karakola gelip dilekçe vermesi gerektiğini söylüyorlar. Neyse ki, "emniyetçi" arkadaşlar şimdilik bu kadarının yeterli olduğunu düşünmüş olacaklar ki, basıp gidiyorlar. 
     Enteresandır ki, bu olaydan önce internetteki otuken.net’te ötüken yayınlanan bir yazıda, yayınevinin telefon numaraları ve adresi verilerek, okurlara "yeni akın" çağrısı yapılıyor. 
     Tabii "ülkücü terbiyenin" sınırlarını aşmamak kaydıyla Pekdemir, şimdi bu sınırsız terbiye ile nasıl başa çıkacağını düşünüyor. 
     
Ülkücü terbiyenin sınırsızlığı      Belki de artık bizim de elektronik posta kutusundan çıkan, çoğunluğu bozuk Türkçe ile yazılmış ve sanıyorum kadın olmamız sebebiyle tahmin edebileceğiniz her türlü cinsel tehditle bezeli mektupları okuyup gülerken tedbiri elden bırakmamamız gerekiyor. Çünkü, en bi’ Türk olanların söylediği gibi "Karadeniz çırpınmayagörsün, fırtınada kimin kaybolacağı belli olmaz" "Ülkücü terbiyenin sınırları" ise bize gönderilen mektuplarda teferruatlı biçimde söylendiği gibi erkek cinselliğini bir silah olarak kullanacak kadar geniş olabilir. Ve bunda hakikaten gülünecek hiçbir şey yoktur 
     
     
     







Jakoben tartışması 


İnönü'nün açıklaması 


Döviz neden fren tutmuyor 


Tayyip’in servetine Ülker grubu itiraz etti 


Toprak elden gidiyor... 


Vahit sendromu 


Gülünecek hiçbir şey yok 


Organ ticareti yapılmaz 


Hangi kur rejimi daha iyi 


Devletin bir dairesi öbürüne iş yaptırmıyor 


</TEXT>
</DOC>
