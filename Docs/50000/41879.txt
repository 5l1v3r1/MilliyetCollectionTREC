<DOC>
<DOCNO> 41879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/siyaset/siy07.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

Pervari'de 4.5'lik deprem      SİİRT'in Pervari ilçesinde 4.5 büyüklüğünde deprem meydana geldi. Kandilli Rasathanesi'nden alınan bilgiye göre, dün saat 17.52'de, merkez üssü Pervari'nin 20 kilometre güneyi olan orta şiddette bir sarsıntı kaydedildi. Van, Bitlis ve Şırnak'tan da hissedilen deprem korkuya yol açtı. 
     
Duvar çöktü 3 çocuk öldü      DİKMEN’de terkedilmiş bir gecekondunun yıkılan duvarının altında kalan üç çocuk öldü. Yukarı Öveçler'de bir gecekondunun yanındaki boş alanda oynayan Luper Lale 5 , Mahmut Genç 4 ve Dilan Akdursun'un 4 üzerine duvar yıkıldı. Enkazın altında kalan çocuklar, olay yerinde öldü. 
     
Bombacı TNT kullandı      TAKSİM’de Çevik Kuvvet noktasına intihar saldırısı düzenleyerek iki polisi şehit eden DHKP C'li Uğur Bülbül'ün üzerinde 1.5 kilo TNT bulunduğu saptandı. 12 saatlik çalışma sonunda delilleri toplayan polis, bombanın çalışma düzeneğini ise belirleyemedi. Bu arada bombacının cenazesi Bartın'da toprağa verildi. 
     
Hesna Hanım’ın çifte şansı      KONYA’nın Akşehir ilçesinde dört yıl önce katıldığı çekilişte 'Sana' margarinden Tipo marka otomobil kazanan ev kadını Hesna Kocaibiş'e şans yine güldü. Üç çocuk annesi Kocaibiş, 'Fizzy' marka meşrubatın düzenlediği çekilişte bu kez Palio marka bir otomobil kazandı. 
     



 SİYASET 















</TEXT>
</DOC>
