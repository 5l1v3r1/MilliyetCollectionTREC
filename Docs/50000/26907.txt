<DOC>
<DOCNO> 26907 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sontur21.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyette Tantan'ın ekibine tasfiye... 
</HEADLINE>
<TEXT>

     Emniyet Genel Müdürlüğü'ne vekaleten dün atanan Ertuğrul Çakır, bazı daire başkanlıklarında görev değişikliği yaptı. İstihbarat Daire Başkanlığı'na Sabri Uzun atanırken, Personel Daire Başkanlığı'na İbrahim Selvi getirildi. 
     Emniyet Genel Müdür Vekili Ertuğrul Çakır tarafından hazırlanan ve İçişleri Bakanı Rüştü Kazım Yücelen tarafından onaylanan yeni görev değişimine göre, Personel Daire Başkanı Selim Akyıldız, Terörle Mücadele TEM Daire Başkanlığı'na, Yabancılar Daire Başkan Yardımcısı İbrahim Selvi de Personel Daire Başkanlığı'na atandı. İstihbarat Daire Başkanlığı'na ise Emniyet Genel Müdürü Necati Bilican döneminde aynı görevi yürüten Sabri Uzun yeniden getirildi. Terörle Mücadele Daire Başkanlığı'ndan alınan Süleyman İkizer ve İstihbarat Daire Başkanı Muzaffer Erkan, Teftiş Kurulu Başkanlığı emrine atandılar. 







</TEXT>
</DOC>
