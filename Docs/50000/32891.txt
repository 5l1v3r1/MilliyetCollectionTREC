<DOC>
<DOCNO> 32891 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sonspo02.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel Marsilya'da oynamak istemiyor 
</HEADLINE>
<TEXT>

     Galatasaray'ın Brezilyalı oyuncusu Mario Jardel, Fransız kulübü Marsilya ile anlaşamadığını ve bu kulüpte oynamak istemediğini belirtti. 
     Jardel, Portekiz spor gazetesi A Bola'ya, ''Copa America'' olarak adlandırılan ve bu yıl 40.sı düzenlenen Amerika Kupası nedeniyle bulunduğu Cali kentinden yaptığı açıklamada, ''Fransa'ya gitmiyorum, çünkü Marsilya kulübü ile anlaşamadım. Menecerim Luis Viana ile Marsilya'nın iki yöneticisi sözleşme imzalamam konusunda önceki gün Cali'de biraraya geldiler, ancak ben Marsilya'nın bana sunduğu son teklifi kabul etmedim. Üstelik Marsilya kulübü başkanı Jardel'in Amerika Kupası nedeniyle Brezilya milli takımına çağrılacağımı bilseydim Galatasaray ile görüşmezdim dedi'' şeklinde konuştu. 27 yaşındaki oyuncu, geleceği konusunda kaygıları olmadığını, önümüzdeki günlerde ne yapacağına karar vereceğini kaydetti. 







</TEXT>
</DOC>
