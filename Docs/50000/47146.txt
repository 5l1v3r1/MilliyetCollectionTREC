<DOC>
<DOCNO> 47146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sondun11.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Powell ile Pakistan Devlet Başkanı Müşerref buluştu... 
</HEADLINE>
<TEXT>

     Pakistan'daki askeri yönetimin lideri Pervez Müşerref, gelecekteki Afgan hükümetinin, Taliban karşıtı muhalefetin üyeleri ve Taliban'ın bazı unsurlarından oluşması konusunda ABD ile anlaşmaya vardıklarını bildirdi. 
     Pakistan'da bulunan ABD Dışişleri Bakanı Colin Powell, İslamabad'da Pervez Müşerref ile biraraya geldi. Görüşme sonrası Powell ile Müşerref ortak basın toplantısı yaptı. 
     Müşerref, basın toplantısında, ''gelecekteki bir Afgan hükümetinde, eski Afgan Kralı Zahir Şah'ın, siyasi liderlerin, Taliban'ın ılımlı lidelerinin, Taliban karşıtı Kuzey İttifakı üyelerinin, ülke dışında yaşayan Afganların, aşiret büyüklerinin hepsinin rol alabileceğini'' söyledi. 
     ABD'nin Afganistan harekatına desteğini yineleyen Müşerref, ancak savaşın kısa sürmesi, amaçlı ve askeri hedeflerini karşılaması gerektiğini kaydetti. 
     Müşerref, Pakistan'ın Hindistan ile Keşmir konusundaki anlaşmazlığının çözümünde ABD'nin yardımcı rol üstlenmeyi istediğini de belirtti. 
     






</TEXT>
</DOC>
