<DOC>
<DOCNO> 29046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/spo03.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren’den yeşil ışık 
</HEADLINE>
<TEXT>

Uzan’dan mali destek aldı, devam için kolları sıvadı. Jardel’in de Marsilya’ya verilmesi kararlaştırıldı 
     GALATASARAY’da olağanüstü kongre öncesi hareketli bir gün yaşandı. Başkan Faruk Süren, dün önce başta Ali Tanrıyar olmak üzere camianın ileri gelenleriyle görüştü, ardından da Cem Uzan’la buluştu. Uzan’dan mali destek alan Süren, kongrede yeniden aday olmak ve Mart ayına kadar koltukta kalmak için çalışmalara da başladı. 
     UZAN’la yapılan toplantıda durumu görüşülen Jardel’in de Marsilya’ya gitmesi hemen hemen kesinleşti. Marsilya buna karşılık Perez ve Leroy ile birlikte 7 milyon dolar verecek. Bu gelişmelerden sonra perşembe günü adaylığını açıklaması beklenen İzzettin Doğan ile diğer aday Mehmet Cansun’un ne gibi tavır alacakları merak konusu oldu. 
     
Cim-Bom sahada      GALATASARAY 2001 - 2002 futbol sezonu için bugün Florya’da top başı yapacak. Lucescu yönetimindeki Sarı - Kırmızılı takımda yeni transferler Mondragon, Berkant ve Ayhan da ilk çalışmalarını yapacaklar. Yeni sezonda Lotto forması giyecek olan Cim - Bom, cumartesi günü 12 günlük kamp için İsviçre’ye gidecek. Yönetim, Lucescu’nun baskısı nedeniyle, futbolcu alacaklarının bir bölümünü bugün ödeyecek. 
     
Kale artık Mondragon’unGalatasaray, Kolombiyalı kaleci ile yıllığı 400 bin dolara anlaşma yaptı 
     SARI - Kırmızılı kulüp geçtiğimiz sezon Fransa’nın Metz kulübünün formasını giyen Kolombiya Milli Takım kalecisi Farid Mondragon’a dün nihayet imza attırdı. Asbaşkan Ali Dürüst, Mondragon ile ilk yılı kiralık olmak üzere üç yıllık anlaşmaya vardı. Kolombiyalı kaleci yıllık 200 bin doları peşin toplam 400 bin dolar alacak. 
     MONDRAGON imza sonrası yöneticilerle Laila’da eğlendi.Sergen’in transferine de değinen Asbaşkan Ali Dürüst, bu futbolcu için Siirt Jetpaspor’a para vermeyeceklerini söyledi, "Bizde vitrin yaparsa kulübü ileride daha fazla para kazanır" dedi. Jardel’in bir başka kulübe verilmemesi halinde kampa katılacağı açıklandı. 
     
Hagi bitti      GALATASARAYLI Hagi, Romanya Milli Takımı teknik direktörlüğüne getirildi. Romanya Futbol Federasyonu Başkanı Mircea Sandu, "Hagi, yöneticilerin görüş birliğiyle milli takımın başına getirildi" açıklamasını yaptı ve ünlü futbolcunun sözleşmesinin üç yıllık olacağını belirtti. 
     



 SPOR 
























</TEXT>
</DOC>
