<DOC>
<DOCNO> 37764 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sondun02.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kel bir adam boğuluyor sandılar.. Şamandıra çıktı 
</HEADLINE>
<TEXT>

     İspanya'nın güneyindeki Costa del Sol'da bulunan Nerja'da, denizde ''kel bir adamın boğulduğunu'' sanan halk, bunun akıntıya kapılmış bir şamandıra olduğunu anlayınca rahat nefes aldı. 
     Polis, karakola ''dalgalı denizde kel bir adamın boğulmakta olduğu'' şeklinde çok sayıda telefon geldiğini belirterek, anlatılan yere gidince bunun bir şamandıra olduğunun anlaşıldığını kaydetti. Başıboş şamandıranın denizden çıkarılması için sivil savunmanın yardımını isteyen polis, yardımseverlerin dalgalı denizde ''şamandırayı kurtarmak'' için riske atılmamaları amacıyla plaja ''kırmızı bayrak'' çekti. Kırmızı bayrak, denize girmenin tehlikeli olduğu anlamına geliyor. 







</TEXT>
</DOC>
