<DOC>
<DOCNO> 33270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/ekonomi/ekoz1.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir ülke istikbalini yiyor, tüketiyor 
</HEADLINE>
<TEXT>

Üretim, h l programın gündeminde değil. Umutsuzluk hakim oluyor. Varsa yoksa döviz, faiz. Bu istikbalini yemek değil mi 
     Ankara Kulisi ZÜLFİKAR DOĞAN 

     Asgari ücretle geçinme mucizesi, ekranlarda eğlence programı olunca, izlenme rekorları kırıyor. 
     Kendine yabancılaşan asgari ücretli, işsiz, kendi durumuyla ince, ince alay edilmesini gülerek ve heyecanla izliyor. 
     Sonra da kahvehaneye gittiğinde, tuttuğu takımın futbolcusu, klübü ile anlaşmazlığa düşünce hayıflanıyor. "Adama 3 milyon dolar veriyorlar kardeşim olur mu, hakkı 4 milyon dolar. Versinler o da kalsın" diyerek, arkadaşlarıyla kıyasıya tartışıyor. 
     Kriz, yoksullaşma, gelecek korkusu, beyinleri kemiriyor. Çareyi, yabancılaşmada, ya da o durumu gülünebilir, alay edilebilir kılmakta buluyorlar. 
     Dokunmalı bir TV programı daha varmış. Araca ne kadar uzun süre dokunarak durursan, kazanma şansın o kadar artıyormuş. İzlemedik ama, içeriğini dinleyince, "Atları da Vururlar" filmini anımsadık. Ekonomik buhran içindeki ABD’de yoksul çiftlerin, ortaya konulan para ödülü için, günlerce gecelerce, bayılana kadar dans etmesi. Yarışmayı terk etmek zorunda kalanların, yarış dışı kalmaya, elenmeye kızgınlıkları, hayıflanmaları. 
     Türkiye, bunları yaşıyor. Bugüne kadar çok kriz yaşandı, ama hiç "dibe" vurmadı. Şimdi vuracak, o zaman kafalara "dank" edecek. İşsiz kalanlar, asgari ücretliler, tamirciler vs değil, onbinlerce, eğitimli, masterli, hatta yurtdışında eğitim görmüş, üst yöneticiler, bankacılar. 
     Hazineciler bu tablodan kaygılı. Özellikle, ülke ekonomisini ayakta tutan orta ve üst gelir grubuna da işsizliğin, gelecek endişesinin sirayet etmesi kaygıyı arttırıyor. En azından iyi yaşayan, tüketen, giyen, çocuklarını okutan, bu kesimin de artık piyasadan, tüketimden çekilmeye başlaması, her işsizin "yiten talep" anlamına gelmesi, yeniden üretim, ekonomik büyüme ve canlanmanın "ne zaman" olacağı sorusunu umutsuzluğa dönüştürüyor. 
     Programın gündeminde büyüme ve üretimin olmayışı, moralleri bozuyor. Yönetenler de, bürokratlar da, üretim - büyüme ne zaman ’ sorusunun yanıtını bilmiyor. Artık kimse, enflasyonu bile konuşmuyor. Programın amacının enflasyonu düşürmek olduğu unutuldu bile. Varsa, yoksa döviz - faiz, işsizlik korkudan ağıza bile alınmıyor. 
     Bir ülke istikbalini yiyor, tüketiyor. Sizce bu ülke hangisi 
     
Bağımsız Türkiye diyenin eli öpülür mü      Bir dönemin en yaygın siyasi sloganı, "Bağımsız Türkiye" idi. Şimdi, pek seslendirilmiyor. 
     Kimsenin de derdi değil anlaşılan. Fakat, IMF’nin son programı ile birlikte, yeniden moda ve güncel hale geldi. 
     Bir bürokrat anlatıyor işe gelmek üzere evinden çıkmış. Malum artık taşıt tasarrufu olduğu için, makam aracı yok. Ya makam - dolmuş veya bedeli tahsil edilmek üzere taksi fişi. 
     Binmiş taksiye, sonunda Hazine’nin önünde inince, taksici "Burada mı, çalışıyorsunuz" diye sormuş. Olumlu yanıt alınca da, "Ya abi, gerçekten bu IMF bizi teslim mi aldı " demiş. 
     Bürokrat, "Yok canım, bir program uygulanıyor sadece. O da Türkiye’nin düzlüğe çıkması için" yanıtını vermiş. 
     Taksici, "Yahu abi, bundan 20 sene önce, bağımsız Türkiye diye bağıran gençlere anarşikçi diye kızardık, hatta bazılarını dövdük de. 
     Şimdi şu günlere bakıyorum da, o adamlar elleri öpülecek adamlarmış. Bağımsızlık falan hikaye desene" demiş 
     



 EKONOMİ 

















</TEXT>
</DOC>
