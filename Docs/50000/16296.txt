<DOC>
<DOCNO> 16296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/sonspo09.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gül düellosunda Samsunspor Siirt'i son anda vurdu 4-3 
</HEADLINE>
<TEXT>

     Birinci Futbol Ligi'nde oynanan maçta Samsunspor, Siirt Jet-Pa Spor'u zor da olsa 4-3 yendi. 
     İlk yarısı 2-2 biten karşılaşmanın ikinci yarısına her iki takım da ilk yarıdaki kadrolarıyla başladı. Samsunspor, başlama vuruşuyla birlikte ataklarını da sıklaştırdı ve golü de buldu ancak Ceyhun'un golüne mani olamadı. Son dakikada ise Samsunsporlu Ali maçın skorunu tayin eden golü attı. 
     53. dakikada Samsunsporlu Ercan kendi gayretiyle taşıdığı topla Siirt Jet-Pa Spor ceza alanına yaklaşarak sert vurdu, top defansa çarparak Metin'in sağından filelere gitti 3-2 
     81. dakikada Ceyhun Samsunspor caza alanına girmeden sert vurdu, top kaleci Allum'un sağından filelere gidince durum 3-3 oldu. 
     89. dakikada, İlhan'ın Siirt Jet-Pa Spor defansının arkasına gönderdiği topla buluşan Ali, kaleci Metin'i de geçerek topu ağlara gönderdi ve takımını 4-3 öne geçirdi. 
     Maçın uzatma dakikasında, topsuz alanda Serdal'a vuran Samsunsporlu Vural, yardımcı hakemin uyarısıyla kırmızı kart görerek oyun dışı kaldı. 
     Maç, Samsunspor'un 4-3 üstünlüğüyle sona erdi. 
     




</TEXT>
</DOC>
