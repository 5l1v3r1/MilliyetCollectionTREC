<DOC>
<DOCNO> 18336 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yazar/cemal.html </URL>
<DATE> 2001/04/27/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hep sorular uçuşuyor, yanıtlar newline o kadar az ki... 
</HEADLINE>
<TEXT>

     İstanbul'u merkez tutmuş Amerikalı, İngiliz, Fransız, Alman ve Yunanlı meslektaşlarımdan bazılarıyla bir yemekte geçen akşam birlikte olduk. Onlarla sohbet genellikle zevklidir. Yararlı geçer. 
     Çünkü bazen daha değişik pencere açarlar Türkiye'ye. Konulara tersten dalıp, aykırı sorularla şaşırtıcı olabilirler. Onlarla sohbet ederken karşı görüşlerin daha iyi farkına varabilirsiniz. 
     Ya da ayrıntılara fazla boğulmadıkları için, Türkiye'nin sorunlarını daha yalın, daha çıplak gözle görürler. Yani ağaçlara bakmaktan orman içinde daha seyrek kaybolurlar. 
     Bu da işe yarar. 
     Ancak kimileri de fazla klişeleşmiş veya marjinalleşmiş yaklaşımlarıyla bazen itici olabilirler. Fakat bunun da faydası dokunur. Zira bu sayede kendi inandığınız doğruları bir nebze olsun gözden geçirme fırsatı bulursunuz. 
     Geçen akşam da öyle oldu. 
     Konu, Türkiye ve siyasetti. 
     Havada hep sorular uçuştu. 
     Yanıtlarsa o kadar azdı ki... 
     Daha doğrusu yabancı meslektaşlarımın sorularına benim verebileceğim yanıtlar pek fazla değildi. Çünkü, Türk siyasal yaşamının içinde bulunduğu belirsizlik, bir adım ötesini görmeyi fena halde zorlaştırıyordu. 
     Öyle değil mi 
     Ecevit'in sağlık durumu, Türk siyasetinin yakın geleceğini nasıl etkileyebilirdi Öğrenmek istediler. 
     Peki, kolay mı cevabı .. 
     Ecevit sonrası DSP'de kim yükselebilirdi 
     Seçim olabilir miydi 
     Olsa, daha mı iyi olurdu 
     Seçim olsa, sandıktan kim çıkardı 
     Koalisyon nereye kadar giderdi 
     Ömrü neydi 
     Koalisyonun alternatifi niye yoktu Bu konuda mevcut muhalefetin siyasal inandırıcılık bu kadar yoksun olmasına akılları pek ermiyordu. 
     Güneydoğu'da bugün geçerli sükunet gerçek miydi, yoksa sahte ve geçici miydi Yani Türkiye'nin bu bölgesinde ilginç bir bekleyiş mi söz konusuydu Ve neyin bekleyişi olabilirdi bu 
     Ya Kemal Derviş ne yapacaktı 
     Siyasetteki şansı neydi 
     Ve tabii en güncel konu 
     Cumhur Ersümer'in istifası... 
     Batılı meslektaşlarım, Enerji Bakanı Ersümer'in koltuğunu koruyor olmasına akılları hiç basmıyordu. 
     Sizin basıyor mu 
     Benim basmıyor. 
     Beyaz Enerji iddianamesi ortaya çıktıktan sonra Cumhur Ersümer'in değil bir gün, bir saat bile o koltukta oturmayıp derhal istifasını vermesiydi doğru olan. 
     Siyasal sorumluluğun gereği buydu. 
     Siyasal etiğin gereği buydu. 
     Bir bakanlıkta, bakanın altında, eski bir bakanın da ortak olduğu bir rüşvet çetesi kurulmuşsa... Savcılık iddianamesi, siyasetçi - işadamı - bürokrat üçgeninde bir soygun çarkının varlığına işaret ediyorsa... Savcılar, "Anayasal engel olmasa, bakan da sanık olurdu" demişlerse... Tanık ve sanık ifadeleri de bakanı suçluyorsa... 
     İstifa için daha ne bekler ki o bakan 
     
Yılmaz ne yapıyor      Bir başka soru 
     Niye direniyor Mesut Yılmaz Yoksa "Bu kelleyi verirsem, sıra bana benim kelleme gelir " diye mi düşünüyor ANAP lideri 
     Koalisyonun öteki iki ortağında da, özellikle MHP'de dikkati çeken surda delik açtırmam zihniyeti, koalisyonun ömrüyle ilgili çok tehlikeli bir eğilimin altını çiziyor. 
     İçte ve dışta güven grafiği en dip noktada seyrediyor Ecevit hükümetinin. Ersümer'in koltuğuna yapışması, zaten doğru dürüst kalmamış olan inandırıcılığına büyük bir darbe daha indirecektir. 
     İçte ve dışta, bu hükümetin rüşvet ve yolsuzlukla mücadele konusunda duyarsız olduğuna dair inanç biraz daha güçlenecektir. 
     
Türkiye'nin ihtiyacı...      Oysa, bunun tam tersine ihtiyaç duyduğu bir dönemden geçiliyor. Türkiye'de hortumlar kesilecek mi 
     Hortumcular cezalandırılacak mı 
     Kara delikler kapatılacak mı 
     Bunlar olmaksızın Türkiye krizden kurtulamaz. Bunlar olmaksızın hükümete güven duyulamaz. Bu konuda iyimserlik duygusunun uç verebilmesi için önce Ersümer'in istifası şarttır. 
     Son söz 
     Hükümet iyi bir yere doğru yol almıyor. 
     
     







Yeni siyaset 


Ersümer'den Pencere'ye dava 


İstifa sinyali 


Enis Öksüz ve Gümrük Müdürü 


Hep sorular uçuşuyor, yanıtlar 
o kadar az ki... 


Yeni bunalım taşınamaz 


Ülkesini seven Türk gençleri 


Dilin ötesinde... 


Sağduyu 


Ermeni lobisine Türkiye desteği 


Suya da dokunun sabuna da... 


Her şeye rağmen 


Genel kurulun kararı önemli 


Kamu bankalarına 40, özellere 30 katrilyon TL 


Nafile bekledik 


</TEXT>
</DOC>
