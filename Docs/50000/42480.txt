<DOC>
<DOCNO> 42480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sontur01.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Bizden kopan kardeşlerimiz hatalarını anlayıp geri dönecekler" 
</HEADLINE>
<TEXT>

     Saadet Partisi SP Genel Başkanı Recai Kutan, ''Bizden kopan kardeşlerimiz hatalarını anlayıp yeniden ana gövdeyle birleşecekler'' dedi. 
     Kutan, Bursa'nın Orhangazi ile merkez Nilüfer ilçe teşkilat binalarının ardından Osmangazi, Yıldırım ve il teşkilat binalarını açtı. 
     Kutan, daha sonra, Bursa Uluslararası Tekstil ve Ticaret Merkezi BUTTİM Konferans Salonu'nda partisinin il teşkilatınca düzenlenen toplantıya katıldı. Kutan, 17 Eylül Pazartesi günü 48 milletvekiliyle ilk grup toplantılarını yapacaklarını belirterek, ''1980 öncesi de 48 kişiydik, ancak sıkılmış bir yumruk gibiydik. Göreceksiniz, bu 48 dava adamı Meclis Genel Kurulu'nda çok şeyler başaracak'' dedi. Kutan, yaklaşık 15 yıldır omuz omuza mücadele ettikleri bazı dava arkadaşlarının milli görüş hareketinden ayrıldıklarını belirterek, şöyle konuştu 
     ''Benim gösterdiğim hoşgörüyü, hiçbir siyasi parti genel başkanı göstermemiştir. Nefsimi ayaklar altına aldım. Ne yapalım ki, bu arkadaşlarımız çekti gitti. Büyük bir fırsatı kaçırdılar. Ancak, ana gövde bizde. Büyük çınarın bazı dalları koptu, ama ana gövde ayakta. Hiç şüpheniz olmasın, bizden kopan kardeşlerimiz, hatalarını anlayıp yeniden ana gövdeyle birleşecekler.'' 
     Türkiye Cumhuriyeti Devleti'nin tarifinin yapıldığı Anayasa'nın 2.maddesinin uygulanmadığını savunan Kutan, şöyle devam etti ''Bu maddede, Türkiye'nin demokratik, laik bir hukuk devleti olduğu yazmasına karşın, maalesef uygulayan yok. Türkiye'de demokrasi, laiklik ve hukukun olduğu söylenebilir mi Bugün ülkemizde laiklik var mı Laiklik anlayışına göre, devlet dine, din devlete karışmamalıdır. Bir vatandaş çocuğunu spor kursuna, saz ya da bale kursuna göndermek istediğinde kimse karışmaz, ancak kuran kursuna göndermek isterse izin verilmez. Niye Onlar öyle istiyor. Bu nasıl laiklik İşte bunun için, Anayasa'nın gerçek tatbikini yapmak için geliyoruz.'' 







</TEXT>
</DOC>
