<DOC>
<DOCNO> 28636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/guncel/gun02.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
F tipinde ilk dava 
</HEADLINE>
<TEXT>

Sincan F Tipi Cezaevi'nde kalan Mehmet Güneş adlı mahk mu feci şekilde döven yedi gardiyan hakkında savcılık dava açtı... 
     GÖKÇER TAHİNCİOĞLU Ankara 

     F tipi cezaevlerinde mahk mlara yönelik yapıldığı iddia edilen "insan hakları ihlalleri" mahkeme salonlarına taşınmaya başladı. Sincan Cumhuriyet Başsavcılığı, Mehmet Güneş adlı mahk mu arama yapmak için geldikleri "odada" dövdükleri gerekçesiyle yedi gardiyan hakkında dava açtı. 
     
     Üç gün rapor verildi 
     Sincan F Tipi Cezaevi’nde kalan Mehmet Güneş, avukatıyla yaptığı görüşmeden dönerken yedi infaz koruma memuru, arama gerekçesiyle Güneş’i odasına sokup dövdü. Doktorlar "Bir gece müşahade altında tutulması gerektiğini" belirtti. Ancak bir jandarma komutanı "Bir şeyi yok" diyerek Güneş'i cezaevine geri gönderdi. Adli Tıp Kurumu ise Güneş’e 3 günlük rapor verdi. 
     Olaya ilişkin suç duyurusunu inceleyen Sincan Cumhuriyet Başsavcılığı, infaz koruma memurlarının Güneş'i dövdüğü sonucuna ulaştı ve yedi memur hakkında dava açtı. Savcılık, Güneş'i cezaevine geri gönderen jandarma için ise "görevini yaptı" sonucuna ulaştı. Haklarında dava açılacağını öğrenen infaz koruma memurları da karşı dilekçe vererek Güneş'in kendilerini "darp" ettiğini iddia etti. Güneş'in ve infaz koruma memurlarının yargılanmasına önümüzdeki günlerde Sincan'da başlanacak. 
     
     Cezaevinde çete dayağı 
Yolsuzluğu buldu ama pişman oldu      Ankara Ulucanlar Cezaevi'ndeki yolsuzlukları yetkili merciilere bildireceğini söyleyen cezaevi görevlisi, demir ve sopalarla dövüldü. Emekli olmasına 2 ay kalan R.T., Ulucanlar Cezaevi matbaasında ortaya çıkan yolsuzluk iddialarını araştırınca ilginç sonuçlara ulaştı. Yolsuzlukları savcılığa bildireceğini çevresine ve yönetime söyleyen R.T., 20 Haziran'da herkesin gözü önünde hastanelik oluncaya kadar dövüldü. Kimsenin yardım etmediği R.T. kaçıp adli tıptan rapor aldı ve savcılığa gitti. 
     



 GÜNCEL 













</TEXT>
</DOC>
