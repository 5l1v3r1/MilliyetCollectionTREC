<DOC>
<DOCNO> 2886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/siyaset/siy07.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Afla birlikte siyasi yasağı kalktı... 
</HEADLINE>
<TEXT>
Erdoğan isterse parti kurabilir 
     İHSAN YILMAZ İstanbul 

     Refah Partisi içinde yenilikçi - genelekçi tartışmaları tırmanırken, yenilikçilerin önde gelen isimlerinden İstanbul Büyükşehir Belediyesi eski Başkanı Recep Tayyip Erdoğan’ın çıkarılan afla birlikte siyasi yasağının kalktığı bildirildi. 
     Af konusundaki uzmanlığıyla tanınan İstanbul Üniversitesi Hukuk Fakültesi öğretim üyesi Doç. Dr. Adem Sözüer, "Yasa iyi incelendiğinde görülecektir Erdoğan isterse yarın parti kurabilir" dedi. 
     Sözüer, Erdoğan’ın kamu yasaklarının kalkmasının hukuki gerekçelerini şöyle anlattı 
     "Basın affı diye bilinen '4454 Sayılı Basın ve Yayın Yoluyla İşlenen Suçlara İlişkin Dava ve Cezaların Ertelenmesine Dair Kanun’, basın yayın araçlarıyla işlenen suçların cezalarına erteleme getiriyordu. Anayasa Mahkemesi bu kanunun birinci maddesinin bir kısmını eşitsizlik ilkesine aykırı bularak iptal etti ve 1 yıl içinde yeniden düzenlenmesini istedi. Kısmen iptal edilen bu birinci madde, son çıkarılan 4416 sayılı Şartla Salıverme Yasası’nın ikinci maddesinde yeniden düzenlendi. Bu düzenlemeyle basın affının kapsamı genişletildi ve miting, sempozyum, kongre, açık oturum, seminer v.s gibi yollarla yapılan açıklamalar da kapsama alındı." 
     


 SİYASET 























</TEXT>
</DOC>
