<DOC>
<DOCNO> 30721 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sonspo20.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İbrahim Kutluay, Panathinaikos ile 2 yıllık sözleşme imzaladı 
</HEADLINE>
<TEXT>

     Ünlü basketbolcu İbrahim Kutluay, Yunan liginin güçlü takımlarından Panathinaikos ile 2 yıllık sözleşme imzaladı. 
     Geçen yıl AEK Atina Basketbol Takımı'nda forma giyen Kutluay, yeni takımının tesislerinde yapılan imza töreninin ardından, kariyerine Panathinaikos'ta devam etmekten büyük mutluluk duyduğunu açıkladı. 
     Kutluay, ''Öncelikle AEK taraftarlarına teşekkür etmek isterim. Bana büyük ilgi gösterdiler. Panathinaikos formasıyla hedefim Avrupa liginde başarılar kazanmaktır'' dedi. 
     Bu arada, imza törenin ardından, Panathinaikos'un Kutluay'a yapacağı ödeme hakkında açıklama yapılmazken, kulübe yakın çevreler Türk basketbolcunun 2 yıl için toplam 2 milyon 500 bin dolar alacağınıbelirttiler. 
     Öte yandan Yunan basını, Kutluay'ın gelecek sezon yeşil-beyaz formayı giyecek olmasının Yunan basketbol camiasında günün konusu olduğunu yazdı. 
     Atina'da yayımlanan Apoyevmatini Gazetesi, ''Yeni Lider Kutluay'' başlıklı haberinde, Türk basketbolcunun Panathinaikos'un yeni lideri olmaya geldiğini kaydetti. 
     Ethnos Gazetesi ise geçen sezon AEK forması altında muhteşem görüntüler sergileyen Kutluay'ın, Yugoslav Dejan Bodiroga ile ''Yeşil camiayı'' ateşe vereceklerini yazdı. 






</TEXT>
</DOC>
