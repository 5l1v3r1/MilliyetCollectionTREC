<DOC>
<DOCNO> 12989 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/yasam/yas01.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Şirketinize baba diyebilir miyim ’ 
</HEADLINE>
<TEXT>

İstanbul Valiliği'nin başlattığı 'Hamilik Projesi' kapsamında 16 büyük şirket, sokakta çalışan 29 çocuğun bakımını üstlendi. İlk talihli Fatma mutlulukla objektife gülümsedi... 
     ÜMRAN AVCI İstanbul 

     Mini mini çocuklar... Kimi kar kış demeden sokakta mendil satıyor, kimi de binbir tehlike altında cam siliyor... Ayakkabı boyayan, ufak tefek şeyler satanlar da cabası... Bazısı şöyle böyle okumaya çabalıyor, bazısı sıtkını çoktan sıyırmış Ancak şimdi onların da bir 'hamisi' olacak, işadamları onlara kol kanat gerecek. 
     
47 çocuk bulundu      Bundan böyle sokakta çalışan çocuklar, İstanbul Valiliği'nin başlattığı 'Hamilik Projesi' kapsamında büyük şirketlere emanet edilecek. Maddi durumu iyi olmadığı için çocuğunu çalıştırmak zorunda kalan aileleri korumaya alan işadamları, ailelere eğitim, gıda ve sağlık yardımında bulunacak. 
     Valilik emri, 'Güvenlik Kararı Uygulama Planı' kapsamında tarama yapan denetim ve muhafaza ekipleri tam 47 çocuğun ekonomik ve sosyal yoksulluk içinde olduğu için çalıştığını tespit etti. Ve hemen harekete geçildi... 
     
29 minik kurtuldu      Vali Erol Çakır imzasıyla, büyük şirketlere birer yazı gönderildi. Yazıda İstanbul'da sokakta çalışmak, dilenmek ve yaşamak zorunda kalan çocukların, fuhuş, alkollü içki, bali - tiner gibi uçucu maddeleri kullanma alışkanlığının, cinsel tacize uğrama ve adam öldürme gibi olayların içine itildiği vurgulandı. 
     Bu durumun sosyal tehlike yarattığının belirten Vali yazıda şöyle diyordu "Kimlik bilgileri sunulan çocuğumuz ve ailesine, belirtilen çerçevede hamilik yapmanızı rica ediyorum" İşte Vali Çakır'ın bu teklifine 16 büyük şirketten olumlu yanıt geldi, 16 ailenin 29 çocuğu sokakta çalışmaktan kurtuldu. 
     
'Okula başlayacakmışım'      Mardin Dargeçit'ten 5 yıl önce İstanbul'a göç eden Geçer Ailesi'nin 7 yaşındaki kızı Fatma da proje sayesinde sokaklara veda edenlerden. Mendil satarken korunmaya alınan ve ailesinin maddi durumunun çok kötü olduğu tespit edilen Fatma'nın koruması bir şirkete verildi. Babasının seyyar satıcılık yaptığını belirten Fatma "Bize yardım eden şirket geçen gün evimize yiyecek getirdi. Önümüzdeki yıl da okula başlayacakmışım" demekle yetindi. 
     
İşte hayırlı’ şirketler      Hamiliği kabul eden şirketlerin başlıcaları şunlar Atagold Holding, Evyap Holding, Fatih Geleceğimizin Çocukları Vakfı, Atabay Kimya, Süzer Holding, İbrahim Polat Holding, Profilo Holding, İstanbul Kömür ve Maden Sanayi, Toprak Holding, Dumankaya Holding, Erdem Holding, Coşkun Et ve Mamülleri, Abdi İbrahim Holding, Dinarsu, Elginkan Holding, İpek K ğıt. 
     
Sistem böyle işliyor      Sosyal Hizmetler İl Müdürü Kahraman Eroğlu sistemi şöyle anlattı "İstanbul'da vergi borcu olmayan 3 bin sanayi kuruluşu tespit ettik. Hamilik teklifini tüm şirketlere göndereceğiz. Şirket ailelere para vermek yerine çocuklarını okutacak, baba işsizse şirkette uygun iş verecek, gıda yardımında bulunacak" 
     


 YAŞAM 
















</TEXT>
</DOC>
