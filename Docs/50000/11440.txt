<DOC>
<DOCNO> 11440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/siyaset/siy05.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BAYKAL’a istifalı tavır 
</HEADLINE>
<TEXT>

12 öğretim üyesi CHP’den koptu 
     MİLLİYET Ankara 

     Yönetimin "antidemokratik uygulamalarda bulunduğunu" öne süren 12 üniversite öğretim üyesi CHP’den istifa etti. 
     Profesörler Mehmet Adem, Seçil Karal Akgün, İbrahim Ethem Başaran, Işık Bökesoy, Sevda Çalışkan, Mehmet Melli, Özer Ozankaya, Hatice Özenci, Metin Özenci, Ünsal Yavuz ve Şahin Yenişehirlioğlu ile Doç. Dr. Bige Yavuz, istifa dilekçesini, CHP Genel Başkanlığı’na gönderdi. Öğretim üyeleri, dilekçelerinde şu ifadelere yer verdi 
     "CHP’nin 1999 seçimlerinde TBMM dışında kalacak kadar zayıf düşürülmüş olmasından ve demokrasinin, dolayısıyla da ulusal sorunların tümden sahipsiz kalmasından duyduğumuz üzüntüyle, kara gün dostu olarak partiye katıldık. 
     
Düş kırıklığı      CHP’nin yeniden Türk ulusunun sorunlarını çözen ve uygar insanlık önünde yüzünü ağartan Atatürk’ün CHP’si niteliğine kavuşturulacağı umudunu taşıyorduk. 
     CHP’nin, tıpkı öteki siyasi partiler gibi, hiçbir etkin çözüm önerisinde bile bulunamayacak durumda kalmasından ve bunun sorumlusu olan antidemokratik yönetim uygulamalarından bir türlü kurtulamamasından duyduğumuz düş kırıklıklarının sonucu, bu temel olumsuzluklar giderilinceye kadar, CHP’den istifa ediyoruz." 
     


 SİYASET 













</TEXT>
</DOC>
