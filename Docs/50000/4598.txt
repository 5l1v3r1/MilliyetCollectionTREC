<DOC>
<DOCNO> 4598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/spor/spo05.html </URL>
<DATE> 2001/01/30/ </DATE>
<TIME>  </TIME>
<AUTHOR>  </AUTHOR>
<HEADLINE>
KAYAKTA kar hasreti 
</HEADLINE>
<TEXT>

     AYŞE YEŞİN 

     ÜNİVERSİTELERARASI Dünya Kayak Şampiyonası’na gidecek Milli Takım seçmesi, "karsızlık" nedeniyle iptal edilince, kafile bir sene önceki müsabakanın sonuçlarına göre belirlendi. 6 - 18 Şubat’ta Polonya’daki şampiyona için seçme müsabakası niteliğinde Türkiye Şampiyonası düzenlemek isteyen Üniversiteler Federasyonu, karın azizliğine uğradı. 22 Aralık tarihinde Erciyes’e yarışma koyan federasyon, kar yağmayınca müsabakaları iptal etmek zorunda kaldı. 
     FAALİYET programı gereği ocak ayı içinde de bu organizasyon gerçekleşmeyince, Milli Takım’ın Mart 2000’deki son Türkiye Şampiyonası’na göre oluşturulmasına karar verildi. Kuzey Disiplini’ndeki dört bayan sporcunun marttaki şampiyonada dereceye girenler olduğunu belirten yetkililer, Alp Disiplini kategorisinde ise ilk sekize girenler arasından seçme yaptı. Geçtiğimiz yıl ilk dört derece arasındaki sporcuların okullarından mezun olmaları bu çareyi getirdi. 
     
     


 SPOR 


























</TEXT>
</DOC>
