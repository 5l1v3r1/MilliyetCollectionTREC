<DOC>
<DOCNO> 39003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/dunya/tur.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Limni’deki köyün laneti sona erdi 
     DIŞ HABERLER SERVİSİ 

     Yunanistan’ın Limni adasında, Osmanlı döneminde Aynoroz papazları tarafından lanetlenen bir köyün üzerindeki lanetin kaldırılması için ayin yapıldı. Ada halkının isteği üzerine, Aynoroz’dan özel olarak gelen 5 kişilik papaz heyeti tarafından, Mundros köyünde yapılan ayine ada halkının büyük bölümü katıldı. 
     Mundros köyü üzerinde bulunduğuna inanılan, "hiçbir zaman gelişerek ilerlememesi" şeklindeki lanetin kalkması için dualar edilen ayinde, özel olarak Aynoroz’dan bazı kutsal eşyalar getirildi. 
     İddiaya göre 1800’lü yıllarda Osmanlı egemenliğinde bulunan Limni’deki Yunanlılar başkaldırarak birçok Osmanlı askerini öldürmüştü. İntikamdan korkan Mundroslular köyün çevresinde nöbet tutmaya başlamıştı. Bir 23 Ağustos günü Osmanlı askerleri, nöbetçilerin uyumasından yararlanarak Mundros’u basmış ve bütün köylüleri öldürmüş. Yine iddiaya göre, köylülerin nöbette uyuya kalmasını cezalandırma kararı alan Papalık, Mundros’u lanetlemişti. 
     



 DÜNYA 










</TEXT>
</DOC>
