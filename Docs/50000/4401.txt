<DOC>
<DOCNO> 4401 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/guncel/gun04.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Zengin koca arayan jartiyersiz çıkmasın 
</HEADLINE>
<TEXT>

Yaptığı evliliklerle servete kavuşan, bir de Kontes ünvanı alan Bea Bienvenida, sırlarını artık kursiyerleriyle paylaşıyor 
     Nevsal ELEVLİ - LONDRA 

     İspanya'nın Valencia kentinin köhne bir mahallesinde zor bir çocukluk dönemi geçirdikten sonra İngiltere'de yaptığı evliliklerle birkaç sınıf birden atlayan Kontes Bea Bienvenida, deneyimlerini "zengin koca tavlama kursu açarak" hemcinslerine aktarıyor. İngiltere'nin en seçkin erkekleriyle aşk yaşayarak pek çok skandal yaratan İspanyol dilber, antikacı milyarder Kont Nicholas Sokolow'la evlenerek kontes olmuş. 
     
     'Türk kadını boyun eğiyor' 
     Skandallar kraliçesi Kontes Bea Bienvenida, şu sıralarda televizyonlarda sohbet programlarına çıkıyor, Oxford Üniversitesi'nde "Modern Kadın" üzerine konferanslar veriyor. Milliyet'in sorularını yanıtlarken en yakın arkadaşının bir Türk olduğunu belirten genç kadın "Birçok arkadaşım oldu Türkler'den. Türk kadını çok vefalı. Ancak bu kadar boyun eğmeleri de yanlış. Erkekler için iyi bir yatırım olduklarını hissettirmeliler" diyor. 
     
     İşin sırrı vitrinde... 
     43 yaşındaki Kontes'in "Erkekler nasıl baştan çıkarılır" adlı internet sitesini, günde en az 3 bin kişi "tık"lıyor. "Çok güzel değilim ama ne yapmam gerektiğini biliyorum. Vitrinimi özenle düzenliyorum. Çevrede benden güzel kadınlar var. Ama kültür ve bilgi yok. Bu işte ambalaj ve sunma çok önemli" diyen Kontes'in hedefini hiç şaşırmayan altın sırlarından bazıları şöyle 
     EVLİLİK BİR YATIRIMDIR Siz bir işadamının kaybedeceğini bildiği işe yatırım yaptığını gördünüz mü Zor elde edilen kadın rolü oynamayın. İşadamlarının pek vakti yoktur. 
     HAFİF BACAK TEMASI OLMALI Restoranda karşılıklı oturmak pek işe yaramaz. Bu yüzden üç kişilik yer ayırtıp yanınıza oturmasını sağlayın. Hafif bacak teması olmalı. 
     İÇ ÇAMAŞIRINIZ NE RENK Yemekten sonra kahve yerine konyak Hine Antique isteyin. Erkekler konyak içen kadınları seksi bulur. Ayrıca puroyla yaptığınız hareketler onu çıldırtabilir. Arabaya bindiğinizde de iç çamaşırınızın ne renk olduğunu ona fısıldayın. 
     JARTİYER KULLAN Külotlu çorap yerine jartiyerli çorap giyin. Jartiyerin üzerindeki bir süsü parfümleyerek kendisine hediye edin. Üç gün buluşmadan sonra yatın. Yatmadan önce odaya güzel kokular serpin. Yatağa Johnson bebek pudrası serpiştirin. 
     DEĞİŞİK YERLERDE SEVİŞİN Örneğin asansör, yat, ofis. Pahalı hediyeler verin. Evlendiğinizde, baştan çıkarma işini bitirmeyin. Kendinizi sevin ve kontrolü elinizde tutmaya çalışın. Erkekler kaybedenle iş yapmayı sevmezler. 
     
     3 günlük kursun bedeli 5 milyar 
     Bienvenida'nın 5 bin sterlin yaklaşık 5 milyar lira olan 3 günlük kursları, Londra'nın en lüks otellerinde düzenleniyor. Kurslarda danışmanlık yapan avukat Vaneu Lloyd Platt, evlilik sözleşmeleri hakkında bilgi veriyor. Bienvenida'nın kurslarından bazı eğitim başlıkları şöyle 

</TEXT>
</DOC>
