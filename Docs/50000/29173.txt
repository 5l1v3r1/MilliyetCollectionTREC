<DOC>
<DOCNO> 29173 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/son/sontur24.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom krizine IMF de karıştı "Krediyi erteleriz " 
</HEADLINE>
<TEXT>

     luslararası Para Fonu'nun, Türkiye'ye 1.5 milyar dolarlık ikinci kredi diliminin serbest bırakılması için, Türk Telekom üstyönetimi meselesinin çözüme kavuşturulmasında ısrar ettiği bildirildi. 
     Bir IMF kaynağı, A.A'ya açıklamasında, ''ikinci kredi diliminin serbest bırakılması için Türk Telekom üstyönetimi meselesinin çözüme kavuşturulması, ön şart niteliğini koruyor'' dedi. 
     IMF kaynakları, bu mesele çözüme kavuşturulmadıkça, IMF İcra Direktörleri Kurulu'nun Türkiye toplantısının tarihinin 3 Temmuz olarak açıklanmasının fazla önem taşımadığını belirttiler. Kaynaklar, IMF mevzuatına göre, anlaşmazlıkların sürdüğü durumlarda, Kurul toplantılarının ertelenebildiğine işaret ettiler. 
     IMF Türkiye Masası Şefi Juha Kahkonen, Ankara'daki 8'inci gözden geçirme çalışmalarının sonunda yaptığı açıklamada, ikinci kredi diliminin serbest bırakılması için dört ön koşul sürdüklerini bildirmişti. Bu ön koşullardan ek bütçenin çıkarılması, Emlakbank ile ilgili düzenleme ve tütün yasasının TBMM'den geçirilmesi konuları sonuca ulaştırılmış bulunuyor. Dördüncü ön koşul olan Türk Telekom üstyönetiminin belirlenmesi meselesi ise, henüz çözüme kavuşturulamadı. 
     

</TEXT>
</DOC>
