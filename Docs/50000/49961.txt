<DOC>
<DOCNO> 49961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yazar/theper.html </URL>
<DATE> 2001/11/01/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Biraz da vatandaşı koruyalım 1 
</HEADLINE>
<TEXT>

     Karşılıksız çek yazanlar artık hapis yatmayacakmış, doğru mu 
     E. T. - İstanbul 
     Bugünlerde cezalar konusunda ortalık toz duman. 
     Sorunuzun yanıtı hem evet, hem hayır, ama işin evet yanı daha ağır basıyor. Bilmece gibi yanıtımın izahı şu 
     Biliyorsunuz bir Anayasa değişikliği sürecinden geçtik. Neticede Anayasa'nın bazı maddeleri değişti ve değişen maddeler arasına şu cümle girdi 
     "Hiç kimse yalnızca sözleşmeden doğan bir yükümlülüğü yerine getirmemesinden dolayı özgürlüğünden alıkonamaz." 
     Tatbikatta karşılıksız çek yazmak suçtu ve hapis cezası veriliyordu, bu iş için çıkarılmış yasada bu hüküm vardı, ayrıca İcra İflas Kanunu hükümlerine göre de aleyhine takip yapılıp takip sırasında mal beyanında bulunmayanlara da hapis cezası veriliyor, borcunu ödediğinde hapis cezası kaldırılıyordu. 
     Şimdi gerek çek nedeni ile ve gerekse mal beyanında bulunmama nedeni ile oluşan suç "sözleşmeden doğan yükümlülüğü yerine getirmeme" olarak kabul edildi. Yani Anayasa hükmü, bu suçlara ceza verilmemesi yönünde. 
     Şimdiye kadar anlattıklarım, sorunuzun yanıtındaki "evet" bölümü. 
     Bir de "hayır kalkmadı" bölümü var. Peki Anayasa kaldırdı ise, neden hala tereddütlü bir bölüm var ki, "hayır kalkmadı" diyebiliyoruz. Şundan 
     Her ne kadar yukarıdaki açıklama Anayasa hükmü bu ise de, ceza tayini ve çekle ödemelerin düzenlenmesi ile ilgili yasadan geliyor veya İcra İflas Kanunu'ndan. İyi ama bu kanunlarda değişiklik yapılmadı ki. Bu kanunlarda cezalar halen görülüyor. 
     
     







Kara harekatı 


Mayın tarlası 


Zirvede anket rüzgarları 


Askerin Başbakan Ecevit'le ilgili mesajları mı 


Polis otosuna 5 litre benzin 


Pençe 


Yeni neslin başucu kitabı çıktı 


2002 bütçesine girerken 


Risk çok ama... 


Bu dayak hepimize atıldı 


Hutbeli tur 


Türkiye'ye AB ordusu ve Afganistan'a gidecek asker karşılığı yeni krediler verilecek 


"Mavi Yolculuk"a çıkamayanlar için 


Çiller, Demirel, seçim 


Zararda Türkiye rekoru TEAŞ'ın 


Biraz da vatandaşı koruyalım 1 


Çek - senet mafyasına gün doğdu 


İşçi de şirket kurtaracak 


</TEXT>
</DOC>
