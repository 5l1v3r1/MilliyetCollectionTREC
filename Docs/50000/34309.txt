<DOC>
<DOCNO> 34309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sonspo01.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Inter farklı, Hakan aynı... 
</HEADLINE>
<TEXT>

     Teknik direktörlüğünü Hector Cuper'in yaptığı ve 3 Türk futbolcusunun da yeraldığı Inter takımı, ikinci hazırlık maçını 8-0 kazandı. 
     İtalya'nın kuzeyindeki Bormio kentindeki kampı süren Inter, bugün üçüncü lig takımlarından Sondrio ile oynadığı hazırlık maçını 8-0 kazandı. 
     Karşılaşmanın gollerini, 17 ve 27. dakikada Ventola, 29. dakikada Kallon, 74 ve 86. dakikada Pacheco, 83 ve 98. dakikada Sidor, 91. dakikada Binotto kaydederken, ikinci yarıda oyuna giren Hakan Şükür, 60. dakikada penaltı kaçırdı. 
     İlk hazırlık maçını 17-0 kazanan Inter'de teknik direktör Cuper, kadronun da genişliğinden yararlanarak ikinci hazırlık maçında farklı isimler çıkardı. İlk maçta oynamayan Emre, Sondrio karşısında 76 dakika forma giyerken Okan ve Hakan sadece ikinci yarı oynadı. 
     Emre'nin gösterdiği oyun, karşılaşmayı izleyen yaklaşık 3 bin taraftardan beğeni aldı. 






</TEXT>
</DOC>
