<DOC>
<DOCNO> 27956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/guncel/gun01.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
POLİS BUNU YAPARSA .. 
</HEADLINE>
<TEXT>

Ankara’da iki polis "Kimlik kontrolü yapacağız" diye minibüse bindirdikleri kadına Altınpark’ta tecavüz etti. Savcılık, şik yet üzerine polisleri tutuklattı 
     ANKARA Milliyet 

     Ankara'da konsomatrislik yaparak yaşamını sürdüren Gülbahar U. bir gece yanına gelen ve "Kimlik kontrolü yapacağız" diyerek minibüse bindiren iki polisin tecavüzüne uğradı. Savcılık polisleri tutuklayarak cezaevine gönderdi. 
     
     Lokantadan çıkardılar 
     Konsomatrislik yaparak yaşamını sürdüren Gülbahar U.'nun başına gelenler filmlere konu olacak nitelikte. Ulus'ta bir gazinoda konsomatrislik yapan Gülbahar U. 30 başına gelenleri polise anlatırken adeta bir ibret dersi verdi. Gülbahar'ın anlatımıyla olay şöyle gelişti 15 Şubat 2001 gecesi sabaha karşı işyerinin kapanmasından sonra işkembe çorbası içmek için saat 04 30'da çorbacıya giden Gülbahar U.'nun yanına resmi kıyafetli iki polis memuru geldi. Önce kimlik soran polisler, Gülbahar U.'nun verdiği kimlik üzerinde inceleme yapacaklarını belirterek, genç kadını lokantanın dışına çıkarıp polis minibüsünün yanına getirdi. 
     
     Doğru Altınpark'a 
     Kimliği inceleyen polisler, Gülbahar U.'yu "Seni Emniyet'e götüreceğiz" diyerek minibüse bindirdi. Minibüsün ters istikamete gitmesinden şüphelenen genç kadın, nereye gittiklerini sordu. Yanıt vermeyen iki polis, minibüsü havaalanı yolundaki Altınpark'a kadar getirip ıssız bir köşeye park etti. Polisler daha sonra genç kadına aracın içinde sırayla tecavüz ettiler. 
     Olaydan sonra sabaha karşı sürekli kaldığı Ulus'taki otele gelen genç kadın karakola başvurarak, kendisine tecavüz eden polislerden şik yetçi oldu. Haklarında adli işlem de yapılan polis memurları Halil İbrahim Yavuz ve Metin Parmaksız gözaltına alındı. Altındağ İlçe Emniyet Müdürlüğü'nde görev yapan polisler savcılık tarafından tutuklanarak cezaevine gönderildi. Polisler idari olarak da açığa alındı. 
     
     Polisler Rızasıyla oldu 
     Beş yıllık polis Yavuz ile 10 yıllık polis Parmaksız, suçlamaları reddetti. Her iki polis memuru genç kadının para karşılığında kendileri ile aşk yapmak istediğini öne sürdü. Yavuz ve Parmaksız genç kadınla kendi isteği doğrultusunda birlikte olduklarını iddia etti. 
     
Bu kadarına da pes      Barda Ankara Narkotik Şube Müdürü’nün tacizine uğrayan tiyatrocu Ebru Vardal, "Bu işin peşini bırakmayacağım" dedi 
     ÜMRAN AVCI İstanbul 

     Ankara'nın ünlü barlarından birinde bir emniyet müdürünün tacizine uğradığını söyleyen tiyatro sanatçısı Ebru Vardal, susan kadınların sözcüsü olarak davanın peşini bırakmayacağını belirtti. 
     Konservatuarı bitirdikten sonra yedi yıldır İstanbul'da yaşayan Vardal, ailesini ziyaret için gittiği Ankara'da 15 Haziran 2001 gecesi yaşadığı olayı şöyle anlattı "Saat 02.00 sıralarında iki kız arkadaşımla birlikte Jackies Bar'a gittik. Barda bir arkadaşla karşılaştık. Biz dört kadın aynı masada oturduk. Saat 03.00 sıralarında kavga çıktı. Tam ortalık sakinleşmişti ki bir el arkadan saçımı okşadı. Döndüğümde üst standda beş kişinin oturduğunu gördüm. Dikkatli davranmalarını söyledim. Tekrar başımı çevirdiğimde yine saçımla oynadı. Yüksek sesle eline koluna dikkat etmesini söyledim." 
     Aynı kişinin üç kez saçıyla oynadıktan sonra diziyle sırtına dokunduğunu da iddia eden Vardal, "Sinirle ayağa kalktım. 'Sen kimsin Burası dağ başı mı ' diye bağırdım. Umursamaz bir şekilde adının Faruk olduğunu söyledi. Yanındaki arkadaşları da gülüyordu. Elini yakaladım, ancak kolumu büktü. Bana vuracaktı ama yanındaki Murat diye biri o kişiyi tuttu." 
     
     Çok sarhoşmuş’ 
     Olay üzerine işletme müdürünü aradığını, bir süre sonra odasına çıktığında olay anında masada oturan Murat Şahin'in işletme müdürü olduğunu öğrenince şaşkınlık ve öfkesinin arttığını belirten Vardal, sözlerini şöyle sürdürdü "Benden özür dilemesi gerektiğini söyledim. Çok sarhoş olduğunu belirtip üzerine gitmememi tavsiye etti. Cep telefonum çekmediği için hemen polis çağırmak istediğimi söyledim. Gülerek 'O polis, hem de Narkotik Şube Müdürü' dedi. O sinirle çıkıp eve geldim." 
     Faruk Yılmaz'ın, olaydan önce Basın Protokol Şube Müdürlüğü'ne tayin edildiğini öğrendiklerini belirten Vardal, gelişmeleri şöyle anlattı "Annem, Emniyet Müdürü Kemal İskender'in makamını arayıp sekreterine durumu aktardı. Bir süre sonra sekreteri bizi arayarak müdür beyin beklediğini söyledi. Fotoğrafından da müdürü teşhis ettim." 
     Pazartesi günü de Cumhuriyet Savcısı Vahit Civelek'e gittiğini belirten Vardal, "Savcı bir polisin polise tahkikat yapmayacağını söyledi. Delillerin çabuk toparlanması için çalışmaları hızlandırdı" dedi. 
     
Vukuatları kabardı      Bir yılda 2 bin 273 polis hakkında soruşturma açıldı 218 polis meslekten men edildi 611’i aftan yararlandı 940’ı ceza aldı 
     ANKARA Milliyet 

     Emniyet Genel Müdürlüğü'nce, 218 personel, çeşitli suçlara karıştıkları için mesleklerinden ve memuriyetten ihraç edildi. Geçtiğimiz yıl 2 bin 273 personel hakkında soruşturma açıldı. Soruşturma açılan personelden 722'si hakkında herhangi bir cezaya gerek görülmedi. Çeşitli iddialardan soruşturması süren 611 kişi ise aftan yararlandı. 
     
     Cezalar tespit edildi 
     Bakanlık Disiplin Kurulu, Yüksek Disiplin Kurulu ve Merkez Disiplin Kurulu'nun baktığı soruşturmalardan ise 940 personele çeşitli cezalar verildi. Ceza alan personelin 146'sının müdür, 62'sinin emniyet amiri, 45'inin başkomiser, 66'sının komiser ve komiser yardımcısı, 533'ünün polis memuru, 88'inin ise diğer hizmet sınıfında çalışanlardan oluştuğu bildirildi. Ceza alan personelin 12'si memuriyetten çıkarma, 206'sı meslekten çıkarma cezalarına çarptırılırken, 268 personele kıdem tenzili, 188'ine aylık kesimi, 176'sına kınama, 90'ına uyarma cezası verildi. 
     
     Gasp da var, kalpazanlık da 
     Memuriyetten ve meslekten çıkarma cezası alan 218 personelin 34'ünün zimmet, irtikap, rüşvet, 16'sının gasp, 34'ünün hırsızlık, dolandırıcılık, 28'inin sahtecilik, kalpazanlık, 19'unun görevi kötüye kullanma, 10'unun görevi terk, 9'unun görev yerini terk, 7'sinin kaçakçılık ve kaçakçılarla ilişki kurma, 12'sinin kasten adam öldürme, ırza geçme ve ırza tasaddi suçlarına karıştığı belirtildi. 
     Geçen yıl çeşitli olayların aydınlatılması ve gösterdiği başarı nedeniyle 15 bin 252 personel ödüllendirildi. Bu personelden 2 bin 377'sine takdirname verilirken, 12 bin 875 personel ikramiye taltifine layık görüldü. 
     



 GÜNCEL 



















</TEXT>
</DOC>
