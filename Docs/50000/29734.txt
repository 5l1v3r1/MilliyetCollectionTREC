<DOC>
<DOCNO> 29734 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/siyaset/siy03.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’yi ikna etmek daha kolay 
</HEADLINE>
<TEXT>

İsviçre’deki Dünya Ekonomik Forumu’na giden Devlet Bakanı Derviş, krizlere değindi "Tartışmaları büyütmeyelim" 
     SEÇKİN UREY Crans - Montana 

     Devlet Bakanı Kemal Derviş iki gün gecikmeyle çıktığı yurtdışı programına, Dünya Ekonomik Forumu’yla başladı. Derviş, katılımcılara hitaben yaptığı konuşmasında ekonomik programla ilgili çıkan krizlere değindi. Hiçbir zaman reformları kapalı kapılar ardında yapmak istemediğini ve demokratik yapı nedeniyle tartışmaların doğal olduğunu belirten Derviş "Ancak bazı konularda IMF ve Dünya Bankası gibi ülke dışı kuruluşları ikna etmek daha kolay oldu" dedi. Her hükümette direnen azınlıkların olmasının doğal olduğunu vurgulayan Derviş, "Ben tartışmayın diyemem. Muhalefet olacak, ama abartmamak lazım, tartışmaları büyütmeyelim" diye konuştu. 
     KKTC’nin forum merkezindeki pavyonunda basın toplantısı düzenleyen Derviş, Telekom’un yeni yönetimini "profesyonel başarılara sahip insanlar" olarak değerlendirdi ve yeterli profesyonellikte olup olmadığı kararının IMF’ye kaldığını belirtti. 
     Amerikan Büyükelçiliği’nin kendisiyle ilgili kamuoyu nezdinde araştırmalar yapmasını çok doğal bulduğunu ifade eden Derviş, "Bizim büyükelçiliklerimizin de bu tip çalışmalara girmeleri gerekir" dedi. 
     



 SİYASET 












</TEXT>
</DOC>
