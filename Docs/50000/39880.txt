<DOC>
<DOCNO> 39880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/son/sontur21.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeşehir ve Fatih Üniversiteleri de Türk Lirasına döndü... 
</HEADLINE>
<TEXT>

     Bahçeşehir ve Fatih üniversiteleri, ''Türk Lirası'na İtibar Kampanyası''na destek amacıyla, öğrenim ücretlerini Türk Lirası olarak tahsil kararı aldılar. 
     Bahçeşehir Üniversitesi'nden yapılan yazılı açıklamada, kriz nedeniyle eğitimden ödün verilemeyeceği belirtilerek, dönem başlarında 2 taksit olarak alınan öğrenim ücretlerinin yeni kararla birlikte vade farksız 4 taksitte alınacağı, peşin ödemelerde de yüzde 10 indirim yapılacağı ifade edildi. 
     Krizin ancak Türk Lirası'nın sahiplenilmesiyle aşılabileceği vurgulanan açıklamada, ''Eğitim kalitemizden ödün vermeden yapılabilecek maksimum oranda indirim yaparak ve ücretlerimizi Türk Lirası'na çevirerek, gençlerimiz ve velilere destek olmayı hedefledik'' denildi. 
     Fatih Üniversitesi'nden yapılan açıklamada da, öğrenim ücretlerinin bundan sonra Türk Lirası olarak alınacağı ifade edildi. Dövizle yapılan her türlü sözleşme, satın alma ve kira işlemlerinin Türk Lirası üzerinden yapılacağı belirtilen açıklamada, ''Kampanyayı, ülkemizin aydınlık yarınlarını müjdeleyen önemli bir tarihi hareket olarak kabul ediyor ve destekliyoruz'' denildi. 
     







</TEXT>
</DOC>
