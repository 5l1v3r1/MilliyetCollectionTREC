<DOC>
<DOCNO> 14896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/spor/spo04.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İSTANBUL’A REST 
</HEADLINE>
<TEXT>

Trabzon, talip olduğu oyuncuların peşine Fenerbahçe, Galatasaray ve Beşiktaş’ın da düşmesi üzerine, transfer çalışmalarını hızlandırdı 
     TRABZONSPOR’un transfer listesinde yer alan bazı futbolculara üç büyüklerin de talip olması yönetimin canını sıktı. Fiyatların yükselmesinden endişelenen yöneticiler, Bursasporlu Murat, Okan, Gençlerbirliği’nin Bursaspor’da kiralık oynayan futbolcusu Ümit Özat, Samsunsporlu İlhan, Kocaelisporlu Orhan Ak, Gaziantepspor’dan Hakan Bayraktar, gurbetçiler Yıldıray ve Berkant için Fenerbahçe, Galatasaray ve Beşiktaş ile büyük bir mücadeleye girişecekler. 
     ASBAŞKAN Ömer Gürsoy, bu sezon akıllı bir transfer politikası izleyeceklerini belirterek, "Çok kaliteli, uyumlu, aynı oyun sistemini bir arada yürütebilecek bir ekip yaratacağız. Bu nedenle sistemimize uyacak futbolcuyu mutlaka renklerimize bağlayacağız. Hiçbir kulüpten çekinmiyoruz. Transferde Fenerbahçe, Beşiktaş ve Galatasaray ile rekabete hazırız" diye konuştu. Gürsoy, bazı futbolcularla şimdiden söz kestiklerini de ifade etti. 
     


 SPOR 





























</TEXT>
</DOC>
