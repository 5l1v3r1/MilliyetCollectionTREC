<DOC>
<DOCNO> 30909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/dunya/dun03.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ayranı yok ama, füzesi var 
</HEADLINE>
<TEXT>

     DIŞ HABERLER SERVİSİ 

     Petrol gelirlerine rağmen açlık ve yoksulluğun pençesinden bir türlü kurtulamayan Afrika ülkelerinden Nijerya açlarını doyuramadı, ama uzaya uydu göndermeyi kafasına koydu. Bu amaçla bir de Ulusal Uzay Araştırma ve Geliştirme Dairesi kuran hükümet, uzay çalışmalarına her yıl 2,5 milyon dolar ayırmayı da kararlaştırdı. 
     Nijerya, "ayranı yok" içmeye deyip, ülkenin kararlılığını inandırıcı bulmayabilecek kişilere ne kadar kararlı olduğunu göstermek için de, bizzat Devlet Başkanı Olusegun Obasanjo başkanlığında bir Ulusal Uzay Konseyi kurdu. Bu konsey, uyduların ne amaçla ve nasıl kullanılacağına bizzat karar verecek. 
     Zamanı belli olmasa da bir gün mutlaka gönderilecek uyduların şimdilik meteoroloji ve haberleşmede kullanılacak. Böylece Nijerya da bir zaman sonra dünya bilim ve teknoloji yarışında ön sıralardaki yerine alacak. 
     Benzer çalışmalar açlık ve yoksullukta Nijerya’dan hiç geri kalmayan Hindistan’da da oldukça ilerlemiş durumda. 
     



 DÜNYA 













</TEXT>
</DOC>
