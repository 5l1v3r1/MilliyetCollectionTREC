<DOC>
<DOCNO> 26289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sonspo17.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Efes Pilsen "Play-off final serisindeki hatalarla kaybettik" 
</HEADLINE>
<TEXT>

     Erkekler Birinci Basketbol Ligi play-off final serisinde Ülkerspor'a galibiyet sayısında 4-2 boyun eğerek şampiyonluğu rakibine kaptıran Efes Pilsen'de büyük üzüntü yaşanıyor. 
     Efes Pilsen Kulübü Genel Menajeri Engin Özerhun, play-off final serisinde yaptıkları hatalarla şampiyonluğu kaybettiklerini söyledi. Özerhun, rakiplerini serideki ilk maçta yenerek 2-1 öne geçtiklerini ve avantaj yakaladıklarını belirterek, ''Seride şampiyonluğu rakibimize kaptırmamızda iki boyut var. Birincisi, bizim seri boyunca maçlarda hata yapmamız. Diğeri de bizim dışımızda, özellikle hakem hatalarından kaynaklanan sonuçlar var'' dedi. 
     İlk maçta yakaladıkları avantajı iyi değerlendiremediklerini kaydeden Özerhun, şöyle konuştu 
     ''Seride 2-1 öne geçtikten sonra hatalar yaptık. Serinin ikinci maçında ilk yarıda farklı geride kaldık. İkinci yarıda farkı kapatmamıza rağmen kaybettik. 3. maçta ise hakem hataları yaşandı. Dünkü maçta Ülkerspor kenar yönetiminin tepkisinin 3. maçta yarısını yapan Oktay Mahmudi, diskalifiye edildi. Son maçta hakemlerin yaptığı doğruydu. Gerginleşen ortamı yatıştırmak için Ülkerspor kenar yönetimine böyle bir ceza vermediler. Bu hareket doğruydu. Böylece saha kenarına gelen antrenörün diskalifiye edilmeyeceği, antrenörümüz Oktay Mahmudi'ye verilen cezanın yanlış olduğu ortaya çıktı. Sezon bitti. Şampiyonluğu yine kaybettik. Bundan sonra kendi açımızdan nerelerde hata yaptığımızı araştıracağız.'' Menajer Özerhun, son maçta da 10 sayılık bir üstünlük yakaladıklarını, ancak yaptıkları hatalarla bu avantajı galibiyete çeviremediklerini kaydetti. 
     
     Transfer çalışmaları 
     Engin Özerhun, transfer çalışmalarına, yapacakları değerlendirmeden sonra başlayacaklarını söyledi. Özerhun, iç transfer çalışmalarına en kısa sürede başlayacaklarını vurgulayarak, ''Bunun için sezon boyunca oyuncuların performansını değerlendireceğiz. Bu değerlendiremeyi yaptıktan sonra oyuncularla görüşeceğiz. Teknik heyet de görevine devam edecek'' dedi. Takımdaki yabancı oyuncuların durumuna da değinen Engin Özerhun, sözlerini şöyle tamamladı 
     'Basketbol Federasyonu da gelecek sezon için yeni statüyü belirlemedi. Bu da bizi zor durumda bırakıyor. Ancak Drobnjak'ın performansından çok memnunuz. Mula"meroviç de kritik maçlarda iyi bir performans gösterdi. Scepanoviç'in de sadece skorer yönü düşünülüyor. Ancak bu oyuncumuz bunun dışında da önemli işler yapıyor.'' 







</TEXT>
</DOC>
