<DOC>
<DOCNO> 6595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/son/sontur07.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Akrep Operasyonu'nda 7 kişiye tutuklanma istemi 
</HEADLINE>
<TEXT>

     Türk Dil Kurumu'nda TDK yolsuzluk yapıldığı iddialarıyla ilgili olarak başlatılan ''Akrep Operasyonu'' kapsamında gözaltına alınan ve Ankara DGM'deki savcılık sorguları tamamlanan 7 kişi, tutuklama talebiyle yedek hakimliğe sevk edildi. 
     Ankara DGM'ye sabah saatlerinde getirilen Türk Dil Kurumu Saymanı Mustafa Kurtoğlu, Gülizar Metin, Salih Yılmaz, Salim Özdemir, Ahmet Çağlar, Baki Aydın ve Bayram Kızılarslan'ın, soruşturmayı yürüten Ankara DGM Cumhuriyet Savcısı Nuh Mete Yüksel tarafından ifadelerinin alınması tamamlandı. Zanlılar, yaklaşık 3.5 saat süren savcılık sorgularının ardından ''suç işlemek amacıyla teşekkül oluşturmak'', ''ihtilasen zimmet'' ve ''sahte evrak tanzim etmek'' suçlarından tutuklama talebiyle yedek hakimliğe sevk edildiler. 7 kişinin yedek hakimlik ifadesini, Ankara 2 No'lu DGM'nin yedek üyesi Ramazan Aksan alacak. 




</TEXT>
</DOC>
