<DOC>
<DOCNO> 42214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/dunya/dun01.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Üzülmeyin çabuk öleceğiz’ 
</HEADLINE>
<TEXT>

İkinci gökdelene çakılmadan hemen önce ailesini arayan Peter Hanson, "Uçağı kaçırdılar... Düşeceğiz. Ama üzülmeyin, çabuk olacak" dedi... 
     DIŞ HABERLER SERVİSİ 

     ABD’yi kamikaze haline getirdikleri dev yolcu uçakları ile kalbinden vuran ve iki gökdeleni yerle bir edip onbinlerce can alan gözünü kan bürümüş teröristlerin, Dünya Ticaret Merkezi’ne çarpan ikinci uçağın denetimini ele geçirebilmek için önce hosteslerden birini öldürdükleri ortaya çıktı. 
     Wall Street Journal gazetesi, bu bilginin, dev Boeing 767 yolcu uçağı kuleye çarpmadan hemen önce, cep telefonuyla anne ve babasına ulaşan Peter Hanson adlı yolcu tarafından verildiğini yazdı. 
     Habere göre Hanson, eşi Susan ve 2 yaşındaki kızları dehşet uçağındaydı. Ve teröristlerin ortaya çıkışıyla Hanson, Connecticut’un Easton kentinde yaşayan anne ve babasını aradı. 
     
     Kabini ele geçirdiler’ 
     İlk aramada başarılı olamayan Hanson, ikinci arayışında, uçak kuleye çakılmadan saniyeler önce anne ve babasına ulaşmayı başardı. Büyük bir dehşet içinde anne ve babasına, Kabinin kontrolünü ele geçirdiler. Hosteslerden birini öldürdüler’ diyen Hanson’un son sözleri de şöyleydi 
     
     Ölümü naklen izlediler 
     "İnsanlar panik içinde. Kusanlar var. Sanıyorum düşeceğiz, fakat üzülmeyin, her şey çabuk olacak .." 
     Habere göre, anne ve baba Eunice ile Lee Hanson’un, telefon konuşmasının kesilmesinden birkaç saniye sonra, oğulları, gelinleri ve torunlarının içinde bulunduğu uçağın Dünya Ticaret Merkezi’ne çarptığını televizyonda naklen izlediklerini de haberine ekledi. 
     



 DÜNYA 












</TEXT>
</DOC>
