<DOC>
<DOCNO> 20842 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/yazar/bila.html </URL>
<DATE> 2001/05/12/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Bence kusur değil 
</HEADLINE>
<TEXT>

     Savcı Şalk, Beyaz Enerji iddianamesinde yer alan "ANAP'ın 50 milyon dolar rüşvet aldığı" şeklindeki ifadenin kendi hatası sonucu çıkarılmadığını doğruladı... Şalk, "İfadeyi çıkarmayı düşünmüştüm. Ancak o sıralar çok yoğundum, unutmuşum. Yine de bence bu bir kusur değil. Nasıl olsa mahkemede her şey ortaya çıkar" dedi 
     
     Beyaz Enerji davası sanıklarından Ünal Peker'in, "ANAP'ın 50 milyon dolar aldığını Güriş yetkilisi Cem Özkök'ten duymuştum" ifadesine, Özkök'ün, Peker'i yalanlamasına karşın, iddianamede yer verdiği için, ANAP lideri ve Başbakan Yardımcısı Mesut Yılmaz'ın, DGM Savcısı Talat Şalk'ı, Adalet Bakanı Hikmet Sami Türk'e şik yet ettiğini duyurmuştuk. 
     
KONUYU ŞALK'A SORDUK      Türk'ün de, Savcı Şalk'la konuştuktan sonra, Yılmaz'ı arayarak, "Savcı bu ifadenin iddianameye sehven konulduğunu söylüyor, özür diliyor" dediğini, ANAP liderinin ağzından yine buradan kamuoyuna iletmiştik. 
     Beyaz Enerji iddianamesini hazırlayan Ankara DGM Savcısı Talat Şalk'la dün bu konuda görüşme olanağı bulduk. 
     Savcı Şalk şu bilgiyi verdi 
     
DALGINLIĞIMA GELMİŞ ..’      "Adalet Bakanı Sayın Hikmet Sami Türk'le bu konuyu görüştüğüm doğrudur. Ünal Peker'in ifadesi bir partiyi itham ettiği için, bunu iddianameden çıkarmayı düşünmüştüm. Bunu samimiyetle söyleyeyim. Ancak, daha sonra dalgınlığıma gelmiş ve çıkarmayı unutmuşum. Bu hususu Sayın Türk'e ifade ettim. Ancak bu bilgiyi bir özür dileme anlamında sunmadım. Sayın bakanlar öyle yorumlamış olabilirler." 
     - Ünal Peker'in 50 milyon dolar iddiasını duyduğunu söylediği Güriş yetkilisi Cem Özkök, ifadesinde, "Böyle bir şeyi ilk kez duyuyorum" demesine karşın, bunu iddianameye yansıtmadığınız eleştirisi var 
     
'O GÜNLERDE ÇOK İŞİM VARDI'      - Cem Özkök'ün ifadesini kullanmak zorunda değilim. Belki o ifadeyi muhafaza bile etmemişimdir. Ancak, dediğim gibi Peker'in ifadesini de bir partiyi suçladığı için çıkarmayı düşünmüştüm. Ama sonuç değişmez. Ben Peker'in ifadesini iddianamede bırakmış olmamı da bir kusur olarak görmüyorum. Nasılsa mahkeme aşamasında durum anlaşılır. Ortaya çıkar. Özkök'ün ifadesini iddianameye koymayışım da bir kusur değil. Savcı her ifadeyi iddianameye alacak diye bir kural yok. Ayrıca Ünal Peker, aynı ifadeyi üç kez tekrarlamış. Jandarma’da da söylemiş, DGM Savcılığı'nda da söylemiş. Bir ara iddianameden çıkarmayı düşündüğümü belirtmiştim, ama o günler çok yoğundu, çok fazla konuyla ilgileniyordum, öyle kalmış. Nasıl olsa mahkeme aşaması var. Orada her şey anlaşılır. 
     
YILMAZ HATASINI DÜZELTSİN      Peki, Yılmaz, bu duruma ne diyor 
     ANAP lideri, bu soruya şu yanıtı verdi 
     "Savcı yanlışlık yaptığını söylüyor. Hata yaptım, diyor. O halde bu hatasını düzeltsin." 
     Adalet Bakanı Hikmet Sami Türk de, dünkü açıklamalarında, Savcı Şalk'la benzer bigiler verdi ve "Henüz iddianame mahkemede okunmadı, belki o şamada savcı okumaz ve iddianameden çıkarabilir" dedi. 
     Yılmaz ve ANAP yönetiminin beklentisi, mahkeme aşamasında, iddianame okunurken savcının bu bölümü iddianameden çıkarması... 
     
     







Bürokrasi ve yargı 


Atış serbest 


Bence kusur değil 


Meclis TV’de asker sesi 


Ne zaman adam oluruz 


Yol kazası olmasın 


ABD'de surname 


Kriz, zam ve kolejler 


AB şartı WC 


İyi gitmiyor... 


Bu nasıl şeffaflık 


Sigorta güvencesi 


Hesap verme 


300 personelli üst kurula 350 lojman 


Yanlışlık yapılıyor 


Söyleneni yap... Yeter 


</TEXT>
</DOC>
