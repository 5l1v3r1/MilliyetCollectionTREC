<DOC>
<DOCNO> 22412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/sonspo05.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Batı'nın finalistleri Milwaukee ve Philadelphia... 
</HEADLINE>
<TEXT>

     ABD Profeyonel Basketbol Ligi NBA'de Batı Konferansı yarı finallerinin 7. ve son maçlarında Charlotte Hornets'ı 104-95 yenen Milwaukee Bucks ile Toronto Raptors'ı 88-87 mağlup eden Philadelphia 76ers, finallere kaldı. 
     Milwaukee'de yapılan maçta Bucks, rakibine 9 sayı farkla galip gelirken 1986 yılından buyana ilk kez konferans finallere kalma başarısı gösterdi. Takımda Glenn Robinson 29, Ray Allen 28 sayı atarak kariyelerinde play-off serisinde ilk kez bu kadar yüksek bir skora eriştiler. Sam Cassel da skora 17 sayılık katkıda bulunurken 13 de asist yaptı. 
     Hornets'da Baron Davis 29, Jamal Mashburn 21 sayı üretti. 
     Philadelphia'daki maçta ise 76ers, Raptors'ı yalnızca 1 sayı farkla 88-87 mağlup etme başarısı göstererek, finallere adını yazdırdı. 
     Philadelphia 76ers'da Aaron McKie 22 sayıyla en fazla sayıyı attı. Takımın skorer oyuncusu Allen Iverson, belki bu kez çok fazla sayı kaydedemedi ancak asistleriyle takım arkadaşlarının sayıya gitmesinde önemli pay sahibi oldu. 21 sayı atan Iverson, 16 asistle kariyerinde bir maçtaki en fazla asistini gerçekleştirdi. 
     Raptors'da Antonio Davis 23, Vince Carter 20 sayıyla maçı tamamladı. 
     Milwaukee Bucks ile Philadelphia 76ers arasındaki 7 maçlık final serisinin ilk maçı, çarşamba günü Philadelphia'da yapılacak. 
     Ligde yarın ise Los Angeles Lakers ile San Antonio Spurs Batı Konferansı finallerinin ikinci maçında karşı karşıya gelecek. San Antonio'daki maça, ilk mücadeleyi kazanan Lakers, 1-0 önde başlayacak. 







</TEXT>
</DOC>
