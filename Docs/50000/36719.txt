<DOC>
<DOCNO> 36719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yazar/pulur.html </URL>
<DATE> 2001/08/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kıssadan hisse 
</HEADLINE>
<TEXT>

     KASABADA herkesin nefret ettiği bir adam varmış, adam mezar açar ölülerin kefenlerini soyar, çalar, satarmış... 
     Günlerden bir gün, adam hastalanmış, durumu kötüye giderken, oğluna dertlenmiş 
     "Oğlum, ben artık ölüyorum, yalnız biliyorum ki, bu kasabada, kimse beni sevmez, kimse ölünce arkamdan rahmet okumaz " 
     Oğlu babasını teskin etmiş 
     "Üzülme babacığım, eğer ben senin oğlunsam, mutlaka sana rahmet okuturum " 
     Adam ölür gider, tabii kimse rahmet okumaz, geberdi gitti, diye küfür bile ederler. 
     Derken kasabada bir ölüm olur, cenaze kaldırılır, haftasına varmaz haber duyulur 
     "Yine mezar açılmış " 
     Koşup giderler, doğru, mezar açılmıştır, kefenin çalınması bir yana, kıçında da kazık vardır. 
     Kim yaptı bunu 
     Araştırır, soruştururlar, ölenin oğlunun yaptığını anlayınca hayıflanırlar 
     "Allah rahmet eylesin, nur içinde yatsın, kefen çalardı, ama böyle rezillik yapmazdı " 
     Oğlu, babasına verdiği sözü tutmuş, arkasından rahmet okutmuştur. 
     Kıssadan hisse... 
     Allah cümlemizi, böyle oğullardan her yerde korusun... 
     Siyasette de, ticarette de, her yerde... 
     
     KARADENİZLİ sinemaya gitmiş, bir kovboy filmi seyretmiş, pek beğenmiş, ertesi gün kahvede anlatırken bir hemşerisi tutturmuş "Hadi gidelim, madem beğendin bir daha seyret " 
     Gitmişler, iki kovboy atlarıyla dört nala koşuyor, oysa önlerinde uçurum var düşecekler, filmi ilk seyreden gözlerini yummuş 
     "Eyvah düşecekler " 
     Öbürü tecrübeli ya 
     "Merak etme, bir şey olmaz " 
     Kovboylar uçuruma yuvarlanınca arkadaşı kızmış 
     "Hani bir şey olmaz, diyordun " 
     "Ne bileyim ben, dün de aynı şey oldu, uçuruma yuvarlandılar, bu sefer akıllanmışlardır, dedim " 
     Kıssadan hisse... 
     Biz de siyasetçilere bakıp, "Artık ders almışlardır " diyoruz ama hep aldanıyoruz. 
     
     HAZRETİ İbrahim, Nemrut tarafından ateşe verilip yakılırken bir kuş gelmiş, gagasındaki çöpü ateşe atmış 
     "Maksat, düşmanlığım belli olsun " 
     Bir başka kuş gelmiş, gagasındaki bir damla suyu ateşe bırakmış 
     "Maksat dostluğum belli olsun " 
     Kıssadan hisse... 
     Bu, fıkra Uşak Cezaevi'nde yatan Nuray Öğrener'den geldiğine göre, "kıssadan hisse" de ondan 
     "Sizden, sizlerden, bizim gibi düşünün demiyor, bunu istemiyoruz. Basının gücü yadsınamaz. Ülkenin aydınları, aylardır devam eden ölüm oruçlarına duyarsız kalamaz, kalmamalıdır. Kalmayacaklarını ümit ediyoruz 
     - Maksat duyarlılığınız belli olsun " 
     
     







Rize niye Rize 


Ekonomik güvenlik 


Anadolu adını değiştiriyor 


Tatile gitmek ÖSS’den zormuş 


Kıssadan hisse 


İnönü Baykal diyaloğu 


Sendikasyon yenilemede yaya kaldık 


Şükrü Bey’e mübah, Süreyya’ya yasak 


Toplu yaşamak disiplin ister 


Bunun adına "kör döğüşü" denilir 


Programın kaderi üç ayda belli olur 


Bodrum'un Çerçi'si yetim kaldı 


Demirbank’ın telefon kayıtları ne diyor 


</TEXT>
</DOC>
