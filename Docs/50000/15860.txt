<DOC>
<DOCNO> 15860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/spor/ygok.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Final gibi final 
</HEADLINE>
<TEXT>

     BİLGİN GÖKBERK 

     Önce onlar... Adları Famila Schıo... Çoğu İtalyan... Üçü milli... Aralarına bir Rus, iki Amerikalı, bir Avustralyalı serpiştirilmiş... Rus’u İtalyan yapmışlar, Avustralyalı’ya İngiliz pasaportu vermişler. Coachları Avrupa’nın en iyilerinden... Bir tuhaf takım olmuşlar. Venedik civarında Vicenza yakınındalar. Merak ediyorsanız, Parma, Como’nun ardından ligde de üçüncüler. En önemlisi kadın - madın değiller. Veya madınlar...Oynadıkları da basketbolun Allah’ı... Basketbol, sadece basketbol... Kadını, kızı, bayanı falan karıştırmayın. Bizim ligde ilk dörde girerler. Aralarına bir erkek alsalar final oynarlar. Son bir not bu fizikleriyle koca - moca da bulamazlar hepsi de evde kalırlar... Müthiş oynuyorlar... Her numara var... Çabuk, hızlı, güçlüler... Keyif ve heyecan veriyorlar... 
     Sonra Botaş... 
     Yukarıdakilerden eksiği yok. fazlalıkları var... Kuzeyli İtalyanlara karşı, Güneyli Türkler... Tabii aralarında bir beyaz ırktan, iki de Amerikalı... Üstelik koca bulma şansları çok oğlu çok... 
     10 yıllık yatırım, sabır, ilgili yönetim, bilgili bir coach ve müthiş bir takım... Finale çıkana takılınır mı Final bu... Biri kaybedecek... Üstelik bitmedi. Zaten Famila Schio’ya değil, final kelimesine yenildiler. Ağır gelen takım değil, finaldi. Kimseyi dilimize dolamayalım... Hatta son saniyede heyecandan erken top kullanan Aynur’u bile... Tecrübe veya tecrübesizlik... Biri finallere alışık. Öbürü final kelimesine bile aşık... Maç gibi maç... Final gibi finaldi... 
     Son üç cümle... Birincisi benim için..."İyi ki Adana’ya gelmişim". İkincisi erkek basketbolcuları "Hişt hişt kadınlar geliyor"... Üçüncüsü Botaşlılara... "Teşekkürler"... 
     


 SPOR 





























</TEXT>
</DOC>
