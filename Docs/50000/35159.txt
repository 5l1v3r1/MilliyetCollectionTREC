<DOC>
<DOCNO> 35159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/aeko.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal patlama kavgası 
</HEADLINE>
<TEXT>

Bakanlar Kurulu’nda Adalet Bakanı Türk’ün sosyal patlama’ endişesini dile getirmesi üzerine Devlet Bakanı Derviş sert çıktı Arjantin ücret düşürdü, biz artırdık. Sosyal patlama olmaz 
     ÖNDER YILMAZ Ankara 

     Türkiye gündemine oturan "sosyal patlama" tartışmaları, Bakanlar Kurulu’na yansıdı. Adalet Bakanı Hikmet Sami Türk, gittiği maçta kendisinin ve devlet büyüklerinin yuhalandığını dile getirip, "Sosyal patlama olabilir. Arjantin’e dönebiliriz" dedi. Devlet Bakanı Kemal Derviş ise toplumsal dinamiklerin farklı olduğunu belirterek, "Olmaz öyle şey" karşılığını verdi. 
     
     Ecevit, Stan’ı anlattı 
     Bakanlar Kurulu’nun dün bir buçuk saat süren toplantısında ekonomik gelişmeler ele alındı. Başbakan Ecevit, IMF Başkan Yardımcısı Stanley Fischer’in Türkiye’ye ziyaretiyle ilgili izlenimlerini aktardı. Kurulda sosyal patlama tartışması yaşandı. Türk, sosyal patlama endişesini dile getirerek, şöyle dedi 
     "Trabzon gezimde maça gittim. İsmim anons edilince herkes ıslıkladı. Ayrıca devlet büyüklerinin gönderdiği telgraflar ve isimleri okunduğunda yüksek sesle protesto ettiler. Arjantin’de olduğu gibi bu gidişle bizde de sosyal patlama olabilir. Arjantin’e dönebiliriz." 
     Türk’ün bu sözleri üzerine sert çıkış yapan Derviş, "Hiç alakası yok" diyerek, iki ülkenin toplumsal dinamiklerinin farklı olduğunu belirtti. Derviş, şunları söyledi 
     "Türkiye, Arjantin’le mukayese bile edilemez. Türkiye farklı ekonomik modeller uyguluyor. Türkiye’ninki daha gerçekçi. Arjantin’den daha iyi durumdayız. İyi performans sergiledik. Arjantin’de sosyal patlama işaretleri olmasına karşılık Türkiye’de böyle bir patlama olmaz. Arjantin’de iki kez yüzde 7’lik ücret indirimine gidilmesine karşılık Türkiye’de ilk 6 ay için çalışanlara yüzde 15 zam verdik. Türkiye’de sosyal patlama olacak şey değil." 
     Derviş, IMF İcra Kurulu’nun bugün yapacağı toplantısında, 1.5 milyar dolarlık üçüncü yardım diliminin serbest bırakılacağını ve bir sorun yaşanmayacağını kaydetti. Temmuz’un ikinci yarısında birinci yarıya oranla daha dengeli ve olumlu gelişmeler yaşandığını anlatan Derviş, "Olumlu gelişmeler hızlanacak. Hedeflere gün gün yaklaşıyoruz" diye konuştu. 
     
     Yeni gelir önlemleri 
     Başbakan Ecevit, yeni gelir getirici çalışmalar yapıldığını ifade etti. Maliye Bakanı Sümer Oral, bakanlık bünyesinde özel bir organizasyon ve birim kurulduğunu, İstanbul için de genel müdür düzeyinde bir bürokratın başında bulunduğu ayrı bir birim oluşturulduğunu ifade etti. 
     
Yardım değil kredi’      Dışişleri Bakanı İsmail Cem ise Dünya Bankası’nın yapacağı 500 milyon dolarlık yardım konusunda kullanılan ifadelerden rahatsız olduğunu belirterek, "Verilecek para yardım olarak gösteriliyor. Bu Türkiye’nin imajını zedeliyor. Kredi daha derli toplu ifadelerle doğru bir üslupta topluma telkin edilmeli" dedi. 
     
     Rahatsız olmayın’ 
     Devlet Bakanı Hasan Gemici, Cem’e fakirler için sağlanacak desteğin kesinlikle yardım olmadığını, geri ödenecek kredi kapsamında olduğunu ifade etti. 
     Bunun üzerine Ecevit devreye girerek, "Yabancı bir devlet değil. Dünya Bankası, Türkiye’nin de yönetiminde bulunduğu uluslararası bir finans kuruluşudur. Rahatsız olmaya gerek yok" karşılığını verdi. 
     



 EKONOMİ 


























</TEXT>
</DOC>
