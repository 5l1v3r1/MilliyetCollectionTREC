<DOC>
<DOCNO> 1699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/son/soneko03.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne ne kadar getiri sağladı 
</HEADLINE>
<TEXT>

     Geçen yılın Aralık ayında, bir önceki aya göre en yüksek reel getiriyi yüzde 2.3 ile banka mevduatı sağladı. 
     Devlet İstatistik Entitüsü'nün DİE , ''Seçilmiş Finansal Yatırım Araçlarının 2000 Aralık Ayı İtibariyle Gerçekleşen Reel Getiri Oranları''açıklandı. 
     Açıklamaya göre, geçen Aralık ayında, bir önceki Kasım ayına göre,Toptan Eşya Fiyat Endeksi TEFE ile indirgendiğinde, banka mevduatı yüzde 2.3, Mark da yüzde 1.6 oranında reel getiri sağladı. 
     Aynı ayda, reel bazda borsa yüzde 28.3 ile en fazla zarar ettiren yatırım aracı olurken, borsayı yüzde 2.6 ile dolar, 1.7 ile de altın takip etti. Reel getiri Tüketici Fiyat Endeksi TÜFE ile indirgendiğinde de, banka mevduatının getirisi yüzde 1.7, markın yüzde 1 olduğu görüldü. Borsa yüzde 28.7, dolar yüzde 3.2, altın da yüzde 2.2 oranında değer kaybı yaratan araçlar oldu. 
     Geçen yılın toplamına bakıldığında da, yine banka mevduatı TEFE bazında indirgendiğinde yüzde 9.6 getiri sağladı, diğer yatırım araçları reel bazda zarar ettirdi. 
     Borsanın 12 ay boyunca reel getiri kaybı yüzde 43 olurken, mark yüzde 14.3 ile yatırımcısını zarar ettiren ikinci yatırım aracı oldu. Altında kayıp yüzde 9 olurken, dolara yatırım yapanlar yüzde 2.8 oranında reel kayıp yaşadı. Geçen 12 aylık dönemde TÜFE bazında enflasyondan arındırıldığında,banka mevduatı yüzde 4.7 kazandırırken, yatırımcısına borsa yüzde 45.6, mark yüzde 18.2, altın yüzde 13.1, dolar da yüzde 7.2 kaybettirdi. 




</TEXT>
</DOC>
