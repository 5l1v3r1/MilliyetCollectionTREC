<DOC>
<DOCNO> 41134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/soneko08.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Memur maaşlarına yüzde 3,4 oranında zam yapıldı... 
</HEADLINE>
<TEXT>

     Bakanlar Kurulu kararıyla, memur maaşlarına 15 Eylül 2001'den geçerli yüzde 3.4 oranında zam yapıldı. 
     Maliye Bakanı Sümer Oral'ın, maaş farklarının ödenmesine ilişkin talimatı, ''tel emri'' ile saymanlıklara iletildi. 
     Ayrıca, 15 Eylül 2001'den geçerli olmak üzere tüm sözleşmeli personelin brüt sözleşme ücretleri de, memur maaşlarına paralel olmak üzere yüzde 3.4 oranında artırıldı. 
     Maliye Bakanlığı'ndan yapılan açıklamaya göre, bugünkü Resmi Gazete'de yayımlanan Bakanlar Kurulu kararı uyarınca, kamu çalışanlarının aylıklarında gerçekleştirilen yüzde 3.4'lük maaş artışının ödenmesine ilişkin Maliye Bakanı Oral'ın talimatı, ''tel emri'' ile saymanlıklara gönderildi. 
     Katsayı artışı 
     Buna göre 15 Eylül 2001 tarihinden geçerli olmak üzere, aylık katsayı 22.750'den 23.550'ye, taban aylık katsayısı 147.750'den 153.000'e, yan ödeme katsayısı ise 7.235'den 7.485'e yükseltildi. 
     Açıklamada, tüketici fiyatları genel endeksindeki kümülatif artış oranının Ağustos ayı sonu itibariyle yüzde 39.5 olarak gerçekleştiği hatırlatılarak, kamu çalışanlarının aylıklarında ise 2001 yılı başından bugüne kadar kümülatif yüzde 36.8 oranında maaş artışı sağlandığı kaydedildi. 
     Bütçe Kanunu Hükmü uyarınca yüzde 41.5 39.5 enflasyon 2 puan kümülatif maaş artışını sağlamak amacıyla 15 Eylül 2001 tarihinden geçerli olmak üzere yapılacak ek artış oranın yüzde 3.4 olarak hesaplandığı belirtildi. 
     15 Eylül'den geçerli olmak üzere yapılan yüzde 3.4 zamla birlikte kümülatif maaş artışının yüzde 41.5 seviyesine yükseldiği ifade edilen Maliye açıklamasında, ''böylece kamu çalışanlarına, enflasyon oranının üzerinde maaş artışı sağlanmıştır'' denildi. 
     
     
     







</TEXT>
</DOC>
