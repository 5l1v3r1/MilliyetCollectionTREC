<DOC>
<DOCNO> 4636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/sazak.html </URL>
<DATE> 2001/01/30/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
İçtüzük darbesi 
</HEADLINE>
<TEXT>

     TBMM Başkanvekili Murat Sökmenoğlu, içtüzük değişikliği konusunda iktidar gruplarını uyarıyor 
     "Maddeler üzerindeki görüşmeleri kaldırarak yasa çıkarmaya çalışmak uzlaşma kültürünü yok eder, bu anlayış demokrasiye zarar veriyor, muhalefet tepki göstermekte haklı, Meclis susarsa Türkiye susar. Hızlı yasa çıkaracağız diye, parlamentarizmin ruhunu öldürmeyelim." 
     İçtüzük TBMM'nin anayasasıdır. 
     Meclis içtüzüğe göre yönetilir kürsüdeki milletvekilinin konuşma süresinden, komisyonların çalışmasına, yasa yapımından denetime, kılık kıyafetten TBMM lokantasına kadar uyulması gereken her şey orada yazılıdır. Meclis'in "kutsal kitabı" gibidir. Eğlenceli bir tarafı da vardır iyi kullanılırsa, iktidara da muhalefete de yasama işlevini kolaylaştırıcı ya da engelleyici olanaklar sunar. 
     Hükümet sıralarını bunaltan değişiklik önergeleri, üyelerin Genel Kurul yerine kulisi seçtikleri anlardaki yoklama istemleri parlamentonun renkleridir. 
     Sonuçta çoğunluğa sahip bir iktidar ve onu denetlemek, yönlendirmek ve bazen de değiştirmekle yükümlü muhalefet grupları var. 21'inci dönem TBMM bu açıdan hayli şanslı bir hükümete sahip. 3 partili koalisyon 350 sandalyeli çoğunluğa dayanıyor ve kolayca yasa çıkarabiliyor. 
     Başbakanlık bu hızı az bulmuş olmalı ki, "yalancı dolma" misali, Meclis'i "maddeleri görüşülmeyen yasa çıkarmaya" zorluyor. 
     Muhalefetin itirazı da TBMM'nin temel işlevine darbe niteliğindeki bu girişimden kaynaklanıyor ve Ankara'da "kıyamet kopuyor". İçtüzük değişikliğine, cuma günkü görüşmelerde "sahte oy" kullanımı da eklenince ortalık iyice karıştı. 
     Hizbullah terörünü görüşmeyen Meclis, Türkiye'nin onca ekonomik ve siyasi sorunu dururken, "içtüzük" tartışmalarına gömülüyor. 
     TBMM Başkanvekili Murat Sökmenoğlu da getirilen düzenlemeye karşı, dünkü söyleşimizde hayli sert tepki gösterdi 
     "Bunlar yanlış şeyler, Sayın Başbakan'ı nasıl enforme ediyorlarsa yasama tekniği açısından olmayacak düzenlemelerle karşımıza geliyorlar. Son aylarda gereksiz bir telaş görüyorum, yanlış uygulamalar sonucu Anayasa Mahkemesi birinci Meclis haline geldi. 
     Maddesiz yasa çıkarılır mı 1980'de Danışma Meclisi bile bu yola sapmamıştı. İçtüzüğün 91'inci maddesi Gümrük Kanunu gibi 1000 maddeli temel yasalarda süratli çalışma imkanını sağlıyor, bunu genelleştirmek rejimi zorlamak olur. 
     1960 öncesi Tahkikat Komisyonları daha sonra milletvekillerinin başını ağrıtmıştı. Meclis Başkanı'nın bile içine sindiremediği İçtüzük değişikliğiyle hukuku çiğnemenin, parlamenter sistemin özünü tahrip etmenin sırası mı Bu Meclis Anayasa değiştirdi, 18 Nisan seçimlerinin ardından 204 yasa çıkartarak Cumhuriyet tarihinin en başarılı yasama dönemine imza attı, şimdi bunları sakatlamanın, uzlaşma kültürünü yok etmenin ne gereği var " 
     İçtüzük uyarısını TBMM Başkanvekili Sökmenoğlu yapıyor. 
     Partisi şu anda iktidarda olsa da "tarafsızlığın" gereği olarak Meclis kürsüsünden, çoğunluk gruplarını yol yakınken "yanlıştan dönmeye" parlamentoyu zayıflatan girişimlerden uzak durmaya çağırıyor. Demokrasi bir gün herkese lazım olur. Bugün "hükümet edenlere" de 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
