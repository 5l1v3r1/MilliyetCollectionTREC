<DOC>
<DOCNO> 24442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/yasam/yas04.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Misafir, bulduğu kızı’ kaçırdı 
</HEADLINE>
<TEXT>

Evinde misafir olarak kalan ana oğulun 16 yaşındaki kızını kaçırdıklarını iddia eden anne, soluğu savcılıkta aldı... 
     ALİ ŞEN Mersin DHA 

     Mersin'de eski ev sahibine misafirliğe gelen anne - oğul, ev sahibinin 16 yaşındaki kızını kaçırdı. Davultepe beldesinde oturan 49 yaşındaki Dürdane Yıldırım, kızı Yeşim'in, eski kiracısı Fatma Kuzguncuk ile oğlu Umut tarafından kandırılarak kaçırıldığını iddia ederek Cumhuriyet Savcılığı'na suç duyurusunda bulundu. 
     İstanbul'daki evinde kiracı olarak oturan Fatma Kuzguncuk'un, Mersin'e misafirliğe geldiklerini belirten Dürdane Yıldırım savcılıktaki ifadesinde şunları anlattı "Ben alış veriş yapmak için çarşıya gitmiştim. Geri döndüğümde kızım Yeşim'in evde olmadığını gördüm. Öğrendim ki, kızımı, evimize misafirliğe gelen eski kiracım Fatma ile oğlu Umut kaçırmış. Kendilerinden şikayetçiyim." 
     
     Kötü yola düşmeden bulun’ 
     Kızının kandırıldığını ve kötü yola düşürülmesinden korktuğunu belirten anne Dürdane Yıldırım, "Kızımın bulunmasını istiyorum, hayatından endişe ediyorum" diye konuştu. 
     



 YAŞAM 




















</TEXT>
</DOC>
