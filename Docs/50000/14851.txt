<DOC>
<DOCNO> 14851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/guncel/gun04.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Yumrukçu’ kurşunlandı 
</HEADLINE>
<TEXT>

ANAP lideri Yılmaz’ı yumruklayan İsmail Koçkaya, Budapeşte’de ortağı tarafından vuruldu. Saldırgan kaçtı. 
     ANAP lideri Mesut Yılmaz’a 24 Kasım 1996 tarihinde Budapeşte’de yumruklu saldırıda bulunulması olayına karışanlardan İsmail Koçkaya’yı eski ortağı silahla vurarak yaraladı. 
     Koçkaya, dün Budapeşte tekstil pazarı yakınında kendine ait bir ofis deposunda, daha önce ortağı olduğu bildirilen bir Türk tarafından silahlı saldırıya uğradı. Macar polisinin olaya anında müdahalesine karşın, Koçkaya’yı kurşunlayan kişi kaçmayı başardı. Koçkaya ise hastaneye kaldırıldı. 
     Yılmaz ile eşi Berna Yılmaz ve Cavit Kavak ile eşi, Avrupa’daki özel gezilerinden dönerken 24 Kasım 1996’da Budapeşte’ye uğramıştı. 
     
Hilton’da saldırı      Yılmaz, gezisini tamamlayıp Türkiye’ye dönmek için Hilton Oteli’nin lobisinde özel korumasıyla beklerken ülkücü camiaya yakın olduğu ortaya çıkan Veysel Özerdem tarafından yumruklanmıştı. 
     Burnu kırılan ANAP lideri Yılmaz, Türkiye’ye dönüp tedaviye alınmıştı. Saldırı uzun süren bir tartışma yaratırken, açılan soruşturmanın ardından Özerdem yakalanmıştı. 
     Olaya Aydın İpekli, Ziya Korkut ve İsmail Koçkaya’nın adları da karışmıştı. 
     


 GÜNCEL 






















</TEXT>
</DOC>
