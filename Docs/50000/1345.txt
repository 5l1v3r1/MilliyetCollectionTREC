<DOC>
<DOCNO> 1345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yazar/devrim.html </URL>
<DATE> 2001/01/09/ </DATE>
<TIME>  </TIME>
<AUTHOR> Serdar DEVRİM  </AUTHOR>
<HEADLINE>
Öğretmen olmak istiyorlar dı 
</HEADLINE>
<TEXT>

     Öğretmen olmak için üniversiteye gittiler. Eğitimlerinin orta yerinde "öğretmen olamazsın" denildi. İsyan ediyorlar. Seslerini duyan yok. 
     Türkiye’nin öğretmene ihtiyacı olduğunu herkes biliyor. Ama devlet, parasızlıktan, öğretmenine hak ettiği maaşı ve sosyal imkanları veremiyor. Milli Eğitim’in ikilemi, çok az maaşla, en iyi elemanları bulmak. 
     Bu şartlarla bile, "Ben öğretmen olacağım" diyen gençler çıkıyor dört elle sarılacağımıza, "Olamazsın " diyoruz. 
     
     Milliyet’in eğitim uzmanı Abbas Güçlü’nün bu konunun üzerine defalarca gittiğini biliyorum. Ama, "Gençlerin sesi çıkıyor da ben mi duymuyorum " diye yazdığımda, cevap olarak gelen ve "Ülkenin geleceği dediğiniz gençlerin sesini dinleyin, bizlere kulak verin... ARTIK BİZİMLE İLGİLENİN " diye haykıran e -postalar üzerine, haddim olmadığı halde, bu konuyu bir kere de ben özetleyeceğim. 
     
     Fen - Edebiyat Fakültesi ikinci sınıf öğrencisi gençler yakınıyor "Dördüncü sınıf öğrencilerine verilen "pedagojik formasyon" hakkı, herhangi bir gerekçe gösterilmeden kaldırıldı. Yani, öğretmen olma hakkımız elimizden alındı. Biz öğretmen olmak için okuyoruz binbir zorlukla üniversiteye girdik, büyük fedakarlıklarla eğitimimizi sürdürüyoruz. Şimdi bize "Tezsiz Yüksek Lisans sınavına gireceksiniz" diyorlar. Kazanmak bir dert, kazansak da bu, 1.5 milyar lira para ve en az 1.5 yıl eğitim demek imkanımız yok." 
     
     Eğitimin orta yerinde oyunun kuralı nasıl değiştirilir Kazanılmış hak diye bir şey yok mudur Yanlış mı hatırlıyorum, birkaç yıl önce, edebiyat öğretmeni bulunamıyor diye veterinerler, mimarlar öğretmen yapılmadı mı Türkiye’nin öğretmene bu kadar ihtiyacı varken, hevesli gençlere neden zorluk çıkarılır Bunda kimin ne menfaati var Bu gençlerin muhatabı kimdir 
     Ben çıldırıyorum, çocuklar ne yapsın 
     
     Bu siteden haberim yoktu. Gazeteler bahsettiyse de gözümden kaçmış demek ki. İstanbul Bilgi Üniversitesi Psikoloji Bölümü’nden Doç. Dr. Serdar Değirmencioğlu’nun başkanlığında Adil Sarıbay, Sena Ö. Dayıgil ve Kazım Alat’ın yönettiği bir web sayfası. 
     Hedef, çocukların ve gençlerin "SESİNİ DUYURMAK." Başbakan’a mesaj geçebilecekleri, fakültedeki uzmanlarla iletişim kurabilecekleri, duygularını, önerilerini aktarabilecekleri - belli ki, gençler destek verirse eğer -gelişecek ve faydalı olacak bir site. 
     Sesimizi duyuramıyoruz diyen gençler, kampanyaya katılın öyleyse 
     Büyükler, sizler de gençlerin dediklerine bir göz atın, isterseniz. 
     
Evet, enflasyon kuşa döndü, ama devekuşuna      Enflasyon düştü denildi. Birileri çıktı "Bu eski indeks değil, aralık - aralık indeksi" dedi. Bir başkası "Sofradaki enflasyon 55" dedi... Kafalar iyice karıştı. Maksat da buydu zaten. 
     Adam lokantaya oturmuş, mönüye hiç bakmadan bir "şarap soslu bıldırcın" sipariş etmiş. Ama daha ilk çatalda, şef garsonu çağırmış yanına 
     - Bu ette bir tuhaflık var bıldırcına benzemiyor, demiş. 
     - Evet efendim, haklısınız. Maalesef bugün yeteri kadar bıldırcın bulamadık, yemekte biraz da devekuşu eti kullandık. 
     - Yaa Bunun ne kadarı devekuşu peki 
     - Şey... 50 bıldırcın, 50 devekuşu. 
     - 50 ne demek 
     - Tencereye bir bıldırcın, bir de devekuşu attık, efendim. 
     
     





'Türlü kuşkular' 


Ermeni politikası 


Beyaz alerji 


Beyaz Enerji... 


Ecevit’i kollayın 


Askerle sivil, huzurla istikrar... 


3.Milenyumda rejim 


Öğretmen olmak istiyorlar dı 


Kapanan TV'lere AİHM yolu 


YÖK kilitlendi 


Asker - sivil ve FP'de olanlar 


Görüşmekten ne çıkar 


Hukuk mücadelesine devam... 


Jandarma krizi 


Büyük hesaplaşma 


19 Ocak'ta 5 veda 


Bir defa ile bitmiyor 


Çalışır "gibi" yapıp üretmiyoruz 


</TEXT>
</DOC>
