<DOC>
<DOCNO> 10166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/spor/aspo.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MİLLİYET ÖZEL HABER 
</HEADLINE>
<TEXT>
Cehennemi yaşayacaklar 
Bülent, "İtalya’da seyircileriyle birleşip bizi yıldırmak için ellerinden geleni yaptılar" dedi ve ekledi "Ali Sami Yen’i görecekler. Şimdi onlar düşünsün." 
     Erhan Telli 

     NE günler yaşadı Bülent ne başarılar elde etti. Türkiye’de belki de en çok kupa kaldıran kaptan oldu, Galatasaray’ın tarihine altın harflerle geçti. Şimdi yeni bir heyecan içinde, sanki ilk kez maça çıkacak genç bir futbolcu gibi... Yarını bekliyor Bülent. Milan maçının başlaması için sabırsızlanıyor. "Şampiyonlar Ligi’nde çeyrek final." Bir ilki daha başaracaklarına inanıyor. 
     
Tarih yazacağız’      KAMP öncesi son anlarını Silivri’deki yazlığında geçiriyor ve Türk spor basının lideri Milliyet’i ağırlıyor Bülent... Sözü hemen Milan maçına getiriyor "İtalya’da yaşadıklarımızı unutmadık. Sahada centilmenlik dışı her hareketi yaptılar. Seyircileriyle birleşip, bizi yıldırmaya çalıştılar. Kafamıza çakmak ve bozuk para yağdı. Ama Ali Sami Yen’i de görecekler. Şimdi onlar düşünsün. Tarih yazacağız" 
     
Bayram hediyesi’      BÜLENT belli ki, Ali Sami Yen’e ve Galatasaraylı taraftarlara çok güveniyor. Devam ediyor "Onlara taraftarlarımızın temposuyla Ali Sami Yen cehennemini yaşatacağız. Futbolumuz ve tezahüratımızla boğacağız. Milan’ın bizden çekeceği var. UEFA Kupası finali kadar önemli bir maç bu. 7 Mart gecesi Türkiye’ye en güzel bayram hediyesini Galatasaray verecek. Bir ilki daha başaracağız." 
     
Doğum günü 7 Mart      SİLİVRİ’de heyecan ve neşe vardı. Suat, minik kızı Ezgi’nin doğum gününü kutluyordu. "Aslında doğum günü 7 Mart" dedi ve devam etti "Milan’la oynayacağımız için kutlamayı şimdi yaptık. Ama asıl eğlence maçtan sonra. Kızım en güzel armağanını alacak." 
     

</TEXT>
</DOC>
