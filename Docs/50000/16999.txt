<DOC>
<DOCNO> 16999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/spor/spo03.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyollar çileden çıktı 
</HEADLINE>
<TEXT>

     KARŞILAŞMANIN ikinci yarısında futbolcular arasında tartışmalar çıkarken gergin anlar yaşandı. Bu arada Okan’a tribünden çakmak atıldı, kaleci Taffarel de çileden çıktı. Real Madridli oyuncuların zaman kazanmaya çalışmalarına sinirlenen Brezilyalı kaleci, bir pozisyonda tribünlere giden top gelmeyince, gidip kendi aldı. Taraftarlar kalan dakikalarda sürekli Taffarel’in aleyhinde tezahüratta bulundular. 
     
Futbolcular öfkeli      GALATASARAYLI futbolcular, İsveçli hakem Frisk’e büyük tepki gösterdiler. Hasan Şaş, "Art niyetliydi. Bizi elemek için sahaya çıkmıştı" derken, Okan "Hakem seyircinin etkisinde kaldı. Bu şartlar altında yenilgi kaçınılmazdı. İlk iki golde hem faul, hem de elle oynama vardı. Ama görmedi. Galatasaray görevini yaptı, Türk halkını sokağa döktü" ifadesini kullandı. 
     JARDEL ise maçın başında istedikleri futbolu ortaya koyamadıklarını söyledi, Brezilyalı golcü, "Ben dahil, ceza alanı içinde çok başarısızdık. Çok gergin bir maçtı" diye konuştu. Real Madrid karşısında sarı kart gören Okan ile Ümit cezalı duruma düştü. İki futbolcu ilk Avrupa kupası maçında oynayamayacak. Bu arada Capone’nin sürpriz sakatlığı nedeniyle Emre Aşık görev aldı. 
     


 SPOR 

























</TEXT>
</DOC>
