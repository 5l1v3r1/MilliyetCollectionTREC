<DOC>
<DOCNO> 41358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/spor/spo02.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Pisa kulesi 
</HEADLINE>
<TEXT>

Fenerbahçe’nin hücumdaki devi, her maç biraz daha eğriliyor, eriyor. Andersson haftalardır gol hasretini dindiremezken, formsuzluğuyla birlikte hırçınlığını da artırdı 
     22 maçtır golü yok 
     KENNETH Andersson, geçen sezon Fenerbahçe ile sözleşme imzaladığında yer yerinden oynadı. Mükemmel bir ilk yarı geçirdi. Ancak sakatlıktan sonra bir türlü kendine gelemedi. Son golünü 11 Nisan’da Gençlerbirliği’ne attı. Lig’de 22 maçtır bu sevinci yaşayamıyor. Yedeğe düştükçe sinirleniyor, oynadıkça rakip markajı altında eğrilip, küçülüyor. 
     
     Bir golü, 600 bin dolar 
     ÜÇ kulvarda mücadeleye etmeye hazırlanan Fenerbahçe Teknik Direktörü Mustafa Denizli de Andersson’dan istediğini bulamadı. Geçen sene Balic’in yaşadıkları bu kez Andersson’da tekrarlanıyor. Denizli’nin kemendine, el - kol hareketleriyle cevap geldi. Fenerbahçe forması ile 10 gol atabilen, attığı her gole 600 bin dolar ödenen dev "kule", artık "Pisa Kulesi" gibi... 
     
Andersson’un karnesi      Kenneth Andersson Fenerbahçe forması altında oynadığı 29 lig maçında 10 gol attı, dokuz asist yaptı. 1991 yılında Göteborg formasıyla 16 maçta attığı 13 golü bugüne kadar hiç geçemedi. 1995’te Bari’de 33 maçta 12, 1998’de Bologna’da 32 maçta yine 12 gol kaydetti. 
     
Müzede maç krizi      Fenerbahçeli futbolcuların Koç Müzesi’ni ziyareti sırasında, Yugoslav oyuncularla, Denizli arasında maç krizi çıktı. Türkiye - Yugoslavya maçına gitmek isteyen Lazetic, Mirkoviç ve Rapaic’e akşam takım kampa girdiği için izin çıkmayınca, ortam gerginleşti. Başkan Yıldırım da müzeyi takımla birlikte gezdi. Fotoğraf Yusuf Dursun 
     
Eksik olan galibiyet’      Hüseyin Yavuz 

     Çarşambaya hata yok 
     FENERBAHÇE Teknik Direktörü Mustafa Denizli, Kocaelispor maçında eksik olan tek şeyin galibiyet olduğunu söyledi. İyi oynadıklarını ancak basit goller yediklerini belirten tecrübeli teknik adam, "Bu hatalar Leverkusen maçında yapılmaz. Bu ekip Şampiyonlar Ligi’nde başarılı olacak yapıda ve inançta" dedi. 
     
     Bugün gidiyorlar 
     SARI - Lacivertli takımda Ogün’ün durumunun ciddi olmadığı, Rapaic ve Johnson’un da çarşamba günü görev yapabilecekleri öğrenildi. Dün kampa giren ve bugün özel uçakla Köln’e gidecek olan Fenerbahçe’de, antrenör Oğuz Çetin de rakipleri hakkındaki son raporu Denizli’ye iletecek. 
     



 SPOR 



























</TEXT>
</DOC>
