<DOC>
<DOCNO> 45018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/cemal.html </URL>
<DATE> 2001/10/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Size dokunmayan yılan da bin yaşamasın 
</HEADLINE>
<TEXT>

     Bir İngiliz meslektaşım yazısında önce bir soru atmış ortaya "Amerikalı sivillere yapılmış terör saldırısının haklı bir yanı var mı " 
     Sonra şöyle devam etmiş 
     "Bu sorunun iki yanıtı yoktur. Özgür insanların hayatlarını ve bu hayatları yaşanmaya değer kılan özgürlükleri tehdit eden terörizm suçuyla mücadele etmek için doğru taktiklerle ilgili farklı görüşler olabilir. Ama bu ayrı bir konudur." 
     Evet öyle. 
     Terör terördür 
     İngiliz meslektaşımın dediği gibi cevap tektir. 11 Eylül'deki terör saldırısının hiçbir haklı yanı yoktur, olamaz. 
     'Haklı yanı yoktur'a eğer bir ama kulpunu takarsanız, işte o zaman tehlikeli bir bataklığa adım atmış olursunuz. Bilerek ya da bilmeyerek çifte standartlar, iki yüzlülükler çamuruna bulaşırsınız. 
     Tabii ki biliyorum. 
     Çifte standartlar siyasette hiç eksik olmadı. Dostlarla düşmanların suçları karşısında sergilenen utanç verici çifte standart örnekleriyle doludur uluslararası ilişkilerin tarihi. 
     Alın Saddam Hüseyin'i. 
     Bugün Amerika'nın teröristler listesinde yer alıyor. Oysa aynı Saddam, 1988'de kendi vatandaşı olan beş bin Kürdü Halepçe'de gazla katlettiği zaman, yani insanlığa karşı korkunç bir suç işlediğinde Amerika'nın dostu idi. Çünkü o tarihlerde Amerika'nın düşmanı İran'a karşı savaşıyordu. 
     Bin Ladin de farklı değildi. 
     Ama sonunda terör geldi, Amerika'yı da kendi can evinde vurdu. Artık Washington'da bir Amerikalı general, sabahleyin Pentagon'daki ofisine geldiğinde, koltuğuna otururken bile kendini emniyette hissedemiyor. Paranın başkenti New York'un gökdelenlerinde yaşam 11 Eylül öncesi gibi değil artık, diken üstünde... 
     Şimdi Amerika değişmeye başladı. 
     Terör terördür diyor. 
     Avrupa da değişecek mi 
     Çifte standartlara veda edecek mi 
     Genelkurmay Başkanı Orgeneral Kıvrıkoğlu TBMM'de gazetecilerle sohbet ederken haklı olarak yakınmış 
     "Terörün tanımı çok önemli. Bu tanım çifte standart taşımamalı. Sadece teröristle mücadele yetmez. Onları destekleyen yan unsurlarla da mücadele şarttır. Örneğin dernekler... Bugün Almanya'da yüzlerce dernek var. Bunların PKK yandaşı olduğu, örgütü destekledikleri biliniyor. Bu sivil görünümlü örgütler sayesinde barınıyorlar, eğitiliyor, silahlanıyorlar. Almanya'da sürekli dini terör deniyor. Diğer terörden hiç söz edilmiyor." 
     Orgeneral Kıvrıkoğlu, Almanya'dan sonra sözü Yunanistan'a getirerek şöyle devam etmiş 
     "Yunanistan'da Lavrion Kampı'nda ne yapılıyor Hala PKK'lı teröristler eğitiliyor. Abdullah Öcalan'a Suriye'den çıkınca kim pasaport verdi Kim ülkesine girmesine izin verdi Kenya'da hangi büyükelçilik rezidansında kalması sağlandı." 
     Bütün bunlar sona erecek mi 
     Bir Almanya, bir Yunanistan, bir Belçika bundan sonra bana dokunmayan yılan bin yaşasın zihniyetinden vazgeçecekler mi 
     Dileriz artık vazgeçerler. 
     Peki, NATO ne yapacak 
     'Dıştan kaynaklanan terör saldırısı' dolayısıyla Amerika için 5. maddeyi işleten NATO, aynı tavrı Türkiye için de benimseyecek mi 
     Dün olduğu gibi bugün de, başta NATO olmak üzere bütün uluslararası platformlardaki Türk diplomatları hep aynı noktaya işaret ediyorlar 
     "Her türlü teröre karşı NATO müttefikleri dayanışma içinde hareket etmelidirler. Bazı NATO ülkelerinde bugün bile hala başka bazı NATO ülkelerine karşı bazı terör eylemleri devam ediyor. Terör örgütleri himaye görüyor. Bunların engellenmesi şarttır." 
     Terörizm yılansa, onun yalnız kuyruğunu kesmek değil, başını ezmek gerekir. 
     Bütün insanlığın hayrınadır bu. 
     Dileriz, 11 Eylül musibeti herkese ders olmuştur. 
     ------------ 
     Janet Daley, 'İngiliz solu utansın' başlıklı makale, The Independent, 19 Eylül 01 
     
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
