<DOC>
<DOCNO> 1082 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sontur14.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullatif Şener "FP'de iki ayrı grubun olduğunu kabul etmeliyiz" 
</HEADLINE>
<TEXT>

     Fazilet Partisi FP Sivas Milletvekili Abdullatif Şener, Türkiye'de yaşanan sıkıntının en büyük nedeninin lider sultası ve kayıtdışı siyaset olduğunu söyledi. 
     Şener, partisinin il teşkilatında düzenlediği basın toplantısında, gazetecilerin FP içerisinde, yenilikçi ve gelenekçiler arasında bazı sorunların yaşanıp yaşanmadığına ilişkin soruları üzerine, ''Türkiye'de yaşanan sıkıntıların en büyük nedeninin, lider sultası ve kayıtdışı siyaset'' olduğunu söyledi. Şener, şu görüşleri savundu 
     'Mevcut hükümetteki partiler içerisinde bunlar yaşanıyor. Fazilet Partisi'nde eğer ayrı görüşler dile getirilebiliyorsa, parti içerisinde demokrasinin olduğunu gösterir. Bizim bir grup arkadaşımızla birlikte yemek yememiz, basında yeraldığı kadar önemli bir şey değildir. Genel Başkanımız Kutan'ın bizim her yediğimiz yemekten haberi olmasının da imkanı yoktur. Böyle olsa zamanını bize harcaması gerekirdi.'' 
     Tek tek milletvekilleri olarak hazırladıkları programlar çerçevesinde, bireysel olarak partiler arası temaslarda bulunmalarının doğal olduğunu dile getiren FP Milletvekili Şener, sözlerini şöyle tamamladı 
     'Ayrıca, Genel Başkanımız Kutan'ın, İl Başkanları ile toplantısında konuşmak için kürsüye çıktığında alkışlanması gövde gösterisi anlamına gelmez. Biz de orada olsaydık alkışlardık. Bu normal bir şeydir. Ancak, parti içerisinde iki ayrı grubun olduğunu kabul etmek kaçınılmazdır. Çünkü, kongrede iki ayrı liste çıktı. Basının yenilikçi ve gelenekçi yakıştırmasını da artık kabul etmek zorundayız.'' 




</TEXT>
</DOC>
