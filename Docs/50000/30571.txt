<DOC>
<DOCNO> 30571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko10.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Özelleştirme bono ihracına çıkıyor 
</HEADLINE>
<TEXT>

     HARUN GÜREK Ankara 

     Özelleştirmenin durması, Özelleştirme İdaresi Başkanlığı’nın ÖİB mali durumunu da felç etti. ÖİB ve bağlı KİT’lerin acil kaynak ihtiyacı 382 trilyon liraya ulaştı. ÖİB, ihtiyacı karşılamak için 100 trilyon liralık bono ihraç edecek. 
     ÖİB’in kasası durumunda olan Özelleştirme Fonu’nun haziran - temmuz - ağustos döneminde yapması zorunlu ödemeler için bulunması gereken kaynak miktarı 382 trilyon liraya yükseldi. Bunun üzerine piyasalardan borçlanmayı planlayan ÖİB’e, Özelleştirme Yüksek Kurulu’ndan ÖYK 100 milyon dolarlık borçlanma yetkisi verildi. 
     ÖİB’in satacağı bono miktarının ve koşullarının bugün açıklanacağı belirtilirken yetkililer, 100 trilyon liralık limitin tamamının kullanılmasının düşünülmediğini kaydettiler. 
     
     Maaşlar ödenmiyor 
     Özelleştirme kapsamındaki KİT’lerin zarar etmesi nedeniyle temettü geliri kalmayan Fon’dan KİT’lere bir süredir kaynak aktarılamıyor. Bu nedenle SEKA, Türkiye Denizcilik İşletmeleri’ne bağlı Trabzon, Kuşadası, Antalya, Çeşme, Marmaris, Dikili ve Alanya limanları, Divriği Maden İşletmesi’nde iki aydır maaş ödenemiyor. 
     



 EKONOMİ 























</TEXT>
</DOC>
