<DOC>
<DOCNO> 36591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/soneko04.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası piyasalarda geçen hafta dolar düştü altın fiyatları arttı 
</HEADLINE>
<TEXT>

     ABD Doları uluslararası borsalarda geçen hafta önemli para birimlerinin çoğu karşısında değer kaybetti. Altın fiyatları ise yükseldi. 
     New York döviz borsasında Cuma günü işlem hacminin sığ oluşunun da etkisiyle, doların Japon Yeni karşısındaki değer kaybı duruldu, euro karşısında ise geriledi. 
     ABD'de toptan eşya fiyatlarının Temmuz ayında düşmesi, döviz borsalarını pek az etkiledi. ABD'de enflasyon oranının düşmesiyle, ABD Merkez Bankası'nın FED ekonomik durgunluğu önlemek amacıyla faiz oranlarını aşağıya çekmede manevra alanı genişleyecek. ABD'de faiz oranlarının daha da düşebileceği beklentisi, dolara talebi zayıflatı ve dolar geriledi. 
     Bununla birlikte, borsacılar, doların bundan sonraki seyri hakkında mutabık değiller bazıları, doların güçleneceğini öngörürken, diğerleri, ''Amerikan Doları'nın bilhassa euro karşısında düşüşe meyilli olduğu görüşündeler''. 
     New York Borsası'nda Cuma günü euro 89.21 sentten 89.38 sente ve 121.92 yenden 122.08 yene yükseldi. 
     Bu arada, Avrupa Merkez Bankası'nın faiz oranlarını düşürme ihtimali ve beklentisiyle, bazı borsacılar euro satın almaya girişti. Analistler, Japon hükümetinin güçlü yen istemediğini, yenin değer kaybıyla Japonya'nın ihracatının rekabet gücünün bileceğini, ihracatın, Japon ekonomisini ateşleyeceğini belirtiyorlar. 
     Londra borsasında Pazartesi günü 88.54 sentten işlem gören euro Cuma günkü kapanışta 89.51 sente yükseldi. 
     Avrupa piyasasında ABD Doları'nın bazı önemli para birimleri karşısında Pazartesi günü öğleyin ve Cuma günkü kapanış saatleri itibariyle belirlenen değerleri şöyle 
     
PARA BİRİMİ PAZARTESİ CUMA Japon Yeni 123.82 121.90 İsviçre Frangı 1.7107 1.6888 Kanada Doları 1.5294 1.5402 Alman Markı 2.2193 2.1846 Fransız Frangı 7.4431 7.3267 Hollanda Flori ni 2.5005 2.4603 İtalyan Lireti 2,197.06 2,162.71      
     
     Avrupa piyasasında Pazartesi günü 1.4264 dolardan işlem gören sterlin Cuma günkü kapanışta 1.4267 dolara yükseldi. 
     
     Altın kazandırdı 
     Altının ons fiyatı bazı piyasalarda Pazartesi günü öğleyin ve Cuma günkü kapanış saatleri itibarıyle şöyle oldu 
     
BORSA PAZARTESİ CUMA Londra 267.90 275.80 Zürih 267.55 275.85 Hong Kong 268.65 273.05      
     
     Londra Borsası'nda Pazartesi günü 4.22 dolardan işlem gören gümüşün ons fiyatı Cuma günkü kapanışta 4.20 dolara düştü. 
     
     Menkul Kıymetler Borsaları 
     ABD'de yarıiletken, bilgisayar çipi sektörü, yüksek teknoloji dünyasındaki şirketlerin performansları ve karlılıklarındaki düşüşler, Amerikan ekonomisinin sağlığını etkilediğinden dolayı, New York menkul kıymetler borsası Wall Street'te geçen hafta düşüşlere neden oldu. 
     Wall Street'te Dow Jones Endeksi geçen hafta 96.53 puan binde 9 oranında kaybetti, ancak sadece Cuma günü 117.69 puan artışla 10,416.25 puana çıktı. 
     Nasdaq Bileşik Endeksi de geçen hafta 109.86 puan yüzde 5.3 oranında kaybederek 2,000 puanın da altına 1,956.47 puana geriledi. Nasdaq Endeksi daha önce 12 Nisan'da 2,000 puanın altına inmişti. Standard Poor's 500 Endeksi de geçen hafta 24.19 puan yüzde 2 oranında kayıpla 1,190.16 puana indi. 
     Tokyo menkul kıymetler borsasında Nikkei Endeksi geçen hafta 506.91 puan binde 17 oranında kaybederek 11,735.06 puana geriledi. Londra menkul kıymetler borsasında FTSE-100 Endeksi geçen hafta 24.3 puan binde 45 oranında artışla 5,427.2 puana çıktı. 







</TEXT>
</DOC>
