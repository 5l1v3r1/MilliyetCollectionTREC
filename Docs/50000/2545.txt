<DOC>
<DOCNO> 2545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/spor/spo05.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gori’nin planı 
</HEADLINE>
<TEXT>
Fatih Terim’e Emre garantisi 
Gazeteler yazdı      İTALYAN basını, Fiorentina’da Başkan Cecchi Gori ile Teknik Direktör Fatih Terim arasındaki görüşmenin iki kez ertelendikten sonra perşembe günü öğleden sonra yapılacağını belirtti. Corriere dello Sport gazetesinde Fiorentina Kulübü’ne en yakın gazeteci olarak bilinen Alessandro Rialti imzalı yazıda, Gori’nin Terim’i ikna etmek için planının hazır olduğu belirtildi. 
     
2004 yılına kadar      YAZIDA "Terim’in menajerlik dahil bir çok gücü olacak" denildi. Gazetede, Fiorentina’nın bu işi bitirmek istediği ifade edilerek, "Gori’nin Nisan’daki seçimlerde iki ası var. 20 gün içinde yeni spor tesislerinin açılışını yapmak ve Terim ile 2004 yılına kadar sözleşme imzalamak" denildi. Bu arada taraftarların da Gori’yi Roma’ya yürüyüş yapmakla tehdit ettikleri öğrenildi. 
     
Onur konuğu oluyor      LA Gazzetta dello Sport’ta yer alan haberde "Gündelik sözlere kanmayan Terim’i ikna etmek için Fiorentina Kulübü Başkanı, önümüzdeki yıl için Galatasaray’dan Emre’yi transfer etmeyi Terim’e garanti edecek" denildi. Bu arada Floransa’da bulunan Kiwansis Kulüp, Türkiye’deki depremzede çocuklar için yarın yemek verecek ve yardım toplayacak. Yemeğin onur konuğu Terim olacak. 
     
     Milan cephesi 
Zaccheroni’ye güvenimiz tam’      MİLAN Başkan Yardımcısı Adriano Galliani, Zaccheroni’nin yerine Fatih Terim’in getirileceği iddialarına açıklık getirdi. Galliani, "Herkes şunu iyi bilsin ki bizim Zaccheroni’ye tam bir güvenimiz var. Terim’in Galatasaray’da yaptıklarına, aynı Zaccheroni’nin Milan’ın iyi zamanlarında yaptıklarına duyduğum hayranlığı duydum. Ancak o bile sezon başında Fiorentina’dan kovulma tehlikesi yaşadı" dedi. 
     


 SPOR 

































</TEXT>
</DOC>
