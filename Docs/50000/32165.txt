<DOC>
<DOCNO> 32165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/son/sondun06.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Castro küçük Elian için sergi açtı... 
</HEADLINE>
<TEXT>

     Küba lideri Fidel Castro, ülkesi ile ABD arasında soruna yol açan, vatandaşı küçük Elian Gonzales ile ilgili bir serginin açılışını yaptı. 
     Elian Gonzales'e ayrılan, Cardenas Belediyesi müzesindeki salonunun girişine, şu anda 7 yaşında olan çocuğun bronzdan yapılan bir heykeli bulunuyor. Castro tarafından açılan salonda, küçük Elian'ın kişisel eşyaları,çeşitli fotoğraflar ve mektuplar sergileniyor. Elian Gozales'in, annesi ve diğer bazı kişilerle birlikte ABD'ye kaçmak isterken bindiği tekne batmış, Elian tekneden sağ olarak kurtulan tek kişi olmuştu. ABD'ye gelişi Havana ile Washington arasında sorun olan Elian, Amerikan hükümetinin kararıyla 28 Haziran'da ülkesine gönderilmişti. Karar, Elian'ın ABD'deki akrabaları ve Kübalı göçmenler arasında büyük tepkilere neden olmuştu. 







</TEXT>
</DOC>
