<DOC>
<DOCNO> 13243 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/spor/spo04.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Sürpriz randevu 
</HEADLINE>
<TEXT>

Trabzonspor Kulübü Başkanı Özkan Sümer ile Erdoğan Arıca Brezilya’da bir araya geldi. Sümer, Arıca’ya hocalık teklif etti 
     ERHAN TELLİ 

     TRABZON Başkanı Özkan Sümer ile gelecek sezon takımın başına getirmek istediği isimlerin arasında yer alan Erdoğan Arıca ve yardımcısı Metin Tekin, Brezilya’da buluştular. Sümer’in, Erdoğan Arıca ile görüştüğü ve yeni sezon için teklifte bulunduğu ileri sürüldü. 
     BAŞKAN Sümer ve Arıca’nın prensipte anlaştıkları, transfer etmek istedikleri isimleri de birlikte izledikleri iddia edildi. Menajer Bayram Tutumlu’nun da Brezilya’da bulunduğu ve bu ikiliye futbolcular hakkında bilgi verdiği öğrenildi. 
     
     Lange, Trabzon’u mahkemeye verdi 
     BELÇİKA’NIN Brugges takımı ile anlaşan ancak bonservisi sorun olan Lange Trabzonspor’u mahkemeye verdi. Oslo Mahkemesi’ne başvuruda bulunan Lange, Trabzon’un sözleşmeye uymadığını iddia etti ve bonservisinin bedava verilmesini istedi. 
     


 SPOR 
























</TEXT>
</DOC>
