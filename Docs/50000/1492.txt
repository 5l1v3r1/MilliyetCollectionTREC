<DOC>
<DOCNO> 1492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/okur.html </URL>
<DATE> 2001/01/10/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"Görünen köy kılavuz istemez" 
</HEADLINE>
<TEXT>

     Atina Borsası'nı unutacağız. Çünkü artık rakibimiz değil. Atina Borsası gelişmiş ülke kategorisinde yarışacak. Ya bizim İMKB O da şimdilik kendi bölgesinde lider olmanın yolunu arayacak. Türki cumhuriyetlere "ağabeylik" yapmaya devam edecek. 
     Sonuçta İMKB, Azerbaycan ve Kırgızisyan Borsası'na ortak. İstanbul Menkul Kıymetler Borsası Başkanı Osman Birsen de bir hafta Bakü'de. İMKB'nin yüzde 5 payla ortak olduğu Bakü Borsası'nın genel kurulunu izleyecek. Elbette bulunduğunuz bölgeye liderlik etmek çok güzel ve gerekli... 
     Ancak İMKB'nin derdi belli. 
     Hep söylüyoruz, küçük yatırımcının da küçük oyuncu olduğu bu piyasa, kurumsal yatırımcısı olmadan daha fazla büyüyemeyecek. 
     Bu kesin. 
     Onun için bir yıldır "özel emeklilik fon" şirketlerini bekliyoruz. Ancak Ankara bir türlü bu sabırsızlığı görmek istemiyor. Sonuçta umut, tek bir kanal üzerinde yoğunlaşıyor Yabancı yatırımcı. Sadece yabancı yatırımcıya umut bağlamak, doğru mu Görünen köy kılavuz istemiyor. Sıcak para geliyor, karını ediyor ve arkasına bakmadan çekip gidiyor. 
     O yüzden de öncelikle Templeton Fonu'nun yöneticisi Mark Mobius'un da dikkat çektiği gibi "akvaryumda büyük balık" konumuna gelmiş yerli yatırımcıların sorunlarına çözüm bulmak gerekiyor. 
     
     Yatırımcıyı Koruma Fonu 
     Bildiğiniz gibi son günlerde borsazedelerle ilgili yazıp çiziyoruz. 
     Yatırımcılara, "tedrici tasfiye" ve "yatırımcıyı koruma fonunu" bir çatı altında toplayan Merkezi Kayıt Kuruluşu ile ilgili olarak Sermaye Piyasası Kurulu cephesinden gelecek her bilgiyi aktarmaya çalışıyoruz. Tabii bir de borsada faaliyetleri durdurulan aracı kurumlar var. Ve bu aracı kurumlardan alacağı olan yatırımcılar. Onların durumu ne olacak 
     İMKB Başkanı Osman Birsen bu noktada diyor ki 
     "Eski mağdurları biliyoruz. Ancak yeni mağdur yaratmak istemiyoruz. Şirketlerin işlem sıralarını kapatmamızın nedeni bu. Elimize bilgi ulaştıkça da açıklama yapıyoruz. Kısacası biz de çözüm arıyoruz." 
     Bizim anladığımız şu Esbank, Demirbank ve Yaşarbank'la ilgili çözümün adresi Bankacılık Düzenleme ve Denetleme Kurumu. 
     İşlem sıraları kapatılan Sabah Yayıncılık, Sabah Pazarlama ve Medya Holding ile ilgili açıklamaların adresi yine BDDK. Ancak SPK ve İMKB, buradan gelecek açıklamalara göre ne yapacağına karar verecek. 
     Gelelim aracı kurumları kapatılmış mağdurlar cephesine 
     Semih, AOG Turkinvenst, Çarmen, Marmara, Pasifik, Uğur, Önder, Birikim, Yener Kaya'dan alacaklı olan yatırımcılar. Biliyorlar ki, şirketlerin tümü iflas etti. Alacakları olanlar İcra İflas Kanunu'na göre şirketlerde ne kalmışsa onu alacaklar. 
     Yargılaması devam eden şirketler Kazanç, Tür, Emper, Boğaziçi ve Başak Menkul Değerler mağdurları. Sizler, ilgili iflas müdürlüklerine gidip isminizi yazdırdınız. Eğer yazdırmadıysanız, gidip yazdırın. Verilecek kararı bekleyin. 
     Diyeceksiniz ki biz bunları zaten biliyoruz. Bizim derdimiz Merkezi Kayıt Kuruluşu devreye girdiğinde bize ödeme yapılıp yapılmayacağı. 
     Bu noktada SPK ve İMKB'den yansıyan havayı size aktaralım. Sizlere de ödeme yapılması konusunda iyimser bir hava esiyor. O yüzden belki zor ama biraz daha sabırlı olmanız gerekiyor. Çünkü teknik olarak ne yapılabilir, bunun üzerinde çalışılıyor. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
