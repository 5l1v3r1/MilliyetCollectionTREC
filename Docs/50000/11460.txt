<DOC>
<DOCNO> 11460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yasam/ayas.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Aramızda 670 bin KOVBOY VAR 
</HEADLINE>
<TEXT>

Türkiye cepha-neliğe döndü.. Sadece ruhsatlı’ silah sayısı 1 milyona koşuyor.. Son sekiz yılda ruhsatlı’ silahla vurulanlar da 100 bine yaklaştı.. 
     MUSTAFA BAKACAK İstanbul 

     Ne haftalarca süren bürokratik işlemler ne de milyarlık fiyatları insanları silah tutkusundan vazgeçiremiyor. 
     Mal ve can güvenliği gerekçe gösterilerek yapılan, ancak büyük bir bölümünün gerçek nedeni özenti ve gösteriş olduğu bilinen başvurular sonucu Türkiye çapında ruhsatlı tabanca sayısı 670 bine ulaştı. Bu sayıya, verilen 1 milyon 650 bin av tüfeği dahil değil. 
     
     İşlemler vız’ geliyor 
     Tehdit, soygun, hırsızlık gerekçesiyle silah ruhsatı almak isteyenler, ilçe emniyet müdürlüklerinden aldıkları formla bürokratik işlemleri başlatıyor. 
     Polis araştırması, adli sicil kaydı, doktor raporu gibi haftalarca süren işlemler dahi, silah tutkunlarını vazgeçirmiyor. Bu işlemler sonrası ruhsat almasında sakınca görülmeyenler, deprem vergisi, kart bedeli, eğitime katkı payı ve ruhsat bedeli için 500 milyon lira harcamak zorunda kalıyor. En ucuz tabancanın ruhsatıyla birlikte maliyeti ise 1 milyar lirayı buluyor. Bu fiyat, ithal bir tabancayla 4 milyar liraya yaklaşıyor. 
     
     Vurulanlar da patladı 
     Bu ciddi rakamların da durduramadığı silah tutkunları, tabancalarını bellerine koyduktan sonra ise gerçek facia başlıyor. 
     Bu faciayı da, Emniyet kayıtlarında yer alan silahla yaralama’ rakamları açıkça ortaya koyuyor. Emniyet rakamlarına göre, Türkiye genelinde son sekiz yılda silahla 86 bin 838 suç işlendi. 927’si ruhsatlı silahla olmak üzere 4 bin 773 kişi vurularak öldürüldü, 14 bin 986 kişi de yaralandı. Son altı ay içinde sadece İstanbul’da 731 silahla yaralama olayı meydana geldi. 
     
     Yüzde 35’i alkollü’ 
     Bu kadar facia yaşanmasının nedenini ise, silahlanan’ insanlarla ilgili istatistikler açıkça gözlerönüne seriyor. 
     Uzmanların incelemelerine göre, ruhsatlı silah sahibi olanların yüzde 95.4’ü erkek, 53.6’sı ilköğretim okulu mezunu, 52.6’sı esnaf, emekli ve işçi. Silah ruhsatı alanlarda yüzde 28.5’la Karadenizli’ler başı çekiyor. 
     Yüzde 35’i alkol kullanıyor, yüzde 40’ı takıntılı, yüzde 35’i şüpheci, yüzde 80’i otoriter, yüzde 36’sı gösteriş ya da ilgi odağı olma, yüzde 36’sı kibirlilik özellikleri gösteriyor. Silahşörlerimizin ruhsat alma sebepleri ise’ çok çarpıcı Yüzde 35’i iş riski, yüzde 16.7’si merak, yüzde 5.2’si hatıra için silahlanan Türk insanında, tehdit, hırsızlık, soyguna karşı silah alanların oranı ise sadece yüzde 12.9... 
     
TABANCA FİYATLARI TL İthal Smit Wesson 1 milyar 526 milyon Tanfoglio 1 milyar 996 milyon Bernardelli 1 milyar 960 milyon Browning 1 milyar 960 milyon Sig Sauer 2 milyar 190 milyon Ceska 1 milyar 981 milyon Desert Eagle 2 milyar 422 milyon Beretta 1 milyar 311 milyon      
Yerli Sarsılmaz Kılınç 757 milyon Sarsılmaz Hançer 484 milyon Sarsılmaz Bernardelli 428 milyon MKE Canik 614 milyon MKE Yavuz 616 milyon MKE Atmaca 300 milyon MKE Şahin 323 milyon MKE Kanuni 412 milyon      
     
     Silah hariç 500 milyon 
     Yerli tabancanın taşıma ruhsatının maliyeti 412, ithal silah ise 537 milyon liraya maloluyor. Evrak aşamasında şu harcamalar yapılıyor 
     
     Deprem vergisi 60 milyon lira 
     Kart bedeli 50 milyon lira 
     Eğitime katkı payı 30 milyon lira 
     5 yıllık ruhsat bedeli 272 milyon lira 
     İthal silah kart bedeli 175 milyon lira 
     


 YAŞAM 




















</TEXT>
</DOC>
