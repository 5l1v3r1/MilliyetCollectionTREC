<DOC>
<DOCNO> 10127 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/ekonomi/eko04.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye iş kazalarında Avrupa birincisi 
</HEADLINE>
<TEXT>

Türk-İş’in 1996-2000 yıllarını baz alarak gerçekleştirdiği araştırmaya göre Türkiye’de son beş yılda toplam 434 bin 975 iş kazası meydana geldi 
     Türk - İş tarafından yapılan araştırmaya göre, Türkiye iş kazalarında Avrupa ülkeleri arasında ilk sırada yer alıyor. 
     Araştırma sonuçlarına göre Türkiye’de son 5 yılda 434 bin 975 iş kazası meydana gelmiş. Ve bu iş kazaları sonucunda da toplam 6 bin 800 kişi yaşamını yitirmiş. Araştınmanın bir başka dikkat çekici sonucu ise 1996 - 2000 yılları arasında meydana gelen iş kazalarında, 18 bin 71 kişi iş göremez durumda sakat kalırken, 5 bin 595 kişi ise meslek hastalığına yakalanması olarak belirtiliyor. 
     1998 yılı 86 bin 807 iş kazası ile en çok iş kazasının gerçekleştiği yıl oldu. 2000 yılında ise bu rakam 80 bin iş kazası olarak gerçekleşti. 
     
Eğitim gerekli      Araştırmaya göre, Türkiye’de iş kazalarının en çok inşaat, yer altı madencilik, mobilya, tekstil ve deri iş kollarında meydana geldiği vurgulanarak, kazaların yoğun olarak haftanın ilk çalışma günü ve sabah saatlerinde olduğu kaydedildi. İş kazalarındaki en büyük etkenin dikkatsizlik olduğu vurgulanan araştırmada, yeterli eğitimin verilememesi, kişileri iş kazalarından koruyacak araç ve gereçlerin yeteri kadar işyerlerinde bulunmaması gibi faktörlerin de iş kazalarına neden olduğu belirtildi. 
     
Denetim şart      Türkiye’nin iş kazaları açısından Avrupa’da birinci sırada yer aldığı, dünyada ise ilk 10 ülke arasında bulunduğu belirtilen araştırmada, bu konuda işçi, işveren ile Çalışma ve Sosyal Güvenlik Bakanlığı’nın işçinin eğitimi konusunda duyarlı olması, işyerlerinin de sık sık denetlenmesi gerektiği kaydedildi. 
     
Yıllar itibariyle iş kazaları Yıllar İş Kazası Ölen İşçi Sakat İşçi Meslek Hast. 1996 86807 1492 3240 1115 1997 98318 1473 4374 1055 1998 91895 1252 3850 1400 1999 77955 1333 3850 1025 2000 80000 1250 3200 1000      
     


 EKONOMİ 




















</TEXT>
</DOC>
