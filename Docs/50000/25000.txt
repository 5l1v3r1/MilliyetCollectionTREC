<DOC>
<DOCNO> 25000 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo17.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 15 Haziran'ı bekliyor... 
</HEADLINE>
<TEXT>

     Galatasaray Kulübü Asbaşkanı ve Basın Sözcüsü Ali Dürüst, kulüplerin bonservis bedellerini belirleyecekleri 15 Haziran'a kadar, yurtiçinden transfer yapmanın zor olduğunu söyledi. 
     Kulüplerin futbolcularla anlaşmasının çok fazla bir anlam taşımadığını kaydeden Dürüst, ''Listeler Futbol Federasyonu'na verilene kadar oyuncularla yapılan anlaşmalar fazla birşey ifade etmez. Önemli olan bonservis bedellerinin ne olacağıdır'' diye konuştu. Kaleci transferine de değinen Dürüst, ''Kaleci Taffarel başta olmak üzere çok sayıda file bekçisi üzerinde duruyoruz. Kolombiyalı kaleci Mondragon da adaylar içinde. Ancak şu anda yapılmış anlaşma yok'' dedi. Ali Dürüst, olağanüstü genel kurul toplantısına kada görev başında olduklarını da belirterek, seçimden sonra devam edecekmiş gibi çalışmalarını sürdürdüklerini sözlerine ekledi. 







</TEXT>
</DOC>
