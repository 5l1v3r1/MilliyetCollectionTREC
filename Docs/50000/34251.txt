<DOC>
<DOCNO> 34251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yasam/yas01.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Feribot tsunamisi 
</HEADLINE>
<TEXT>

Adalar kıyısından geçen hızlı feribotların yarattığı dev dalgalar, boğulma tehlikesi yaratıyor deniz dibi ekolojisine zarar veriyor. Belediye ve kaymakamlık 2 yıldır bu sorunla mücadele ediyor 
     ÖNAY YILMAZ İstanbul 

     Adalar sakinleri, şimdilerde sadece deprem olasılığı’ nedeniyle huzursuz değil... İstanbul Deniz Otobüsleri İşletmesi’ne İDO bağlı hızlı feribotların oluşturduğu dev dalgalar’da Adalar’da büyük tehlike oluşturuyor. 
     
     Öldürücü dalgalar... 
     Yenikapı-Yalova arasında sefer yapan hızlı feribotlar, daha kısa’ gerekçesiyle Adalar’ın arkasındaki kıyılara yakın yolu güzerg h olarak kullanıyor. Ancak feribotların yol açtığı 1-2 metre yüksekliğindeki dev dalgalar, denizde yüzenleri kıyıya çarparak boğulma tehlikesi yaratıyor. Bu yüzden Adalar’da oturanlar ile yüzmeye gelenler yetkili makamlara sürekli şikayette bulunuyor. Bu feribotların, Marmara’daki balıkların yumurtlama ve beslenme alanı olan Adalar’da, deniz dibi ekolojisine zarar verdiği de iddia ediliyor. 
     
     Zararı saymakla bitmiyor... 
     Feribot dalgaları yüzünden sık sık boğulma tehlikesi yaşandığı ve deniz dibi canlılarını yok ettiği gerekçesiyle 2 yıldır yazışmalarla yetkilileri uyaran Adalar Kaymakamlığı ile Adalar Belediyesi, henüz bir sonuç alamadı. Kaymakam Mustafa Farsakoğlu, feribot güzerg hının yerleşim olmadığı için Yassıada-Sivriada’ya yakın olması gerektiğini belirterek, "İDO yetkilileriyle görüştük ancak sonuç alamadık. Onlar bu güzerg hın daha ekonomik olduğunu söylüyorlar. 2 yıldır yazdığımız yazılar etkili olmadı" diye konuştu. 
     Büyükada Su Sporları Derneği, şikayet dilekçesinde, dev dalgaların kıyılarda ve tesislerde milyarlarca lira maddi hasarlara yol açtığını da ekledi. 
     
     Limanları yıpratıyor 
     Adalar Belediye Başkanı Coşkun Özden ise, bu feribotların çok hızlı ve Adalar kıyılarına yakın geçtiklerini belirterek şöyle konuştu "Feribotlar kıyıya uzak geçseler daha doğru olur. Görüşmelerimiz sonuç vermedi. Bilimsel olarak incelenmesini istiyoruz" 
     
     Daha ekonomik’ 
     İDO yetkilileri ise şunları söyledi "Eğer bu yol yerine Yassıada-Sivriada’ya yakın geçsek, yani 6 ila 8 mil açıktan gitsek ayda 200 milyar liralık yakıt kaybımız olur. Ekonomik olduğu için bu güzerg hı kullanıyoruz. Adalar yakınından daha yavaş seyretmeye ve dalga yaratmamaya dikkat ediyoruz." 
     



 YAŞAM 























</TEXT>
</DOC>
