<DOC>
<DOCNO> 9463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/siyaset/siy04.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeşil pasaport için yeni uygulama 
</HEADLINE>
<TEXT>

Pasaport sahibi kişi ölünce, çocuklarının pasaportu, yaşı ne olursa olsun geri alınacak 
     SİNAN TOROS İstanbul 

     Yeşil pasaport sahibi kişilerin ölümü durumunda çocuklarına tanınan kullanım hakkı Danıştay’ca kaldırıldı. Karar gereği pasaport yenileme ve yurtdışına çıkışlarda bu durumdaki pasaportlar toplanıyor. Ancak bu durum yeterince bilgi sahibi olunmadığı için sıkıntılara yol açıyor. Bilet ve bagaj işlemlerini yaptıran yolcular zor durumda kalıyor. 
     Yetkililer ise şöyle diyor "Bugüne kadar yapılan uygulamada erkek çocuklar bu haktan 18 yaşına kadar yararlanabiliyordu. Kızlar ise evlenmediği ve çalışmadığı sürece yararlanıyordu. 
     Ancak yeni karar uyarınca yenileme ya da uzatma işlemleri sırasında yeşil pasaport sahibi kişi ölmüş ise pasaportlarına merhum’ kaydı düşülen çocukların yaşı ne olursa olsun pasaportlarına el konuluyor. Eşlerin hakkı ise devam ediyor." 
     


 SİYASET 













</TEXT>
</DOC>
