<DOC>
<DOCNO> 36724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yazar/toker.html </URL>
<DATE> 2001/08/12/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Bunun adına "kör döğüşü" denilir 
</HEADLINE>
<TEXT>

     Türkiye'de her şey tartışılmıyor mu, yoksa her şey bilinmiyor mu 
     Mesut Yılmaz'ın son, "ANAP Kongresindeki çıkışı" ve "Genelkurmayın ona cevabı" ile başlayan şu bir kaç gün içinde konuşulanlara, tartışılanlara bakılınca sorunun ilk kısmına "Hayır " cevabı vermek mümkün görünmüyor. 
     Peki, her şey bilinerek mi Türkiye'de her şey konuşuluyor ve tartışılıyor İşte, ona da "Evet " cevabı vermek zordur. "Haber"i, hele "doğru haber"i gün geçtikçe tahtından indiren salt Türk medyasını izleyerek buna varmak artık kolay değildir. 
     Eksik bilgiyle konuşma ve tartışma ise, daha ziyade "kör döğüşü"dür. 
     ANAP Genel Başkanının iddia ettinin aksine "ulusal güvenlik kavramı"nın Türkiye'de bugünkü şekliyle anlaşılmasının AB'ye girişimiz veya giremeyişimizle hiç bir ilgisi yoktur. Çünkü AB, bu aşamada, bununla hiç ilgili değildir. "Türkiye'de askerin siyasetteki yeri", AB tarafından, gene bizdeki bazı çevrelerin iddialarının aksine gayet makul tarzda değerlendirilmektedir. Tıpkı Avrupa İnsan Hakları Mahkemesinin, RP hakkındaki kapatma kararını değerlendirdiği gibi.. Yılmaz da itiraf ediyor ki şu anda bizden beklenen, siyasi kriterlerin 1. maddesinde ifade edilen düşünce ve ifade özgürlüğünün sağlanmasıdır. Gene Yılmaz açıklıyor ki bu doğrultuda Anayasa, TCK, TMY, RTÜK ve Basın kanununda değişikliklerin "en geç Ekim ayının ortasına kadar" Meclisten geçmesi lazımdır. 
     Eee iktidardırlar, çoğunlukları vardır geçirsinler. Yılmaz'a göre bunları "kendi başbakanlığı döneminde" hazırlamış, Meclise götürmüşlerdir. "Ama, hep karşımıza ulusal güvenlik gerekleri çıktı. Ulusal güvenlik gerekleriyle bunları Avrupa normlarına uygun şekilde maalesef değiştiremiyoruz". 
     Yani, ne oluyor Bunlar yeterli oy alıyorlar da Asker, tanklarıyla kapıya dayanıp onları geri mi aldırtıyor Yoksa MHP'liler, hatta bir kısım DSP'liler mi onlara oy vermiyorlar 
     İşte arşın, işte Halep Meclis Eylülde toplanınca göreceğiz. 
     
"Sindirim" meselesi      Doğrudur bizim AB'ye girmemizde "askerlerden de, sivillerden de karşı olanlar" vardır. Ama, asıl karşı olan AB'nin kendisidir. 
     Siz, AB'nin "tepe kulisleri"nde oldukça pes perdeden telaffuz edilen, hatta ancak fısıldanan "absorption" kelimesini duydunuz mu Bu, "sindirim" demektir. Ecevit'in sık kullandığı "içine sindirme" deyimindeki mecazi anlamında değil düpedüz, tıp dilindeki anlamıyla Hazmetme. 
     AB, Türkiye'yi aslında "hazmedemeyeceği kadar büyük bir lokma" olarak görüyor ve onu kırmaksızın, uzağına itmeksizin, fakat "tam üye statüsü"ne de sokmaksızın, "özel ilişkiler" içinde tutmak istiyor. 
     Niçin, hazmedemeyeceği Evvela, nüfusundan. AB'nin son üyelerine bakınız İsveç 10, Finlandiya 5, Avusturya 8 milyon. En şanslı yeni aday Çek cumhuriyeti 10, Macaristan 10. Türkiye Neredeyse 70 milyon.. ve devamlı kriz içinde. Bu krizin ise, bu Hükümet sürdükçe dağılmasının en ufak şansı yok. 
     Yılmaz, önümüzdeki seçim tarihini Nisan, 2004 olarak verince korkmaz mısınız 
     







Rize niye Rize 


Ekonomik güvenlik 


Anadolu adını değiştiriyor 


Tatile gitmek ÖSS’den zormuş 


Kıssadan hisse 


İnönü Baykal diyaloğu 


Sendikasyon yenilemede yaya kaldık 


Şükrü Bey’e mübah, Süreyya’ya yasak 


Toplu yaşamak disiplin ister 


Bunun adına "kör döğüşü" denilir 


Programın kaderi üç ayda belli olur 


Bodrum'un Çerçi'si yetim kaldı 


Demirbank’ın telefon kayıtları ne diyor 


</TEXT>
</DOC>
