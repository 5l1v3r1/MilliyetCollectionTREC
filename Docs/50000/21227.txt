<DOC>
<DOCNO> 21227 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/sontur16.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tanık milletvekili "Şıhanlıoğlu'nu kum torbasına çevirmişlerdi" 
</HEADLINE>
<TEXT>

     DYP Şanlıurfa Milletvekili Fevzi Şıhanlıoğlu'nun ölümüyle ilgili olarak, ''Kastın aşılması suretiyle adam öldürme'' suçlamasıyla haklarında dava açılan MHP milletvekilleri Mehmet Kundakçı ve Cahit Tekelioğlu'nun yargılandıkları davada, dosyanın İstanbul Adli Tıp Kurumu Başkanlığı'na gönderilmesine karar verildi. 
     Ankara 9. Ağır Ceza Mahkemesi'nde görülen davanın bugünkü duruşmasına, sanıklar katılmazken, sanık avukatları ve müdahil avukatları hazır bulundu. 
     Tanık olarak ifadesi alınan DYP Niğde milletvekili Doğan Baran ise Genel Kurul Salonu'nda yaşanan kargaşa sırasında, 4-5 kişilik bir grubun, Fevzi Şıhanlıoğlu'na ''tekme-tokat giriştiklerini ve adeta bir kum torbasına vurur gibi'' vurduklarını gördüğünü öne sürdü. 
     Şıhanlıoğlu'na vuranlar arasında Mehmet Kundakçı ve Cahit Tekelioğlu'nu da gördüğünü savunan Baran, ''Bunun üzerine Fevzi Şıhanlıoğlu yere düştü ve yığıldı. Oturuma ara verildi. Şıhanlıoğlu dışarıya çıkarıldı ve bir süre sonra öldüğü söylendi'' diye konuştu. 
     






</TEXT>
</DOC>
