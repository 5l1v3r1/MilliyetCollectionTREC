<DOC>
<DOCNO> 18158 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yazar/okur.html </URL>
<DATE> 2001/04/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Mali piyasalarda ufuk... 
</HEADLINE>
<TEXT>

     Türkiye, değişiyor... 
     Fakat, değişime direnen kesim var, siyasetçi. 
     Merkez Bankası yasa tasarısı Meclis Genel Kurulu'nda kabul edildi. 
     Daha ne olsun Kısa yoldan anlatalım 
     "Artık siyasetçi seçim istiyorum diye para musluklarını çalıştırıp, enflasyonu körükleyemeyecek." 
     Az şey mi Değişim, finans sektöründe kendini gösterecek. 
     Ve herkes bilecek ki "holding bankacılığı" sistemi bu haliyle yürümeyecek. 
     Çünkü değişen dünya mali sistemi... 
     Örnek dünyanın en büyük bankalarından biri olan Citibank, European Amerikan Bank'ı 1.6 milyar dolara ABN AMBRO'dan satın alıyor. Tek bir çatı altında birleşecekler. 
     Mali piyasalardaki ufuk bu... 
     O yüzden sözü, uzatmadan yeni bankalar kanununa getirmek istiyoruz. 4389 sayılı kanun, sektörün birçok sorununa çözüm getiremedi. Sermaye piyasası yatırımcısını unutan uygulamasıyla mağdurlar yarattı. Yeni yasa tasarısında bu mağduriyetin ne şekilde düzeltileceğini merak ediyoruz. Ama ne BDDK, ne ilgili bakanlık, bu sorun üzerinde durmaya gerek bile görmüyor. 
     Zaten 36 bin yatırımcı geciken adaletin "adalet" olmadığının bilincinde 
     Biz, yatırımcı hakları diye yazıp duruyoruz. Bakın, ABD'de bankacılık ve sermaye piyasası nasıl çalışıyor ABD'de Yatırımcıyı Koruma Fonu, yatırımcı için 500 bin doları kapsar. Bizde kapsam 20 milyar lira. Bankacılık sisteminde, bizde mevduata garanti sınırsız. Oysa ABD'de mevduatın 100 bin doları garanti kapsamında. 
     Rakamları görüyorsunuz. Söylemek istediğimiz şu, risk, sermaye piyasası kurumlarındadır. Bankacılık sistemindeki riskler bellidir. Çünkü finans sektörü, kaynak yaratmada sermaye piyasasının "regülatör" olarak ne denli önemli bir rol oynadığının bilincindedir. 
     Biz ise sermaye piyasasını bugünkü haliyle görme anlayışını sürdürdüğümüz için bu sektörde küskünler ordusu yaratma becerisi gösteriyoruz. 
     Küskünlerle barışalım diye "Yatırımcıyı Koruma Fonu'nun" dışında "özel fon" kurulması kararı alındı. 1994 krizinde 16 aracı kurumla sorun yaşayan 26 bin yatırımcının mağduriyeti giderilecek. İşin özü, özel fon, hisse senedi mağduriyetine karşı ödeme yapacak. Oysa o dönemde sorun ağırlıklı olarak "kayıt dışı repo" işlemlerinden kaynaklanıyordu. Bu kapsam dışı. 
     Sorunlara çözüm, bireysel yatırımcının her türlü alacağına çözüm bulmak biçiminde gelmeliydi... 
     Biz, borsa yatırımcısı sistem riski ile karşı karşıya diye yazıyoruz. Sistem riskine karşı getirilen önerileri de size aktarmaya gayret gösteriyoruz. Şunu iyi biliyoruz ki, bireysel yatırımcı, aracı kurum riskine karşı korunur. Merkezi Kayıt Kuruluşu'na bağlı "Yatırımcıyı Koruma Fonu ve Tedrici Tasfiye" konusunda bugüne kadar beklenen adım atılamamıştı. Sonuçta ticaret sicili mekanizması gibi çalışmakla yükümlü Merkezi Kayıt Kuruluşu, görevini nasıl yerine getirecek, biz de merak ediyoruz. Ama burada dikkat çekmek istediğimiz bir nokta var. 
     Sistem riski diye aktardığımız konu, yatırımcıya şeffaf ve doğru bilginin zamanında verilmesi. Kimse tahta sistemine karşı korumadan bahsettiğimizi düşünmesin. Çünkü o vakit borsa risk alınacak bir merkez olmaktan çıkar. 
     Diyeceğimiz o ki, bugün bankacılık sistemi ile sermaye piyasası ortak bir çatıda bir yolda buluşmak zorunda. 
     
     







Hukuk ve siyaset 


Moda'ya davet 


Yılmaz’ı bekliyoruz’ 


Ya Sevr, ya terk et 


Ersümer'in istifası ve hükümette revizyon... 


Krizde keriz olmamak için .. 


Ersümer düğümü 


Transparan binadan... 


Seneye de sinir olmamak için... 


Mali piyasalarda ufuk... 


Kavga dediğin hukuksuz olmaz 


Bir zamanlar onlar da bakandı... 


Ersümer'e Yüce Divan 


Kamuda tasarruf derken yeni lojman 


Hangi eğitim 


IMF kongre’yi bekliyor 


</TEXT>
</DOC>
