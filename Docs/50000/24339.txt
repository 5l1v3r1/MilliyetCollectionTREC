<DOC>
<DOCNO> 24339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sontur03.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam dört yıldır aranan Hizbullah tetikçisi İstanbul'da ele geçti 
</HEADLINE>
<TEXT>

     Terör örgütü Hizbullah'ın sözde Marmara sorumlusu olan ve şehit edilen Diyarbakır Emniyet Müdürü Gaffar Okkan'ın kimliklerini açıkladığı 26 Hizbullah tetikçisinin arasında yer alan Abdülvahap Ekinci, yakalandı. 
     Terörle Mücadele Şube Müdürlüğü ekipleri, İstanbul'da düzenledikleri bir operasyonda, Diyarbakır'da çok sayıda eylemden sorumlu tutulan ve 1997 yılından beri aranan Hizbullah terör örgütü üyesi Abdülvahap Ekinci'yi gözlem altına aldı. 
     Örgütün sözde Marmara sorumlusu olan ve İstanbul Terörle Mücadele Şube Müdürlüğü'ne götürülerek sorguya alınan Ekinci'nin, sorgusunun tamamlanmasının ardından Diyarbakır'a gönderileceği öğrenildi. Abdülvahap Ekinci, 5 polis memuru ile birlikte yaşamını yitiren Diyarbakır Emniyet Müdürü Gaffar Okkan'ın kimliklerini açıkladığı ve yakalanmaları için çalıştığı 26 Hizbullah tetikçisinin arasında bulunuyordu. 
     
     







</TEXT>
</DOC>
