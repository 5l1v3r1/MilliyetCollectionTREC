<DOC>
<DOCNO> 6712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/soneko04.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas Finans mağdurları paralarının peşinde 
</HEADLINE>
<TEXT>

     Bankacılık Düzenleme ve Denetleme Kurulu tarafından Cumartesi günü faaliyet izni kaldırılan İhlas Finans'ta parası olan vatandaşlar, Ankara Demirtepe şubesi önünde toplanarak yöneticilerin bir açıklama yapmasını istediler. 
     Erken saatlerden itibaren şube önüne gelen vatandaşlar, kapalı olan şubenin kapısına asılan 10 Şubat tarihli Bankacılık Düzenleme ve Denetleme Kurulu ile 11 Şubat tarihli İhlas Finans Kurumu'nun basın açıklamalarını gördüler. İhlas Finans'ın basın açıklamasında, ''herkesin alacağının son kuruşuna kadar ödeneceğinin'' yazıldığını belirten vatandaşlar, ''Biz buraya detaylı bilgi almak için geldik'' dediler. Vatandaşlar, finans kurumlarındaki paralara dönük devlet garantisi olmadığını bilmediklerini, bu kuruluşlardan vergi alındığı ortamda paraların güvence altında olması gerektiğini de söylediler. 
     




</TEXT>
</DOC>
