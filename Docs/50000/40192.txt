<DOC>
<DOCNO> 40192 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/guncel/agun.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Hukukçulardan kadın ticaretine çözüm önerisi 
</HEADLINE>
<TEXT>
Fahişe ile yatan erkeğe ceza verin 
Uluslararası Kadın Hukukçular Federasyonu’nun Genişletilmiş Konsey Toplantısı’nda söz alan katılımcılar "Müşteri olmazsa ticaret de olmaz" fikrinde birleştiler 
     ELİF KORAP İstanbul 

     "Tayland’ı seviyorum. Dünyada bir kadına köpek gibi sahip olabildiğiniz tek yer." 
     İmza Avustralyalı bir bar sahibi. 
     Uluslararası Kadın Hukukçular Federasyonu FIFCJ Asya Bölgesi Başkan Yardımcısı Saraswatthy Devi’nin "dünyada kadın ticareti"ne ilişkin konuşması bu çarpıcı alıntıyla başlıyor. The Marmara Oteli’nde önceki gün başlayan, Milliyet’in de sponsor olduğu FIFCJ Genişletilmiş Konsey Toplantısı’nda "İnsan Ticareti Özellikle Kadın ve Genç Kız Ticareti" konusu tartışılıyor. 25 ülkeden 100 yabancı ve 50 Türk hukukçu kadın ve çocuk ticareti, fuhuş, organize cinsel suçlar konularını tartışarak, çözüm arıyor. 
     FIFCJ Afrika Bölgesi Başkanı Maria Das Dores fuhuşta fakirliğin büyük etken olduğunu belirterek "Afrika’da kadın ticareti ve fuhuşun cezası 2 ile 16 yıl arasında değişiyor. Buna rağmen kadın ticareti ve çocukların fuhuşa zorlanması çok yaygın" diyor. 
     
     Fuhuş için çare önerileri 
     Toplantının dünkü bölümünde katılımcılar, "kadın ticaretinin önlenmesi için öncelikle bu ticareti yaratan müşterilere cezai müeyyide getirilmesi gerektiğini" bildirdiler. Marmara Üniversitesi Hukuk Fakültesi öğretim üyesi Prof. Dr. Feridun Yenisey, "Fuhuşu önlemek için şu düşünülemez mi Bu kadınlarla birlikte olan erkeğe ceza verelim. ABD’de bazı eyaletlerde bu uygulama var" diye konuştu. 
     
     Müşteri olmazsa ticaret de olmaz 
     Çağdaş Yaşamı Destekleme Derneği Başkanı Prof. Dr. Türkan Saylan da "Seksi, para ile alınıp verilebilen bir şey olma durumundan çıkarmamız lazım" derken, Yunanlı avukat İris Avali Kalkani de "Müşteri olmazsa bu ticaret de olmaz" diyerek "müşteriye cezai müeyyide uygulanmasının" önemine işaret etti. 
     
     Alvarina Miranda de Almaida Uluslararası Kadın Avukatlar Federasyonu Başkanı, Brezilya 
Seks turizmi önlenemiyor      Brezilya’da kadın ve kız çocuğu ticareti yaygın. Ama bundan da önemli bir sorun, seks turizmi. Özellikle Avrupalıların Brezilya’ya özel uçaklarla seks için geldiğini biliyoruz. Brezilya’da fuhuşu yapanlar turistler de olsalar çok büyük bir para cezasına ve hapse mahk m ediliyorlar. Bunun cezası, ticaretini yapanlar için dört, fuhuşa katılanlar için iki yıla kadar hapis. Brezilya bu sorunu cezalarla çözmeye çalışıyor. 
     
     Mahadevi Nadchatıram Malezya, avukat 
Çocuklar fuhuşa zorlanıyor      Malezya son zamanlara kadın ticaretinde ilk sıradaki ülkeler arasına girdi. Her yıl Endonezya, Tayland, Singapur, Tayvan, Hindistan, Bangladeş, Filipinler, Çin, Rusya gibi ülkelerden pek çok fahişe buraya geliyor. Malezya’da şu an yaklaşık 150 bin fahişe çalışıyor ve her yıl pek çok çocuk da bunun içine çekiliyor. 
     
     Ayşen Önen FIFCJ Başkan Yardımcısı 
Türkiye, transit bölge      Türkiye kadın ticareti açısından hem orijin, hem transit, hem de hedef ülke. Kadın ticareti konusunda organize suç örgütlerinin bir ayağı Türkiye, bir ayağı Uzakdoğu, bir diğer kolu da Avrupa. Örgütler çökertilmedikçe genç kızların fuhuşa çekilmesi engellenemez. İşsiz ve aç kalan kadınlar fuhuşa yöneliyorlar. Bu nedenle öncelikle kadınlara iş imk nı tanınmalı. 
     
     Saraswatthy Devi FIFCJ Asya Bölgesi Başkan Yardımcısı 
Asya’da acenteler kız topluyor      Asya’da kızlar kaçırılarak fuhuşa zorlanıyor. Tayland’da iş bulma acenteleri kızların fotoğraflarını toplayarak beğendiklerini okula giderken kaçırıyor ve fuhuşa sürüklüyor. Son yıllarda, AIDS, HIV gibi hastalıklara kapılmak istemeyen kişiler bakire genç kızları tercih ediyor. Nepal’de her yıl 8-15 yaşlarındaki 5-7 bin çocuk fuhuşa başlıyor. 
     



 GÜNCEL 
















</TEXT>
</DOC>
