<DOC>
<DOCNO> 28802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko10.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İKV Ayrımcılık yapılmasın 
</HEADLINE>
<TEXT>

EKONOMİ SERVİSİ 
     İKV Başkanı Meral Gezgin Eriş, AB’nin Türkiye’ye sağladığı mali desteğin gerek miktar, gerekse kapsam olarak diğer aday ülkelere göre sınırlı kaldığını söyledi. 
     Eriş, "Merkez ve Doğu Avrupa ülkeleri Phare, ISPA ve SAPARD gibi bütçesi ve kullanım alanları geniş fonlardan faydalanabilirken Türkiye, Birliğe üyelik perspektifi olmayan Akdeniz ülkeleri için tasarlanmış MEDA programı kapsamında. Avrupa Parlamentosu’nun söz konusu fonları da Türkiye’nin kullanımına açma önerisi ve Komisyon tarafından yapılan çalışmaları memnuniyetle karşılıyoruz. Bu önerilerin en kısa sürede onaylanması ve mali yardımlara bir an önce işlerlik kazandırılması gerekiyor" dedi. 
     
     FP kararı telafi edilsin’ 
     Eriş, gazetecilerin FP’nin kapatılması ile ilgili sorularını yanıtlarken de "Bir siyasi partinin kapatılmış olması hele ana muhalefet partisinin kapatılması AB ile ilişkilerimiz açısından kaygı verici bir gelişme" dedi. 
     Türkiye’nin bunu telafi etme imk nı olduğunu ve siyasi partilerin uzlaşma ile oluşturdukları 37 maddeyi içeren Anayasa değişikliği paketi bulunduğunu belirten Eriş, Anayasa değişikliğinin bir an önce gerçekleştirilmesinin AB ile ilişkilere olumlu katkıda bulunacağını söyledi. 
     



 EKONOMİ 


























</TEXT>
</DOC>
