<DOC>
<DOCNO> 47290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/spor/spo04.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kurban olabilirim 
</HEADLINE>
<TEXT>

Teknik Direktör Sadi Tekelioğlu, oyuncularıyla duygusal bir konuşma yaptı, "Hiçbirinize kırgın değilim. Ne yapalım, başaramadık" dedi 
     TRABZONSPOR Teknik Direktörü Sadi Tekelioğlu dünkü antrenman öncesi futbolcularıyla özel bir toplantı yaptı. Tecrübeli hoca, "Bugüne kadar çok büyük bir mücadele verdiniz. Ama şansımız yoktu. Ne yapalım başaramadık. Alınan başarısız sonuçlardan dolayı size karşı en küçük kırgınlığım yok" diye konuştu. 
     TEKELİOĞLU duygusal konuşmasında, "Futbolda bir kural vardır. Başarısızlık anında birileri kurban edilir. Kurban, ben olabilirim. Bu yola baş koyduk. Mücadelemizi sürdüreceğiz. Mücadelenin sonunda, kalbi temiz olan bizler, mutlaka bir gün ödülümüzü alacağız. Dipten zirvelere geleceksiniz. Sizlere inanıyorum" dedi. 
     
     Hami’den topbaşı 
     BURSASPOR maçında kolu kırıldığı için yaklaşık 1.5 aydır sahalardan uzak olan Trabzonspor kaptanı Hami, düz koşulardan sonra topla çalışmaya da başladı. Dün yapılan idmanda çift kaleye katılan Hami’ye hiçbir arkadaşı müdahale etmedi. Hami, kolundaki ağrıların azaldığını, ama ikili mücadelelere girebilecek durumda olmadığını söyledi. 
     



 SPOR 






















</TEXT>
</DOC>
