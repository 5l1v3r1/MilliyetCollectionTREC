<DOC>
<DOCNO> 32268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yasam/yas00.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aspendos’u kuzu kuzu yıkacak 
</HEADLINE>
<TEXT>

Yapısına zarar veriyor’ gerekçesiyle pop konserlerine izin verilmeyen Aspendos’ta Tarkan’ın konser vereceği haberi arkeologları ayağa kaldırdı... 
     SALİH UÇAR Antalya DHA 

     Tüm tartışmalar pop müzik yıldızı Tarkan’ın Aspendos Antik Tiyatrosu’nda konser vereceğinin açıklanmasıyla başladı... 7 yıldır, mek nın yapısına zarar verdiği gerekçesiyle kültür ve sanat amaçlı programlar dışında elektronik ses sisteminin kullanıldığı konserlere izin verilmiyordu. Ancak Kültür Bakanı İstemihan Talay’ın özel talimatıyla Tarkan ile Sultans Of The Dance için ayrıcalık yapılmasına sanat çevreleri, halk ve arkeologlar isyan etti. 
     
     Pijamalı eylem yaparız’ 
     Belkıs Belediye Başkanı MHP’li Remzi Yıldız, "Eğer Tarkan konseri yapılırsa, ben de İbrahim Tatlıses, Mahsun Kırmızıgül, Ankaralı Turgut, Coşkun Sabah ve Davut Güloğlu’nu getirip konser verdiririm. Bu karar iptal edilmezse halkla birlikte tiyatronun önünde toplanıp, Bergama’daki gibi pijamalı eylem yapacağız" diye konuştu. 
     Organizatör Kadir Dursun da şöyle dedi "Akustik düzen kurulacağı söylenerek izin alınmış. Pop müziğin akustik düzeni olmaz. Biz konser düzenlemek istediğimizde olumsuz yanıt verildi. Bu ayrıcalıklı tavrı anlamak mümkün değil. Geçen yıl Sezen Aksu ve Yunanlı sanatçı Haris Alexiou konserleri için izin alınamamıştı." 
     
     Ses, taşları kaydırıyor 
     Bilim adamları, elektronik ses sisteminin kullanıldığı konserlerin tarihi yapıya zarar verdiğini belirterek, Aspendos’un yıkılma tehlikesiyle karşı karşıya kaldığına dikkat çekti. Tiyatronun duvarlarında çözülme, kayma ve gevşemeler olduğunu belirten Arkeolog Doç. Dr. Nevzat Çetin, yıkılma tehlikesi yaşanabileceğini söyledi. 
     



 YAŞAM 





















</TEXT>
</DOC>
