<DOC>
<DOCNO> 27823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/spor/spo03.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ÖZEL HABER 
</HEADLINE>
<TEXT>
"TEK ADAMLIK BİTTİ" 
Galatasaray’da başkanlık için büyük destek alan Doğan, kurtuluş formülünü Milliyet’e açıkladı "Herkes elini taşın altına sokmalı, kadrolar profesyonel olmalı" 
     HALİL ÖZER 

     Dervişlik değil’ 
     GALATASARAY’da olağanüstü kongre öncesi başkanlık için destek alan İzzettin Doğan, "Artık tek adamlık bitti. Kulüp şu anda Dervişlik değil. Ama taraftarlar da dahil herkes elini taşın altına sokmalı" dedi. Bu amaçla camianın önde gelenleriyle tek tek görüşen Doğan, Başkan Faruk Süren’den sonra dün de Selahattin Beyazıt’la bir araya geldi. Doğan, "İnan Kıraç, Selahattin Beyazıt, Özkan Olcay, Özhan Canaydın ve Mehmet Cansun ile de konuşacağım" ifadelerini kullandı. 
     
     Şeffaflık gerekli’ 
     GEÇİŞ döneminde bu isimlerin işin içinde olması gerektiğini vurgulayan Doğan, "Ben tek başıma hiç bir şey yapamam. Bu kişilerle görüştükten sonra kararımı vereceğim. Eğer destek gelirse, mali kaynaklar bulunursa sınırlı bir süre için böyle bir olaya girebilirim" dedi. Galatasaray’ın en büyük sıkıntısının şeffaflıktan uzak yönetim olduğunu ileri süren Doğan, en kısa süre içinde kadroların profesyonelleşmesini istedi ve "Yönetim sadece karar mekanizması olmalı" diye konuştu. 
     
     Bedava gitmezlerdi’ 
     EMRE, Okan, Fatih ve Hakan Şükür’ün bu eksiklik yüzünden kulübe para kazandırmadan gittiklerini belirten Doğan, "Dünya futbolunu yakından takip eden profesyonel kadro olsaydı bedava gitmezlerdi" yorumunu yaptı. Doğan, "Sayın Süren’in bana sunduğu mali tablonun doğru olduğuna inanmak istiyorum. Faruk beyin seçime girmeyeceğini düşünüyorum. Kendisi bunu bana beyan etti. Yeni bir ekibin daha faydalı olacağını düşünüyor. Kendisini çok yorgun gördüm" diye konuştu. 
     
Uzan’ın gayreti yok’      CEM Uzan’ın başkanlığa aday olacağı iddialarına da değinen İzzettin Doğan, "Galatasaray değerlerin hakim olduğu bir camia. Buna gölge düşürenler, parasal güçleri ne olursa olsun başkanlığa gelemez. Başarılı bir iş adamı. Ama tavırları Türk toplumuna uygun olmayabilir. Kendisinde sempatik olma gayreti yok. Bunlar prim yapmaz. Kendisini sevdirirse neden olmasın. Galatasaray üstten bakılmayı sevmez. Umurumda değil diyenler, Galatasaray’ın da umurunda değildir "dedi. 
     
Uzan’dan ret cevabı      GALATASARAY Başkanı Faruk Süren, kongre öncesi henüz kararını bildirmemesine rağmen Cem Uzan’a yeni yönetiminde çalışma teklifi yaptı. Süren’in Uzan’a "Gel birlikte çalışalım. Kendini kabul ettir, sevdir. Sonra aday olursun" dediği öğrenildi. Ancak Uzan’ın bu teklifi kabul etmediği belirtildi. Süren kesin kararını yarın yapılacak yönetim kurulu toplantısında verecek. 
     
ÜMİT KARAN Son Aslan      CÜNEYT KARAKAYA 

     GALATASARAY’la anlaşan, ancak kulübü Gençlerbirliği’nin istediği bonservis ücreti nedeniyle zor durumda kalan Ümit Karan, Sarı - Kırmızılı formayı ilk kez giydi ve Başkan İlhan Cavcav’dan izin istedi. Ümit, "Başkanımızı seviyorum. Bize evlatlarımız derdi. Şimdi babalığını göstersin ve artık bana izin versin" ifadelerini kullandı. 
     ÜMİT Karan, "2001’deyiz. Artık futbolcular Türkiye’de de özgür oldu. Gençlerbirliği ile anlaşmam bittiğine göre neden h l bonservis bedeli isteniyor, anlayamıyorum. İki taraf arasında h l görüşmeler yapılıyor. Yıllarca G.Birliği’ne emek verdim. Şimdi Galatasaray’da oynamayı iple çekiyorum" dedi. 
     
Cansun’un Jardel turuGalatasaray İkinci Başkanı, Portekiz’e gitti 
     GALATASARAY İkinci Başkanı Mehmet Cansun dün sabah Portekiz’e giderek Jardel için Porto ve Benfica kulüpleriyle masaya oturdu. Önce Benfica ile konuşan Mehmet Cansun, Portekiz Kulübü’nün Hooijdonk artı beş milyon dolarlık teklifi ile karşılaştı. 
     ARDINDAN Porto Kulübü’ne geçen Cansun, Aleinecev, Capucho ve Nelson’la birlikte dört milyon dolar istedi. Ancak Aleinecev ve Capucho’nun Türkiye’ye gelmek istememesi sorun yarattı. Porto bunun üzerine Caninho’yu önerdi. Cansun bugün Paris’e geçecek. 
     



 SPOR 
























</TEXT>
</DOC>
