<DOC>
<DOCNO> 9938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/spor/spo03.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Florya’da dev zirve 
</HEADLINE>
<TEXT>

Sarı - Kırmızılı takımın kaptanları ile biraraya gelen başkan Süren futbolculara garanti verdi, "Bütün alacaklarınız ödenecek" dedi 
     ERHAN TELLİ 

     GALATASARAY Başkanı Faruk Süren, yöneticiler Burak Elmas, Ali Dürüst ve menajer Cüneyt Tanman’ın da katıldığı Florya’daki zirvede Milan maçı öncesi takım kaptanları ile biraraya gelerek ödemeler konusunda garanti verdi. Süren, Beyti Restoran’da Bülent, Suat ve Popescu ile yaptığı görüşmede, "Hiç merak etmeyin. Bugüne kadar alacaklarınız nasıl ödendiyse, yine öyle olacak. Sizin hiç bir kaybınız olmayacak. Çünkü alacaklarınız dolar olarak ödenecek" dedi. 
     FUTBOLCULARA ödeme tarihinde herhangi bir söz vermeyen Başkan Faruk Süren, "Herkes bizi yıkmak için fırsat bekliyor. Buna çanak tutmamamız lazım. Bu yüzden hem yönetici olarak, hem de futbolcu olarak attığımız adımlara dikkat etmemiz gerekir. Biz size güveniyoruz. Siz de bize güvenin. Alacaklarınızın hepsi ödenecek" ifadelerini kullandı. Futbolcular ise başkandan para konusunda garanti aldılarını belirterek "Artık sadece önümüzdeki maçlara bakacağız" diye konuştu. 
     
Ergün çok zor      KOCAELİ maçında sağ ayak arka adalesinden sakatlanan Ergün’ün, Milan sınavında oynama şansı azaldı. Üç hafta tedavi görmesi gerekmesine rağmen, forma giymek için çabalayan Ergün, "Kendimi zorluyorum. Ama oynayacağımı sanmıyorum" dedi. Öte yandan Lucescu dün as futbolcularına izin, sakatlara ise yeni bir çalışma programı verdi. 
     


 SPOR 























</TEXT>
</DOC>
