<DOC>
<DOCNO> 49329 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/ekonomi/eko07.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankalarına itfa için borçlanma 
</HEADLINE>
<TEXT>

Hazine bu hafta kamu bankalarına yapacağı yüklü itfayı bono ihalesinden sağlayacak 
     Hazine, kamu bankalarına olan iç borç geri ödemesini gerçekleştirmek için piyasadan 154 gün vadeli bono ihracıyla borçlanacak. Hazine’nin bu hafta gerçekleştireceği toplam 1 katrilyon 20.7 trilyon liralık iç borç geri ödemesi kamu bankalarına ihraç edilen k ğıtlar dolayısıyla gerçekleştirilecek. Hazine söz konusu itfaları karşılamak için salı günü 154 gün vadeli bono ihalesine çıkacak. İhalede, 3 Ekim’de satılan 182 gün vadeli bonolar azalan vade ile yeniden ihraç edilecek. 31 Ekim valörüyle ihraç edilecek bonoların geri ödemesi 3 Nisan 2002’de yapılacak. 
     Bu haftaki ödemelerle Hazine’nin ekim ayındaki toplam itfası 6 katrilyon 728.3 trilyona ulaşacak. Öte yandan Hazine, bu hafta 202.2 milyon dolarlık dış borç ödemesinde bulunacak. Böylece ekim ayındaki toplam dış borç ödemeleri 573.9 milyon dolara çıkacak. Yılbaşından 2 Kasım’a kadar olan dönemde gerçekleştirilen dış borç ödemelerinin tutarı da 7 milyar 621.9 milyon dolara yükselecek. 
     



 EKONOMİ 















</TEXT>
</DOC>
