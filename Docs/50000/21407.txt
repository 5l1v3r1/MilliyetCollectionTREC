<DOC>
<DOCNO> 21407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sonspo18.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gaziantepli işadamlarından Galatasaray galibiyeti için 5 milyar lira prim... 
</HEADLINE>
<TEXT>

     Gaziantep Sanayi Odası GSO ve Organize Sanayi Bölgesi OSB yönetim kurulları, Galatasaray karşılaşmasının kazanılması halinde Gaziantepsporlu futbolculara 5 milyar lira prim vermeyi kararlaştırdı. 
     GSO Başkanı Nejat Koçer, yaptığı açıklamada, kentlerin gelişimini yalnız ekonomik kalkınma olarak algılamadıklarını belirterek, ''Gaziantep'in gerçek anlamda kalkınması çalışma, kültürel ve sportif alanlarda birlikte yükselişe geçmesi ile mümkündür'' dedi. Geçen sezon UEFA Kupası'nda Türkiye'yi temsil eden Gaziantepspor'un, bu sezon Avrupa Şampiyonlar Ligi'ne katılma mücadelesi verdiğini anımsatan Koçer, ''Bu onurlu mücadeleye katkı sağlamak amacıyla Galatasaray galibiyeti için 5 milyar lira prim vermeyi kararlaştırdık'' dedi. OSB Başkanı Akif Ekici de yaptığı açıklamada, Gaziantepspor'un üstlendiği misyona destek olmayı amaçladıklarını belirtti. Gaziantepspor'u zirveye taşıyan kulüp başkanı Celal Doğan'ın çabasına destek olmayı kararlaştırdıklarını kaydeden Ekici, Gaziantep'te yaşayan herkesi, güçleri oranında Gaziantepspor'a destek olmaya çağırdı. 







</TEXT>
</DOC>
