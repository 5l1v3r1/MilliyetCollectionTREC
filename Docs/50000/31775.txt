<DOC>
<DOCNO> 31775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/guncel/gun06.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaçaklar ölümden döndü 
</HEADLINE>
<TEXT>

Ege’de S.O.S. çağrısı yapan Türk gemisi, yardıma gelen Yunanlılara önce, "Mavi yolculuk yapıyoruz" dedi. Sonra kaçaklar ortaya çıktı... 
     DIŞ HABERLER SERVİSİ 

     Yunanistan’ın Rodos Adası açıklarında dün arızalanan ve yardım çağrısı yapan bir Türk gemisinin Yunanlılar tarafından kurtarıldığı bildirildi. 
     Edinilen bilgilere göre, içinde 68 kaçakla 3 kişilik mürettebatın bulunduğu "ANGEL" isimli Türk bayraklı teknenin çağrısı Ankara tarafından Atina’ya iletildi ve bölgeye üç Yunan sahil koruma botu gönderildi. 
     Arızalandıktan sonra bir süre uluslararası karasularda sürüklenen ve yardım talebinde bulunan gemi kaptanının, bir Yunan limanına çekilmeleri önerisini reddederek, "Mavi yolculuğa çıktık, sadece yardım istiyoruz" çağrısında ısrar etti. Durumlarının giderek kötüleşmesinden endişe eden kaptan, sonunda Yunanlıların talebine boyun eğdi. 
     Yunan özel Flash Radyosu, dün akşam, mekanik bir arıza nedeniye Rodos Adası'nın 23 mil güneyinde olan "ANGEL"in "TİGRİS" isimli Yunan römorkörü tarafından Karpatos Adası limanına götürüldüğünü duyurdu. 
     



 GÜNCEL 





















</TEXT>
</DOC>
