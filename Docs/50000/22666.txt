<DOC>
<DOCNO> 22666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/dunya/tur.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Bir hipnoz oldu hayatı karardı 
     NEVSAL ELEVLİ Londra 

     İngiltere’de bir gösteri sırasında sahnede hipnotize edildikten sonra uğradığı cinsel tacizi anlatan kadının hayatı kaydı’. Lynn Howarth 40 adlı kadın, Wyresdale Futbol Kulübü gençlik kolu için yardım toplamak amacıyla hipnotize edilmeyi kabul etti. Ancak çocukluk dönemine geri götürülerek uğradığı tacizi açıklamak zorunda bırakılan Howarth, bu yüzden ruhen çökertildiği iddiasıyla dava açtı. Hipnotizma uzmanı Philip Green’i dava eden 7 çocuk annesi Howarth, "Son derece mutlu bir kadın olarak girdiği şovdan, 100 kişi karşısında rezil edilmiş, bütün hayatı darmadağın olmuş şekilde çıktığını" belirtti ve intihara bile kalkıştığını söyledi. Howarth, dayısı tarafından uğradığı tacizi annesine bile anlatmamıştı. 
     
     Biri bizi uşaklıyor 
     Yayına girdiği tüm ülkelerde ilgiyle izlenen ve tartışmalar yaratan Big Brother’ın Büyük Birader bir versiyonu da İngiltere’de hazırlanıyor. Channel 4 televizyonu bu yarışmayla, hizmetçi ve uşakların en iyilerini’ belirleyecek. 1970’li yıllarda yayınlanan "Upstairs, Downstairs" Yukardakiler, Aşağıdakiler adlı dizi filmden esinlenen yarışmada, 12 uşak ve hizmetçi geleneksel İngiliz ailelerinin yanına yerleştirilecek. En uzun süreyle çalışan ve en yüksek profesyonel performansı sergileyen kişi 1 milyon sterlinlik yaklaşık 1.6 trilyon liralık ödülü alacak. 
     



 DÜNYA 












</TEXT>
</DOC>
