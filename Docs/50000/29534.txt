<DOC>
<DOCNO> 29534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sontur06.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadeniz kadını en çok burun estetiği yaptırıyor 
</HEADLINE>
<TEXT>

     Karadeniz Teknik Üniversitesi Tıp Fakültesi Plastik Cerrahi ve Rekonstrüktif Anabilim Dalı Başkanı Prof. Dr. Necmettin Kutlu, ''Bölümümüzde estetik kaygıyla yapılan ameliyatların başında burun, ikinci sırada göğüs büyütme geliyor'' dedi. 
     Prof. Dr. Kutlu, yaptığı açıklamada, Karadeniz Bölgesi'nde plastik cerrahiye en çok talebin yine burun ameliyatına olduğunu, ancak son aylarda göğüs büyüttürme taleplerinin de arttığını belirtti. Kutlu, ''Eskiden yılda 1-2 kez yaptığımız göğüs büyütme operasyonları son aylarda haftada 4'e çıktı'' dedi. 
     Prof. Dr. Kutlu, deniz sezonunun başlamasıyla özellikle kadınların estetik kaygılarının arttığını ifade ederek, ''Bunun da etkisiyle son aylarda en çok göğüs büyütme ve karın gerdirme operasyonları yapıyoruz'' diye konuştu. 
     Bu talebin geçmiş yıllarda az olmasını, insanların çekinmelerine bağlayan Prof. Dr. Kutlu şunları söyledi 
     ''Kadınlar operasyondan memnun kalınca, değişimi görenler de cesaret alıyor. Karın yağlarını aldırmak ya da göğüslerini büyütmek istiyorlar. Böylece bu talep giderek yaygınlaşıyor.'' 
     
     







</TEXT>
</DOC>
