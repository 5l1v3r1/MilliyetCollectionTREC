<DOC>
<DOCNO> 18424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur14.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ve Ersümer istifa etti... 
</HEADLINE>
<TEXT>

     Adı Beyaz Enerji operasyonunda yolsuzluk iddialarına karışan Enerji ve Tabii Kaynaklar Bakanı Cumhur Ersümer, düzenlediği basın toplantısında istifasını açıkladı. 
     Ersümer TBMM'de düzenlediği basın toplantısında Başsavcının gizlilik ilkesi gözetmemesinden yakınarak, "gizli kalması gereken belgelerin basında yeralması soruşturmayı olumsuz yönde etkiledi" dedi. Ersümer istifasıyla sonuçlanan gelişmelerden basını sorumlu tuttu. 
     Ersümer iddianamedeki suçlamaları redederek "hukuki mesnedini ben bulamadım üç gündür hiç kimse de bulamadı" dedi. 
     Ersümer, bütün evrakların üç aydır didik didik edildiğini öne sürerek, "Benim görevden aldığım, haklarında dava açtığım, çeşitli disiplin cezaları uyguladığım çeşitli memur arkadaşlarımın bu husumetlerini anlayışla karşılıyorum. Bu husumet iddianamenin belli bölümlerinde de çok net bir şekilde ortaya çıkmaktadır" dedi. 
     Basın toplantısında, Beyaz Enerji iddianamesinde kendisine yöneltilen suçlamaları tek tek ele alıp yanıtlayan Cumhur Ersümer, "Bilirkişiler özelleştirmeye karşı kişilerdir ve bir hesaplaşmaya girişmişlerdir" diye konuştu. 
     "Ben soruşturmanın ilk günlerinde istifayı düşünmüştüm" diyen Cumhur Ersümer sözlerini şöyle sürdürdü 
     "Ben istifamı Genel Başkanıma sundum. Takdir onlarındır. İstifamı değerlendireceklerdir. Dokunulmazlık zırhının arkasına saklanmam" 
     
     
     







</TEXT>
</DOC>
