<DOC>
<DOCNO> 18905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/siyaset/siy03.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman gazetesi Süddeutche Zeitung Ecevit'i değerlendirdi 
</HEADLINE>
<TEXT>
Artık halkın umudu değil 
     İHSAN DÖRTKARDEŞ DHA 

     Almanya'nın önde gelen gazetelerinden Süddeutche Zeitung, DSP Genel Başkanlığı'na yeniden seçilen Başbakan Bülent Ecevit'in halkın umudu olmaktan çıktığını öne sürerek, "Entelektüeldi, entrikacı oldu" yorumunu yaptı. Die Tageszeitung gazetesi ise, Enerji Bakanı Cumhur Ersümer'in ordunun baskısıyla istifa etmek zorunda kaldığını iddia etti. 
     
Solan umutlar      Süddeutche Zeitung gazetesinin dünkü sayısındaki "Solan umutlar" başlıklı haberde, Ecevit'in 1973'te ilk kez başbakan olduğunda "Umudumuz Ecevit" sloganıyla seçime gittiğini, Kıbrıs çıkarması sırasında "kahraman" olduğunu anımsattı. Gazete, Ecevit'in son DSP Kongresi'ne gitmeden önce tek rakibi Sema Pişkinsüt'ü İnsan Hakları Komisyon Başkanlığı'ndan aldığına dikkat çekti. Gazete, Ecevit'in 30 yıl içerisinde "entrikacı bir politikacıya" dönüştüğünü öne sürerken, "Ecevit, her ne kadar parti liderliğine getirilse de artık halkın umudu değil" yorumunu yaptı. 
     
"Ordu, bakanları hizaya soktu"      Die Tageszeitung ise "Ordu, Bakanlar Kurulu'nu düzene sokuyor" başlıklı yazısında Ersümer'in ordunun baskısıyla istifaya zorlandığını yazdı. Ersümer'in MGK'nın başlattığı temizlik operasyonunun ilk kurbanı olduğunu yazan gazete, koalisyon zorda dedi. 
     



 SİYASET 

















</TEXT>
</DOC>
