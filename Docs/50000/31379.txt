<DOC>
<DOCNO> 31379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sontur17.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Fikret Kızılok iyileşiyor... 
</HEADLINE>
<TEXT>

     Bodrum'da önceki gün kalp krizi geçiren ve tedavisi Alman Hastanesi'nde sürdürülen sanatçı Fikret Kızılok'un şuurunun açık olduğu ve sağlığının düne göre çok daha iyi durumda olduğu bildirildi. 
     Alman Hastanesi yetkilileri, Kızılok'un sürekli doktoru olan ve hastanenin Kardiyoloji Bölüm Başkanı Prof. Dr. Yılmaz Nişancı'nın dün yaptığı müdahaleyle sanatçının kalbindeki ritm bozukluğunun giderildiğini hatırlattılar. 
     Kızılok'un yaklaşık 5 yıldır taşıdığı kalp pilinin de önümüzdeki günlerde büyük olasılıkla değiştirileceğini belirten yetkililer, şuuru açık olan sanatçının, kalp atımının da düzene girdiğini dile getirdiler. 
     Yetkililer, yine de Kızılok'un tedbir için Koroner Yoğun Bakım Ünitesi'nde tutulmaya devam edileceğini kaydettiler. 
     Henüz ziyaretçi kabulüne izin verilmeyen, ancak çok sayıda kişinin telefonla ''geçmiş olsun'' dileklerini ilettiği Fikret Kızılok'un, gelecek haftadan önce taburcu edilmesinin söz konusu olmadığı bildirildi. 
     
     






</TEXT>
</DOC>
