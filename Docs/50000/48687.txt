<DOC>
<DOCNO> 48687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/magazin/mag02.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapak yıldızı KATERİNA 
</HEADLINE>
<TEXT>

Kanal D’nin reyting rekortmeni dizisi Yılan Hikayesi’nin yıldızı Katerina, Tempo’ya kapak oldu 
     MAGAZİN SERVİSİ 

     TEMPO dergisi, Kanal D’nin reyting rekortmeni dizisi "Yılan Hikayesi"nin Yunanlı yıldızı Katerina Moutsatsos’u kapak yaptı. Tempo, son sayısında Katerina’nın birbirinden güzel pozlarına yer verdi. Moutsatsos, ilk kez üç yıl önce "Kayıkçı"da birlikte oynadığı Mehmet Ali Alabora’yla aralarında aşk olmadığını söyledi. Alabora’yla yemeğe çıkıp, gezip eğlenebileceğini ve bunların çok normal olduğunu anlatan Yunanlı güzel, "Aşk yok, sadece iş var" dedi. Çok sevilen ve tutulmuş bir diziye sonradan katıldığı için de başlangıçta korktuğunu ifade eden Moutsatsos, daha sonra bu korkuyu yendiğini bildirdi. "Yılan Hikayesi"nin çekimleri için oldukça yoğun tempoda çalıştıklarını belirten oyuncu, "Eleni Mela" isimli Yunanlı bir polis rolünde. Ancak, uluslararası bir suç şebekesini ortaya çıkarmak için düzenlenen ortak operasyon sırasında Memoli ile tanışacak ve aralarında bir aşk doğacak. 
     
     



 MAGAZİN 















</TEXT>
</DOC>
