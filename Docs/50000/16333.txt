<DOC>
<DOCNO> 16333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun03.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Deli dana bulunamadı 
</HEADLINE>
<TEXT>

Sağlık Müdürü Cerrahpaşa’da yatan hastada deli dana görüldü’ iddialarını kesin bir dille yalanladı 
     İSTANBUL Milliyet 

     Avrupa ülkelerinde sığır etinden geçen ve birçok kişinin ölümüne neden olan deli dana hastalığının Cerrahpaşa Tıp Fakültesi Nöroloji Kliniği’nde yatan bir hastada görüldüğü iddiaları yalanlandı. 
     İstanbul İl Sağlık Müdürü Osman Karaaslan, "Nöroloji Kliniği’nde yatan deli dana hastası yoktur, deli dana olabilir’ diye düşünülmüş bir hasta da yoktur" derken, Cerrahpaşa Nöroloji Kliniği Şefi Hayrünissa Denktaş, "Kliniğimizdeki bir hastanın benzer belirtiler göstermesi, hastalık taşıdığı anlamına gelmez" dedi. 
     Deli dana hastalığının, beyne yapılabilecek bir biyopsiyle ya da hasta öldükten sonra yapılacak bir otopsiyle anlaşılabileceğini vurgulayan Karaaslan, hastanın tetkiklerinin halen sürdüğünü belirtti. 
     
Biyopsi yapmadık ama...      Denktaş da, "Henüz hastalığının teşhisi yapılmadı. Ancak deli dana hastası olmadığını biliyoruz" dedi. 
     Hayrünissa Denktaş, "Hasta ölmediğine ve biopsi yapmadığınıza göre, hastanın deli dana olmadığını nerden biliyorsunuz " yönündeki sorulara da, "Doktor anlar. Biopsiye gerek duymadım. Siz de doktor olmaya çalışmayın" yanıtını verdi. 
     


 GÜNCEL 

































</TEXT>
</DOC>
