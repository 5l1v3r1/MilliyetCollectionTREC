<DOC>
<DOCNO> 20116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yasam/yas01.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Alem buysa ben yokum’ 
</HEADLINE>
<TEXT>

Parasızlığın bunalıma soktuğu Enis Yüksel, bu sözleri yazdıktan sonra kendini trenin altına attı 
     ADANA DHA 

     Henüz 29 yaşındaydı Enis Yüksel... Kısa süre önce, çok sevdiği Emine’yle nikahını kıymış, düğününü yapmak için para arıyordu. Ancak parasızlık, onu büyük bir bunalıma soktu. Adana'da yaşayan Yüksel, canına kıymaya karar verdi ve ölüm yolu olarak trenin altına atlamayı seçti. 
     Ve, Adana Otogarı yakınında, Mersin'e giden makinistler Mehmet Şahin ve Sinan Gülşen idaresindeki 62111 sefer sayılı yolcu trenin önüne atladı. Trenin yaklaşık 300 metre kadar sürüklediği Yüksel'in cesedi paramparça oldu. 
     
     'Emoş sakın üzülme' 
     Bir döviz bürosunda çalışan Yüksel’in cebinden bir mobilya mağazasının taksit pusulası, 3.5 milyon lira ve eşi Emine'ye yazılmış bir mektup çıktı... Yüksel son mektubunda şöyle diyordu "Alem buysa ben yokum. Benim hiçbir yerde şansım olmadı. Hayatta en çok iki kişiyi sevdim. Aşkım, bebişim, eşim ve her şeyim Emoş, bir de annem. Sizleri çok seviyorum. Emoş canım sakın üzülme. Asla beni unutma. Aşkın, kocan Enis..." 
     



 YAŞAM 


















</TEXT>
</DOC>
