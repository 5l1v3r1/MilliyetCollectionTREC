<DOC>
<DOCNO> 41704 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yasam/yas00.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiftler birbirine karşı dürüst değil 
</HEADLINE>
<TEXT>

Psikolog Aysın Çelik’e göre çiftler birbirlerine isteklerini söyleyemiyor. Özellikle kadınlar... Sorunlar da zaten bu yüzden ortaya çıkıyor 
     Cinsellik hakkında asla soramadıklarınız 
ELİF KORAP - 3 

     Cinsellik üreme dürtüsüyle ortaya çıkıyor, oysa insanoğlu sevgi ihtiyacı nedeniyle, cinselliği fizikselliğin ötesinde duygusal bir platformda yaşıyor. Bunun için de kişinin cinsel yaşamını psikolojik durumu, iç ve dış etkenler yönlendiriyor. O kadar ki, bulunulan ortam, bir ses her şeyi altüst edebiliyor. 
     
     Cinsellik, mutluluk demek 
     Cinselliğimizin, bedensel, ruhsal ve toplumsal yönleriyle pek çok temel gereksinmemizi karşıladığını belirten Psikolog Aysın Çelik, cinselliğin yalnızca bedensel değil, sevgi, saygı, güven, dayanışma, işbirliği, eğlencedinlence gibi gereksinmelerimize yönelik olduğu bilgisini veriyor. 
     Çelik, sağlıklı ve sağlıksız cinselliğin kişinin yaşamını nasıl etkilediğini anlattı 
     
Cinsel sorunlar kişinin yaşamına nasıl yansıyor 
     Cinsel yaşam aile, iş ve toplumsal yaşamdan etkilenirken aynı zamanda bunları da etkiliyor. Cinsel sorun yaşayan bir insanın, mutlu, huzurlu ve sağlıklı olması, çevresiyle doyurucu ilişkiler kurması, üretken ve verimli olması çok zor. 
     
Sağlıklı cinsel yaşam, kişinin yaşamına nasıl yansır 
     Doyurucu bir cinsel yaşamı olan kişi mutlu, huzurlu ve hoşgörülü olacaktır. Bu da onun eşi dahil çevresindeki insanlarla sevgi ve saygıya dayalı, doyurucu ilişkiler kurmasına, ruhsal enerjisi çatışmalarla harcanmayacağı için daha üretken ve verimli olmasına yarayacaktır. 
     
Ortamın cinsel ilişkiye etkisi nedir 
     Cinsel yaşam, insanın en duyarlı, en örselenebilir, en özel yaşamı. Bu nedenle yatak odasının büyük önemi var. Çiftin, doyurucu cinsel yaşamının olabilmesi için, baş başa kalabilecekleri, kendilerini rahat ve özgür hissedebilecekleri, gerilim ve kaygı yaşamayacakları bir ortama gereksinimi var. 
     
Çiftler birbirlerine isteklerini söyleyebiliyor mu 
     Ben pek söyleyebildiklerini düşünmüyorum. Özellikle de kadınların. Bu nedenle ilişki bir zaman sonra kişinin katlanmak zorunda olduğu bir görev durumuna dönüşmeye ve sorunlar yaşanmaya başlıyor. 
     
Kur yapmak ne kadar önemli 
     Cinsel yaşam, çoğunluk tarafından sanıldığı gibi cinsel ilişkiden ibaret değil. Mutlaka öncesi, sonrası ve bir bütünselliği var. Kur yapmak, sevgi, şevkat, içtenlik ve duyarlık göstermek, cinsel yaşamın gerektirdiği inceliği getirecektir. 
     
Utangaçlık nasıl aşılabilir 
     Cinsellik hala "ayıp", "günah", "suç" olarak nitelenebilmekte. Bu doğrultuda kişinin cinselliğinden utanması doğal bir sonuçmuş gibi görünüyor. Kişi bunu aşmaya çalışmalı, aksi takdirde bir uzmandan yardım alması gerekir. 
     
Sürekli partner değiştirmek bir rahatsızlık mı 
     Bu önemli ruhsal sorunlara işaret ediyor olabilir. Sürekli partner değiştiren bir kişinin bir uzmandan yardım alınmasında yarar var. 
     
Erkek neden aldatıyor      Op. Dr. Erhan Cankat’a göre Türk erkeği eşini kutsal bir varlık, cinselliği de kirletmek olarak algılıyor, bu da erkeğin başka kadınlara yönelmesine neden oluyor 
     "Erkekler cinsel fantezilerini eşleriyle gerçekleştirmezler. Çünkü onlar için yaygın pozisyonun dışında şeyler denemek kutsal olan eşlerini kirletmek anlamına gelir. Bu nedenle erkekler fantezilerini eşleri ile değil, başka kadınlarla gerçekleştirirler. Rüyalarında eşlerini değil, belki de hiç sevmedikleri başka bir kadını düşlerler. Aslında bu, erkeğin eşine yaptığı bir haksızlık. Eşini korumak isterken ilişkilerini monotonluğa ve aldatmaya sürüklüyor." 
     
Özel durumlar ve cinsellik...      Hamilelikte Son aya kadar daha nadir ve nazik olmak kaydıyla bir sakıncası yok. Spermin içinde doğum kasılmalarını erken doğum başlatabilecek bir madde olduğundan prezervatif tavsiye edilir. 
     Kürtaj sonrası İlk 10 gün ilişkiye girilmemesi gerekiyor. 
     Sezaryendan sonra İlk bir ay ilişkiye girilmemesi gerekiyor. 
     Lohusa döneminde Doğumdan bir ay sonra cinsel ilişkiye girilebilir. Ancak vajina çok incelmiş olacağından kayganlaştırıcı krem tavsiye ediliyor. 
     Regl döneminde Kadında cinsel istek artıyor ancak ilişki sağlık açısından tavsiye edilmiyor. 
     
     Neler iter 

</TEXT>
</DOC>
