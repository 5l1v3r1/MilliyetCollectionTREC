<DOC>
<DOCNO> 18836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/son/sonspo03.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Taraftarlar annesine küfredince hakem ağlayıp, maçı durdurdu 
</HEADLINE>
<TEXT>

     Belçika Ligi'nde dün oynanan Anvers-Club Brugge maçı sonrası büyük olaylar çıktı. 
     İki polis ve 6 taraftarın yaralandığı olaylarda, yaklaşık 40 kişi göz altına alındı ve 6 kişi tutuklandı. 
     Öte yandan, Anderlecht, CHT-Germinal Beerschot maçının orta hakemi arcel Javaux, GB Anvers taraftarları maç sırasında tribünde oturan annesine fahişe diye bağırınca gözyaşlarını tutamadı ve sinirlenip maçı 10 dakika durdurdu. 
     Çok sinirli olduğu gözlenen hakem daha sonra basına yaptığı açıklamada, ''Ben bunları öldüreceğim. Artık bu holiganlara karşı bir çare bulunması gerekiyor. Siyaset hiçbir tedbir almıyor ve olaylar gitgide büyüyor'' dedi. Belçika Futbol Federasyonu daha önce aldığı bir kararla, futbol maçlarında taraftarlar arasında çıkacak en ufak olayda bile, hakemlerin maçı istediği an durdurabileceğine dair yetki vermişti. Öte yandan, Belçika'da statlara giren fişlenmiş holiganların sayısı da 1999 yılından bu yana düşüyor. 1999'da 290 holigan kara listede yer alırken, bu sayı 197'ye düştü. Holiganların arasında 1 de bayan bulunuyor. 







</TEXT>
</DOC>
