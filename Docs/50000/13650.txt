<DOC>
<DOCNO> 13650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sonspo02.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliler yurda döndü 
</HEADLINE>
<TEXT>

     Dünya Kupası 4. Eleme Grubu'nda Makedonya'yı deplasmanda 2-1 yenen A Milli Futbol Takımı, yurda döndü. 
     A Milli Futbol Takım kafilesi, Türk Hava Yolları'na THY ait bir uçakla gece saatlerinde Atatürk Havalimanı'na indi. Havalimanı çıkışında kendisini bekleyen basın mensuplarına bir açıklama yapan Milli Takımlar Teknik Direktörü Şenol Güneş, maçın ilk 30 dakikasında kötü oynadıklarını ve Makedonya'nın baskılı bir futbol ortaya koyduğunu belirterek, ''Ama 60 dakika oyuncularımı arzulu ve tempolu gördüm. Bu da maçı kazanmamızı sağladı. 2-1'lik skorla 3 puanı aldık, mutluyuz'' dedi. 
     Karşılaşmanın 35. dakikasında sakatlanarak çıkan kaptan Ogün, galibiyetin kendilerini sevindirdiğini bildirdi. Omuzundan sakatlandığını kaydeden tecrübeli futbolcu, durumunun ise iyi olduğunu söyledi. 
     Milli Takım kafilesiyle beraber yurda dönen Futbol Federasyonu Başkanı Haluk Ulusoy, gazetecilerin ısrarlı sorularına rağmen basın mensuplarına herhangi bir açıklama yapmadı. Kafile, daha sonra Futbol Federasyonu'na ait iki otobüsle havalimanından ayrıldı. 
     
     




</TEXT>
</DOC>
