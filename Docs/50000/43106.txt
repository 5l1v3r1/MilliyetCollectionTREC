<DOC>
<DOCNO> 43106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko08b.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa yüzde 2.5’lik moral yükselişi yaptı 
</HEADLINE>
<TEXT>

İMKB- 100 Endeksi 195 puan artarak 7.899’a çıktı. Ancak işlem hacmi 182.7 trilyon lirada kaldı 
     EKONOMİ SERVİSİ 

     ABD’ye yapılan saldırılardan sonra dünya borsaları arasında en çok kayba uğrayan İstanbul Borsası dün yara sardı. Uluslararası borsalardaki gerilimin azalması nedeniyle alımların etkili olduğu gözlendi. 
     İMKB - 100 Endeksi ikinci seansta 8.000 puana yaklaşmasına rağmen, günü 195 puanlık artışla 7.899’dan kapattı. Afganistan’daki gelişmelerin netlik kazanmaması, endeksin 8.000 puanı aşmasına engel oldu. Hisse senetlerinin dünkü değer artışı ortalama yüzde 2.54 olarak gerçekleşti. Endeks, 6.800 ile yılın en düşük düzeyine indiği pazartesi gününden bu yana yüzde 16.16’lık yükseliş yaşadı. Endeksteki yükselişte yurtdışı borsalardaki toparlanmanın yanında, faizlerdeki düşüş etkili oldu. 
     Borsadaki dünkü yükseliş 182.7 trilyonluk işlem hacmi ile sınırlı kaldı. 
     
Gözler yurtdışında      Hafta başına göre sakinleşen döviz ve faizde dikkatler ABD’nin Afganistan’la ilişkilerine çevrildi. Güne dolar alımlarıyla 1.5 milyon liranın üzerinde başlayan dolar, Taleban’ın Usame Bin Ladin için ABD’yle görüşeceğini açıklamasıyla 1 milyon 493 bine kadar geriledi. Ancak bugün vadeli işlemlerde akşam bir saldırı olabileceği endişesiyle Londra kökenli bankaların alıma geçtiği gözlendi. Bankalararasında doların satış kuru 1 milyon 509 bine çıktı. Önceki gün yüzde 92.82’den kapanan 6 Mart 2002 vadeli bononun faizi ise dün yüzde 91.04’e geriledi. 
     



 EKONOMİ 



























</TEXT>
</DOC>
