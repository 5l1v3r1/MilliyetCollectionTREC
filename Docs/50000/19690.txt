<DOC>
<DOCNO> 19690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/okur.html </URL>
<DATE> 2001/05/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yapılacak iş belli 
</HEADLINE>
<TEXT>

     Biz, ısrarlıyız, kararlıyız... Yorulmadık, bıkmadık. Yanlışın düzeltilmesi için elimizden geleni yapacağız... Kimse sormuyor, görmüyor, duymuyor. Ancak sağduyu sahibi olanların, hukuka inanların gereğini yapacağına inanıyoruz. 
     Esbank, Demirbank ve Yaşarbank hisse senedi alıp, elinde işe yaramaz hisselerle kalakalan yatırımcılar Siz, yanlışı düzelttirmek için uğraşın. Cilalı sözlerle günü kurtarma derdinde olanların fiyakasına sakın aldanmayın. 
     Bir öneri Eski SPK Başkanı Ali İhsan Karacan'dan geldi. Önemli olduğu için aynen yazıyoruz. Sağduyu sahibi vekilleri "göreve" çağırıyoruz. Bankalar Kanunu tasarısı Bütçe Plan'a gelince bakın ne yapılabilir 
     Madde... Bankalar Kanunu'nun 14'üncü madesine eklenecek ...'inci fıkra 
     "Sermaye Piyasası Kanunu'na göre halka açık olan ve hisse senetleri menkul kıymetler borsası pazarlarında işlem görmek üzere kote edilmiş olan bir bankanın bu maddenin 4'üncü ve 5'inci fıkraları uyarınca ortaklık hakları ile yönetim ve denetiminin Fon'a devredilmesi halinde bu bankanın yönetim ve denetimini doğrudan ya da dolaylı olarak tek başına veya birlikte elinde bulunduran ortaklar dışında kalan gerçek kişi ortaklarla, yatırım fonlarına ve yatırım ortaklarına ait hisse senetleri için, Fon tarafından bu gerçek ve tüzel kişilere ödeme yapılır. Bu maddenin 4'üncü ve 5'inci fıkrasının uygulanması için alınan kurul kararında bankanın yönetim ve denetimini doğrudan veya dolaylı olarak tek başına veya birlikte elinde bulunduran ortakların kimler olduğu ve bunlara ait hisselerin tutarı gösterilir. Kurul, bankanın gösterilen yönetim ve denetimdeki ortaklar dışında kalan ve bu madde uyarınca, ödeme yapılacak ortakların kimler olduğu ve hisse tutarları ile hisse senedinin değeri SPK tarafından Takasbank ve menkul kıymet borsası kayıtları esas alınarak ve gerekli incelemeler yapılarak belirlenir. 4'üncü ve 5'inci madde uyarınca, bankanın yönetiminin Fon'a geçmesini izleyen 15 gün içinde Fon'a bildirilir. Fon tarafından bir hissedara yapılacak ödemenin üst sınırı Sermaye Piyasası Kanunu'nun 46 B maddesinin 9'uncu fıkrası uyarınca Yatırımcıları Koruma Fonu tarafından yapılacak ödeme miktarıdır. Fon tarafından yapılacak ödemelerde hisse senedinin değeri Sermaye Piyasası Kurulu tarafından bankanın yönetim ve denetiminin Fon'a geçmesinden önceki son doksan iş günü boyunca menkul kıymetler borsasındaki değerlerinin ağırlıklı aritmetik ortalaması esas alınarak hesaplanır. Bankanın hisseleri İMKB dahil birden fazla borsada işlem görüyor ise, İMKB'deki fiyatlar esas alınır. Bu fıkra uyarınca ödeme yapılması gereken kişilere, yapılması gereken ödemeler, bankanın yönetim ve denetiminin Fon'a geçmesini izleyen 30 iş günü içinde yapılır. Ödemenin bu süre içinde yapılmaması halinde en son ihraç edilen iki katı oranında gecikme faizi ödenir." 
     Tabii bu fıkraya bir geçici maddenin de eklenmesi gerekiyor. 
     "...'inci madde ile Kanunu'nun 14. maddesine ...'inci fıkra olarak eklenen fıkra hükümleri 4389 sayılı Bankalar Kanunu'nun yürürlüğe girmesinden sonra Fon'a devredilmiş olan Sermaye Piyasası Kanunu'na göre halka açık ve hisse senetleri, menkul kıymetler borsası pazarlarında işlem gören bankalar hakkında da uygulanır. Fon bu bankaların hissedarlarına yapması gereken ödemeleri, bu kanunun Resmi Gazete'de yayınlanmasını isteyen 30 iş günü içinde yapar. Ödemenin bu süre içinde yapılmaması halinde ise en son ihraç edilen Hazine bonosu faizlerinin 2 katı oranında gecikme faizi ödenir." 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
