<DOC>
<DOCNO> 27728 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/sonspo03.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Fazlı'dan kendine kulüp bulmasının istedi 
</HEADLINE>
<TEXT>

     İç transfer çalışmalarını tamamlayan Beşiktaş dış transfere yönelirken, takasta kullanmak istediği futbolcularıyla da görüşmelerini sürdürüyor. 
     Menajer Sinan Engin, Daum'un yeni sezonda takımda kullanmayı düşünmediği futbolcular arasında yer alan Fazlı ile Fulya Tesisleri'nde biraraya geldi. 
     Sinan Engin, bu futbolcuyu takasta kullanmak istediklerini, ancak Fazlı'nın buna yanaşmadığını belirterek, ''Ben de ona, kendisine takım bulmasını söyledim'' dedi. 
     Bu arada, Fazlı'nın da kulüpten alacaklarını istediği ve parasını aldıktan sonra Beşiktaş dışında herhangi bir takımda oynayabileceğini ifade ettiği öğrenildi. 
     Öte yandan, Beşiktaş yönetim kurulu bu akşam toplanarak dış transferde izlenecek stratejiyi belirledi. 
     Futbol Şubesi Basın Sözcüsü Mete Düren, açıklanan bonservis bedelleriyle ilgili yönetim kurulunda görüş alışverişinde bulunduklarını belirterek, ''Biz bonservis bedelleri açıklanmadan önce de yurtiçinden yapacağımız transferleri takas yoluyla gerçekleştirmek istiyorduk. Şimdi de düşüncemiz aynı. Daum'un istemediği, ancak her takımda oynayabilecek futbolcularımızı, takasta kullanacağız'' diye konuştu. 
     Düren, Galatasaray'a takası gündemde olan Ayhan konusunda henüz bir gelişme kaydetmediklerini, Galatasaray'dan gelecek teklifi beklediklerini sözlerine ekledi. 






</TEXT>
</DOC>
