<DOC>
<DOCNO> 8101 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/sanat/san01.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kime niyet, kime kısmet 
</HEADLINE>
<TEXT>

     Kulis AYÇA ATİKOĞLU 

     Birkaç gazeteci arkadaş, Buket Uzuner ve ben yemek sonrası Kaktüs’e gidiyoruz. Konu her 15 dakikada bir Attila İlhan’ın mektuplarına geliyor. "Mektuplar" o gün yayınlanmış. Yani Buket’in yarası henüz taze. Kendisini ihanete uğramış hissediyor. Derken Kaktüs’ün kapısı açılıyor, Hasan Bülent Kahraman arz - ı endam ediyor. Gülmeye başlıyoruz. Zira günün anlam ve önemine uygun bir diğer kazazede de Hasan Bülent. Üstüne üstlük Buket, Attila Bey’e yazdığı mektuplardan birinde Hasan Bülent’ten dem vuruyor, Hasan Bülent de Buket’ten ... "Ne güzel uzun mektuplar yolluyor bana, ama şu üst düğmesine dek ilikli gömlek gibi boğucu kibarlığı, 'hanımlı’, 'beyli’ konuşması yok mu, çok güç geliyor bana. Ne ki, o, böyle olmaktan pek çok hoşlanıyor." 
     Hasan Bülent ise Buket için şunları yazıyor "Buket bunların yayımlanması için doğrudan doğruya kendisine yönelik ve kendisini ilgilendirebilecek ama kuramsal ve artistik düzeyde yapıtla uzaktan yakından ilgisi olmayan birtakım görüşler, daha doğrusu gerekçeler öne sürüyor ama bunların hiçbirisi yapıtı tutturmaya yetmiyor. Bunlar gerek öz gerekse biçim olarak son kertede yanlış kurulmuş öyküler. Getirdikleri yeni bir şey yok." ... 
     Allah’tan ikisi de zamanında görüşleri ni paylaşmışlar, tatsız bir durum yaşanmıyor. Masadan masaya karşılıklı Attila İlhan yorumları gönderiliyor o kadar 
     Yani nereden bakarsanız bakın, Attila Bey’in mektupları izinsiz yayımlaması bir dizi sakıncalı durum doğuruyor, dahası zaten sürekli gözetlendiğini hisseden, "Büyük Gözaltı"yı yaşayan yazar - çizer de yeni bir korkuya, afişe edilme korkusuna yol açıyor. 
     Gerçi eve gelip, Pakiza Atay’dan başlayıp Ümit Yaşar Oğuzcan’a kadar uzanan mektuplar dizinini okuyunca ortada skandal bir durum olmadığını gördüm, ama olsun 
     
     Zaten Attila Bey’in niyeti skandal yaratmak ya da kötülük yapmak olsaydı, geniş arşivinde çok başka mektuplar olduğunu biliyorum. Ancak amacının bir neslin yolculuk ve yazarlık serüvenine ışık tutmak olmadığı da açık. 
     Eeeee 
     Sanattan magazinel polemikler, leblebi çekirdek eğlencelik muhabbetler beklenmeye başlanalı beri basınımız iki isimden asla eli boş dönmedi Hilmi Yavuz ve Attila İlhan. Biri 70’lerini, diğeri 60’larını süren bu iki büyük şairimiz ne yapıp edip mutlaka birinci sayfalık bir malzeme veriyor, sanat muhabirlerini boynu bükük göndermiyorlar. 
     Böylece ortaya alan memnun, veren memnun bir durum çıkıyor. Gazeteler günün polemiğini kurtarırken, TV’ler 5 dakikalarını doldurdukları için mutlu oluyorlar. Yani "Hayırlı olsun" dedirtecek bir durum. 
     
İktidar alınıp, verilemez      Peki hayırlı mı Attila İlhan’ın yeni çıkan şiir kitabı tartışılmazken, onun olmayan mektupların tartışılması, Hilmi Yavuz’un anılarının büyük bir ihtimalle diğer kitaplarının satışını aşacak olması, onları başka anı kitapları izleyecek olması iyi bir olay, ama edebi ve ebedi bir durum mu 
     Beyinleri, bilgileri güçlü bu iki düşünce adamının Türkiye ve gündeminden haklı olarak ikrah getirdiklerinin, biraz eğlenmeye, oynamaya çalıştıklarının farkındayım. Ben çevremdeki birçok kişinin aksine, nesillere ışık tutmuş, sayısız yazara ve gence yol göstermiş, varlıklı olmayı değil var olmayı seçmiş bu iki büyük şairi oyunculuklarına rağmen sevmeye ve beğenmeye devam da edeceğim Deniz Akkaya’nın popülaritesine karşı daha hain planlar içinde olduklarına eminim. 
     Benim rahatsız olduğum, ortada tartışılan bir şey yokken, laf olsun medya dolsun durumları 
     PS. Gerçek iktidar, alınamaz ve verilemez tek şey olan bilginin iktidarıdır. O yüzden Attila Bey hep orada oturur ve etrafı dolar taşar. Yani onu "editör"e indirgeyen, ona yazanları da yalaka kabul eden anlayışı anlamak ve kabul etmek olası değildir.. 
     


 SANAT 










</TEXT>
</DOC>
