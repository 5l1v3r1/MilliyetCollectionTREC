<DOC>
<DOCNO> 16319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/dunya/dun01.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Casus uçağa otopsi 
</HEADLINE>
<TEXT>

     DIŞ HABERLER SERVİSİ 

     Pekin, 1 Nisan’da Çin savaş uçağıyla çarpışarak Haynan adasına zorunlu iniş yapan Amerikan keşif uçağında araştırma yapacaklarını açıkladı. Çin Dışişleri Bakanlığı Sözcüsü Zhu Bangzao, Havana’da yaptığı açıklamada, Amerikan yönetiminin uçağı geri istediğini, ancak bu konuda henüz karar almadıklarını söyledi. Çin, kriz patlak verdiğinden bu yana ilk kez uçağı "incelemeköten söz ediyor. 
     Yeni Çin Haber Ajansı’nın bildirdiğine göre Zhu, konunun henüz kapanmadığını yineleyerek, ABD’nin tüm sorumluluğu üstlenmesi ve Çin halkına cevap vermesi gerektiğini ifade etti. Sözcü, "Amerikan uçağı kuralları ihlal etti. Elimizde deliller var" diye konuştu. 
     
Aramaya son      Çin, savaş uçağının çarpışmasının sorumlusunun Çinli pilot olduğu yolundaki Amerikan açıklamasını da reddetti. 
     Serbest bırakılan mürettebat için dün Washington’da aileleriyle buluşma töreni yapılırken, 14 gündür devam eden, Çin uçağının kayıp pilotu Wang Wei’yi arama çalışmaları dün sona erdirildi. 
     Resmi Xinhua ajansının haberinde, deniz kuvvetlerine ait gemiler, balıkçı tekneleri, uçaklar ve 100 bin kişinin katıldığı arama çalışmalarının pilotu bulma ihimali kalmadığı için sona erdiği belirtildi. 
     


 DÜNYA 











</TEXT>
</DOC>
