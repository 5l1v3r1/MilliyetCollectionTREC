<DOC>
<DOCNO> 17462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/siyaset/siy04.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Her projede Ersümer var 
</HEADLINE>
<TEXT>

Beyaz Enerji iddianamesinde her usulsüz projede bakan onayı olduğu vurgulandı. Davanın TCK’nın 313’üncü maddesinden açılacak olması en çok sanıkları sevindirdi 
     GÖKÇER TAHİNCİOĞLU Ankara 

     Beyaz Enerji soruşturmasında davanın TCK’nın 313’üncü maddesinden açılacak olması en çok sanıkları sevindirirken, iddianamede, her usulsüz projede bakan onayının olduğu vurgulandı. 
     15 sanıklı davanın 4422 sayılı "Çıkar Amaçlı Suç Örgütleriyle Mücadele Kanunu hükümlerince değil, TCK’nın "cürüm işlemek için teşekkül oluşturmak" fiilini düzenleyen 313’üncü maddesi uyarınca açılacak olmasıyla sanıkların elde ettiği avantajlar şöyle 
     Dava 313’ten açılmasaydı, kamu görevlisi olan sanıklar 12, olmayanlar altı yıla kadar hapis istemiyle yargılanacaktı. Şimdi en çok üç yıla kadar hapisle yargılanacaklar. 
     4422 sayılı yasaya göre sanıklar usulsüz yollardan elde ettikleri gelirleri geri vermek zorunda kalacaklardı, ancak 313’üncü maddede bu yönde bir düzenleme bulunmuyor. 
     Anayasa Mahkemesi, Şartla Salıverme Yasası’nı "süre" ve "313. madde" yönünden genişletirse, sanıklar aftan yararlanacak. Dava 4422 sayılı yasadan açılsaydı, af yasası süre yönünden genişlese bile, sanıklar bundan yararlanamayacaktı. 
     
Her projede usulsüzlük      İddianamede özellikle 1999’dan sonra gerçekleştirilen projelere ilişkin bilirkişi raporlarına ve sanıkların bunlardaki sorumluluklarına geniş yer verildi. Bakan Cumhur Ersümer’in bunları onayladığının vurgulandığı projelerden bazıları şöyle sıralandı 
     Alaçatı Rüzgar Santrali Vakıf Leasing’den finansal kiralama yoluyla kredi verilmesi konusundaki yazı, "siyasi iradenin takdiridir" denilerek bakanlık bürokratlarınca hazırlandı. Yazı, yasaya aykırılığı anlaşılmasına rağmen müsteşar yardımcıları ve müsteşar tarafından onaylandı. Ersümer de onay verdi. 
     Gökçeada Rüzgar Enerjisi Projesi Bürokratlar, şartnamede 1.6 megawatt olması öngörülen santral kapasitesinin 7 megawata çıkarılmasına "bakan talimatı"nı gerekçe göstererek izin verdi. 
     Cevizlik ve Otluca Hidroelektrik Santralleri Projesi Devleti zarara uğratır nitelikteki iki projeye onay verildi. İhale, uygun teklifi yapana değil yüksek fiyat teklif edene verildi. Otluca Projesi’nde projeye olur vermeyen uzman görevden alındı. 
     Çayırhan Enerji ve Gezer Elektrik Santrali ihalelerini alan Park Holding’in ortağı Erhan Aygün ile Karadeniz Enerji’nin sahibi Doğan Karadeniz, bürokratlara para verdi. Sanıkların ifadelerinde de Ersümer, ihalelerde baskı yapmakla suçlandı. 
     


 SİYASET 










</TEXT>
</DOC>
