<DOC>
<DOCNO> 29239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yasam/yas06.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Kahreden tören 
</HEADLINE>
<TEXT>

İntihar eden Veteriner Fakültesi son sınıf öğrencisi Serap için hazırlanan anı belgesi’ni alan ablası Semra, gözyaşlarına boğuldu.. 
     YALÇIN ÖZÜM Bursa DHA 

     Uludağ Üniversitesi Veteriner Fakültesi'nin en başarılı öğrencilerinden biriydi 22 yaşındaki Serap Tutal. Son sınıf öğrencisi Serap, son günlerinde sık sık "Beni kimse anlamıyor. Bu ortamda artık yaşamam anlamsız" diyordu. 
     Belli ki bunalmıştı... Altı ay kadar depresyon tedavisi gördü. Tam ailesi iyileştiğini düşünmeye başlamıştı ki, geçen kasım ayında babasının ruhsatlı tabancasıyla Karabalçık köyündeki evlerinde yaşamına son verdi. 
     
     Dekandan aldı 
     Ve önceki gün, Serap’ın okuduğu Veteriner Fakültesi'nde diploma töreni vardı. O yoktu törende, yerine ablası Semra Cansu davet edilmişti. Veteriner Fakültesi Dekanı Prof. Dr. Hasan Batmaz, törende üzerinde "Uludağ Üniversitesi Veteriner Fakültesi Serap Tutal’ı hiç unutmayacak" yazılı Anı Belgesi’ni kürsüye gözyaşları içinde çıkan abla Semra Cansu’ya verirken şunları söylüyordu "Çok çalışkandı. Lütfen bu belgeyi diploma olarak kabul edin. Serap’ı h l unutamadık ve şu anda aramızda olmasını çok isterdik." 
     



 YAŞAM 






















</TEXT>
</DOC>
