<DOC>
<DOCNO> 30929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/guncel/gun03.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucundan sonra kocasını tanıyamadı 
</HEADLINE>
<TEXT>
Bu amca da kim 
Cezaevlerinde Wernicke Korsakoff olan 14 mahk m ailelerine teslim edildi 
     GÖKÇER TAHİNCİOĞLU Ankara 

     F tipi cezaevlerine karşı yürütülen ölüm oruçları sonucu kalıcı rahatsızlıklara yakalanan ve cezaevinde yaşayabilecek durumda olmamaları nedeniyle tahliyelerine karar verilen 14 mahk m, önceki gün ailelerine teslim edildi. 
     CMUK'un "Cezaevinde yaşamını sürdüremeyecek durumda rahatsızlığa sahip olan hükümlülerin infazları, tedavilerini yaptırmaları için 6 aylığına ertelenir" fiilini düzenleyen 399. maddesi uyarınca, İstanbul, İzmir ve Kocaeli'nden sonra Ankara'da da 14 kişi tahliye edildi. Uzun süreli açlık nedeniyle ortaya çıkarak, hafızanın silinmesine neden olan ve tedavisi bulunmayan Wernicke Korsakoff hastası mahk mlardan bazılarının durumunun çok ağır olması dikkat çekti. 
     
     Birbirlerini unuttular 
     Tahliye olanlar arasındaki en dramatik hik ye ise Malatya Cezaevi'nde 5 yıl önce evlenen ve ölüm orucu nedeniyle hastalığa yakalandıktan sonra birbirini unutan Ali Ekber Doğan ile Havva Doğan'a aitti. Milliyet'in daha önce kamuoyuna duyurduğu çiftin aileleri, karı - kocayı tahliyeden sonra aynı evde birleştirdi. 
     Olumsuz etkilenmemeleri için basının alınmadığı buluşmada, kendisini çocuk sanan Havva Doğan'a Ali Ekber Doğan'ın kim olduğu soruldu. Havva Doğan, hastalık nedeniyle ayakta duramayan kocası için, "Bu amca kim Neden burada yatıyor " dedi. 
     
     Annemi istiyorum’ 
     Hastanede olduğu süreçte ne durumda olduğu tam olarak bilinemeyen Ali Ekber Doğan'ın da kendisini çocuk sandığı, sorulara yanıt vermeyerek, "Annemi istiyorum" dediği öğrenildi. 
     Tahliye olan diğer mahkumların da hafızalarını değişik oranlarda kaybettiği bildirildi. Bazı mahkumların kendilerini 1996 yılı ölüm orucu eyleminde sandıkları ve ailelerine, "Eylem bitti mi " diye sordukları ifade edilirken, bazılarının da yeni hiçbir bilgiyi hafızasına kaydedemediği belirtildi. 
     Tahliye olan mahk mların, hastalıklarının tedavisinin bulunmaması nedeniyle bir daha cezaevine konulmaları beklenmiyor. 
     



 GÜNCEL 


















</TEXT>
</DOC>
