<DOC>
<DOCNO> 28458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sontur12.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite adayları dikkat...Taban puanlar düştü 
</HEADLINE>
<TEXT>

     Üniversitelerin sayısal puan türüyle öğrenci kabul eden programlarının çoğunun taban puanları düştü. 
     2001-Yükseköğretim Programları ve Kontenjanları Kılavuzu'nda yer alan taban puanları, 2000 yılının taban puanlarıyla karşılaştırıldığında, özellikle sayısal SAY puan türüyle öğrenci kabul eden, tıp, mühendislik, diş hekimliği, mimarlık gibi alanlarda puanların 1-9 puan arasında düştüğü saptandı. Diğer puan türlerindeki taban puanlarda ise daha az düşüş tespit edildi. 
     Sözel SÖZ taban puanlarda 1-7 puan arasında, eşit ağırlıklı EA ve dil DİL taban puanlarında da 1-4 puan arasında düşüş oldu. 
     Az sayıdaki programların sözel, eşit ağırlıklı ve dil taban puanlarında değişiklik olmazken, yine az sayıdaki programın taban puanlarında, 1-5 puan arasında yükselme gerçekleşti. Özellikle öğretmenlik ile ilgili bazı programların taban puanları 1-4 puan arasında yükseldi. 







</TEXT>
</DOC>
