<DOC>
<DOCNO> 31759 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/ekonomi/eko07a.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin’de emekli yandı 
</HEADLINE>
<TEXT>

Ekonomik durgunluğa çözüm arayan Arjantin, harcamaları kısma, emekli aylıklarını indirme ve vergileri artırmayı seçti 
     EKONOMİ SERVİSİ 

     Arjantin Borsası’nın son bir ayda yüzde 40 düşmesi üzerine, Devlet Başkanı Fernando De la Rua, artan bütçe açığını kapatmak için, harcamalarda kesintiye gitmek de dahil olmak üzere bir dizi önlem alınacağı bildirdi. 
     De la Rua dün Arjantin ulusal televizyonundan halka hitap ederek, mevcut durumun sürdürülebilmesinin imk nsız olduğuna işaret ederek aşırı harcama ile büyük borç miktarının kendilerini ekonomik durgunluğa mahk m ettiğini söyledi. 
     De la Rua, "Bundan sonra ancak sahip olduğumuz parayı harcayacağız" dedi. Harcamaların kısılacağını, ücretlerde ve emekli aylıklarında indirime gidileceğini, vergi gelirlerindeki aşınmanın önlenerek bütçe dengesinin tesis edileceğini ifade eden De La Rua, kesintilerin sosyal program harcamalarını etkilemeyeceğini, işten çıkarmaları kapsamadığını belirtti. Arjantin’de muhalefet ve sendikalar tasarruf planına destek vermeyeceklerini açıkladılar. 
     
     Borsada kan kaybı sürüyor 
     Bu arada Arjantin Borsası dün de yüzde 8.16 kayıpla kapandı. Borsanın son bir aydaki düşüşü yüzde 40’a ulaştı. 
     
     Borsa ve tahvile vergi geliyor 
     Arjantin Ekonomi Bakanı Domingo Cavallo, hisse senedi, tahvil ve döviz işlemlerinde daha önceki vergi muafiyetinin kaldırılarak işlem vergisi uygulayacaklarını söyledi. Yatırımcılar Arjantin’in borçlarını ödemek için yeterli kaynak bulmasına kuşkuyla bakarken gazetecilere bir açıklama yapan Cavallo, "Mali işlem vergisi tam olarak uygulanacak, bütün muafiyetler kaldırılacak" dedi. Cavallo, martta göreve başlamasından sonra vergi kayıplarını önlemek amacıyla mali işlemlerin çoğuna yüzde 0.6’ya çıkarılan vergiyi uygulamıştı. Vergi kayıplarının Arjantin’in potansiyel gelirlerinin yarısından mahrum kalmasına yol açtığı tahmin ediliyor. Hükümet bu vergiden sağlanacak gelirin 128 milyar dolarlık borçlarının ödenmesine yardımcı olacağını umuyor. 
     



 EKONOMİ 



























</TEXT>
</DOC>
