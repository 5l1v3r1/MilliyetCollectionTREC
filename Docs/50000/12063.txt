<DOC>
<DOCNO> 12063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sondun01.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransız yerel seçimlerinde sol partilerin zaferi 
</HEADLINE>
<TEXT>

     Fransa'da yerel seçimlerin ikinci turu sonunda, sol partilerin Paris Büyükşehir Belediye Meclisi'nin 163 sandalyesinden 89'unu aldıkları bildirildi. 
     Sol partilerin Belediye Meclisi'nde böylece çoğunluğu sağlamaları için gerekli olan 82 sandalyeyi aştıkları belirtildi. Sosyalist Parti adayı Bertrand Delanoe'nin, Paris belediye başkanlığına seçildiği açıklanmıştı. 
     Bu arada, Cumhuriyetçi Birlik Partisi RPR adayı Philippe Seguin, sağ ve merkez partilerin yüzde 50.4 ile Paris'te çoğunluğa sahip olduklarını belirtti. 
     Aşırı sağcı Jean-Marie Le Pen başkanlığındaki Ulusal Cephe partisinden kopan Bruno Megret'nin liderliğini yaptığı Ulusal Cumhuriyetçi Hareket Partisi'nin, Marsilya yakınlarında bulunan Marignane ve Vitrolles'in belediye başkanlıklarını kazandığı bildirildi. 
     Megret, yaptığı açıklamada, ''Bu sonuçlar, henüz yeni olan partimiz açısından bir başarıdır'' dedi. 




</TEXT>
</DOC>
