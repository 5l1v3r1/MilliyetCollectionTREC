<DOC>
<DOCNO> 25624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur12.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Tantan DSP yolcusu mu 
</HEADLINE>
<TEXT>

     Partisinden ve bakanlık görevinden istifa eden Sadettin Tantan'ın bundan sonra ne yapacağı merakla bekleniyor. 
     Kulisyerdeki yaygın senaryoya göre Tantan bir süre dinlendikten sonra DSP yolcusu olacak. 
     Sabah Gazetesi siyaset muhabiri Şamil Tayyar'ın haberine göre Başbakan Ecevit ve Hüsamettin Özkan'la yakın ilişkisi bulunan Tantan'ın önümüzdeki seçimlerde DSP'den İstanbul Büyükşehir belediye Başkan adayı olacağı konuşuluyor. 
     Tantan'ın bu çerçevede seçime kadar ağırlıklı olarak İstanbul'da çalışmayı tercih edeceği belirtiliyor. 
     Bu konudaki senaryo ise şöyle 
     "Tantan'ın en büyük hayali İstanbul Büyükşehir Belediye Başkanı olmak. Son seçimlerde ANAP'tan aday olacaktı ancak Mesut Yılmaz Ali Talip Özdemir'i tercih etti. Şimdi ANAP'tan kopan Tantan, İstanbul Büyükşehir için aday olacaktır. Tüm stratejisini bunun üzerine kuracak." 







</TEXT>
</DOC>
