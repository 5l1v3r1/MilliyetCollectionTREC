<DOC>
<DOCNO> 25277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/guncel/gun07.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kimliğinizi kaybetmeyin 
</HEADLINE>
<TEXT>

ARTIK gazeteye"Kimliği kaybettim, hükümsüzdür" ilanı verip, yeni nüfus cüzdanınıza kolayca kavuşamayacaksınız... YENİ nüfus cüzdanınızı ancak hakkınızdaki polis soruşturması tamamlandıktan sonra alabileceksiniz. Yani bir hayli sonra... 
     İBRAHİM OKUMAMIŞ Antalya DHA 

     Türkiye'de en kolay yenilenebilen resmi belge olan nüfus cüzdanı, artık yeni bir düzenleme ile verilecek. İçişleri Bakanlığı'nın başlattığı yeni uygulamaya göre, kimliğini kaybeden kişi, önce muhtardan zayi belgesi alıp bununla Nüfus Müdürlüğü'ne başvuracak. Nüfus Müdürlüğü bir üst yazıyla bunu polise gönderecek. Yeni nüfus cüzdanı, yapılacak güvenlik soruşturması sonrasında tanzim edilecek. Daha önceki uygulamada, kimliğini kaybeden kişi, muhtardan aldığı "kayıp ilmühaberi" belgesiyle Nüfus Müdürlüğü'ne başvurup yenisini alabiliyordu. 
     
     Art niyetli kişiler var’ 
     Başkalarına ait ya da sahte nüfus cüzdanıyla işlenen suçlar arttığı için bu uygulamaya geçtiklerini belirten yetkililer, "Nüfus cüzdanının kolay çıkarılması bazı art niyetli kişilerin işine geliyordu. Artık bu tür olaylar yaşanmayacak" diye konuştu. 
     



 GÜNCEL 





















</TEXT>
</DOC>
