<DOC>
<DOCNO> 46400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/dunya/dun04.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İslam ülkesinde Amerikalı avı’ 
</HEADLINE>
<TEXT>

Yaklaşık 10 bin Amerikalının yaşadığı Endonezya’da dinci bir örgüt batılıları hedef gösterdi 
     DIŞ HABERLER SERVİSİ 

     Dünyanın en kalabalık Müslüman nüfusuna sahip ülkesi olan Endonezya’daki aşırı dinci bir grup, ülkede "Amerikalı ve İngiliz avı" başlattı. "İslam’ın Savunucuları Cephesi" adlı örgütün açıklamasında, "av"ın ülkenin birçok kentinde sürdürüldüğü ve bütün Amerikalı ve İngilizler Endonezya topraklarını terkedene kadar "arama operasyonları"nın sürdürüleceği belirtildi. Açıklamada, şimdiye kadar aşırı dinci grubun eline herhangi bir yabancının geçip geçmediği kaydedilmedi. Endonezya’da yaklaşık 10 bin Amerikalı ve 2 bin 500 İngiliz bulunuyor. 
     Kuveyt’te ise kimliği belirsiz bir kişinin açtığı ateş sonucu Kanadalı bir kişi ölürken, Filipinli eşi yaralandı. Hintliye benzeyen katil olay yerinden tekbir getirerek kaçtı. Saldırının, ABD’nin Afganistan harek tıyla bağlantılı olması ihtimali üzerinde durulduğu belirtildi. 
     Suudi Arabistan’ın başkenti Riyad’da, Almanya vatandaşı bir çifte molotof kokteylli saldırıda bulunuldu. ABD’nin Afganistan’a harek tı ve cihat çağrılarıyla ilgili olduğu sanılan saldırının, yerel kıyafetli bir kişi tarafından yapıldığı belirtildi. Alman diplomatlar, saldırganın otomobilde bulunan Alman çifte molotof kokteyli attığını, çiftin yara almadığını söyledi. 
     



 DÜNYA 















</TEXT>
</DOC>
