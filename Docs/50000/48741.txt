<DOC>
<DOCNO> 48741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/sondun04.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Baba Bush, Saddam'ı silmediğine pişman değil... 
</HEADLINE>
<TEXT>

     ABD'nin eski başkanlarından George Bush, ABD'nin, şu sırada Körfez bölgesinde ne yaptığını çok dikkatle tartması gerektiğini ve oğlu, ABD Başkanı George W.Bush'un da, zaten bu konuya dikkatle yaklaştığını ve yaklaşacağını söyledi. 
     Baba Bush, Amerikan CBS Televizyonu'na verdiği röportajda, ''ABD, Körfez bölgesinde şimdi ne yaptığı konusunda çok dikkatli olmalı. 
     Eminim ki başkan da dikkatli ve öyle olmayı sürdürecek'' dedi. 
     Körfez krizi sırasında, 1991 yılında, Irak lideri Saddam Hüseyin'i tamamıyla silmeye çalışmadığı için pişman olup olmadığı yolundaki soruya karşılık baba Bush, ''Buna yanıtım hayır. Bunu yapsaydık, bugün çok yalnız olacaktık. Arap topraklarında işgalci kuvvet olacaktık ve Körfez bölgesinde bize karşı oluşan düşmanlıkla, şimdi yaşadıklarımızdan çok daha kötüsünü yaşayabilirdik. Mısır, Ürdün ve Türkiye bizi yalnız bırakacaktı'' dedi. 
     George Bush, bu nedenlerle Saddam Hüseyin'i yok etmeye yönelik bir adım atmamakla, Körfez Savaşı sırasında doğru davrandığına inandığını söyledi. 
     






</TEXT>
</DOC>
