<DOC>
<DOCNO> 9444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/guncel/gun07.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayram hediyemiz güneş olacak 
</HEADLINE>
<TEXT>

Meteoroloji uzmanlarına göre bayram süresince yağmur yağmayacak, güneş içimizi ısıtacak. Hatta tatilciler için bronzlaşma ihtimali bile var 
     YILDIZ YAZICIOĞLU Ankara 

     Meteoroloji uzmanları, 10 günlük bayram tatilinde Ege ve Akdeniz bölgelerine gitmeye hazırlanan tatilcilere, bayram süresince yağış beklenmediğini müjdeledi. Tüm yurta tatil süresince hava koşullarının iyi gitmesi bekleniyor. İsabetli hava tahminlerinin bir hafta ile sınırlı olmasına karşın 10 günlük tatil süresince Türkiye’nin Batı ve Güney bölgeleri açısından olumsuz hava koşulları beklemediklerini kaydeden uzmanlar, Antalya’da hava sıcaklığının 18 derece civarında seyredeceğini söyledi. Uzmanlara göre ortalama sıcaklığın 16 derece olacağı İstanbul’da kalanlar da bayramda yağışsız ve güneşli günlerin keyfini sürebilecek. 
     
Ege’de 20 derece olacak      Marmara ve İç Anadolu Bölgeleri’nde önümüzdeki üç gün hafif yağışlı geçecek, ardından bu bölgelerde hava sıcaklığı yükselecek. İç Anadolu Bölgesi’nde sıcaklık 10 dereceyi, Akdeniz ve Ege’de ise 20 dereceyi bulacak. Başkent Ankara için de az bulutlu ve nispeten yağışsız bir tatil tahmininde bulunan uzmanlar, özellikle Bursa’yı etkileyen şiddetli rüzgar haraketlerinin de görülmeyeceğini müjdeledi. Doğu Karadeniz’in kıyı bölgeleri ise 10 gün boyunca az yağışlı olacak. Doğu Anadolu’da kar yağışı beklenmiyor. 
     


 GÜNCEL 





















</TEXT>
</DOC>
