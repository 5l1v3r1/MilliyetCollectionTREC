<DOC>
<DOCNO> 37739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yasam/yas01.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle öfke görülmedi 
</HEADLINE>
<TEXT>

İntihar eden kızlarının ölümünden kayınvalideyi sorumlu tutan öfkeli aile, kızlarının mezar taşına 'Kaynanası yüzünden ölüme gitti' diye yazdırdı... 
     SAMSUN AA 

     Almanya'nın Mannheim kentinde dört ay önce Ren Nehri'ne atlayarak intihar eden 21 yaşındaki Ümmü Gülsüm Tüzen, Samsun Kıranköy Mezarlığı'na defnedilmişti. 
     İntihardan kayınvalide Sehrat Tüzen'i sorumlu tutan Ümmü’nün annesi Fikrinaz ve babası Cemal Şimşek, kızlarının mezar taşına şunları yazdırdı "Almanya'da kaynanası yüzünden kendini Ren Nehri'ne atıp intihar eden 21 yaşındaki Ümmü Gülsüm Şimşek. Ruhuna fatiha..." 
     
Okuyup kahrolacaklar’      Kızlarının intiharının tek sorumlusunun 'kaynana' olduğunu iddia eden Fikrinaz Şimşek, şunları söyledi "Kızımı Almanya'ya gelin gönderdik. Kayınbabası benim ağabeyimdir. Damadımla kızım iyi anlaşıyorlardı. Ancak kaynanası Sehrat, kızıma huzur vermiyordu. Kızım bunu bana sık sık söylerdi. Bir seferinde telefondan ağlayarak, 'Anne, artık dayanamıyorum. Kaynanamın yüzünden canıma kıyacağım' demişti. Bir hafta sonra kendini Ren Nehri'ne atarak intihar ettiği haberi geldi. Ben kızımın ölümüne nasıl katlandıysam, onlar da bu yazıya katlanacaklar. Yazıyı okudukça kahrolacaklar." 
     Gelininin ölümünden kesinlikle sorumlu olmadığını, aksine onu çok sevdiğini kaydeden kayınvalide Sehrat Tüzen ise şunları söyledi "Ümmü öz kızımız gibiydi. Hiçbir sorunumuz da yoktu. Almanya'da ayrı oturuyorduk. Aramızda 180 kilometre mesafe vardı. Oğlum da onu çok seviyordu. Neden böyle bir şey yaptı h l anlamıyoruz." 
     Ondokuz Mayıs Üniversitesi İlahiyat Fakültesi Dekanı Prof. Dr. Osman Zümrüt "Olay dinen hoş değil, ama yasak da değil" dedi. 
     
Mezar taşı silinsin’      Kayınvalide Sehrat Tüzen yanda gelininin mezarını ziyarete gittiğinde mezar taşını görünce şoke olmuş. Bu yazılanları hak etmediklerini söyleyen Tüzen şöyle konuştu "Silinmesi için kendilerine, büyüklerimizle haber gönderdik. Ama silmediler. Yazıyı okuyanlar, hak etmediğim halde beddua ediyor. Yazının silinmesi için savcılığa başvurduk. Umarım gereken yapılır. Artık rüyalarıma da girmeye başladı." 
     



 YAŞAM 




















</TEXT>
</DOC>
