<DOC>
<DOCNO> 28858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas03.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Müslüman gay’ler de sonunda bayrak açtı 
</HEADLINE>
<TEXT>

Müslüman eşcinsellerin El Fatiha grubu, 31. Gay Onur Yürüyüşü’nde kafalarına fes giydi, Türk, Pakistan ve İran bayraklarıyla meydan okudu... 
     DIŞ HABERLER SERVİSİ 

     ABD’nin San Francisco kentinde geçtiğimiz pazar günü düzenlenen 31’inci Gay Eşcinsel Onur Yürüyüşü, bu yıl çok özel görüntülere sahne oldu. 
     Bu yılki yürüyüşün en dikkat çeken grubu, daha önce de duyurulduğu gibi etkinliğe ilk kez katılan, Müslüman eşcinsellerin kurduğu El Fatiha adlı vakıf üyeleriydi. El Fatiha’ vakfı üyelerinin en dikkat çeken eşcinseli ise, elinde Türk Bayrağı ve başında kırmızı bir fesle yürüyen kişiydi. El Fatiha üyeleri, yürüyüş sırasında Türk Bayrağı’nın yanı sıra, Pakistan ve İran İslam Cumhuriyeti bayraklarını da taşıdılar. 
     
     Müslüman eşcinsel de olur’ 
     El Fatiha’ adlı Müslüman eşcinseller grubunun kurucusu Faisal Alam 26 da, San Francisco’daki Onur Yürüyüşü’ne katılmaktan büyük bir gurur duyduklarını açıkça söyledi. 
     "Sonunda biz de masada kendimize bir yer bulduk" diyen Alam, "Uzun zamandır kimsenin hem Müslüman hem de eşcinsel olunabileceğine inanılmıyordu. İşte burdayız" diyerek sözlerine son verdi. 
     
     El Fatiha, sohbette’ kuruldu 
     1997’de internette chat sohbet ’ ortamında kurulan El Fatiha’nın 20 ülkeden 275 üyesi bulunuyor. Derneğin kurucusu Faisal Alam da, amaçlarının, Müslümanlık inancıyla eşcinsel kimliğini barıştırmak olduğunu söylüyor. 
     



 YAŞAM 
























</TEXT>
</DOC>
