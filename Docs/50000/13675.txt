<DOC>
<DOCNO> 13675 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/son/sontur16.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkan Şoray'ın oturduğu ev satışa çıkıyor, Sultan'ın gözleri yaşlı 
</HEADLINE>
<TEXT>

     Sinema sanatçısı Türkan Şoray'ın Bebek'te oturduğu evinin mirasçılarından Rüçhan Adlığ'ın oğlunun ikinci eşinin, evin satılarak mirastan paylarına düşen 4'te 1 miktarın kendilerine verilmesi yönündeki talebi kabul edildi. 
     İstanbul 1. Sulh Hukuk Mahkemesi'ndeki duruşmaya, davalı Türkan Şoray ile Rüçhan Adlığ'ın ölen oğlu Yıldıran Şevket Adlığ'ın ilk eşinden olan oğulları Faruk Rüçhan ve Gökhan Adlığ'ın avukatları ile davacı Nalan Adlığ'ın avukatı katıldı. Duruşmada söz alan Türkan Şoray'ın avukatı Teoman Değer, ekonomik kriz nedeniyle gayrimenkul fiyatlarının çok düşük olduğunu belirterek,ekonomi düzelene kadar davanın geçici olarak durdurulmasını istedi. 
     Bu talebi reddeden hakim, davaya konu taşınmazın ihale yoluyla satılması yönünde karar verdi. Avukat Değer, duruşmadan sonra yaptığı açıklamada, kararı temyiz edeceklerini söyledi. 
     İstanbul 1. Sulh Hukuk Mahkemesi, Yargıtay'ın kararı onaması halinde, ihale açılarak Bebek'teki evin satışının yapılmasını için İcra Müdürlüğü'ne başvuracak. İcra Müdürlüğü de yapılacak keşifle ev için yeni değer belirleyerek, bu değer üzerinden ihale açacak ve evin satışını gerçekleştirecek. 
     
     



</TEXT>
</DOC>
