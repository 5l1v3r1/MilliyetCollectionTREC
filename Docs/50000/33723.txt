<DOC>
<DOCNO> 33723 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/siyaset/siy06.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmedin Kitabı'na CIA GÖLGESİ 
</HEADLINE>
<TEXT>

Yazdığı kitap için CIA bağlantılı bir vakıftan 59 bin dolar aldığı bildirilen Nadire Mater, "Vakfın katkısı olmasaydı kitabı zamanında bitiremezdim" dedi... 
     GÜLAY FIRAT İstanbul 

     Gazeteci - yazar Nadire Mater'in kaleme aldığı "Mehmedin Kitabı"nın, CIA bağlantılı bir vakıftan maddi destek gördüğüne ilişkin iddia büyük yankı uyandırdı. 
     İddiaların doğru olmadığını savunan Mater, internette tesadüfen bulduğu www.Macfaund.org adlı siteye başvurup kitabı için burs aldığını anlattı. 
     Kitabında "John D. and Catherine T. MacArthur Foundation - Küresel Güvenlik ve Sürdürebilirlik Programı Araştırma ve Yazma Girişimi"ne sağladığı destek için teşekkür ettiğini belirten Mater şunları söyledi 
     "Tüm dünya yazarlarına açık olan vakfın CIA bağlantılı olduğu öne sürülen The MacArthur Foundation ile isim benzerliğinin dışında ilgisi yoktur. Üstelik The MacArthur Foundation, merkezi İsviçre'de olan ekonomi ağırlıklı bir vakıftır. 1997'de John D. and Catherine T. MacArthur Foundation'dan burs almaya layık görüldüm. Bir yıllık sürede araştırma ve yazma karşılığı olarak 59 bin dolar aldım. Vakfın katkısı olmasaydı kitabı zamanında bitiremeyebilirdim." 
     Grup ve bireysel çalışmalara bağış yapan özel ve bağımsız statüdeki vakıf, temelde "İnsan ve Toplum Gelişimi" ile "Küresel Güvenlik" konularındaki araştırmalara maddi destek sağlıyor. Vakıf, medyada ilerleme ve farklılık öngören projelerle yaratıcı gayretleri de ödüllendiriyor. Merkezi Chicago'daki vakıf, yılda 170 milyon dolardan fazla bağış yapıyor. 
     
Basın Konseyi İNCELİYOR      ELİF KORAP 

     Doktor Vedat Demir Basın Konseyi Genel Sekreteri Konseye, www. kuvayimedya.com.tr sitede haberi okuyan İlknur Sadık adlı bir vatandaş şik yette bulundu. Biz de inceleme başlattık. Mater'in fikrini alıp karar vereceğiz. 
     Metin Celal Yayıncılar Birliği Genel Sekreteri Kitap Türkiye'de bütün yargı süreçlerinden geçip aklandı. Desteğin nereden geldiğini bugün tartışmanın bir anlamı yok. 
     Turgay Fişekçi Adam Yayınları Editörü Mater'i bir vakıftan maddi destek aldı diye karalamak yanlış. Yurtdışında yazarlar maddi destek görebiliyor. Bu tür destekleyici uygulamaların Türkiye'de olmaması, yazarlara değer verilmediğinin göstergesi. 
     



 SİYASET 
















</TEXT>
</DOC>
