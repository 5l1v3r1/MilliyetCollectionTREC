<DOC>
<DOCNO> 23252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/dunya/dun03.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kodese okul gezisi 
</HEADLINE>
<TEXT>

     DIŞ HABERLER SERVİSİ 

     ABD’nin başkenti Washington’da "uslu durmazsanız yeriniz hapis" temasını işlemek için cezaevindeki suçluları ziyarete götürülen 5 öğrenci, hapishanede gerçek mahkumlar gibi soyulunca ortalık ayağa kalktı. 
     Evans Ortaokulu’nun yaşları 12 ile 14 arasında değişen ve "suç işleme risk grubunda" oldukları ifade edilen beş yaramaz öğrencisi, suç işledikleri takdirde başlarına gelecekleri göstermek amacıyla Washington bölgesindeki bir hapishaneye götürüldüler. Amerikan gazetelerindeki haberlere göre, çocukların hapishaneyi ziyarete götürülmesi kararı, cezaevi yetkilileri ve öğretmenler tarafından verildi. 
     
Öğretmenler açıkta      Beşi de erkek olan öğrencilerden, hücrelerdeki mahkumların önünde soyunmaları istendi. Bazı öğrencilerin itirazlarına rağmen, çocuklara üzerlerindeki herşey çıkartılarak turuncu mahkum elbisesi giydirildi. 
     Öğrencilerin şikayetiyle ortaya çıkan olayın ardından 3 hapishane yetkilisi ve 2 öğretmen açığa alındı. 
     



 DÜNYA 













</TEXT>
</DOC>
