<DOC>
<DOCNO> 39950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yasam/yas02a.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaydan bakınca halimiz harap 
</HEADLINE>
<TEXT>

Hızla çölleşen dünyamızı uzaydan gözleyen astronot, birkaç gün önce Türkiye’de büyük bir toz fırtınası tespit etmiş... 
     DIŞ HABERLER SERVİSİ 

     Yapımı devam eden Uluslararası Uzay İstasyonu’nun UUİ yeni kaptan pilotu ABD’li astronot Frank Culbertson 52 , dünyanın uzaydan görünüşünün gittikçe kötüleştiğini açıkladı. 
     BBC’nin "Radyo 4 Bugün" programına açıklamalarda bulunan Culbertson, dünya atmosferinin toz ve dumanla kaplandığını, gittikçe büyüyen çevre yıkımının uzaydan çok net görüldüğünü vurguladı. 
     Anormal iklimsel değişimler nedeniyle dünyanın her yanında fırtına ve kuraklık gibi felaketler gözlemlediklerini belirten Culbertson, şunları söyledi "Birkaç gün önce de Türkiye üzerinde büyük bir toz fırtınası belirledik." 
     
Yakında orman kalmaz      Uzaydaki ilk görevi olan 1990’dan bu yana, Afrika gibi belirli bölgelerin daha çok tozla kaplandığını belirten Culbertson, nehirler ve arazilerde değişikliklere rastladıklarını kaydetti. 
     Culbertson, "Ormanların arazi açmak amacıyla yok edildiğini üzüntüyle gördüm" diye konuştu. Uzay mekiklerinde görev almak üzere 1990 ve 1993’te uzaya çıkan Culbertson, Rus kozmonotlar Vladimir Dezhurov ve Mihail Tyurin ile birlikte aralık ortasına kadar UUİ’de kalacak. 
     



 YAŞAM 





















</TEXT>
</DOC>
