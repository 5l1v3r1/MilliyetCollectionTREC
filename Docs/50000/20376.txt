<DOC>
<DOCNO> 20376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sonspo11.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor, Sebatspor maçı ile hazırlıklarına devam etti 
</HEADLINE>
<TEXT>

     Trabzonspor'da, hafta sonunda Gaziantepspor ile deplasmanda yapılacak lig maçının hazırlıkları sürüyor. 
     Bordo-mavili takım, Mehmet Ali Yılmaz Tesisleri'nde, İkinci Futbol Ligi 4. Klasman Grubu ekiplerinden Akçaabat Sebatspor ile yaptığı hazırlık maçını 5-3 kazandı. 
     Kırkar dakikalık 2 devre halinde yapılan karşılaşmada bordo-mavililerin gollerini 39. dakikada Gökdeniz, 46. dakikada Zafer, 58. dakikada Murat, 68. dakikada Nikolovski ve 74. dakikada Serafimovski kaydetti. Akçaabat Sebatspor'un göllerini ise 33. dakikada İbrahim, 60. dakikada Kenan kendi kalesine ve 77. dakikada Yakup attı. 
     Öte yandan, Trabzonspor'un bugün yaptığı hazırlık karşılaşmasında Sergen yer almadı. Bu futbolcunun anneannesinin vefat ettiği ve bu nedenle İstanbul'a gittiği bildirildi. 
     Trabzonsporlular, yarın yapılacak çalışma ile Gaziantepspor maçının hazırlıklarını sürdürecek. 






</TEXT>
</DOC>
