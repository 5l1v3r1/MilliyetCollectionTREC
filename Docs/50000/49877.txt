<DOC>
<DOCNO> 49877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/ekonomi/eko02.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kansere çare var enflasyona yok 
</HEADLINE>
<TEXT>

2010’a kadar kansere çare bulunacağına inanan Türk halkı enflasyonun yüzde 10’un altına düşürüleceğine inanmıyor 
     NEDİM ŞENER 

     Türk halkının enflasyon konusundaki karamsarlığı sürüyor. Halk kansere çare bulunacağına inanıyor ama enflasyonun ineceğine inanmıyor. Araştırma kuruluşu Strateji Mori’nin yaptığı anket, halkın, yıllık yüzde 75’e dayanan enflasyonun gelecek 10 yıl içinde tek haneli rakamlara ineceğine olan inancının oldukça zayıf olduğunu ortaya koydu. 
     
     12 kentte araştırıldı 
     28 Eylül - 7 Ekim tarihleri arasında bin 284 kişiyle yapılan ankete göre, Türk halkı gelecek 10 yıl içinde kansere çare bulunacağına inanırken, enflasyonun yüzde 10’un altına ineceğini inandırıcı bulmuyor. Ankara, İstanbul, Adana, Diyarbakır, Erzurum, Trabzon ve Konya’nın da aralarında bulunduğu 12 kentte yapılan ankete göre 2010 yılına kadar kansere çare bulunacağına inananların oranı yüzde 23.3. Enflasyonun yüzde 10’un altına düşeceğine inananların oranı ise yalnızca yüzde 3.4. Ankete yanıt verenlerin yüzde 54.5’i, 2010’a kadar enflasyon yüzde 10’un altına inmeyeceğine inanıyor. 
     
     Sol da sağ da birleşmez 
     Ankete katılanlar sağ ve sol partilerin birleşmeleri konusunda da umutsuz. Gelecek 10 yılda merkez sol partilerin biraraya geleceğine inananların oranı yüzde 3.1, sağ partilerin birleşeceğine inananların oranı ise yüzde 4.0. Buna karşılık sol birleşmez’ diyenlerin oranı ise yüzde 50.3, sağ birleşmez’ diyenlerin oranı da yüzde 48.3. 
     Strateji Mori’nin yolsuzlukla ilgili anketi de, bu alandaki mücadelede hükümete duyulan inancın zayıfladığını gösteriyor. Mayıs ayında yolsuzlukla mücadelede başarılı olacağına inananların oranı yüzde 32 iken, eylülde bu oran yüzde 16’ya kadar gerilemiş durumda. 
     
Krizin çözüleceğine inanç zayıflıyor      Şubatta yaşanan devalüasyonla birlikte varlığını koruyan ekonomik krizin çözülebileceğine inanç günden güne zayıflıyor. Şubatta hükümetin ekonomik krizi çözebileceğine inanların oranı yüzde 23 iken, Kemal Derviş’in gelişiyle beraber alınan önlemler sonucunda bu inanç nisan ayında yüzde 34’e kadar tırmandı. Ancak eylül itibariyle hükümetin ekonomik krizi çözebileceğine inananların oranı yüzde 14’e kadar geriledi. İnanmayanların oranı ise yüzde 84’e kadar çıktı. 
     
2010 yılına kadar aşağıdakilerden hangisi gerçekleşir  Kesinlikle gerçekleşir Kesinlikle gerçekleşmez Muhtemelen gerçekleşir Muhtemelen gerçekleşmez Kansere çare bulunması 23.3 15.6 41.9 9.1 Enflasyonun yıllık yüzde 10'un altına inmesi 3.4 54.5 14.4 19.4 Türkiye'nin AB'ye tam üye olması 5.1 41.4 22.6 16.2 Türkiye ile Yunanistan arasında savaş çıkması 2.1 51.5 12.5 16.2 Merkez sol partilerin tek parti olarak birleşmesi 3.1 50.3 13.5 12.7 Merkez sağ partilerin tek parti altında birleşmesi 4.0 48.3 14.7 12.9      
     



 EKONOMİ 






















</TEXT>
</DOC>
