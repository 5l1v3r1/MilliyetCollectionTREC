<DOC>
<DOCNO> 18293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/siyaset/siy08.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara kıta Türkiye’ye taşındı 
</HEADLINE>
<TEXT>
BAŞKENTTE glu glu gecesi 
Ankara’daki Afrika Gecesi’ne katılan konuklar tam tam sesleri eşliğinde dostluk pekiştirdi... 
     YILDIZ YAZCIOĞLU Ankara 

     ODTÜ öğrencileri ve 8 Afrika ülkesi büyükelçiliğinin işbirliği ile düzenlenen "Afrika Kültür Gecesi" farklı kültürleri biraraya getirirken, renkli görüntülere de sahne oldu. Afrika ülkelerinin geleneksel yemeklerinin misafirlere tattırıldığı gecede, Afrika kıtasının özellikleri katılımcılarca anlatıldı. 23 Nisan Ulusal Egemenlik ve Çocuk Bayramı nedeniyle Türkiye’ye gelen çocuk ve genç dans grupları da geleneksel gösterilerinden örnekler sundular. 
     
Kaynaşma etkinliği      Açılış konuşmasını yapan Güney Afrika Büyükelçisi Thomas Wheeler, kendilerini Türk halkına tanıtmanın mutluluğunu yaşadıklarını ve kültürlerin yakınlaşması için böyle etkinlikler düzenlemenin önemli olduğunu söyledi. Gecenin en ilginç siması Güney Afrika’yı temsil eden kadın bakandı. Gösterileri ilgiyle izleyen Bakan, yerel kıyafetleriyle ve yüzündeki boyalarla dikkat çekti. 
     



 SİYASET 



















</TEXT>
</DOC>
