<DOC>
<DOCNO> 16348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun20.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
4 ilde 266 gözaltı 
</HEADLINE>
<TEXT>

     DOĞAN HABER AJANSI 

     GAZİANTEP Emek Platformu'na bağlı sendika ve sivil toplum örgütleriyle esnaf temsilcilerinden oluşan 30 bin kişi, İstasyon alanında toplandı. HADEP'lilerin önderliğindeki grubun kente yürümesine izin vermeyen polis, barikatla grubu durdurmak istedi. Polisi taşa tutan grup, tazyikli suyla dağıldı. Olaylarda 50 gözaltı var. 
     ÇORUM Eğitim - Sen Şubesi'nde toplanan 200 kişi basın bildirisi okumak istedi. Polis tarafından engellenen grup, Eğitim - Sen binasına girdi. Eylemciler gözaltına alındı. 
     ESKİŞEHİR Odunpazarı'ndaki mitinge 5 bin kişi katıldı. Miting dağıldıktan sonra izinsiz yürüyüş yapan bir gruptan 10 kişi gözaltına alındı. 
     BATMAN Eğitim - Sen Şubesi'nde toplanan öğretmenler ve TPAO işçileri polisin yürüyüşe izin vermemesi üzerine alkışlarla protesto gösterisi yaptı. Polis zor kullanarak göstericileri dağıttı. Altı sendikacı gözaltına alındı. 
     


 GÜNCEL 

































</TEXT>
</DOC>
