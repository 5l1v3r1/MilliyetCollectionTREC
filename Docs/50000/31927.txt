<DOC>
<DOCNO> 31927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/son/sontur20.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçi kanat Bursa'da kampa giriyor 
</HEADLINE>
<TEXT>

     Kapatılan FP içinde ''yenilikçi'' olarak adlandırılan milletvekillerinin öncülük ettiği yeni partinin tüzük ve programı Bursa'da oluşturulacak. 
     Kayseri Bağımsız Milletvekili Salih Kapusuz, konuya ilişkin soruları yanıtlarken, Sivas Bağımsız Milletvekili Abdüllatif Şener başkanlığında 10 kişilik bir heyetin 16-18 Temmuz tarihleri arasında Bursa'da yeni partinin programı üzerinde çalışmalarda bulunacağını söyledi. 
     Hukukçu kökenli bazı milletvekilleriyle, akademisyenlerin de aralarında bulunacağı bir grubun da aynı tarihler arasında yeni partinin tüzüğü üzerinde çalışmalar yapacağını ifade eden Kapusuz, şunları kaydetti 
     ''Bursa'da yapılacak toplantılar geniş kapsamlı olmayacak. Arkadaşlarımız, tüzük ve program üzerinde çalışmalarını yaptıktan sonra henüz tarihini belirlemediğimiz bir günde, muhtemelen kurucular kurulu, geniş katılımlı bir topluluk tarafından tüzük ve program tartışılacak ve son şekli verilecek. Bu toplantıda, partinin adı ve amblemi konusunda da karar verilecek. Bütün bu çalışmalardan sonra parti, Temmuz sonuna kalmadan kurulmuş olacaktır.'' 
     
     






</TEXT>
</DOC>
