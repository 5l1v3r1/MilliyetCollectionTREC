<DOC>
<DOCNO> 1203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sondun16.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yargıç, Bill Gates'i Napolyon'a benzetti 
</HEADLINE>
<TEXT>

     Microsoft firmasının geçen yıl ikiye bölünmesine karar veren yargıç Thomas Penfield Jackson, Microsoft firmasının yöneticilerini ''kanlı katillere'', firmanın kurucusu Bill Gates'i ise ''Napolyon'a'' benzetti. 
     Jackson, ''New Yorker'' dergisine verdiği demeçte, masum olduklarını öne süren Microsoft yöneticilerini ağır biçimde suçladı ve onların tekel oluşturmak amacıyla ''boğaz kesen caniler gibi hareket ettiklerini'' öne sürdü. 
     Microsoft davasının, kendisine 4 yıl önce baktığı bir cinayet şebekesi davasını hatırlattığını ifade eden Jackson, ''O katiller de yanlış hiçbir şey yapmadıklarını ve her şeyin komplo olduğunu iddia etmişlerdi'' dedi. Yargıç, toplumun diğer kesimlerinin de Microsoft yöneticilerini bu açıdan göreceklerine inandığını söyledi. Asıl problemin, firmanın kurucusu ve en büyük ortağı olan Bill Gates olduğunu kaydeden Jackson, ''O, aşırı derecede kibirli ve kendini Napolyon gibi görüyor'' değerlendirmesinde bulundu. 




</TEXT>
</DOC>
