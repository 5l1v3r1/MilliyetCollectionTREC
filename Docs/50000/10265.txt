<DOC>
<DOCNO> 10265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/ekonomi/eko04.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
'Kimse keyfi davranmasın' 
</HEADLINE>
<TEXT>

Ekonomiden sorumlu Devlet Bakanı Kemal Derviş, Özelleştirmeden Sorumlu Bakan Yüksel Yalova'ya üç partinin özelleştirme konusunda tam mutabakat sağlaması gerektiğini söyledi 
     ELÇİN ERGÜN Ankara 

     Ekonomiden Sorumlu Devlet Bakanı Kemal Derviş, dün görüştüğü Özelleştirmeden Sorumlu Devlet Bakanı Yüksel Yalova'ya "Liderlerle görüşüp özelleştirme konusunda tam mutabakat ve kararlılık isteyeceğim" dedi. 
     Dün sabah saatlerinde Hazine Müsteşarlığı'nda Yalova'yla görüşen Derviş, özelleştirme konusunda bilgi aldı. Yalova'yla Derviş arasında geçen diyalog şöyle 
     Yalova 57. hükümet özelleştirmede önemli bir sınav verdi. 1985 - 2001 döneminde yüzde 37 özelleştirme yaptık. 10 kuruluşa ait 2 bin 730 tesisi özelleştirdik. 
     Derviş Eski programda özelleştirme önemliydi yeni programın da bel kemiğini bu oluşturacak. 
     Yalova Özelleştirme kapsamındaki kuruluşlarla ilgili yasalar sağlam hazırlanmalı. Tekel'de sorun çıktı herşeyi sil baştan yaptık. Bu da bize zaman kaybettirdi. Hazine, IMF'ye verilecek niyet mektubunu tek başına hazırlamamalı. Özelleştirme İdaresi'nin özelleştirmenin alt yapısını oluştururken inisiyatifi olsun. 
     Derviş Telekom konusunda ne düşünüyorsunuz Satılma şansı var mı 
     Yalova O iş bitti. Maalesef yok. Biz en çok siyasi kararlılık konusunda net bir tablo çizemedik. Özelleştirme işinde ortaklar arasında mutabakat şart. Her kafadan bir ses çıkıyor. Şimdi Telekom'un yüzde 51'ini de özelleştirseniz uluslararası piyasalarda güven sorunu var. 
     Derviş Bu konu hassas. Liderlerle görüşüp özelleştirme konusunda tam mutabakat ve kararlılık isteyeceğim. Herkesin kafasına göre davranması işleri karıştırır. 
     Yalova Telekom yeniden ele alınırsa satılamaz diye birşey yok. Bu söylediklerimi el birliğiyle hayata geçirmeliyiz. Sadece özelleştirme kapsamındaki kuruluşlar değil Devlet Demiryolları ve Köy Hizmetleri de büyük bir yük oluşturuyor. Köy Hizmetleri'nin gideri 440 trilyon lira. Aynı zamanda kamu bankalarına acil operasyon gerekli. 
     Derviş Kamu bankaları ciddi bir kambur oluşturuyor. 
     Yalova Özelleştirme kapsamındaki kuruluşların personeli fazla... Acilen emeklilik gerekiyor." 
     


 EKONOMİ 















</TEXT>
</DOC>
