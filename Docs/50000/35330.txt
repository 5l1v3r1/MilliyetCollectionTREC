<DOC>
<DOCNO> 35330 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/dunya/dun01.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizde pahalı kriz 
</HEADLINE>
<TEXT>

Boğazlar’dan geçişine izin verilmeyen Varyag uçak gemisinin Karadeniz’de boşa geçen her günü Çin’e 11 milyara mal oluyor 
     DIŞ HABERLER SERVİSİ 

     Bir Çin firmasının Ukrayna’dan 1998’de 20 milyon dolara satın aldığı, ancak yaratacağı tehlikeler nedeniyle Türkiye tarafından Boğazlar’dan geçirilmesine izin verilmeyen uçak gemisi Varyag krizi Çin’e günde 8 bin 500 dolara yaklaşık 11 milyar TL mal oluyor. 
     Bir yılı aşkın bir süredir, Boğazlar’dan geçiş izni beklerken kendisini çeken römorkörler tarafından Karadeniz’de dolaştırılan 67 bin tonluk "motorsuz" uçak gemisi Varyag’ın Çin’in Macau limanında demirli bir kumarhane ve eğlence merkezi olarak faaliyet göstermesi planlanıyordu. 
     Ancak, Varyag’ın nakliyesini üstlenen Hollanda şirketi Uluslararası Nakliye Girişimcileri ITC , boşa geçen her gün için kendilerine 8 bin 500 dolar ödemekten bıkan Çin firmasının Varyag işinden vazgeçebileceğini belirtiyor. 
     BBC’ye konuşan ITC yöneticisi Joop Timmermans Varyag’ın geçişine izin vermeyen Türkiye’yi, "politik oyun oynamakla" suçladı. 
     
     Çin’in gerçek niyeti ne 
     Timmermans, asıl amacın, Çin’in ileride uçak gemisine dönüştürebileceği bir gemi gövdesine sahip olmasının istenmediğini iddia ediyor. Bazı uzmanlar kumarhane gemisi projesinin bir aldatmaca olduğunu, Çin’in gerçek niyetinin donanmasına bir uçak gemisi katmak olduğunu iddia ediyorlar. 
     
Esrarengiz helikopter      Varyag’ın güvertesine geçtiğimiz ay "kimliği belirsiz" bir helikopter indi. Haberi doğrulayan ITC yöneticisi, gizemli pilotun helikopterden inerek elindeki bir takım aletlerle uçak gemisinin boyunu ölçtüğünü söyledi. Pilot daha sonra tebeşirle güverteye koskoca bir "The French was here" Fransız buradaydı notu yazarak helikopterine bindi ve kayıplara karıştı. 
     



 DÜNYA 












</TEXT>
</DOC>
