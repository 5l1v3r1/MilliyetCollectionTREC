<DOC>
<DOCNO> 41496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/magazin/mag01.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Taze şıklar Atina’ya uçtu 
</HEADLINE>
<TEXT>

Birlikte basının karşısına ilk kez kutlamalarda çıkan İbrahim Kutluay-Demet Şener çifti, aşklarını Yunanistan’da yaşayacak 
     SİNAN TOROS - DENİZ ALTUNTAŞ 

     Demet Akalın’dan ayrıldıktan sonra manken Demet Şener ile aşk yaşamaya başlayan İbrahim Kutluay, sevgilisiyle basının karşısına ilk kez şampiyona sonrası çıktı. Final maçı sonrası Holiday Inn Oteli’ne gelen Şener ile Kutluay, Laila’ya giden tekneye otelin arka kapısından çıkarak ulaştı. 
     Mezzalluna Restaurant’da buluşan Demet Şener ve İbrahim Kutluay, basının yoğun ilgisinden bunaldı. Kutluay, soruları yanıtsız bırakırken Şener, "Her şey görüldüğü gibi. Şimdilik fazla söze gerek yok" diye konuştu. Kutluay ve Şener daha sonra China White’ta düzenlenen diğer eğlenceye katıldı. 
     
     Onu çok seviyorum’ 
     İbrahim Kutluay ile Demet Şener dün de birlikte Atina’ya gittiler. Bu yıl Panathinaikos’a transfer olan Kutluay, sabah erken saatlerde Atatürk Havalimanı’na geldi. THY’nin VIP salonunda bir süre dinlenerek kahvaltı yapan Kutluay ve Şener, daha sonra THY’nin TK 1845 sefer sayılı uçağıyla saat 08.50’de Atina’ya hareket etti. 
     Şener, geçtiğimiz günlerde, "Onu çok seviyorum. Bu nedenle Yunanistan’dan gelen mankenlik teklifini kabul ettim. Ben de onunla birlikte Atina’da yaşayacağım" demişti. 



 MAGAZİN 











</TEXT>
</DOC>
