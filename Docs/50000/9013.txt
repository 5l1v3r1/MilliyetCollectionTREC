<DOC>
<DOCNO> 9013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sondun14.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanremo Müzik Festivali'nde Eminem krizi 
</HEADLINE>
<TEXT>

     İtalya'nın dünyaca ünlü Sanremo Müzik Festivali bu akşam başlarken, konuklar arasında Eminem'in olması polemik yarattı. 
     Bu yıl 51'incisi düzenlenen ve sunuculuğunu Raffaella Carra'nın yapacağı festivalde, birçok ünlü konuk Sanremo kentine misafir oluyor. 
     Sonremo'da 3 Mart Cumartesi gününe kadar sürecek festivalin konukları arasında Russell Crowe, Ricky Martin, Eminem, Ronan Keating,Faith Hill, Moby, West Life ve Anastacia yer alırken katolik din adamları, Eminem şarkısıyla dünyada tepki alan Amerikalı rap şarkıcısının festivale konuk edilmesine karşı çıktı. 
     Foggia Başpiskoposu Giuseppe Casale, Eminem'in toplumun huzurunu bozmaya yönelik olduğunu ve festivale çıkmasının yasaklanması gerektiğini savundu. 
     Casale, ''skandal diye bağırmak yararsız. Rai, herhangi bir kültür duygusu taşımayanlar için paralar ödüyor. Rai'nin politikacılarını düşünmeye davet ediyorum. Bu kişiler aileden nefret etmeyi, uyuşturucu kullanmayı, eşcinselliği, etnik ayrımcılığı teşvik ediyor'' dedi. 
     Festivalin sunucusu Carra ise, Eminem'i kendisinin istediğini ve şarkıyı da çok beğendiğini söyleyerek, festivalde çok daha fazla yabancı konul istediğini ancak getirmenin pahalı olduğundan vazgeçmek zorunda kaldıklarını ifade etti. 
     Sanremo Ulusal Müzik Festival'i süresince, 48 şarkı bu yıl İtalya'nın en iyisi olmak için yarışacak. Sanremo Müzik Festivali'nin İtalya'da çok izlenen bir festival olması nedeniyle Ferzan Özpetek'in 3. filmi Cahil Periler'in Le fate İgnoranti İtalya'da gösterime girme tarihinin 9 Mart'a ertelendiği bildirildi. 
     Filmin yapımcıları Tilde Corsi ve Gianni Romoli'nin, filmin festivalden etkileneceği düşüncesiyle böyle bir karar aldığı belirtildi. Filmin televizyon-gazete ve afiş reklamları için 1 milyar 800 milyon İtalyan lireti harcama yapılırken televizyonlarda da reklamlara başlandı. Roma'da yaşayan Türk yönetmen Ferzan Özpetek'in iddialı olduğu 3. filmi Cahil Periler'in Türkiye'de gösterime girişinin ise Ekim ayını bulacağı bildirildi. 
     




</TEXT>
</DOC>
