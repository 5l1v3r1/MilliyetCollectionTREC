<DOC>
<DOCNO> 30387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/guncel/gun07.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum’da şoförlere dikiz gözlüğü’ yasak 
</HEADLINE>
<TEXT>

     YAŞAR ANTER Bodrum DHA 

     Bodrum - Gümbet hattında çalışan minibüs şoförlerine güneş gözlüğü yasağı getirildi. Sürücülerin koyu renk gözlüklerle bayan yolcuları "dikizlemesini" önlemek için alındığı bildirilen karar tartışma yarattı. Gümbet Sınırlı Sorumlu 57 No'lu Taşıma Kooperatifi yöneticileri, iki hafta önce, şoförlerin daha kibar görünmelerini sağlamak amacıyla tek tip elbise uygulamasına geçerken, güneş gözlüğü kullanımını da yasakladı. Kooperatif Başkan Yardımcısı Suat Büyüksöylemez, şoförün karanlık gözlükler arkasında bayan yolcusuna taciz edici şekilde bakmaması gerektiğini belirterek, "Şoförün nereye baktığı belli olmalı" dedi. Bodrum Şoförler Odası Başkanı Kamil Acar ise, yılın 11 ayı güneş gören ilçede bu yasağı mantıklı bulmadığını ifade etti. 
     



 GÜNCEL 


















</TEXT>
</DOC>
