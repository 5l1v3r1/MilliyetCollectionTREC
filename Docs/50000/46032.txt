<DOC>
<DOCNO> 46032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/ekonomi/eko03.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Otomotivcilerin umudu euro - mark takasında 
</HEADLINE>
<TEXT>

Firmalar, euro - mark takası sırasında paralarını sisteme sokmak istemeyen tasarruf sahiplerinin otomobil talebini artıracağı görüşünde 
     ŞULE YÜCEBIYIK 

     Yılbaşından itibaren, Avrupa Birliği’nde AB parasal birliğe katılan üye ülkelerin ulusal paraları ile birlikte Alman Markı’nın yerini de euro’nun alacak olması, Türkiye’deki otomotiv firmaları için umut oldu. 
     Firmalar, Türkiye’de yastık altı’ olarak tabir edilen ve 9 milyar markı bulduğu tahmin edilen tasarrufun, otomobil talebini de artıracağı beklentisinde. 
     Ellerindeki markı, euro ile değiştirmek istemeleri halinde nereden buldun’ sorusuyla karşılaşacağını düşünen mark yatırımcılarının, önümüzdeki aylarda emlak ve otomotiv satın alarak piyasaya hareketlilik getireceğini belirten Renault Mais Genel Müdürü İbrahim Aybar, bu değiş - tokuş esnasında piyasada önemli bir para hareketliliği görüleceğini söyledi. Aybar, "Yıl sonuna doğru paralarını kayda sokmak istemeyen kişiler, emlak ve otomotive yönelecekler. Bu öngörü bizim için bir umut kaynağı" dedi. 
     Otomotiv pazarını değerlendiren Aybar, sektörün bu yılı, yüzde 70’den fazla daralma ve toplam 130 bin civarında satış rakamı ile kapatacağını ifade etti. Aybar’ın gelecek yıla ilişkin tahminleri ise şöyle "Satışlar bir miktar yüksek de olsa, 2002’nin iyi bir yıl olacağını söylemek çok zor. Bu yıl, 2000’deki tatlı k rlar nedeniyle ayakta kalabildik. Ama, 2002’de böyle bir durum sözkonusu değil. Herkes hesabını düşük satış beklentisine göre yapmalı. Birçok firma batabilir, iflasın eşiğine gelebilir." 
     
     Vergi toplanması zor 
     Aybar, Oyak Renault’un yılın ilk 9 ayında yüzde 30’la pazar lideri olduğunu belirterek "Bu yıl şirketimizi yerli ürünlerimiz olan Clio Symbol ve Megane Sedan sürükledi. Başta yeni Clio ve Laguna olmak üzere birçok modelin ithalatını gelecek yıla erteledik. 
     Sadece, 44 milyarlık Megane Scenic 4x4’e olan talep çok iyi. Devalüasyon nedeniyle üst gelir grubuna hitap eden araçlar talep görüyor" dedi. 
     İbrahim Aybar, devletin bu yıl özellikle otomotiv şirketlerinden kurumsal vergi toplayamayacağını belirterek "K r eden şirket olmadığı için vergi de toplanamayacak. Devlet otomotiv üzerindeki vergileri hafifletmedikçe bu böyle sürer" dedi. 
     



 EKONOMİ 



















</TEXT>
</DOC>
