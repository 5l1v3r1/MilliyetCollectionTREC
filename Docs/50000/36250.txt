<DOC>
<DOCNO> 36250 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/son/sonspo02.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da kaptan Bülent "Hakemler çok kötüydü" 
</HEADLINE>
<TEXT>

     Galatasaray Futbol Takımı Kaptanı Bülent Korkmaz, PFC Levski Sofya'yı 2-1 yendikleri maçtan sonra yaptığı açıklamada, hakemlerin kötü yönetim gösterdiğini söyledi. 
     Bülent, hakemlerin yanlış kararlar verdiğini belirterek, ''Hakemler çok kötüydü. Penaltımız verilmedi. Sarı kartlarda da yanlı karar verdi. Ancak ilk maçı galip tamamlamamız bir avantajdır'' dedi. Galatasaray'ın 2. golünü atan Ümit Davala ise turu tehlikeye sokmadıklarını vurgulayarak, ''2-1 galibiyetimiz var. Deplasmandaki 2. maçta bize saldıracaklar. Bu da defansı açmalarına neden olacak. Bu maçta rakip defansı açamadık'' diye konuştu. 
     PFC Levski Sofya futbolcuları ve taraftarları, maçın 2-1 bitmesinden sonra büyük sevinç yaşadılar. 
     Maçı izlemeye gelen Bulgar gazeteciler de PFC Levski Sofya'nın attığı golden sonra basın tribününde sevindiler. - Karşılaşma sonrası Bulgar takımının futbolcuları otellerine dönerken otobüste Glasgow Rangers-Fenerbahçe karşılaşmasını izledi. 







</TEXT>
</DOC>
