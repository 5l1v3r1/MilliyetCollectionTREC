<DOC>
<DOCNO> 48511 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/spor/spo01.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İLK ATAK DAUM’DAN 
</HEADLINE>
<TEXT>

Koblenz’deki kokain davası, Alman hocanın avukatlarının yaptığı itiraz nedeniyle yarına ertelendi. Avukatlar, Koblenz Savcılığı’nın tarafsız olmadığını ileri sürdüler 
     GÜNAY YURTGÜLÜ KOBLENZ 

     Köln’de yapılmalı’ 
     BEŞİKTAŞ Teknik Direktörü Daum’un kokain davası dün Koblenz’de start alırken, avukatların itirazı nedeniyle, yargılama yarına ertelendi. Duruşmada söz alan Avukat Nikolaus Schmitte, ön yargılı bir tutum içersinde olduğunu iddia ettiği Koblenz Mahkemesi’nin yargılama yetkisinin olmadığını söyledi. Schmitte, davanın Köln’deki mahkemelerde açılması gerektiğini, suçlamanın Daum’a yönelik araştırma sonuçlarına değil, yanlış bir saç testine dayandırıldığını kaydetti. 
     
     İptal edilmeli’ 
     DAUM’UN diğer avukatı Rolf Stankewitz de, Daum aleyhine medyada çıkan haberlerden Koblenz Savcılığı’nın etkilendiğini ve sağlıklı bir yargılama olamayacağını öne sürdü, davanın iptal edilmesi gerektiğini söyledi. Mahkeme heyeti itirazları görüşmek üzere, yargılamayı perşembeye erteledi. Heyet öncelikle davanın Koblenz’de görülmesi konusundaki kararını açıklayacak. Savcılık da, itirazlar yüzünden iddianamesini okuyamadı. 
     
Majdan pazarlığı      BEŞİKTAŞ, Göztepe’nin Polonyalı file bekçisi Majdan’a teklif götürdü. Asbaşkan Yıldırım Demirören’in teklifine, Göztepe Başkanı Hamdi Türkmen’in olumlu yanıt verdiği, ancak Teknik Direktör Rıza Çalımbay’ın başka kaleci olmaması nedeniyle bu transfere sıcak bakmadığı belirtildi. Türkmen’in de, Majdan için 500 bin dolar istediği öğrenildi. 
     ERSEN Martin’in transferinden 150 bin dolar alacağı olan Beşiktaş’ın, Majdan’ı alabilmesi için 350 bin dolar ödemesi gerekecek. Ancak yönetimin nakit sıkıntısı nedeniyle kaynak arayışına giriştiği bildirildi. Bu arada Asbaşkan Yıldırım Demirören, Daum’un istifa etmediğini, Denizli maçında takımın başında sahaya çıkacağını açıkladı. 
     
Nihat için kampanya      BEŞİKTAŞ’IN, R.Sociedad’a satmak istediği Nihat için imza kampanyası başlatıldı. Tekirdağ Beşiktaşlılar Derneği tarafından yapılan ve 50’ye yakın imzanın yer aldığı açıklamada "İspanya’nın en alt sıradaki takımına, Nihat’ın pazarlanmasının, Beşiktaşımızın ve futbolcumuzun menfaatleriyle örtüşmediğini düşünüyor ve bu karardan vazgeçilmesini diliyoruz" ifadeleri kullanıldı. 
     
Ateş olmayan yerden      Umut ve hüzün 
     SON derbi de sadece "gerginlik" yoktu. Perde arkasında "ilginç" olduğu kadar "esprili" diyaloglar da yaşandı. 
     Bayram’ın ilk golü Beşiktaşlı yöneticileri ayağa kaldırmaya yetmişti... Emre’nin kalesine attığı golden sonra Asbaşkan Yıldırım Demirören yerinden fırladı, koşar adımlarla Şeref Tribünü’ne geçti. Arkadaşları seslendi "Nereye Sahaya mı atlayacaksın ". Yanıt ilginçti "Farkı görmeye, daha yakından yaşamaya gidiyorum." 
     Demirören sahaya girmedi, ama umutla ikinci yarıyı beklemeye koyuldu. Ne var ki, Galatasaray’ın golleri onun beklentilerini boşa düşürdü. 
     
Notlar      Merkez villa 
     DAUM, geceyi Köln’de zenginlerin oturduğu Hahnwald’deki villasında geçirdi. Gece boyunca avukatı ile konuşan Alman hoca, mahkemede izlenecek stratejiyi tartıştı. 
     
     Kapı önerisi 
     ALMAN hoca, savcılığın mahkemeye gizli kapıdan sokulma önerisini geri çevirdi. Gazetecilerin ve dinleyicilerin kullandığı kapıdan mahkemeye giren Daum, "İlk kez mahkemede sanık olarak bulunuyorum. Garip bir duygu" dedi. 
     
     Gündem oldu 
     DAUM’UN ilk duruşmasını 100’ü aşkın gazeteci ve bir o kadar radyo ile televizyon ekibi izledi. Dava, terör, savaş ve şarbon tehdidinin konuşulduğu Almanya’da, hafta başından bu yana gündemin birinci maddesine oturdu. 
     
     Yardım yarışı 
     KOBLENZ’DEKİ dava şova dönüştü. Almanya’nın ünlü spor adamları, Daum’u kurtarmak için harekete geçerken medya, savcının popüler olmak için olayı abarttığını iddia etti. 
     
     Hoeness şaşırttı 
     TANIK olarak dinlenecek B.Münih Menajeri Hoeness, doksan derece çark etti. Hoeness, basına "Onun üzerine gideceğimize, sorunlarına yardımcı olalım" dedi. Beckenbauer, Calmund, Voeller gibi isimlerde bu dosyanın kapatılmasını istediler. 
     
     "Hazırım" 
     DAUM, dava öncesi basına yaptığı açıklamada, savcının kendisine korkunç suçlamalarda bulunduğunu söyledi, "Ama hazırlıklı geldim" dedi. Kölnlü bir cimnastik hocası ve bir doktor da suç ortaklığı suçlamasıyla sanık sandalyesine oturdular. 
     



 SPOR 























</TEXT>
</DOC>
