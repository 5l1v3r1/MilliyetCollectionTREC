<DOC>
<DOCNO> 13589 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/spor/ykol.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Perde arkası 
</HEADLINE>
<TEXT>

     DOĞAN KOLOĞLU 

     Milli maçları hemen hemen aynı futbolcularla oynadık. İki rakibe karşı hangi belirli değişik taktik ayrıcalıklar örneklendi Gözlemime göre Türk Milli Takımı’nın "oyun sürecinde değişken şartlara uyum sağlayan özellikleri olmadığı" daha ilk maçta öğrenildi. Ayrıca "yan yönetim ikazlarının gelişmelere müdahale süratinde çabuklaşması gerekir". 
     Milli Takım’da eksikliklerini günündeki Hagi gibi sırıttıran ve bunu bilinçli olarak taktiğe yansıtan bir yaratıcı formül üreten beyin yoktu. Biz Hakan’la robotlaşan bu monoton futbolu örneklerken, rakip Slovakya bir yılda 16 milli maç yaparak, 17 karşılaşma oynayan Fransız Milli Takımı’ndan sonraki "birbirine en iyi uyum sağlayan" Avrupa’nın on birini oluşturdu. Ayrıca 12 günde üst üste beş milli maç yaparak, tempolarını da en yüklü lig ülkelerinin seviyesine çıkartmak için zorladılar. Bu özellikleri bizim ötemizdeydi. İlginçtir, Slovaklar depar yoluna top atma özelliği ile modern futbolun topu takım arkadaşını koşar halde buluşturma dönemini örneklerken, biz hep Hakan’ın kafasına top atmaya çalışıyoruz, niye Onlar dört maçta bir gol yemişse, ya çok iyi pres yapıyor, ya kalecileri mucize adam... 
     Bir milli takım antrenörü saldırgan mı olmalı Terim veya Daum gibi... Yoksa sakin mi Denizli ve hatta Şenol Güneş gibi... Birinin forvet, diğerinin defans ve üçüncüsünün de kaleci olması sorumluluk farklılığı getirir mi Şenol hocanın futbolcularından, "risksiz ve ayağa pas oynamalarını" istemesi, rakibin top kaparsa atacağı kontratak gücünün korkusunu mu gösterir, yoksa kendi takımının pas isabetindeki yetersizliğinin mi işaretidir Veya kalecilerin forma sorumluluğu gereği "garantici düşünce alışkanlığı mıdır " Peki Türkiye’nin olumlu özelliği yok muydu "Önce kaleci, kalecinin dilinden anlar" yorumunu sanki bu maçta atasözü yaptık. Sonra Fatih geriden hissettirmeden fırlayan hamlelerle üç - dört kez rakip defansta sürpriz görüntüler üretti ve ilk maçtaki golün penaltısını yarattı. Ama hemen ardından golün üstüne yatalım mantalitesi adeta kontrollü futbol anlayışını depreştirdi. Geri çekildik, rakip altı kişiyle çullandı, yan ortalarda üç şutları adamlara çarptı ve sonunda golü yedik. Bu da kendimize güvensizliğimizin belgesiydi. 
     


 SPOR 






























</TEXT>
</DOC>
