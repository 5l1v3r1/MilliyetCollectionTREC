<DOC>
<DOCNO> 16811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yasam/yas03.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tam bir Kim vurdu’ davası 
</HEADLINE>
<TEXT>

Bir genç kızın üstlendiği cinayet davasını, kurbanın son sözünü duyan doktor değiştirdi 
     NEŞET KARADAĞ Adana DHA 

     Adana 2. Ağır Ceza Mahkemesi, son zamanların en ilginç davasına bakıyor. Davaya konu olan cinayet, 8 Ocak 2001’de işlendi. Mehmet Aslan 21 adlı genç, 8 kurşunla vuruldu. Bu gencin hastaneye götürüldüğü dakikalarda, Gülten Turaktekin 19 adlı genç bir kız cinayeti üstlendi. 
     Turaktekin, Aslan’ın kuzeni olduğunu ve kendisini zorla kaçırıp tecavüz ettiğini iddia etti. İşte bu davanın dünkü duruşmasında, işler karıştı. Önce, sanık Gülten Turaktekin, Cinayeti ben işledim’ diyerek mahkemeye silahı nasıl kullandığını gösterdi. 
     
     Hem de teyze oğlu 
     Ama sonraki tanık, davanın gidişini değiştirdi. 
     Bu tanık, vurulan Aslan’a ilk müdahaleyi yapan Doktor Bilgin Hürcan’dı. Devlet Hastanesi doktorlarından Hürcan, mahkemeye şöyle ifade verdi 
     "Yaralının vücudunda sekiz kurşun vardı. İlk müdahaleyi yaptım. Konuşabiliyordu. Devamlı, Beni teyzemin oğlu Ahmet 26 vurdu’ diyordu.." 
     Sanıkların tahliye istemini reddeden mahkeme, olayla ilgili tutanak düzenleyen polis ve jandarmanın dinlenmesi için duruşmayı erteledi. 
     


 YAŞAM 


























</TEXT>
</DOC>
