<DOC>
<DOCNO> 20473 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yasam/yas02.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin utanç tablosu 
</HEADLINE>
<TEXT>
İşte annemize verdiğimiz değer 
Türk anneleri 94 ülkenin kadınları arasında, Zimbabve ve Namibya’nın bile altında, 58’inci sırada yer aldı 
     DIŞ HABERLER SERVİSİ 

     ANNELER Günü’ne birkaç gün kala yayımlanan "Dünya Anneleri Endeksi"nde Türk anneleri 94 ülkenin kadınları arasında 58’inci sırada yer aldı. "Save The Children Foundation" Çocukları Koruyun Vakfı tarafından yapılan sıralamada değerlendirme kriterleri arasında annelerin sağlık, doğum kontrol ve aile planlaması hizmetlerine erişimi, okur - yazarlık ve yönetime katılım oranları bulunuyor. 
     
     İsveçliler ilk sırada 
     TÜRK annelerinin Zimbabve, Kuveyt, Namibya, Ürdün, Filipinler, Moldova, Jamaika, El Salvador gibi ülkelerin altında 58’inci sırada yer aldığı değerlendirmenin ilk dört sırasını İsveç, Norveç, Danimarka ve Finlandiya gibi Kuzey Avrupa ülkeleri paylaştı. 
     
Kampanyamıza sevgi’ yağdı      MİLLİYET İstanbul 

     GAZETENİZ Milliyet’in, mücevherat sektörünün öncü kuruluşlarından Goldaş’ın katkılarıyla düzenlediği "Benim Annem Yılın Annesi" armağanlı yarışmasına, yurdumuzun dört bir yanından ve yurtdışından binlerce mektup geldi. Okurlarımız, hepsi birbirinden ilginç ve duygu dolu mektuplarında annelerinin ne kadar fedak r, cefak ve ne kadar sevecen olduklarını anlatıyorlardı. 
     
     Ön jüri elemeyi yaptı 
     BU yarışma vesilesiyle en kıymetli varlıkları anneleri için hissettiklerini anlatabilme olanağı bulan küçük - büyük çocukların hepsine biz de en içten teşekkürlerimizi sunuyoruz. Gelen her e - mail, her faks ve her mektup bir ön jüri tarafından dikkatle okundu. İlk elemeyi geçenler büyük jüriye teslim edildi. Sonuçlar 13 Mayıs’ta Anneler Günü’nde gazetemizde açıklanacak. 
     



 YAŞAM 























</TEXT>
</DOC>
