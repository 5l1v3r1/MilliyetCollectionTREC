<DOC>
<DOCNO> 27725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/son/soneko34.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 398.05 puan kayıpla 2. seansı 10,794.40 puandan tamamladı. 
     Hisse senetleri ortalama yüzde 3.56 oranında değer yitirdi. Borsa'da ilk seans yaşanan hafif yükselişin ardından, günün ikinci yarısında piyasa, yeniden satışa döndü. 11,197 puan seviyesinde açılan seansın başlarında 11,215 seviyesine kadar yükselen Endeks, ardından sakince gevşemeye başladı. Seansın ortalarına doğru İş Bankası C hissesindeki satışlar etkili olunca piyasanın geneline yansıyan satışlarla Endeks, 10,666 puanı gördü. İlk bir saat 10,615 puanla geçildi. İkinci yarıda da satış baskısıyla sıkışık seyrini sürdüren Endeks, bu kez en düşük 10,586 puana gördü. Ancak, hisse bazı alımlarla hafif toparlanan Ulusal-100 endeks, günü 10,794.40 puanla kapattı. 
     Hisse senetleri günün tamamında ise yüzde 2.60 oranında değer yitirdi. Kapanışta mali endeks 646.38 puanlık kayıpla 15,705.41 puana, sınai endeksi 222.15 puanlık kayıpla 8,212.35 puana, hizmet endeksi de 210.51 puanlık kayıpla 6,210.81 puana geriledi. Böylece ilk seansa göre mali grup hisseler ortalama yüzde 3.95, sınai grubu hisseler yüzde 2.63, hizmet grubu hisseler de yüzde 3.28 oranında değer yitirdi. 2. seansta işlem gören toplam 296 hisse senedinden 239'u değer yitirdi. 24 hisse senedi değer kazanırken, 33 hissenin fiyatında ise değişiklik olmadı. Seansta, 186 trilyon 802 milyar 161 milyon liralık işlem hacmi oluştu. İki seansın işlem hacmi toplamı da, 302 trilyon 45.7 milyar lira olarak gerçekleşti. 2. seansta, Yapı Kredi Bankası, Tüpraş, Akbank, Sabancı Holding ve Garanti Bankası en yoğun işlem gören hisseler oldular. 
     
     
     







</TEXT>
</DOC>
