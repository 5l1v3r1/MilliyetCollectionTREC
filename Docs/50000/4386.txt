<DOC>
<DOCNO> 4386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/ekonomi/eko01.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Erçel Kriz erken uyarı sistemini canlandırdı 
</HEADLINE>
<TEXT>

Merkez Bankası Başkanı Erçel, aralıktaki krizin herkesi alarma geçirdiğini belirtirken, Erken uyanma telefonları aldık’ dedi 
     HAKAN ŞANLITÜRK Davos 

     Merkez Bankası Başkanı Gazi Erçel, ekonomik programın ilk yılında beklenen ve beklenmeyen sonuçlarla karşılaşıldığını söyledi. Erçel, "genelde programın ilk yılı iyi geçti. Bu tür programlarda en zor zaman ikinci yıldır. Çünkü ilk yılda elde ettiklerinizi korumanız l zım. Elde edemediklerinizi de yapmanız l zım" dedi. 
     Dünya Ekonomik Forumu toplantısı nedeniyle Davos’ta bulunan Erçel, Milliyet’e programı ve geleceğini anlattı. Erçel, şunları söyledi 
     "Kasım ayında yüksek frekanslı bir dalgalanma gözledik. Bunu beklemiyorduk. Krizin süresi kısa oldu. Hükümetin kararlılığı ve gerekli önlemleri hemen alması ayrıca Uluslararası Para Fonu’nun IMF hızlı davranması etkili oldu. Kriz, programın uygulanmasını güçlendiren bir unsur haline dönüştü. Kriz nedeniyle herkes erken uyandırma telefonu aldı. Alarm durumuna geçti." 
     
     ABD’yi izliyoruz 
     Erçel, petrol fiyatlarındaki artış nedeniyle geçen yıl enerjinin 3.5 milyar dolara mal olduğunu bunun yaklaşık 300 - 400 milyon dolarının da Euro’nun düşük seyrinden kaynaklandığını söyledi. Erçel, "Şimdi bunlarda olumlu gelişmeler var. Olumsuz gelişme ABD’nin büyüme hızının çok aşağıya düşmesi" dedi. 
     Kriz döneminde, 7 milyar dolar para çıkışı olduğunu belirten Erçel, yeni yılın ilk haftasında 4 milyar doların geri döndüğünü belirtirken, "Türk halkı döviz mevduat hesabındaki parasını Türk Lirası’na çevirdi. Kamu bankalarının da katkısı oldu" diye konuştu. Erçel şöyle devam etti 
     "Programın ikinci yılındaki hedeflere ulaşacağımızdan eminim. Neye söz verdiysek onu yapacağız. Şüphem yok. Küreselleşmenin bizim gibi ülkelerin makro ekonomik politikalarda hata yapmasına hiç fırsat verilmiyor. Hata yapmayan birgün makro ekonomik politikaların çizilmesinde ve uygulanmasında başarılı olur. Ekonomik politikaların sosyal unsurları da önemli. Enflasyonun çalışan kimseye yaptığı zararı hiçbirşey yapmadı." 
     
     Yabancı sermaye için bekleyeceğiz’ 
     Yabancı sermaye için biraz daha beklenileceğini söyleyen Gazi Erçel, şöyle konuştu 
     "Bu yıl özelleştirme ve sağlıklı bir bankacılık sektörünün oluşturulması oldukça önemli. 2001’de gelişmekte olan ülkelere 165 milyar dolar sermaye akacak. 130 milyar doları direkt yabancı sermaye olarak girecek. Ancak bunlar bizim gibi ülkeleri sevmiyor. Geçen yılki 13 milyar dolarlık dış fon hedefimizin 8 milyarını geçirebildik. 5 milyar dolar daha gelseydi daha iyi şeyler olacaktı. Yabancı sermayenin gelişi biraz daha zaman alacak. Şartlarını oluşturmaya çalışıyoruz." 
     


 EKONOMİ 


















</TEXT>
</DOC>
