<DOC>
<DOCNO> 45410 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/son/sondun01.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinsel hastalık bulaştırdığı için Stevie Wonder'dan tazminat isteniyor 
</HEADLINE>
<TEXT>

     Amerikalı şarkıcı Stevie Wonder'in eski nişanlısı Angela McAfee'nin, yaşam boyu ihtiyaçlarını karşılayacağı konusundaki sözünü tutmadığı ve kendisine cinsel hastalık bulaştırdığı gerekçesiyle ünlü şarkıcıdan 30 milyon dolar tazminat istediği bildirildi. 
     Los Angeles Times'ın haberinde, Angela McAfee, Los Angeles mahkemesinde bu konuda açtığı davada, 51 yaşındaki Wonder'ın on yıldan fazla bir süre boyunca kendisine kur yaptığını ve Ağustos 1996'da birlikte yaşama teklifini kabul ederek işinden ayrıldığını ve evine taşındığını belirtti. 
     McAfee, Wonder'la sözlü bir anlaşma yaptıklarını, bu anlaşma gereği kendisinin ev işleriyle meşgul olmayı kabul ettiğini, Şubat ayına kadar birlikte yaşadıklarını, ancak ünlü şarkıcının bu tarihten itibaren ''anlaşmayı'' bozarak evden ayrıldığını kaydetti. 
     Eski nişanlı McAfee, evi Wonder'ın daha rahat dolaşabileceği sekilde değiştirdiğini de açıkladı. 
     McAfee, ünlü şarkıcının ''cinsel ilişkiyle bulaşan bir hastalığı olduğunu kendisinden gizlediğini ve bu nedenle kendisinin cinsel bölgelerinde uçuk çıktığını'' iddia etti. 
     Stevie Wonder'ın avukatları ise, hiçbir temeli bulunmadığını belirttikleri McAfee'nin suçlamalarını reddetti. 
     






</TEXT>
</DOC>
