<DOC>
<DOCNO> 29183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/ekonomi/eko04.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Toyota’da üretimi sıfırladık’ 
</HEADLINE>
<TEXT>

İşadamı Sakıp Sabancı, "ToyotaSA’da dünyanın yatırımıyla robotlarla üretim yapan fabrika kurduk ama üretim sıfır. Bu yangındır" dedi 
     EKONOMİ SERVİSİ 

     ToyotaSA’da bir adet bile üretim yapılmadığını söyleyen işadamı Sakıp Sabancı "Fabrikalar duruyor. ToyotaSA’da üretim sıfır" dedi. 
     Fabrikada dünyanın yatırımı bulunduğunu belirten Sabancı "Robotlarla çalışan modern bir fabrika ama yöneticilerin sana sıfır üretim diyorsa yangın var. Sıfır üretiyor bu bir şey anlatıyor" diye konuştu. 
     İstanbul Sanayi Odası’nın İSO aylık meclis toplantısında konuşan Sabancı, yeni vergiler getirilmesini de eleştirdi. Sabancı, "Ürettik gücümüzü gösterdik. Mecburiyetten diye yeni vergiler getiriyorlar. Dünyanın başka hangi yerinde görüyoruz kardeşim. Sakalı yakalamış, bordrolusunu yakalamış, benim öğretmenimden, polisimden gümbür gümbür vergi alıyor. Yanıbaşında hiç vergi vermeyen var. Biz bu plağı çok dinledik" dedi. 
     
     Dur - kalk - devam 
     Sanayicinin yılın ilk yarısında çok ağır bedel ödediğini söyleyen İSO Başkanı Hüsamettin Kavi de "Kaynaklarımızı kaybettik. Borçlarımız arttı, çalışanlarımız işlerini kaybetti, fabrikalarımız kapandı. Dur-kalk yola devam ediyoruz. İşletmeler çalışanlarını bir gönderiyor, bir çağırıyor" dedi. 
     
     
     



 EKONOMİ 


















</TEXT>
</DOC>
