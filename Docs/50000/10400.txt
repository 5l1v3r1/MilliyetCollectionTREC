<DOC>
<DOCNO> 10400 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/dunya/dun01.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’de özgürlük bu kadar 
</HEADLINE>
<TEXT>

Türkiye’ye her fırsatta ifade özgürlüğü’ telkin eden AB, iş başa düşünce standardı değiştiriverdi. Özgürlük garantörü’ Adalet Divanı, AB’yi eleştiren yazarın işten kovulmasını haklı buldu 
     GÜVEN ÖZALP Brüksel 

     Avrupa’da geçerli olan temel değerler arasında ilk sıralarda yer alan ifade özgürlüğü bu kez işlemedi. Avrupa Adalet Divanı, Avrupa Birliği’ni eleştirdiği gerekçesiyle işine son verilen bir İngiliz ekonomisti, eşine az rastlanan bir kararla, Birlik kurumlarına yönelik eleştirileri nedeniyle haksız buldu. 
     Bernard Connolly adlı İngiliz ekonomist 1995’de AB’de çalışırken ortak para sistemine yönelik olarak eleştirilerde bulunduğu Avrupa’nın Çürümüş Kalbi’ adlı bir kitap yayınlamıştı. Ancak Connolly’nin eleştirileri Birliği oldukça rahatsız etti ve eleştirileri ağır’ bulan AB, İngiliz ekonomistin işine son verdi. Bu işten atma yargısal sürecin de başlangıcı oldu. İfade özgürlüğü baz alınarak açılan dava Avrupa Adalet Divanı’nın önüne geldi. Ancak Connolly’nin evdeki hesabı çarşıya uymadı. 
     İfade özgürlüğüne verdiği önemle dikkat çeken AB’nin mahkemesi konumundaki Divan kitapta yaptığı inceleme sonucunda Komisyon, başkalarının haklarını korumak, kurumun imaj ve itibarını zedeleyen bir bireyi cezalandırmak amacıyla muhalif görüşleri kısıtlayıcı önlem alabilir’ kararını aldı. Divan’ın bu karara varmasındaki etken olarak kitabın tarzı gösterildi. 
     
Özgürlüğe tehdit      Mahkemeye göre kitap saldırgan, küçültücü ve hakaret içerikliydi. Aslında Birliğin ve Mahkeme’nin karşı çıktığı temel yaklaşım Birlik politikalarına yönelik eleştiriydi. İngiliz ekonomist, kitabında ortak para sisteminin demokrasi ve özgürlük açısından tehdit oluşturduğunu yazmıştı. 
     İşine geri dönemeyen Connolly, Mahkeme kararıyla birlikte Komisyon’un davayla ilgili masraflarını da karşılama cezasına çarptırıldı. Bireylerin hak ve özgürlüklerine saygı kalmadığını ve bunların garamnti altına dahi alınmadığını ifade eden İngiliz ekonomist davasını AB’yle herhangi bir bağlantısı bulunmayan Avrupa İnsan Hakları Mahkemesi’ne götürmeye hazırlanıyor. 
     


 DÜNYA 











</TEXT>
</DOC>
