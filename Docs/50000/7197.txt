<DOC>
<DOCNO> 7197 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sondun09.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de oksijen yerine kahkaha gazı verilen üç yaşındaki kız öldü 
</HEADLINE>
<TEXT>

     Sağlık sistemindeki çöküş ile ilgili büyük tartışmalar yaşanan İngiltere'de, havale geçirdiği için hastaneye kaldırılan 3 yaşındaki kız çocuğuna oksijen yerine yanlışlıkla diazot monoksit bağlayan doktorlar ölüme yol açtı. 
     Yüksek ateş nedeniyle havale geçirmekte olan ve Doğu Londra'nın Manor Park semtindeki evinden ambulansla hastaneye getirilen Najiyah Hussein adlı küçük kızın, halk arasında ''kahkaha gazı'' olarak da bilinen diazot monoksit tüpüne bağlanmasının tümüyle bir doktor hatası olduğunu kabul eden hastane yönetimi, açılan davada anlaşma yoluna gitmekten yana görünüyor. 
     Diazot monoksitin bir hastaya oksijen yerine verilmesinin affedilemeyecek bir hata olduğunu belirten hastane yetkilileri, olayda kusuru bulunan sağlık elemanlarını da işten el çektirdiler. Olayla ilgili soruşturma sürüyor. Uzun süre solunduğunda öldürücü olan diazot monoksit özellikle kısa süreli ameliyatlarda anestezik olarak kullanılıyor. 




</TEXT>
</DOC>
