<DOC>
<DOCNO> 32412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/guncel/gun07.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan’ı bunaltan sorgu 
</HEADLINE>
<TEXT>

Trilyonluk haksız kazanç elde ettiği iddia edilen Esenyurt eski Belediye Başkanı, sorgusunda 76 soruya yanıt verdi 
     SEMRA PELEK İstanbul 

     Çıkar amaçlı organize suç örgütü kurmak, rüşvet almak ve ihaleye fesat karıştırmak suçlarından 19 yıla kadar ağır hapis istemiyle hakkında dava açılan Esenyurt eski Belediye Başkanı Gürbüz Çapan'a Merkez Jandarma Karakolu'ndaki sorgusunda 76 soru yöneltildi. Çapan, soruların tümüne "Bilmiyorum, iftira, düzmece ve senaryo" yanıtları verirken, aylık gelirinin de sadece 1.5 milyar lira olduğunu bildirdi. 
     Çapan'ın inkar ettiği sorulardan bazıları şöyle 
     08 Kasım 1993 günü gözaltına alındınız ve aynı gün serbest kaldınız. Serbest bırakılmanızla ilgili dönemin Başbakan Yardımcısı Murat Karayalçın, Emniyet Genel Müdürü Mehmet Ağar, İstanbul Valisi Hayri Kozakçıoğlu ve il Emniyet Müdürü Necdet Menzir'in yardımlarının dokunduğu ifade edilmektedir. 
     Çapan Siyasi parti mensupları ve devlet mensuplarının etkisi olmamıştır. 
     
     Siz ve kardeşleriniz tarafından bölgede birçok meclis üyesi, belediye personeli ve muhtarları tehdit etiğiniz, dövdüğünüz, 1999 yılı seçimlerine hile karıştırdığınız iddia ediliyor. 
     Çapan Dövmedim, oy ve mühür çalmadım. 
     
     Sizin kazandığınız paraların bir kısmının PKK örgütüne gittiği yolunda konu mevcuttur. 
     Çapan Bu tür iddialar tarafımı yıpratma amaçlıdır. 
     
     Gürbüz Şaybak'ı makamınıza çağırarak, "Büyükçekmece hakim ve savcıları benim köpeklerimdir" dediğiniz ifade ediliyor 
     Çapan Ben böyle bir şey söylemedim 
     



 GÜNCEL 
























</TEXT>
</DOC>
