<DOC>
<DOCNO> 6559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/yazar/heper.html </URL>
<DATE> 2001/02/11/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Şanzelize bir örnek 
</HEADLINE>
<TEXT>

     İstanbul'un bir Şanzelize'si yok, dedik. 
     "Nesi var ki " dediğinizi veya "Sanki bir o eksikti " diye mırıldandığınızı duyar gibiyim. 
     Ama olsun. 
     Ben çeşitli tarihlerde, en son da geçen mayısta bu köşede bu soruyu tekrarladım. 
     Ve Şanzelize'ye benzetilebilecek cadde ararsanız tek cadde var Bağdat Caddesi, diye yazdım. 
     Onun dışında, etrafında rengarenk kafeleri olan, temiz renkli pubları bulunan, masaları dışarıya dizilmiş bir caddemiz var mı Böyle caddeler yaratılıyor mu 
     Örneğin Taksim - Şişli arasındaki geniş kaldırımlara bakan dükkanlar bu bakımdan teşvik edilebilirdi. Ama kimsenin kılı kıpırdamadı. 
     
İşte, belediyenin vaatleri      Büyükşehir Belediyesi'nden o sorulara o günlerde cevap geldi 
     "İstanbul'un Şanzelize misali tek caddesi var Bağdat Caddesi diyerek buna benzer caddeler oluşturuluyor mu, diye soruyorsunuz. 
     Evet. Oluşturuluyor, Büyükşehir Belediyesi prestij caddeler projesi ile buna önem vermekte ve çalışmalarına devam etmektedir. 
     Prestij caddeler projesi kapsamında 8 cadde bulunmaktadır. a Beyoğlu İstiklal Caddesi, b Şişli Halaskargazi Caddesi, c Eyüp Fahri Korutürk Caddesi, d Eyüp İslambey Caddesi, e Fatih Fevzipaşa Caddesi, f Üsküdar Doğancılar Caddesi, g Kadıköy Rıhtım Caddesi - Altıyol Hasanpaşa uzantısı, h Bağdat Caddesi. 
     Bu caddeler Kentsel Tasarım Projesi çerçevesinde görüntü kirliliğinden arındırılacak. Caddelerde binaların boya, restorasyon, onarım eksiklikleri tamamen giderilecek. Reklam tabelaları düzen içinde olacak. Refüj ve yol düzenlemeleri ile mümkün olduğu kadar ağaçlandırma çalışması yapılacak. Caddelerin trafik işaretleri, şeritleri, kaplamaları örnek olacak şekilde yapılacak." 
     
Nerede kafeler, publar      Şimdi gelin belediyenin bir yıl önceki cevabı ışığında bugünkü İstiklal Caddesi'ne bakın. 
     O tarihi eski binalar boyasızlıktan dökülüyor. Arada boyanan birkaçı boyanmayanların foyasını daha çok meydana çıkartıyor. 
     Tarihi binaların yanında camı çerçevesi dökülmüş, yüzlerini örümcek bürümüş koca koca başka yapılar savaş artığı gibi duruyor. 
     Bu mu Şanzelize benzeri İstiklal Caddesi .. 
     Gelin Şişli Halaskargazi Caddesi'ne. Belediyenin, "yapacağız" dediği günden bugüne aşağı yukarı bir yıl geçti. 
     Ne yapıldı Metro çalışıyor ama tercihli yol hala kaldırılmadı. Pırıl pırıl masaları kaldırımlara çıkarılmış kafeler mi, publar mı var 
     
İstanbul heykel, havuz fakiri      Tekrarda yarar var İstanbul'da yeni yollar açılmıyor, cadde ve sokaklar tek yönlü hale getirilerek akış kolaylaştırılmıyor. Otopark sorunu yerinde sayıyor. 
     Heykel, havuz, dekoratif ağaç, çiçek gibi çağdaş insanın yaşamına renk katan aksesuvar bu şehirde yok. Olanlar da bakımsızlıktan çirkinleşiyor. 
     Tarihi eserlerin tümü geceleri aydınlatılmıyor. 
     7 km'lik metroyu 8 yılda açabilen, Galata Köprüsü'nün yarısını hala kara trafiğine kapalı tutan bir anlayışla İstanbul'un sorunlarına hızlı çözümler bulunamaz. 
     
     





"Sonra yol olur" 


KİT'ler ve fonlar 


Sen bizi anlayamazsın 


Ortadoğu’da barış daha çok uzak ama... 


Yurttaş Nazım 


"Sir" oynadı, ama "nasıl " 


15 bin kitapçı iflasın eşiğinde 


Şanzelize bir örnek 


Türk "Kelekom" 


Çocukluğun öğrettikleri 


"İtina ile aslan terbiye edilir .." 


Nazım Yılı 


Acılı 10'uncu madde 


Bizim borsa daha ne kadar düşer 


Bırakın, "Şu CHP"yi 


"Hiç"in "Azab - ı Mukaddes"i Neyzen Tevfik 


</TEXT>
</DOC>
