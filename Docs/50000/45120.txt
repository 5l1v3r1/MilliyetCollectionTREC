<DOC>
<DOCNO> 45120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sontur19.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bakıma götüreceğiz" diye klimaları çaldılar... 
</HEADLINE>
<TEXT>

     İzmir'de, bazı kamu kuruluşu, hastane ve okulların klimalarını, ''servisten geldiğini ve bakıma götüreceğini'' söyleyerek çalan hırsız yakalandı. 
     Alınan bilgiye göre, Karşıyaka İlçe Emniyet Müdürlüğü Asayiş Büro Amirliği ekipleri, söz konusu şikayetlerin artması üzerine, kamu kuruluşları, okul ve hastanelerde önlem alarak sivil ekipleri görevlendirdi. 
     Başkent Üniversitesi Zübeyde Hanım Hastanesi'ne giderek buradaki klimayı götürmek isteyen Ender Taylan F. 35 , uyarılan hastane yetkililerinin çağırdığı ekiplerce yakalandı. 
     Sorgusunda, 10 yıldır klima tamirciliği yaptığını, yaklaşık 6 aydır da hırsızlık yaptığını itiraf eden Ender Taylan F., çaldığı 47 milyar lira değerindeki 25 klimayı, ''ikinci el'' olarak sattığını söyledi. Ender Taylan F.'ye klima satışında yardımcı olduğu ileri sürülen Burak M.'da 25 gözaltına alındı. 
     Ender Taylan F.'nin, aralarında, Orman Bölge Müdürlüğü, TRT Bölge Müdürlüğü, Dr.Behçet Uz Çocuk Hastanesi, Ege Üniversitesi Hastanesi, SSK Tepecik Hastanesi, SSK Çocuk Hastanesi, Çiğli Özel Tıp Merkezi, Narlıdere Demirbank Şubesi, Yamanlar Koleji'nin de bulunduğu kurum ve kuruluşlardan klima çaldığı belirlendi. 
     Emniyet yetkilileri, sanıkların, adliyeye sevk edileceğini belirttiler. 
     






</TEXT>
</DOC>
