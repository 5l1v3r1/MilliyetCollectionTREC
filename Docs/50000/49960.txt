<DOC>
<DOCNO> 49960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yazar/tamer.html </URL>
<DATE> 2001/11/01/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Zararda Türkiye rekoru TEAŞ'ın 
</HEADLINE>
<TEXT>

     Hani şu genel müdürlerin, eski bakanların tutuklandığı, Enerji Bakanı'nın lidere acayip yakın olduğu halde koltuğunu terk etmek zorunda kaldığı Beyaz Enerji Operasyonu vardı ya... Bakan değişip, müsteşar da görevden alındıktan sonra operasyonun sesi belki kısıldı, ama Türkiye'nin uğratıldığı zararın boyutları maalesef büyüyor. 
     Yıllardır içi boşaltılan TEAŞ Türkiye Elektrik Üretim İletim AŞ , geçen yılki 409.5 trilyon liralık zararıyla Türkiye rekoru kırmış mıydı bilemiyorum, ancak DPT'nin tahminlerine göre bu yıl ulaşacağı 2 katrilyonluk zarar rakamıyla Türkiye'de kolay ulaşılamayacak bir rekorun sahibi olacağı gibi, Allah bilir Guiness Rekorlar Kitabı'na bile girer. 
     Bu astronomik zararın nedeni, geçmişte TEAŞ'ın yap - işlet, yap - işlet - devret ve mobil santralların ürettiği elektriğe çok yüksek fiyatlarla verdiği alım garantileri 
     Bir zamanlar çok sık yazılıp - çizilmişti Müteahhitlerle öyle akıl almaz mukaveleler yapılmış ki TEAŞ, ihtiyacı olmasa bile üretilen elektriği satın almak zorunda. Üstelik de bizlere satacağı fiyatın tam 2 katına 
     "Türkiye karanlıkta kalacak" yutturmacasıyla ceplerin doldurulduğu o dönem neyse ki geride kaldı, ama faturasını epeyce bir süre daha maalesef hep birlikte ödeyeceğiz. 
     
     
"Demirel, önce Egebank'ı 2 ayda ayağa kaldırsın"Amca'mıza doğum günü armağanı olarak Yeşim Tekstil'i teslim etsek... 
     Bugün Süleyman Demirel'in doğum günü. Amca'mız, tam da 8. kez ülke yönetimine talip olduğu sırada 78 yaşına basıyor. 
     İktidar günlerindeki görkem olmasa da, geçen yılki sıkıntılar da geride kaldı. "Ben bu ülkeyi 2 ay içinde krizden çıkartırım" dedi ve Kemal Derviş'ten umudunu kesenler için "yeni kurtarıcı " olarak siyaset sahnesindeki yerini alıverdi. 
     Geçen yılki 1 Kasım'ı hatırlasanıza. Cumhurbaşkanlığı antetli kağıtlara "Tecrübeli bankacı" diye tavsiye mektupları yazdığı sevgili yeğeni Yahya Murat Demirel hapse atılalı 1 ay olmuş. Demirel soyadının imajı en alt düzeyde... 
     Aslında bugün de fazla değişen bir durum olmaması lazım. Zira sevgili yeğen hala hapiste. Üstelik son Örümcek Ağı Operasyonu'nda adı bir hayli geçiyor. Dahası "Dava arkadaşım" dediği Demirel'in kasası olmakla övünen Cavit Çağlar da yeğeniyle birlikte aynı cevaevinde. Aile fotoğrafındaki diğer manevi evladı Kamuran Çörtük çırpınıp duruyor. 
     E - posta yollayan bir okurumun ilginç bir önerisi var 
     "Demirel 2 ayda krizi bitirip, ülkeyi düze çıkaracak kadar yetenekliyse zordaki bir şirketin, mesela Egebank'ın başına geçip önce orayı kurtarsın da görelim," diyor. 
     Yeğeni içini boşaltıp posasını devlete takdim ettiği için artık Egebank diye bir kurum yok. Buna karşılık Demirel'in kasası Cavit Çağlar'ın şirketi Yeşim Tekstil iyice köşeye sıkışmış olmalı ki, medyada peş peşe çıkan övücü haberlerle kamu kaynaklarından finansman arayışında. 
     Sayın Demirel'e doğum günü armağanı olarak belki Yeşim Tekstil'i teslim edebilir ve 2 ayda nasıl düze çıkartacağını sınayabiliriz. 
     Koskoca ülke 2 ayda ayağa kalkıyor da, Yeşim Tekstil mi kalkmayacak 
     Artık kamu bankaları da emre amade olamayacağına göre Demirel, belki Yeşim Tekstil'i önce ayağa kaldırıp, ardından da "kasa" olarak kullanabilir. 
     
     







Kara harekatı 


Mayın tarlası 


Zirvede anket rüzgarları 


Askerin Başbakan Ecevit'le ilgili mesajları mı 


Polis otosuna 5 litre benzin 


Pençe 


Yeni neslin başucu kitabı çıktı 


2002 bütçesine girerken 


Risk çok ama... 


Bu dayak hepimize atıldı 


Hutbeli tur 


Türkiye'ye AB ordusu ve Afganistan'a gidecek asker karşılığı yeni krediler verilecek 


"Mavi Yolculuk"a çıkamayanlar için 


Çiller, Demirel, seçim 


Zararda Türkiye rekoru TEAŞ'ın 


Biraz da vatandaşı koruyalım 1 


Çek - senet mafyasına gün doğdu 


İşçi de şirket kurtaracak 


</TEXT>
</DOC>
