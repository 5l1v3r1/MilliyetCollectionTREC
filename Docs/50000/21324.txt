<DOC>
<DOCNO> 21324 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/yazar/asik.html </URL>
<DATE> 2001/05/15/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Neler öğrenmiş 
</HEADLINE>
<TEXT>

     Bir vatandaş, annelerin uyarılarının da öğretici olduğuna ilişkin örnekleri "Annelerimizden ne öğrendik" başlıklı mizahi bir metinde toplamış. Okuyalım 
     Annelerimizden neler mi öğrendik 
     1 Sabırlı olmayı 
     "Baban eve gelsin, sen görürsün" 
     2 Hakkımızı alacağımızı 
     "Eve bir gidelim ben bilirim sana yapacağımı" 
     3 Diyalog kurmayı 
     "Sana bir şey sorduğumda cevap ver " 
     Ne söyliyeyim anne 
     Sus Bana cevap verme 
     4 Tıp bilgilerini 
     "Gözlerini şaşı yaparken bir gün öyle kalıvereceksin, göreceksin gününü." 
     5 Olgun olmayı 
     "Bu tabağın hepsini bitirmezsen asla büyüyemezsin". 
     6 Genetik bilgileri 
     "Sen de o lanet olası babana çektin." 
     7 Bilgeliği 
     "Benim yaşıma gel de anlarsın o zaman..." 
     8 Adaleti 
     "Bir gün senin de çocukların olucak.. İnşallah onlar da sana senin şimdi bana yaptıklarını yaparlar..." 
     
     ANAP’lı Taşar "Vekil kalabilmek için yaş sınırı olsun" demiş.Sen bırak yaş sınırını, ayakta durabilme sınırı getir önce arkadaş ..Cihan Demirci 
     
     
CHP'de demokrasi...      Yiğidi öldürelim ama hakkını da verelim... CHP İl Kongrelerinde Baykal'a karşı adayların birbiri peşinden seçim kazanıp il başkanı olmalarını Baykal'ın umulmayan yenilgisi olarak sütunlara geçiyoruz. Ama bu olayın demokratik yönü üzerinde yeterince durmuyoruz. 
     Acaba DSP'de böyle bir gelişme yaşanabilir mi 
     Ecevit'e karşı bir il başkanı ortaya çıkıp seçim kazanabilir mi FP'de Erbakan'a karşı bir ismin Ankara İl Başkanı olması üzerine çıkan olaylar hatırda değil mi Parti içi demokrasi en iyi CHP'de işliyor. Bunu da görelim. 
     
Soldan sağa...      Milliyetçi, mukaddesatçı, muhafazakar, liberaldiler... Yıllarca solun her türlüsüne karşı savaştılar. Bayrak, ezan, vatan tehlikedeydi. Onlar sahip çıktılar. 
     Ülkeyi vatan hainlerinden soldan temizlediler... 
     Şimdi rahat rahat ülkenin para eden nesi varsa satıyorlar 
     İnsan ister istemez merak ediyor... 
     Yoksa bunların derdi ülkeyi kapitalistlere satamamak mıydı 
     Solculara satışa engel oluyorlar diye mi kazıyorlardı 
     Ne dersin yurdum insanı 
     
Paris Ankara...      Fransız Meclisinde soykırım yasa tasarısı kabul edilince geri çektiğimiz ancak şimdi tekrar gönderdiğimiz Büyükelçi Sönmez Köksal'la ilgili olarak Fransa'da yaşayan bir okurumuzdan mektup aldık... Bakınız ne diyor 
     "Acaba Büyükelçi Sönmez'in Paris'e geri dönüşü Başkent'te bizim haberdar olmadığımız ve yeni unsurlar içeren ciddi bir değerlendirmeden sonra mı kararlaştırıldı 
     Zira, Fransa Ulusal Meclisi soykırım yasa tasarısını kabul edince "ciddi bir değerlendirme" yaparak ve incinen ulusal onurumuzu gerekçe göstererek Büyükelçi'yi geri çekmiştik. Aradan geçen sürede Fransa, Türkiye ile ilişkilerin kritik önemi çerçevesinde "pişman" olup özür mü diledi, yoksa bu tavrını telafi edecek adımlar mı attı Yoksa, affedersiniz tükürdüğümüzü yaladık. 
     Kamuoyu sokaklara döküldü. Tehditler savruldu. Sonra kuzu kuzu başladığımız noktaya mı dönüyoruz. O zaman ya başlangıçtaki hesapsız tutum hataydı ya da şimdi ki... İki tutumun mimarları da hala işbaşında olduğuna göre birisi bize aradan geçen sürede neyin değiştiğini ve bu iki tutumun sağlam gerekçelerini izah etmeli.. Bu konuda meraktayız... 
     
Doğru cevap...      Pazar günkü bilmecenin doğru yanıtı "Yüzde 5" idi. 
     Doğruyu bulan okurlarımız 
     "Deniz Turgay Altılar, Sezgin Sucu, Murat Ertuğ, Volkan Doda, Yeşim Esemen Orhan Cingöz, Mithat Yılmaz, Yusuf Mutaf, Abdülkadir Uyanık, Kürşat Çelik, Şeniz Akça, Ali Çakaroğlu, Feyzan Tuzkaya, Aydın Göçer, Nevin Donat ve Mustafa Çakır"a tebrik ve teşekkürlerimizi yolluyoruz. 
     
     







Etnik siyaset 


Neler öğrenmiş 


Albay’ın başını bar ziyareti yaktı 


Hanımlar ayıptır 


Cart curt milliyetçiliği yerine... 


Sıradışılık 


Sevmeyip, terk edenler 


Okul yerine işe 


"Evet", ama... 


Cezaevleri boşalıyor 


Derviş'in oyu 


Amca'dan tavsiye mektubu yaramıyor 


Yönetim planını inceleyin 


Bilgisayar tarlaya girdi 


</TEXT>
</DOC>
