<DOC>
<DOCNO> 26784 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/yasam/yas08.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı sırrı çözmeye kararlı 
</HEADLINE>
<TEXT>

Yeterli delil bulunursa Sevda'nın ailesi, 'adam öldürmek' suçundan müebbet, ya da 'intihara teşvik' suçundan 10 yıl hapisle yargılanacak 
     NEZİH GÜROL İstanbul 

     Otomobilden atlayarak intihar ettiği öne sürülen liseli Sevda Keleş'in 16 ölümünü kuşkulu bulan Beykoz Cumhuriyet Başsavcılığı, aileyi yeniden ifade vermeye çağırdı. 
     Polis kayıtlarına intihar olarak geçen olayda, Sevda, doğru dürüst otopsi dahi yapılmadan ölüm raporuyla defnedildi. Başta babası olmak üzere ailenin diğer fertleri tanık olarak dinlenip, daha sonra da serbest bırakıldı. 
     
     Sır perdesi kalkacak 
     Ancak bütün bunlar Beykoz Cumhuriyet Başsavcılığı'nı tatmin etmedi. Otomobilde neler konuşulduğu, intiharında bu yolu neden seçtiği, dayak ve tehdit edilip edilmediği gibi soruların yanıtı olmadığından savcılık olaya tanık olanların yeniden ifadesini istedi. 
     Baba Mustafa Keleş, ağabey Cem Keleş, Yusuf, Mehmet ve Ali Kılıç ile son gecesini birlikte geçirdiği sevgilisi C.T ve arkadaşı Ç.B'nin tekrar sorgulanacak. 
     Savcılık soruşturma sonucunda, Sevda'nın otomobilden atılarak öldürüldüğüne ilişkin yeterli delile ulaşırsa, aile yakınları hakkında 'adam öldürmek' suçundan müebbet, eğer 'intihar teşvik' suçu varsa 10 yıla kadar hapis istemiyle yargılanmasını talep edebilecek. 
     



 YAŞAM 
























</TEXT>
</DOC>
