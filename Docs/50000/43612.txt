<DOC>
<DOCNO> 43612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/magazin/yazdud.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu yıl Ortaköy'de eğlence Etiler ve Beyoğlu ile yarışacak 
</HEADLINE>
<TEXT>

Herkese ve her keseye uygun 'Bekri', Ertekin yenilendi, Çınar Restaurant, Class Kumpir, Ceneviz Kahvesi, Hıdır Dürümcü, Andon Bar, İlhami'nin Yeri, Çaydanlık, biraevi, Demir'in kemikleri sızlayacak 
     Efendim, haftasonu bizim Seba grubu, Adnan -Hülya Bel, Aşkım Sağıroğlu, yakışıklı kardeşi Gökhan Arsoy, Filiz Yolaçan ve sırdaşım İsmail Akkaya ile Ortaköy turu attık. Filiz, Demirbank Ortaköy Şubesi'ne geçtiği için buranın esnafı ile tanıştı. Bekri, Karafaki, Çaydanlık gibi gözde mekanların sahibi sevgili arkadaşım Göksel Sunter de bana mihmandarlık yaptı. Yine bir akşam üstü Ortaköy'deki yenilikleri takip için ikinci minik turumu attım. Esnaf, Belediye Başkanı Yusuf Namoğlu'nun yapacağı yeniliklerden memnun, heyecanla bekliyor. Başkan Namoğlu, 'İdealimdeki Beşiktaş' konulu kültür ve sanat etkinlikleri dizisini başlattı. 'İdealimdeki park', 'İdeal bina ve sokak', 'İdeal duvar resmi', 'İdeal kıyı' gibi. Bir çok mekanda bu yıl müthiş değişiklik var. Tarihi ve kültürel yapısı ile son dönemlerde gerek İstanbul sakinlerinin, gerekse yabancıların ilgi odağı haline geldi Ortaköy. Üç ayrı dini temsil eden üç anıtsal yapının Ortaköy Camii, Etzha- Hayım Sinagogu, Ayios Fokas Rum Ortodoks Kilisesi , kısacası dünya kültürünün bir arada olduğu Ortaköy, sanat etkinliklerinin yanı sıra eğlence yaşamında da sanırım bu yıl Etiler ve Beyoğlu'na kafa tutacak. Yıllardır kalitesinden ödün vermeyen Cafe Des Theatres tepeden tırnağa yenilendi. Mekanın sahibi Ertekin, yakın dostu Rahmi Koç'a bir yemek daveti vererek dün açılışı yaptı. Ertekin üst kısmı seraya benzetmiş. Aydınlık, kendinizi bir çiçek bahçesinin ortasında hissediyorsunuz. Kış süresince soğuktan yakınacaklar için de kalorifer döşetmiş. Ertekin "Buraya gelenlerin çoğu, Hıncal Uluç ve benim gibi kel. Ben şapkamla idare ediyorum ama diğer dostları da düşünmek gerekir. Onların kafası da artık koruma altında" diye esprisini patlattı. Mönüde de hayli değişiklik yapmış. Pazar günleri brunch, hafta içinde özel geceler, nargile keyfi, Cafe Des Theatres'i yine vazgeçilmezler arasına sokacak. 
     Ortaköy'de turlarken rahmetli Demir Ural'ın ölmeden önce satın aldığı, sanat, kültür ve gençlik merkezi yapmayı düşlediği binanın, yakınlarınca kiraya verildiğini öğrendim. Ertekin başta olmak üzere Demir Ural'ı sevenler yıkılmış. Posta'nın Yayın Yönetmeni Rıfat Ababay, 'Söz Halkın' köşesinin sorumlusu Esin Şahinbozkır ve tüm yakınları şu günlerde isyan halindeler. Demir Ural'ın kemiklerinin sızlayacağını öne sürerek Ural adına bir vakıf kurmak, buranın kirasını üstlenerek rahmetlinin vasiyetini yerine getirmek istiyorlar. Demir Ural'ın kızkardeşi, kocası ve yeğenlerine buradan duyrulur. 
     
Her keseye uygun eğlence ve günün her saati Çaydanlık      Ortaköy'ün gündüzü ayrı güzel, gecesi başka türlü şık. Tezgahlarında el emeği göz nuru, her zevke ve keseye uygun hediyelik eşya satanlar, bu yıl tek yerde toplanacak. Sabaha kadar da tezgahları açık tutacaklar. Şık restoran ve barların yanı sıra Dürümcü Hıdır, Ortaköy ve Class Kumpir'de 2.5 -3 milyona karnınızı doyurmanız mümkün. Hele Hıdır Dürüm 24 saat hizmet veriyor, müşterileri gençler ağırlıklı. Özellikle de lise ve üniversite öğrencileri. Tereyağlı, kaşar peynirli, sosisli, salamlı, içinde her çeşit turşusu olan, ya da Rus salatalı, mantarlı, mısırlı kumpirle de 3 milyona rahatlıkla doyulur. Gözlemelerin ise tanesi 1.5 milyon. Peynirli, kıymalı ya da ıspanaklısı, özellikle pazar sabahları kahvaltıları için ideal. Ben birkaç kez kahvaltıyı Çaydanlık'da yaptım. İnanın, zor yer buldum. Sabah saat 07.00 -01.00 arası açık. Komple kahvaltının yanı sıra sıcak, soğuk sandöviçler, kendi imalatları olan cheese cake ve pastalar harika. Bu arada öğle ve akşam yemekleri için makarna, salata çeşitleri, Çin usulü et ve piliç sote, her çeşit sıcak ve soğuk içecek mevcut. Visa ve Diners kart geçerli. 5 milyona da 20 milyona da çıkabilirsiniz. Fiyat, seçeceğiniz yemeğe bağlı. Rezervasyon için telefon numarası 0212 227 83 69. 
     
Ceneviz Kahvesi, Andon Bar, yeni bira evi ve İlhami Restaurant      Bir zamanlar sevgili Mine Baysan işletiyordu Ceneviz Kahvesi'ni. Ortaköy'ün kendine özgü ara sokaklarından Osmanzade'de onuncu yılını dolduran Ceneviz Kahvesi'nde işletme, şimdilerde Ersen Türker'de. Sıcak bir mekan. Pek şöhretli isme rastlamıyorsunuz, buranın müdavimleri gençler. Müzik ve atmosfer iyi, fiyatlar normal. Gece 02.30'a kadar hizmet veren Ceneviz Bar'ın telefon numarası 0212 227 14 49. Bu yıl yazlığı Ortaköy'deki Yelkovan Sokak'da hizmete giren Andon Bar'ın sahibi aynı İstanbul Elektrik Mühendisleri Başkanı Gazi İpek. Sevgili Mehmet Teoman DJ'lik yaparken onun müthiş müziğini dinlemek için birkaç kez gitmiştim. Ortaköy'de işletme, medya dünyasından da tanıdığınız sevgili Arda Uskan'a ait. Perşembe, cuma, cumartesi günleri 21.30- 04.00 arası gitar eşliğinde yerli pop dinleyebilir, diğer günler ise keyifli sohbetler yapabilirsiniz. Şarap ağırlıkta, çünkü önceleri burasını şarapevi olarak açmayı düşünmüşler. Canlı müziğin olduğu geceler kişi başı 5 milyon lira. Rezervasyon için telefon numarası 0212 236 57 16. Çok rahat yemek yiyebileceğiniz yerlerden biri de yıllardır kalitesini koruyan İlhami Restaurant. Izgaralar 3 milyon 750, şiş kebap, pirzola, biftek, köfte, et sote, çoban kavurma 3.5 milyon lira. Lüferden palamuta, hamsiden istavrit tavaya, levreğe kadar her çeşit balık da mevcut ve pazarlığa tabi. Buranın mezeleri içinde hamsi kokteyl, hamsi tuzlama değişik. Porsiyonu 2 milyon lira. Çiroz, patlıcan köpoğlu, soslu patlıcan ve salatası, barbunya pilaki, biber ve midye dolma gibi meze çeşitleri ise 1 ila 1.5 milyon lira arasında. İçeceklere gelince 70'lik rakı 11, 35'lik ise 6 milyon. Şaraplar da çeşidine göre 5 ila 10 milyon lira arasında değişiyor. Rezervasyon için telefon numarası 0212 260 80 80. 
     
Göksel'den yeni proje biraevi, Bekri ve Çınar Restaurant      Ortaköy hareketliliğini ve son yıllarda eğlence sektöründeki başarısını gerçekten Göksel Sunter'e borçlu. Göksel o gün benimle tek tek meslekdaşlarını dolaşarak, bilgilenmemi sağladı. Akşam yemeğini Bekri'de yedik. Mezelerin ve atmosferin bu kadar iyi olacağını tahmin etmemiştim. Tıklım tıklımdı. Çünkü 7 -8 milyona çıkabiliyorsunuz. Kredi kartı, yemek çekleri, alternatif ödeme koşulları geçerli. Yelkovan Sokak'daki Bekri'de konsepte uygun mistik müzik sizi büyülü bir yolculuğa çıkarıyor. Spesyalleri arasında Bekri sarma, Alfredo soslu piliç, yengeç bacağı pane, hamsi kokteyli sayabilirim. Soğuk başlangıçlar midye dolma, ahtapot salatası, tabule, mercimek köftesi, sıcak atom fasulye, enginar, deniz mahsulleri salatası. Fiyatları mı Porsiyonu 2 ila 4 milyon lira. Sıcak başlangıçlardan karides güveç, paçanga böreği, yaprak ciğer tava harika. Bekri sucuğu da mutlaka tadın. Ana yemeklerde Bekri grill, et ve piliç sarması, her çeşit ızgara ve günün taze balıklarını bulabilirsiniz. Öğle yemekleri için de Bekri ideal. Mantı, fettuccine Alfredo, spaghetti bolonez, napoliten ve Bekri krepi öneririm. Grubumuz kalabalıktı, müdür Bekri Doğan, şef Bülent Erdal, garsonlar Barış Güler, Kazım Doğan, Suat Erek, barmen Sinan Demircan ve aşçıbaşı Hasan Çayam ellerinden geleni esirgemediler, sağolsunlar. Rezervasyon için telefon numarası 0212 260 17 71. Sohbet sırasında Göksel yine Ortaköy'de müstakil üç katlı bir bina kiraladığını, burayı Türkiye'nin ilk biraevi yapacağını söyledi. Göksel burada tüm dünyadaki bira çeşitlerini, barbekü mutfağı ile birlikte sunacak. Birayı kendi barındaki büyük kazanlarda imal edecek. Dünyadaki tüm spor karşılaşmalarını uydudan dev ekranlarla izleyebileceksiniz. Müzik ise country ve rock'n roll olacak. Göksel ile son durağım, yıllarca müdavimi olduğum Ortaköy Çınar Restaurant oldu. İskele Meydanı'nda yer alan Çınar'da salata çeşitleri, soğuk mezeler, ara sıcaklar 1 ila 2.5 milyon lira arasında değişiyor. Izgaralar 3 -5 milyon, deniz ürünleri ise 2 ila 3 milyon lira. Buranın sahibi Mustafa Kendir'e yemek için söz verdim. Rezervasyon için telefon numarası 0212 261 58 18. Efendim, aslında Ortaköy'e iki, üç gün yetmez. Aklıma gelmişken, Konya'dan sevgili okurum Refik Hızlı'ya benimle ilgili düşünceleri için çok teşekkür ederim. Bu arada torununu evlendirmiş, hayırlı olsun. Ramazan ayında bir Konya seyahati düşünüyorum, kısmetse kendilerine uğrayacağım. Şimdilik bu kadarla yetinin, en kötü gününüz benimkinden iyi olsun, kalın sağlıcakla. 
     
     
     
Yeter artık çocuklar      Deniz Akkaya'nın başına gelenler malum. Arabasını Çırağan'da çarptı, koca jeep yandı. Menajeri ve kendisi hastanelik oldu. Deniz Akkaya ile site komşusuyuz. Deniz'in sitede kimseye zararı yok. Olay gecesi Deniz'i 02.00 sıralarında bir ambulans evine getirdi. İşte o sırada korkunç bir gürültü ile site sakinleri yataklarımızdan fırladık. Benimki bahçe katı olduğu için olaylara tanık oldum. Meslekdaşlarım, kardeşlerim, yaklaşık 40 -50 kişi korumaları yarıp özel mülke giriyorlar. Güvenlikten bir arkadaşın kaşı, kameraman tarafından farkında olmadan patlatıldı, çocukcağız hastanelik oldu. Herkes kapılarda, savaş mı çıktı, yanıyor muyuz diye. Başka bir blokta, 80 yaşındaki bir hanımefendi ambulansın sesini duyup meslekdaşlarımla güvenlik görevlileri arasında çıkan tartışmayı yangın sanınca kendisini 5. kattan atmaya kalkıştı. Kadıncağızı 18 yaşındaki torunu zor kurtardı. Oldu mu çocuklar Bir kare fotoğraf, bir görüntü uğruna insanların bu kadar özeline girmeye hakkınız var mı Ayıptır, günahtır. Magazinin içine ettiniz resmen. Geçtiğimiz gece yine Sibel Can'ın Polo Restaurant'ta verdiği konser sırasında çekim yapmak için birbirini ezen kamera ordusundan biri, grubumuzda çalışan Muzaffer Kantarcıoğlu'nu hastanelik etti. Biraz saygı, sevgi ve terbiye lütfen. Ama doğrusu, yöneticilerin bu işe bir çözüm bulması ve magazin medyasını bu maskaralıktan kurtarması. İsteyen kızsın, isteyen alınsın, isteyen hakkımda atıp tutsun. İğneyi kendimize, çuvaldızı başkasına batırma devri bitti artık. 
     
     



 MAGAZİN 














</TEXT>
</DOC>
