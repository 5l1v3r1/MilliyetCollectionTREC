<DOC>
<DOCNO> 26056 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/yazar/tamer.html </URL>
<DATE> 2001/06/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Sağlıkta tek söz sahibi doktor değildir’ 
</HEADLINE>
<TEXT>

Dr. Savaş "İstanbul'un sadece Avrupa Yakası'ndaki EMAR cihazlarının sayısı, 60 milyon nüfuslu Büyük Britanya'daki tüm EMAR cihazlarından fazla" 
     Amerikan Hastanesi'nde 18 aylığına yönetimin dümenine geçen Dr. Serdar Savaş'ın verdiği bilgiye göre İstanbul'un sadece Avrupa Yakası'nda bulunan EMAR cihazlarının sayısı, İskoçya ve Galler dahil Büyük Britanya'nın dört bir yanındaki tüm EMAR cihazlarından fazlaymış. Büyük Britanya'nın nüfusu 60 milyon, İstanbul'un Avrupa Yakası'nınki 6.7 milyon Düşünebiliyor musunuz, gerekli - gereksiz ne biçim radyasyon aldığımızı ve boş yere ne paralar ödediğimizi -ya da sigorta şirketimize ödettiğimizi 
     Zaten Dr. Savaş, Türkiye'de hastalara yapılan müdahalelerin ancak üçte birinin hasta için yararlı olduğuna işaret ediyor. Diğer üçte ikisini merak ediyorsanız sıkı durun 
     Üçte biri faydasız 
     Üçte biri ise hatta zararlı 
     Tüyler ürpertici ama hiç şaşmadım. 
     Dr. Savaş, geçen yıl Türkiye'ye dönünceye kadar Dünya Sağlık Örgütü Avrupa Bölümü'nün Kopenhag'daki merkezinde Avrupa Başkan Yardımcısı olarak görev yaptığından bu rakamları avucunun içi gibi biliyor ve açık açık da şöyle diyor 
     "Türkiye'de kontrolsüz olarak yapılan sağlık yatırımlarının, ekonomik açıdan geri dönüşünü sağlayacak talebi yaratmak için, 'etik' olmayan ilişkiler kurulabiliyor. Çekilen röntgenlerden, istenen laboratuvar tetkiklerinden bu isteklerde bulunan hekimlere yüzde verilerek gelir sağlanıyor." 
     Amerikan ve İtalyan hastanelerinde de doktor odaklı bir sistemden hasta odaklı bir sisteme geçileceğine işaret eden Dr. Savaş, lafını sakınmıyor 
     "Sağlık hizmeti bir ekip işidir. Bu ekibin içinde doktorlar da vardır, hemşireler, fizyoterapistler, diyetisyenler de... Doktor, 'Ben hekimim, herşeye ben karar veririm' diyemez." Ve Dr. Savaş bu sözleriyle, tıp biliminin interdisipliner olduğunu gözardı eden bir kısım doktorların şimşeklerini önümüzdeki günlerde üzerine çekeceğe benziyor. 
     DEVAMI SALIYA 
     
     
Amerikan Hastanesi'nde zararın mertebesi 105 her yıl 5 milyon      İstanbullu okurum Dr. Ali Haydar Yedek, Amerikan Hastanesi'nde taşeron yönetim başlıklı dünkü yazım üzerine aşağıdaki e - postayı yollamış 
     "Elimde Amerikan Hastanesi'nin Türkiye'nin 'kar amacı gütmeyen ilk ve tek hastanesi' olduğunu iddia eden yazılı - imzalı bir belge var. Ve Amerikan Hastanesi İstanbul'un en pahalı hastanelerinden biridir. Diğer pahalı hastaneler kar ediyorlar da Amerikan Hastanesi mi etmiyor Lütfen biraz ciddi olsunlar 
     Ben Amerikan Hastanesi'nin verdiği hizmetin kalitesi için birşey söylemiyorum. İyi sağlık hizmeti mutlaka pahalıdır, biliyorum. Fakat 'kar amacı gütmeme' konusu bence yalan. Bilmiyorum, belki de artık bu savlarından vazgeçmişlerdir." 
     Amerikan Hastanesi'nin sürekli zarar ettiğini biliyordum, ancak rakam ve mertebe konusunda pek fikrim yoktu. Zaten kar ediyor olsalardı, herhalde yönetimde bu denli radikal bir değişime gerek görmezlerdi. 
     Okurumuzun mesajı üzerine pek telaffuz edilmek istenmeyen rakamları araştırmaya koyuldum, değişik kaynaklara danışarak biraraya getirdim ve ortaya şaşırtıcı bir tablo çıktı Vehbi Koç Vakfı, Amerikan ve İtalyan Hastaneleri'ne toplam 105 milyon dolar yatırım yapmış, tek kuruş kar elde etmediği gibi zaten Vakfın faaliyetlerinde böyle bir amaç yok her yıl ortalama 5 milyon dolar cepten ödüyormuş. 
     Buna karşılık Amerikan Hastanesi'nde tedavi gören eşimin - dostumun, hastanenin ne kadar pahalı olduğundan yakındıklarını da biliyorum. 
     
     







Yarı Taliban 


RTÜK ve ekonomik demokrasi 


Hasiyetli dedikodu 


Türkiye'deki değişim kavgası... 


Tarkan... Temel... Catherine... 


NATO, ABD, AB ve Türkiye 


Eğitime faiz yükü 


Türkiye’deki uzaylılar 


Eko turizm 


Sağlıkta tek söz sahibi doktor değildir’ 


Dornbusch Ekonominizi yeniden yaratacaksınız 


Ciner ile medya sahada buluştu 


</TEXT>
</DOC>
