<DOC>
<DOCNO> 48786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/son/soneko19.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Oral "Yeni tasarruf tedbirleri bayramdam sonra açıklanır" 
</HEADLINE>
<TEXT>

     Maliye Bakanı Sümer Oral yeni tasarruf önlemlerinin 29 Ekimden sonra açıklanacağını bildirdi. 
     Oral, 2002 yılı bütçe tasarısını sunduğu TBBMM Plan ve Bütçe Komisyoonundan ayrılırken, basın mnsuplarının sorusu üzerine, ''bütçede tasarrufa dönük önlemleri uygulamakta son derece kararlı olduklarını'' ifade etti. 
     Bu bağlamda 2002 bütçesindeki rakamları gerçekleştirecek tedbirlerin mutlaka alınacağını kaydeden Oral, konunun liderler zirvesinde ele alınıp almayacağı sorusuna, ''gayet tabii. Zaten bir kısmı hükümet kararı olacak'' karşılığını verdi. 
     Söz konusu tedbirlerle ilgili bir mutakabata varılacağını, bu konuda sorun çıkacağını sanmadığını belirten Maliye Bakanı, yeni Devlet İhale Kanunu taslağıyla ilgili olarak da bir sorun bulunmadığını söyledi. 
     Bayındırlık ve İskan Bakanı Abdülkadir Akcan ile bugün biraraya geleceklerine dikkati çeken Oral, düzenlemenin uygulama tarihiyle ilgili bir soruya, ''hangi tarih müsaitse, bizim için uygundur. Hangi tarih uyarsa bu mümkündür'' karşılığını verdi. 
     Oral, Akcan ile yapacakları görüşmenin ardından bir açıklama yapabileceğini de sözlerine ekledi. 
     






</TEXT>
</DOC>
