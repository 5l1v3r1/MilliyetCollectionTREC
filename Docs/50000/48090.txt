<DOC>
<DOCNO> 48090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/dunya/dun02.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Operasyon FOS 
</HEADLINE>
<TEXT>

Rus İnterfaks Ajansı, Taliban h kimiyetindeki bir bölgeye giren Amerikan askerlerinin geri çekilmek zorunda kaldığını duyurdu 
     CENK BAŞLAMIŞ Moskova 

     Rus İnterfaks Ajansı'nın, Tacikistan Savunma Bakanlığı üst düzey yetkililerine dayanarak verdiği habere göre, Pakistan'daki üslerden havalanan Amerikan helikopterleri Kandahar'ın dış kesimlerine, Babaşahı Dağı bölgesine indi. Ancak bölgede büyük bir Taliban gücü ile karşılaşan 100 civarındaki özel birlik üyesi asker, çatışmaya girmeden hemen helikopterlerine geri döndü. 
     
     Amaç sabotajdı 
     Tacik Savunma Bakanlığı yetkilileri, operasyonun amacının bölgedeki havaalanı ve çevresinde sabotaj eylemleri düzenlemek olduğunu bildirdi. Aynı kaynaklar, başkent K bil'in dış kesimleriyle Kandahar'da küçük gruplar halinde faaliyet gösteren Amerikan özel birliklerinin ise Taliban güçlerini muhalefete katılmaya ikna etmeye çalıştığını söyledi. 
     
     Dostum'a yardım 
     İnterfaks, başka bir haberinde de, Özbekistan'daki Amerikan birliklerinden General Raşid Dostum'a yardım gönderildiğini, çok yakında Mezar - ı Şerif'e saldırı beklendiğini duyurdu. Bu arada, Rusya Savunma Bakanı Sergey İvanov ile Federal Güvenlik Servisi Başkanı Nikolay Patruşev Tacikistan'a gitti. 
     



 DÜNYA 











</TEXT>
</DOC>
