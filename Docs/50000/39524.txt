<DOC>
<DOCNO> 39524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yazar/pulur.html </URL>
<DATE> 2001/08/29/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kriz öğretmenleri garson yapmış 
</HEADLINE>
<TEXT>

Siirt Mücadele Gazetesi, "Milliyet'in vicdanına arz - ı hal " diye başlık attığı haberinde "Okulların yarısında öğretmen yok. Hepsi lokantada çalışıyor" diyor 
     En doğru sözü Siirt Belediye Başkanı M. Selim Özalp söyledi, kestirip attı "İller Bankası'ndan gelen paranın, bir kuruşunu bile halkın hizmetine veremedim, borç ve ücret ödedim, hepsi o kadar " Adam böyle söyledikten sonra "Belediye çalışmaları ne alemde " diye sorabilir misiniz Siirt Belediyesi'nin yalnız SSK'ya borcu 3 trilyon lira, Başkan'a göre, bunlar eski dönemlerden kalma borçlar. Siirt Mücadele gazetesi "Milliyet'in vicdanına arz - ı hal " diye kocaman bir başlık atmış, şöyle diyor özetle 
     
     FABRİKALAR KAPANIYOR 
     "Şehrimizdeki 2 yem, 1 un, alçı fabrikası ve tekstil atölyeleri ile uçak alanı, mezbaha kapatıldı... Siirtspor ile Kurtalanspor küme düştü." Haber yürekler açıcı tespitlerle devam ediyor "Okulların yarısında Türkçe öğretmeni yok, öğretmenler hamamlarda ve lokantalarda çalışıyor." Evet Siirt'te artık silah sesleri susmuş ama, bu defa köylerinden gelenlerin huzursuzluğu başlamış "Yayla yasağı var, boşalan köylere dönmek için deveye hendek atlatılıyor. Hükümet tasarruf istedikçe israf artıyor." 
     
     JET FADIL'DAN İZLER 
     Siirt'in sorunları elbette diğer yerlerin sorunlarından soyutlanamaz lakin Siirt'in bir başka sorunu var ki şehrin girişinde insana o günleri hatırlatıyor "Jet - Pa Otomobil Fabrikası." Ve altında yön gösteren oklar "Otomobil fabrikasına gider." Fadıl Akgündüz'ün eseri, Siirt'te levhalarda kalmış, ortada ne fabrika var, ne de araba... Ya bu işe yatırım yapanların hali Bu soruyu bir Siirtliye sorduk, omuz silkeledi "Bana ne, sonunun ne olacağını bilselerdi." 
     "Sen gördün mü " 
     "Evet gördüm, bir kuruş kaptırmadım " 
     "Hemşerilerine söyleseydin ya " 
     "Böyle diyen adamı hain diye parçalarlardı " 
     
     'BİZ HEP KRİZDEYDİK' 
     Ekonomik kriz, Siirt'i etkilememiş mi Hiç etkilemez olur mu Ama bir Siirtlinin yaklaşımı çok değişik "Siirtli ne zaman krizden çıktı ki Zaten fakirdi, daha da fakir oldu ama, belki de bunun farkında bile değil " Siirt'te her 100 kişiden 35'i elektriği kaçak kullanıyor, bazıları da hiç ödemiyormuş, Esnaf Odaları Başkanı şimdiye kadar 75 dükkan kapandı diyor. Her yerde olduğu gibi, Siirt'te halkın milletvekiliyle bir alışverişi kalmamış, yüzlerini bile göremiyoruz diyorlar. İstanbul, İzmir gibi büyük şehirlerde yaşayan zengin Siirtliler memleketlerine niçin yatırım yapmazlar, sorusunun cevabını Ağrı'da Ağrılı zengin işadamları için almıştık "Ağrı'da sınır ticaretinden kazanılan paralar Bodrum'da villa, İstanbul'da köşk oldu Bir Ağrılının İstanbul'da 50 taksilik bir filosu var " Kim bilir Siirtli zenginlerin nesi var Bu geziyi bitirirken yazdığımız yazılarla, kalan notları şöyle bir karşılaştırdık, ikisi çok ilginç geldi 
     
     'DEVLETİN İŞİ NE Kİ' 
     "Ağrı'da büyük bir gümrük operasyonu yapılmış, 48 kişi tutuklanmış, adına da 'Puro Operasyonu' denilmiş..." Neden Çünkü tutuklanan bir bürokratın ağzından hiç puro düşmezmiş, hem de en iyisinden Havana purosu Bir de Van'dan fıkra... Vanlı göle düşmüş, "İmdat kurtarın " diye bağırıyor, oysa yüzme biliyor, arkadaşları seslenmişler "Şu kayalığa kadar yüz, seni alalım " Adam kızmış "Devletin işi ne, kurtarsın " Şimdilik bu kadardır, bu hikayat Eski yerimizde buluşmak üzere, şen ve esen kalın 
     
     







Havra'da bir tören 


Kitabına uydurma 


Yine Tayyip Erdoğan değişti mi, değişmedi mi 


Avuçlarında yürekler 


Paran yoksa hemşire varsa doktorsun 


Cari işlemlerdeki gelişmeler 


Ankara duy bu sesi 


Barış uğruna... 


Üç boyutlu ayna’ 


Erkek belli, peki kadın kim 


Kriz öğretmenleri garson yapmış 


Depremzedelerin yakınmalarına bakandan onay 


Evlatlıktan reddetme mümkün değil 


Para Kurulu’ Arjantin’de olmadı, bizde de olmaz 


</TEXT>
</DOC>
