<DOC>
<DOCNO> 17387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/soneko03.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir başarı örneği...Patates üreticisi krizi ihracat ile aştı 
</HEADLINE>
<TEXT>

     Türkiye'nin patates ambarı olarak bilinen Nevşehir'de, son 15 gün içinde Azerbaycan, Gürcistan ve Bulgaristan'a yapılan ihracat, patates fiyatını üç kat artırarak, çiftçiyi zarar etmekten kurtardı. 
     Nevşehir Ziraat Odası Başkanı Recep Tunç, 15 gün öncesine kadar patatesini 50 bin liradan satan patates üreticisinin bu süre içinde Azerbaycan, Gürcistan ve Bulgaristan'dan gelen yoğun patates talebi karşısında ürününü 140-150 bin liradan satmaya başladığını kaydetti. 
     Patates üreticisinin biriken borçları nedeniyle ürününün büyük bölümünü 40-50 bin liradan satarak, zarar ettiğini belirten Tunç, ''İhracat çiftçinin yüzünü güldürdü. Depolarda bekleyen 10 bin ton dolayındaki patatesin kısa zamanda erimesini bekliyoruz'' dedi. Tunç, ihracat nedeniyle patates fiyatlarının önümüzdeki günlerde daha da artacağını söyledi. 
     




</TEXT>
</DOC>
