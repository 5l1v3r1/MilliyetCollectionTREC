<DOC>
<DOCNO> 43610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/23/magazin/mag04.html </URL>
<DATE> 2001/09/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Pavarotti, korkak cahil ve tembeldir’ 
</HEADLINE>
<TEXT>

Ünlü tenorun yolsuzlukla yargılandığı mahkemede ifade veren genç sevgilisi, Pavarotti’yi aynen bu sözlerle korudu ’.. 
     DIŞ HABERLER SERVİSİ 

     Tenor Luciano Pavarotti’nin sevgilisi Nicoletta Mantovani, vergi yolsuzluğuyla yargılanmakta olan müzisyenin İngiltere Kraliçesi gibi cahil’ olduğunu, mali işlerden hiç anlamadığını, bu yüzden çek bile yazamadığını söyledi. 
     1989 - 1995 yılları arasında 14 milyon sterlinlik vergi kaçırdığı iddia edilen Pavarotti’nin yargılanmasının üçüncü gününde mahkemede ifade veren 31 yaşındaki Mantovani ayrıca, 65 yaşındaki sevgilisiyle ilgili olarak şunları söyledi "Onun tek düşündüğü şey müziktir. Hayatında bankaya bile gitmemiştir. Onun için çekleri menajeri Herbert Brezling hazırlar, ona sadece imza atmak kalır. Pavarotti ayrıca bütün gününü evde sağa sola telefon ederek geçirir. Günde yaklaşık 70 konuşma yapar. Üşütmekten çok korktuğu için de hiçbir yere yürüyerek gitmez. Ancak her gün doktorunu ve dişçisini ziyaret eder". 
     



 MAGAZİN 














</TEXT>
</DOC>
