<DOC>
<DOCNO> 17528 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sonspo08.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yimpaş Yozgatspor, Bursaspor'u 1-0 yendi 
</HEADLINE>
<TEXT>

     Birinci Futbol Ligi'nde Yimpaş Yozgatspor, Bursaspor'u 1-0 yenerek haftayı 3 puanla kapadı. 
     49. dakikada Ender, sağ kanattan ceza alanına indi. Bu futbolcunun şutunda, kaleci Diallo yatarak topu bloke etti. 
     58. dakikada Savaş'ın savunmanın arkasına indirdiği topla buluşan Mustafa Kocabey'in sert şutunda, top kaleci Tamer'de kaldı. 
     68. dakikada Bursasporlu Erkan sarı kart gördü. 69. dakikada Yimpaş Yozgatspor'da, Hüseyin'in yerine Gökmen oyuna dahil oldu. 
     71. dakikada Bursaspor'da, Erkan'ın yerine Mehmet oyuna girdi. 76. dakikada Yimpaş Yozgatspor'da, Mustafa Kocabey'in yerine Muscal oyuna alındı. 78. dakikada Preko'nun ceza alanına girmeden sert şutunda, top üstten az farkla auta çıktı. 
     80. dakikada Yimpaş Yozgatsporlu Muscal sarı kart gördü. 81. dakikada Bursaspor'da, Tayfun'un yerine Sinan oyuna girdi. 
     86. dakikada İlyas'ın uzun pasında savunmanın arkasına düşen topla buluşan Preko, kalecinin öne çıktığını görünce topu üzerinden aşırtıp boş kaleye göndermek istedi, ancak top üst ağlarda kaldı. 
     88. dakikada Yimpaş Yozgatspor'da, Ayew'in yerine Mustafa Özer oyuna girdi. 89. dakikada Bursasporlu Fatih Şen sarı kart gördü 90. dakikada Bursaspor, Ümit Özat'ın yerine Turan'ı oyuna aldı ve maç da 1-0 Yimpaş Yozgatspor'un üstünlüğüyle tamamlandı. 
     



</TEXT>
</DOC>
