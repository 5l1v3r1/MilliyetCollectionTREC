<DOC>
<DOCNO> 26340 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/guncel/gun01.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin’de anlamlı buluşma 
</HEADLINE>
<TEXT>

Almanya Cumhurbaşkanı Rau’nun davetlisi olarak Berlin’e giden Aydın Doğan, dün İçişleri Bakanı Otto Schily ile görüştü 
     BERLİN Milliyet 

     Almanya Cumhurbaşkanı Johannes Rau’nun davetlisi olarak Berlin’e giden Doğan Holding Yönetim Kurulu Başkanı ve gazetemizin sahibi Aydın Doğan temaslarına dün başladı. 
     Ziyaretinin ilk gününde Almanya İçişleri Bakanı Otto Schily ile görüşen Doğan, daha sonra Devlet Bakanı Uwe - Karsten Heye’nin onuruna verdiği yemeğe katıldı. Cumhurbaşkanı Rau’nun nisanda Türkiye’ye yaptığı ziyaret sırasında gerçekleşen ve medya dünyasında bir ilk olan davetle Berlin’e gelen Aydın Doğan, bugün de Alman Parlamentosu’nun Basın ve Enformasyon Dairesi yetkilileri ile görüşüp öğle yemeği yedikten sonra Büyükelçi Osman F. Korutürk’le birlikte olacak. 
     
     Yarın Rau’nun konuğu 
     Aydın Doğan’ın Berlin ziyareti yarın gerçekleşecek anlamlı buluşma ile sona erecek. Doğan, Yeşiller milletvekili ve Türk - Alman Parlamento Grubu Başkanı Cem Özdemir’le kahvaltıda buluştuktan sonra Devlet Bakanı Dr. Günter Pleuger ile görüşecek. Alman medyasının önde gelen kuruluşlarından Kirsch Grubu temsilcisi Jan Mojto ile birlikte öğle yemeğini yiyecek olan Aydın Doğan, 15.30’da Cumhurbaşkanı Rau ile bir araya gelecek. Doğan’ın görüşmelerinde Türk ve Alman toplumları arasındaki ilişkiler ve medyanın bu ilişkilerdeki rolü, gündemin ilk maddesini oluşturacak. 
     



 GÜNCEL 















</TEXT>
</DOC>
