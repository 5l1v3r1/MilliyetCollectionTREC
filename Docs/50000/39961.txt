<DOC>
<DOCNO> 39961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/cemal.html </URL>
<DATE> 2001/09/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Koray Aydın istifa iki yazısı 
</HEADLINE>
<TEXT>

     Bayındırlık ve İskan Bakanı Koray Aydın, öyle anlaşılıyor ki, istifayı hala aklından geçirmiyor. Yazık MHP lideri Devlet Bahçeli de suskunluğunu koruyor hala. 
     Oysa duyarlı bir konu. 
     İstifayı gerektiren bir konu. 
     Temiz politikayı, siyaset etiğini gündeme getirdiği için önem taşıyor. Türk siyasetindeki soruşturmanın selameti bakımından istifa kavramıyla doğrudan ilgili olduğu için de üstünde durulması gereken bir konu... 
     Tekrarlamakta yarar var. 
     Koray Aydın, MHP'li bir siyaset adamı. Politikaya atılmadan önce inşaat ve müteahhitlik işi yapıyor. Siyasete girdikten sonra da devam ediyor. 
     İlginç olan, Bayındırlık ve İskan Bakanlığı koltuğuna oturduktan sonra da işini bırakmıyor. 
     Hatta, devlete ait çok büyük inşaat ihaleleri dağıtan bir bakanlığın koltuğuna oturduktan sonra da, babası ve kayınbiraderiyle birlikte inşaat malzemeleri ticareti yapan yeni bir şirket daha kuruyor. 
     Üstelik bu yeni şirketi, kendi bakanlığının açtığı deprem konutları ihalesinin arifesinde kuruyor. 
     Ne var bunda diyebilir misiniz 
     Kendisini şöyle savunmuş 
     "Devletle iş yapmadım ki." 
     Olabilir. 
     Ama şu da olabilir 
     Sizin bakanlığınızdan, siz bakanlık koltuğunda otururken deprem evleri ihalesi almış olanlar, inşaat malzemelerini sizin şirketlerinizden satın alabilirler. Bu durumda, devletle siz iş yapmasanız da, devletle iş yapanlar size de kazandırmış olur. Nitekim bu konuda ciddi iddialar var. İnşaat piyasasında iyi iş yapıp iyi paralar kazandığınıza dair haberler dolaşıyor. 
     Bunlar yazıldı. 
     Yazılınca da, Koray Aydın'ın itirafı dünkü gazetemizin sürmanşetine oturdu 
     "Deprem bölgesinde dört beş müşterim var." 
     Milliyet'in Ankara temsilcisi Fikret Bila'ya yaptığı açıklamada şunları söylemiş 
     "Deprem bölgesinde 120 kadar müteahhit iş yapıyor. Bunlardan en fazla dört - beş tanesi bizim müşterimiz. Mal alanların sayısı bunu geçmez. 120 rakamı içinde de önemli bir rakam değildir. O kişilerle çok eski müşteri ilişkimiz var." 
     Bakın, siyaset etiğinin hakikaten geçerli olduğu bir rejimde böyle bir itiraf bir bakanı anında koltuğundan eder. Kendi etmiyorsa, Başbakan'ı ya da lideri derhal o bakanın istifasını ister. Etmiyorsa azleder. 
     Başka türlüsü düşünülemez. 
     Nitekim, yaptığı işin günlük deyişle yamuk olduğunu Sayın Bakan'ın kendisi de farkında. 
     Diyor ki 
     "Yasa çıkarsa, işlerimi kayyuma devretmeye hazırım." 
     Kimse bu konuda yasaya aykırılıktan söz etmiyor ki. Türk siyasetinde böylesi işler ne yazık ki yasalara uygun. Ancak Koray Aydın'ın durumu yalnız yasalara değil, kitabına da uygun 
     Oysa Avrupa'da, Amerika'da siyaset böyle yapılmıyor. Siyasete girenlerin uydukları yazılı ve yazısız kurallar var. Kamu işi yapanların görev alanlarıyla kendi kişisel çıkarları arasında çatışma ihtimali yasalarla önlenmiş. Bakanlık koltuğuna oturanların işlerini o süre içinde kayyuma devretmeleri öngörülmüş. 
     Şimdi bizde yasa yok diye, ihale patronu bir bakanlığın koltuğunda oturan bir siyaset adamının o ihalelerden para kazanmasına seyirci mi kalınacak 
     Kayıtsız mı kalınacak 
     Kalınırsa eğer, temiz politika ne olacak 
     Siyaset etiği ne olacak 
     'Vurgun operasyonu' dolayısıyla soruşturmanın selameti bakımından istifa kurumu ne olacak 
     
Türkeş'in MHP'sinden...      Bizde de siyasetin bir zamanlar böyle yürümediğini gösteren iki örnekle yazımı noktalamak istiyorum 
     1 1940'ların sonunda Nihat Erim, Bayındırlık Bakanı olur. Çıkardığı ilk talimatta şu yazılıdır 
     "Hiçbir akrabam bu bakanlıkla iş yapamaz." 
     2 1970'lerin sonunda Altan Öymen, milletvekili seçilir, Turizm ve Tanıtma Bakanı olur. Sahibi ve yöneticisi olduğu ANKA Ajansı'nı devretmek için derhal düğmeye basar. Devir işlemleri, bakanlık koltuğuna oturmasından birkaç gün sonrasına sarkınca, Meclis'te ilk soru önergesi biliyor musunuz hangi partiden gelir 
     Türkeş'in MHP'sinden... 
     Yoksa siyaset sahnemizde artık böylesi duyarlıklara yer kalmadı mı Sayın Devlet Bahçeli 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
