<DOC>
<DOCNO> 26234 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sondun17.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Avusturya'da kış geri geldi 
</HEADLINE>
<TEXT>

     Türkiye aşırı sıcaklardan kavrulurken, Avusturya'da kış mevsimi geri geldi. Ülkenin batısındaki Arlberg dağından geçen B-197 yolunda araçlar kar yüzünden kışlık lastik ve zincir takmak zorunda kaldı. 
     Ülkenin batısındaki Vorarlberg eyaleti ile komşuları Güney Tirol, İsviçre ve Almanya'nın Bavyera eyaletinin güneyinde de, şiddetli yağmur yüzünden nehirler taşma noktasına geldi. Bölgedeki Bodensee adlı gölde su seviyesinin ''alarm noktasına'' ulaştığı bildirildi. Silvretta-Hochalpen yolunun Montafon ve Tirol arasındaki bölümü kar yağışı ve toprak kayması nedeniyle geçici olarak trafiğe kapatıldı. Tirol eyaletinde şiddetli yağmur nedeniyle yer yer elektrik kesintilerinin yaşandığı, demiryolları trafiğinin de büyük ölçüde aksadığı belirtildi. 
     Tuna nehrinde ise su seviyesi orta düzeyi korurken, nehrin Grein bölgesinde seyreden 80 metre uzunluğundaki bir yük mavunası battı, kaza sırasında ölen veya yaralanan olmadı. Başkent Viyana'da da hafta sonunda başlayan yağmur aralıklı olarak devam ediyor. Yağmurla birlikte ısının da düşmeasi üzerine halk kışlık gardroplarını yeniden açmak zorunda kaldı. Metorologlar, yağmur ve dağlık bölgelerdeki kar yağışıyla birlikte soğuk hava dalgasının bir süre daha devam edeceğini haber veriyor. 







</TEXT>
</DOC>
