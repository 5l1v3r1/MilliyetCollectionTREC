<DOC>
<DOCNO> 3593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/ekonomi/eko03.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
1 katrilyonluk gelir gizlendi 
</HEADLINE>
<TEXT>

Mükellefler 1 katrilyon liralık gelirlerini gizlerken, beyan ettikleri Gelir Vergisi'ni de 13.8 trilyon lira eksik ödedi 
     Maliye Bakanlığı Hesap Uzmanları Kurulu'nun geçen yıl gerçekleştirdikleri vergi incelemelerinde, yaklaşık 1 katrilyon liralık gelirin devletten kaçırıldığı ortaya çıktı. 
     Hesap uzmanlarının geçen yılki incelemeleri sonucunda 3 bin 103 vergi raporu düzenlendi. Bu raporların bin 66'sında usulsüz işlem ve vergi kaçağı yer aldı. 2000 yılı denetimlerinde 1 katrilyon 223 trilyon 427 milyar 564 milyon liralık matrah incelendi. 2.1 katrilyon liralık gelire karşılık, devlete 1.2 katrilyon liralık gelir beyan eden mükelleflerin, 959 trilyon 8 milyar 208 milyon liralık geliri ise devletten kaçırdığı ve bu şekilde büyük miktarlarda vergi kayıp ve kaçağına sebep olduğu belirlendi. 
     
     Ortalama kaçak oranı yüzde 78 
     Söz konusu denetimlerde, incelenen mükelleflerin sadece gelir kaçağı ile yetinmeyip, bir de beyan ettikleri gelir için düşük vergi ödedikleri belirlendi. Bu şekilde de 13 trilyon 890 milyar 547 milyon liralık vergi farkına ulaşıldı. 
     Hesap uzmanlarının incelemelerinde, en büyük kaçağın harçlar ve fonlarda yaşandığı görüldü. Buradaki kaçak oranı yüzde 54 bin 728'e ulaşırken, bunu yüzde 5 bin 543'lük kaçak ile Damga Vergisi, yüzde bin596'lık kaçak ile Veraset Vergisi, yüzde 408'lik kaçak ile de Gelir Vergisi mükellefleri izledi. 
     2000 yılında Ek Gelir Vergisi'nde bulunan kaçak yüzde 222, Ek Kurumlar Vergisi'nde yüzde 144, Geçici Vergi'de yüzde 143, gelir stopajında yüzde 86, kurum stopajında yüzde 79, Kurumlar Vergisi'nde yüzde 53, KDV'de yüzde 56, Banka Sigorta Muameleri Vergisi'nde de yüzde 54 oldu. 
     Böylece, gelirlerdeki ortalama kaçak oranı 2000 yılında yüzde 78'i bulurken, bu oran bir önceki yıl yüzde 189 düzeyindeydi. 
     
     Yeni hedef bankalar ve naylon faturacılar 
     Hesap Uzmanları Kurulu Başkanı Abdullah Arslan, 2001 yılında vergi incelemelerinde ağırlığı, ''naylon fatura ve hayali ihracata'' vereceklerini bildirdi. Arslan, şunları söyledi 
     "Naylon fatura organizasyonlarının üzerine gideceğiz. Bu yolla hayali ihracat yapanları sıkı şekilde takip etmeye çalışacağız. Naylon fatura organizasyonlarıyla ilgili bir envanter çalışmamız oldu. Bu çalışma doğrultusunda da incelemelerde bulunacağız. Aynı şekilde bankalar üzerinde yaygın denetimler yapacağız. Batık bankalardan hareket ederek bankacılık sektöründe genel bir denetim yapacağız." 
     
En büyük kaçak harçlar ve fonlarda 2000 yılı inceleme sonuçları - Milyon TL Vergiler Beyan edilen gelir Kaçırılan gelir Gelir Vergisi 1.410.713 5.755.915 Kurumlar Vergisi 296.531.414 157.625.527 KDV 700.048.371 392.069.874 KDV iadesi 698.963 42.678 Veraset Vergisi 13.781 220.000 Damga Vergisi 3.522.500 195.255.654 Banka Sig. Mua. Ver. 7.160.512 3.889.666 Harçlar - fonlar 27.053 14.805.653 Ek Gelir Vergisi 97.768 217.433 Ek Kurumlar Vergisi 31.499.171 45.295.177 Geçici Vergi 37.216.190 53.248.848 Gelir stopajı 82.217.561 70.832.553 Kurum stopajı 24.757.441 19.575.885 Eğt.geç.sağ. h.v 38.222.049 173.133      
     


 EKONOMİ 
























</TEXT>
</DOC>
