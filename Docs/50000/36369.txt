<DOC>
<DOCNO> 36369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sondun02.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Philip Morris'e tazminata mahkeme indirimi... 
</HEADLINE>
<TEXT>

     ABD'de bir yargıç, jürinin Philip Morris'e karşı 3 milyar dolarlık cezai tazminat kararını aşırı bularak bunu 100 milyon dolara indirdi. 
     California Yüksek Mahkeme Hakimi Charles McCoy, kansere yakalanan Marlboro içicisinin açtığı davada jürinin öngördüğü tazminat miktarını indirirken, davacı Richard Boeken'in 100 milyon doları kabul etmemesi halinde, cezai tazminat konusunda yeni bir yargılama yapılabileceği kararını verdi. 
     Hakim kararında, şirket aleyhine benzeri davaların açılabileceğini hatırlatarak, 3 milyar dolar cezaya çarptırılması halinde şirketin, aleyhine açılan her davada davalılara verilecek bu miktardaki cezaların altından kalkamayacağını bildirdi. Los Angeles'taki mahkemenin jürisi geçen Haziran'da, sigaranın zararlarını gizlediği gerekçesiyle sigara üreticisi Philip Morris'i suçlu bulmuş ve şirkete karşı 3 milyar dolar cezai tazminat kararı vermişti. Jüri ayrıca, madura 5.5 milyon dolarlık zarar tazminatı ödenmesini öngörmüştü. Tütün devi, hakim McCoy'dan jürinin öngördüğü cezai tazminat miktarını düşürmesini istemişti. 







</TEXT>
</DOC>
