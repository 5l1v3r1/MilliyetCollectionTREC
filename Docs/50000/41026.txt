<DOC>
<DOCNO> 41026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sontur28.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Otoparkçı Ayhan Yıldız savcılıkta serbest bırakıldı 
</HEADLINE>
<TEXT>

     İşadamı Üzeyir Garih cinayetiyle ilgili daha önce bilgisine başvurulan otoparkçı Ayhan Yıldız, soruşturmayı yürüten İstanbul DGM Cumhuriyet Savcısı Bekir Raif Aldemir tarafından ''tanık'' olarak dinlendikten sonra serbest bırakıldı. 
     Soruşturmayı yürüten Savcı Aldemir'in talimatı üzerine polis ekiplerince alınarak öğle saatlerinde Beşiktaş'taki İstanbul DGM'ye getirilen Ayhan Yıldız, yaklaşık 2 saat süreyle dinlendi. 
     İfadesinin alınmasının ardından serbest bırakılan Yıldız'ın, Savcı Aldemir tarafından ''tanık'' olarak dinlendiği bildirildi. 
     İfadesine başvurulduğu konular hakkında bilgi verilmeyen Yıldız, İstanbul DGM'den ayrılışı sırasında basın mensuplarının sorularını yanıtlamadı. 
     
     







</TEXT>
</DOC>
