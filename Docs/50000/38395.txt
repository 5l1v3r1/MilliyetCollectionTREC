<DOC>
<DOCNO> 38395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yazar/pulur.html </URL>
<DATE> 2001/08/22/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Tayyip vak'ası ve Adapazarı... 
</HEADLINE>
<TEXT>

     İSTANBUL'a gelir gelmez, bizi "Kanal - D" de "94 Model Tayyip Erdoğan" karşıladı... 
     Adam "Laiklik'le Müslümanlık bir arada olmaz" diyor, sonra kalkıp Atatürk'ün huzurunda elbağlıyor. 
     Bunlar bizim için, hiç şaşırtıcı olmadı, biz adamın böyle olduğunu çok eskiden biliyorduk, şimdi onu neredeyse kurtarıcı ilan edenler, utansın, demeyelim de, düşünsünler. 
     
     "ADAPAZARI depremin üvey evladı" dedik, diye, bize kızanlar olmuş, bunlardan biri telefon etti, Adapazarı hiç de bizim yazdığımız gibi değilmiş 
     
     BİZ de kendisine ilk yazıda yazmadıklarımızı anlattık... 
     Dedik ki 
     "Adapazarında 15 - 20 santimetre yere batmış, binalar var. Bu binalar, orta ve hafif hasarlı denerek onarım izni veriliyor. Allah korusun, bir depremde bunlar ne olacak " 
     
     DEDİK ki 
     "Kalıcı konutların yapıldığı Karaman ve Camili yöresini gezin, Hangi konutların Dünya Bankası, hangilerinin Bayındırlık Bakanlığı kontrolünde yapıldığını hemen anlarsınız." 
     
     DEDİK ki 
     "Yeni yerleşim bölgesine gidiş gelişi sağlayan bağlantı yolları projesine henüz başlanmadı." 
     
     DEDİK ki 
     "Kamu kurumlarının hemen hepsi prefabrike binalarda hizmet vermektedir. Yeni yerleşim alanında yapılması planlanan Vilayet Konağı ve diğer kamu binalarının yapımı için ayrılan 2001 yılı ödeneği yetersiz." 
     
     DEDİK ki 
     "Evini yapanlara yardım yöntemini seçenlere bir buçuk yıl önce verilen 6 milyar üst üste gelen krizlerle büyük değer kaybetmiştir. Bu insanlar mağdur olmuştur." 
     
     DEDİK ki 
     "Deprem sonrasında altyapı için, galeri sistemi benimsenmediğinden yollar üçer dörder defa kazılmıştır. İhaleler birlikte yapılmadığından diyelim, önce telefon için yol kazılmış, kapatılmış, arkadan kanalizasyon için kazılmış, kapatılmış, arkadan su için kazılmış, kapatılmıştır. Adapazarı halkı harabe bir şehirde yaşamaktadır." 
     
     EVET, bize "Adapazarı depremin üvey evladı" dedik diye kızan okurumuza bunları anlattık ve sorduk 
     "Bunlar kimin saptaması biliyor musunuz " 
     Onu da söyledik 
     "DSP Sakarya milletvekili Ramis Savaş'ın, sayın milletvekili Başbakan Ecevit'e gönderdiği mektupta özetle böyle diyor." 
     Şunu da ekledik 
     "Deprem bölgesinde rastladığımız, görüştüğümüz tek milletvekili de Ramis Savaş'tı." 
     
     







Etnik mesele ve askerler 


Devlete dönüş 


Siyaset ve hukuk 


Sanayide dehşet veren tablo 


Yerel yönetim yetkisi 


"Almazlar" deyip pes mi edelim 


Asker takipte 


Tayyip vak'ası ve Adapazarı... 


Milliyet TIR'ındaki promosyon 


Onların da Laila’sı var 


Eylül bir gelsin bakalım 


"İşsizim" diye bağırmanın cezası 49 milyon 591 bin lira 


</TEXT>
</DOC>
