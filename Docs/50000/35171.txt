<DOC>
<DOCNO> 35171 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/ekonomi/eko10.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
5 SORU 5 CEVAP 
</HEADLINE>
<TEXT>
İhlas Finans’ta tasfiye hazırlığı 
     EBRU SUNGUR 

     Bugün olağanüstü genel kurulla tasfiye koşulları açıklanacak olan İhlas Finans’taki gelişmeler 200 bin mudi ve yaklaşık 70 bin hissedarı yakından ilgilendiriyor. Galatasaray Üniversitesi Öğretim Görevlisi Reha Tanör konuyla ilgili en sık karşılaşılan sorulara hukuki açıdan açıklık getirdi. 
     
     1- Yeni Bankalar Kanunu’na göre tasfiye halinde olduğu için BDDK’nın yetki alanı dışında bulunan İhlas Finans’ın tasfiyesinde nasıl bir süreç izlenecek 
     Kanun, tasfiyenin Özel Finans Kuruluşları Birliği tarafından atanacak tasfiye kurulu tarafından yapılacağını söylerken, kanunu ayrıntılandıran ve halen yürürlükte bulunan Bakanlar Kurulu kararı uyarınca yeminli murakıplar tarafından kurumda yapılan inceleme sonucunda şayet kurumun durumu mevzuata ve işletme amaç ve ilkelerine uygun bulunursa belirli bir süre içinde kendini tasfiye etmesi bildirilir. Aksi durumda tedrici tasfiyesine gidilir. Mevzuatın tercihi ve uygulanması sürecinde ortaya çıkacak idari kararların iptali için Danıştay’a başvuru yolu açıktır. 
     
     2- Hak sahiplerinin son dalgalanmalarla’ iyice eriyen paralarına en kısa zamanda kavuşabilmeleri için bir hukuk yolu var mı 
     Tasfiyenin sonuçlarını beklemek özellikle küçük miktarlı alacaklılar ve hak sahipleri için daha gerçekçi görünmektedir. Kanunda öngörülen Güvence Fonu’nun kurularak bu olaydaki hak sahiplerine de şamil olacak biçimde uygulanması da düşünülebilecek bir başka yoldur. 
     
     3- SPK, İhlas Finans’ın tasfiyesinde bir rol oynayacak mı 
     BDDK’nın, İhlas Finans’ın faaliyet iznini kaldıran kararında, kurum varlıklarının h kim sermayedarların grup firmalarına aktarıldığının saptandığı belirtilmektedir. SPK ciddi bir suç olan bu durumu savcılığa bildirmekle yükümlü olduğu gibi saptadığı diğer kanuna aykırılıklar ve kurumun denetimlerini yapanların sorumlulukları doğrultusunda da yasal yollara başvuracaktır sanırım. 
     
     4- Tasfiyenin ne kadar süreceğini tahmin etmek mümkün mü 
     Tasfiye sürecinin iki üç yıldan az sürmesi beklenmemelidir. 
     
     5- İhlas Grubu’na ait diğer şirketlerin borsada işleme kapatılan tahtalarının yeniden işleme açılması için tasfiye bir koşul mu 
     Gruba ait diğer şirketlerin tahtalarının açılması için tasfiyenin sonuçlanmasını beklemek kesinlikle şart değildir. Tersine, sermaye piyasası yatırımcılarının daha fazla zarar görmemeleri için tahtaların bir an önce açılması gerekir. 
     



 EKONOMİ 


























</TEXT>
</DOC>
