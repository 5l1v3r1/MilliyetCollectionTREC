<DOC>
<DOCNO> 43361 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/yasam/ayas.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Umutlar göçük altında kaldı... 
</HEADLINE>
<TEXT>

İstanbul’da metro inşaatının çökerttiği dört bina, Macar anne ile küçük kızına da mezar oldu... Ana kızı kurtarma çalışmaları dün durduruldu 
     HALUK ATALAY İstanbul 

     Aksaray’da, metro inşaatı nedeniyle önceki gün meydana gelen göçükte enkaz altında kalarak hayatını kaybeden iki kişinin cesetlerine ulaşıldı. 
     Düne kadar sağ oldukları belirlenen Macar uyruklu bir anne ile yedi yaşındaki küçük kızının hayatlarından ise umut kesildi ve kurtarma çalışmalarına son verildi. İstanbul Metrosu’nun Unkapanı - Yenikapı hattının kuyruk tüneli kazısında meydana göçük nedeniyle, dört bina tamamen, dört bina da kısmen yıkıldı. 30 kişinin kurtarıldığı olayda ölenlerin sayısı da dün dörde ulaştı. 
     
     Üstleri toprakla dolu 
     Arama Kurtarma ve Acil Yardım Derneği’nden AKAY Murat Uzan, binaların enkazında meydana gelen kaymaların kurtarma ekipleri için tehlike oluşturması nedeniyle, ayakta kalan kısımların da dün sabaha karşı yıkıldığını söyledi. 
     Yıkım işleminin ardından güvenli çalışma ortamı bulabildiklerini belirten Uzan, iki erkek cesedine ulaştıklarını açıkladı. Cesetlerden birinin soyadı belirlenemeyen Ali Rıza’ adlı bir İranlı ile Ayhan’ isimli Erzurumlu bir kişiye ait olduğu belirlendi. Ayhan’ın cesedinin parçalar halinde çıkarıldığı kaydedildi. Uzan, Macaristan uyruklu olduğu belirtilen ve tanıyanların adının İva’ olduğunu söyledikleri bir anne ile kızını arama - kurtarma çabalarında ise umutların tükendiğini söyledi. 
     Anne ile kızının enkaz altındaki tünele düşmüş olma ihtimalleri bulunduğunu belirten Uzan, tünelin üstünün şu anda toprakla dolu olduğunu kaydetti. 
     



 YAŞAM 























</TEXT>
</DOC>
