<DOC>
<DOCNO> 36786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/ekonomi/eko12.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar temkinli 
</HEADLINE>
<TEXT>

Portföy YAŞAR ERDİNÇ 
     Deutsche Bank’ın son raporunda 9 Ağustos 2001 kısa vadede iki - üç ay borçların çevrilebilirliği konusunda önemli bir sorun olmadığı, fakat borç stokundaki artışın h l önemli bir sorun olduğu ve piyasalardaki stresin tamamıyla bundan kaynaklandığı vurgulanıyor. 
     Bu arada son ekonomik gelişmelerden, özellikle faiz dışı fazla hedefinin ekonomideki küçülmeye rağmen tuturulabilecek olması, dış ticaret dengesinin artıya geçmesi önemli pozitif gelişmeler olarak değerlendiriliyor. Türkiye’nin dış borç ödemelerinde en azından önümüzdeki altı - yedi ayda fazla bir sorun olmayacağı vurgulanıyor. 
     Döviz hareketlerinin belirsizliğini koruduğu vurgulanırken, şu sıralar talebin daha çok açık pozisyonlarını kapatmak isteyen büyük şirketlerden kaynaklandığı ve bankaların önemli sendikasyon ödemelerini karşıladığı ve açık pozisyonlarını kapatmak üzere olduğu belirtiliyor. 
     Raporun en önemli bölümü ise önümüzdeki üç - altı aya ayrılmış. Bu süre içinde ekonominin kararlı bir dengeye oturup oturmayacağının ortaya çıkacağı söyleniyor. Bu süre içindeki üç önemli risk ise şöyle vurgulanmış 
     Birincisi ortaya çıkabilecek bir politik istikrarsızlık ve tansiyon artışının yeni bir kriz doğurma riski. 
     İkincisi ekonomideki durgunluk ve küçülmenin beklendiğinden daha uzun süreceği konusunda bir kanı oluşması ve dolayısıyla toplumda sosyal ve ekonomik baskıyı artırması. 
     Üçüncüsü de özellikle uluslararası piyasalardan gelebilecek Arjantin bir dışsal etkinin yeniden faiz ve dövizi artırıcı etkisinin olması. 
     Sonuç olarak özellikle siyasilerin atacakları her adımda söylecekleri her sözde dikkatli olmaları gerekiyor. Bu bakış açısıyla yabancılar, TL bono ve tahvil almayacaklar ve faizler yüksek seyrini korumaya devam edecektir. Bu da sorunların çabuk çözülmesini engelleyecektir. 
     
Balık piyasası’ sürecek      Bütün verileri ve raporları birlikte değerlendirdiğimizde piyasalar için tahmin yapmak güç olsa da şunları söylemek mümkün 
     Merkez Bankası 1 milyon 400 bin seviyesi aşıldığında müdahale etti ve teknik olarak da bu hafta için doların 1 milyon 415 binin üzerine çıktığında yeniden gerileyebileceğini söyleyebiliriz. Fakat, 1 milyon 330 - 350 bin seviyesinin altına düşüş biraz zor görünüyor. 
     Borsa haftaya iyi bir başlangıç yapabilir, fakat 9.850 ve 10.200 aralığı önemli direnç oldu. Bu seviyelerde satış baskısı gelebilecektir. Yatırımcı en az üç ay boyunca borsada hızlı ve sürekli bir çıkış beklememelidir. 
     Balık piyasası dediğimiz, artışların sınırlı kaldığı, düşüşlerde ise hacmin iyice azaldığı ve yatırımcıyı bıktıran bezdiren seanslar yaşamaya devam edeceğiz. Kasımdaki büyük itfa atlatılmadan ve eylül ayı enflasyonu görülmeden piyasanın rahatlaması ve piyasalarda dengelerin yeniden kurulması kolay olmayacaktır. 
     



 EKONOMİ 

















</TEXT>
</DOC>
