<DOC>
<DOCNO> 39036 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/spo05.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Terim’li Milan sahnede 
</HEADLINE>
<TEXT>

Dünya’nın en pahalı ve zor ligi olarak kabul edilen İtalya Ligi’nin ilk haftasında Kırmızı-Siyahlılar, Brescia deplasmanına çıkacak. Fatih Terim, "Önemli olan fair - play" dedi 
     AVRUPA futbolunun kalbinin attığı, Dünya’nın "en zengini" İtalya Ligi’nde 2001 - 2002 sezonu dün Bologna - Atalanta karşılaşmasıyla start alırken, gözler bugün oynanacak yedi karşılaşmaya çevrildi. Fatih Terim, Dünya çapında üne sahip Milan’ın başında ilk resmi maçına Brescia deplasmanında çıkacak. Müsabaka TSİ 16.00’da başlayacak. Terim, dün İtalya devlet televizyonu Rai 1’e verdiği demeçte, "Kaybetmek dünyanın sonu değil. Önemli olan fair - play" dedi. 
     DÜNYA’NIN en kaliteli futbolcularının top koşturduğu ve en zor ligi olarak nitelenen İtalya Ligi’nin ilk haftasında, geçen sezonun şampiyonu Roma, Verona ile TSİ 21.30’da Verona’da oynayacak. Şampiyonluğun bir diğer iddialı ismi Juventus, Venezia’yı Torino’da ağırlarken, Lazio da Piacenza ile Roma’da mücadele verecek. Diğer maçların programı ise şöyle Inter - Perugia, Lecce - Parma, Udinese - Torino. 
     
Hakan-Okan yok Emre yedek      INTER, ligin ilk haftasında bugün kendi sahasında Perugia’yı konuk ederken, Teknik Direktör Hector Cuper’in kadrosunda, Hakan Şükür ve Okan Buruk bulunmuyor. Emre’nin ise yedekler arasında olması bekleniyor. Bu arada Teknik Direktör Hector Cuper ile yıldızı barışmayan Hakan Şükür, takımdan ayrılmaya ikna edilemiyor. Inter’de planların Hakan ve Uruguaylı Pacheco’nun ayrılması üzerine yapıldığı, bu futbolcuların satılması durumunda başka bir forvet oyuncusu alınacağı bildirildi. 
     
     



 SPOR 



























</TEXT>
</DOC>
