<DOC>
<DOCNO> 40681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/son/sontur18.html </URL>
<DATE> 2001/09/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkına karşılık bulamayan öğretmen bıçağa sarıldı... 
</HEADLINE>
<TEXT>

     Kırıkkale'de bir öğretmen, evlenme teklifini kabul etmeyen meslektaşını bıçakladı. 
     Alınan bilgiye göre 75. Yıl İlköğretim Okulu'nda öğretmenlik yapan Ali Altun 29 , aralarında bir süredir ilişki bulunduğu öne sürülen Özlem Aksakallı'nın 26 görev yaptığı Hanımeller İlköğretim Okulu'na geldi. Burada Aksakallı'ya evlenme teklifi yapan Altun, ''red'' cevabı aldı. Bunun üzerine 2 öğretmen arasında tartışma çıktı. Olaya sinirlenen Altun, meslektaşı Özlem Aksakallı'yı, yanında taşıdığı bıçakla 6 yerinden bıçakladı. 
     Ağır yaralanan Özlem Aksakallı, Kırıkkale Devlet Hastanesi'nde yapılan ilk müdahaleden sonra, Ankara Numune Hastanesi'ne sevk edildi. 
     Olaydan sonra polis tarafından gözaltına alınan Ali Altun'un, bir süre önce eşinden ayrıldığı öğrenildi. 
     
     







</TEXT>
</DOC>
