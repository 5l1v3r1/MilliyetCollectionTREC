<DOC>
<DOCNO> 8292 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/spor/aspo.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
MILAN ÇIKAMAZ 
</HEADLINE>
<TEXT>

Deportivo yenilgisi gözleri 7 Mart’taki Milan maçına çevirtti. Sarı - Kırmızılı futbolcular, "Biz finallerin takımıyız. Ali Sami Yen’de işi bitiririz" dediler 
     HALİL ÖZER 

     Yine yeneceğiz 
     CİM - BOM, Deportivo La Coruna’ya 2 - 0 yenilmesine rağmen liderlikteki yerini korumayı başarırken, gözler 15 gün sonra oynanacak Milan karşılaşmasına çevrildi. Milan’ı yenmeleri halinde çeyrek finali garantileyeceklerini belirten futbolcular, "Buradan çıkamazlar. Bu iş 15 gün sonra Ali Sami Yen’de biter" dediler. Okan, "Deportivo maçını unutup, tüm dikkatimizi Milan maçına çevireceğiz. Milan’ı daha önce yenmiştik. Yine yeneceğiz" diye konuştu. 
     
     Tarihi bir maç 
     SARI - Kırmızılı takımın tecrübeli oyuncularından Suat, Milan karşılaşmasını "Tarihi bir maç" olarak değerlendirdi, "Önemini hepimiz biliyoruz. Final olacak. Biz finallerin takımı olarak bu sınavdan da kazanarak çıkacağız" dedi. Arif ise, "İstanbul’da seyircimizin de desteği ile Milan’ı tekrar devireceğiz. Galatasaray çeyrek finali haketti. Bunu kaybetmeyeceğiz. Milan güçlüyse biz de güçlüyüz. Onlardan daha iyiyiz, bunu göstereceğiz" ifadelerini kullandı. 
     
Cim-Bom alarm verdi      TEKNİK Direktör Lucescu, Milan karşılaşmasını "Galatasaray tarihinin en önemli maçlarından biri" olarak değerlendirdi. Sarı - Kırmızılı takımda maça 15 gün kala "alarm" ilan edildi, bir dizi önlemler alınmasına karar verildi. 
     
     Futbolcuların çok iyi konsantre olmaları sağlanacak. Milan öncesi lig karşılaşmasının ertelenmesi gündeme getirilecek. 
     Sakatlıkları süren Bülent ve Ümit, Kocaeli maçında riske edilmeyecek. Milan maçına yetişmeleri için yoğun tedavi uygulanacak. 
     
     Grupta final maçı olarak görülen Milan karşılaşması için futbolculara ekstra prim verilmesi yönetimde görüşülecek. 
     Futbolcularla ilgili spekülasyon çıkması engellenecek. Bu nedenle yönetim kimseyle transfer görüşmesi de yapmayacak. 
     
     Yardımcı hoca Balint, Milan’ı yakın takibe alacak. İtalyan takımının maç kasetleri futbolculara izlettirilecek. 
     Stadın tamamen dolması için bilet fiyatlarında indirime gidilecek. Taraftarlardan şov yapmaları istenecek. 
     
Hakemden davacıyız      SARI - KIRMIZILI yönetim Deportivo La Coruna maçındaki yönetimi nedeniyle hakem Strampe’yi UEFA’ya şikayet etme kararı aldı. UEFA’ya gönderilecek şikayet yazısına maçın video kasedi de eklenecek. Yönetim ayrıca UEFA’dan Milan maçının hakeminin seçiminde dikkatli olunmasını isteyecek. Hakemin daha önceden sabıkasının bulunmaması gerektiği bildirilecek. Bu arada Galatasaray 4 kırmızı, 31 sarı kartla Şampiyonlar Ligi’nin en çok kart gören takımı oldu. 
     
R.Madrid - Leeds çeyrek finalde      AVRUPA Şampiyonlar Ligi’ne dün gece C ve D Grubu’nda oynanan dört karşılaşma ile devam edildi. D Grubu’nda Lazio ile deplasmanda 2 - 2 berabere kalan Real Madrid ile Anderlecht’i rakip sahada 4 - 1 yenen Leeds United çeyrek finale yükseldi. C Grubu’nda ise Arsenal, Lyon ile 1 - 1 berabere kalırken, Bayern Münih, Spartak Moskova’yı 3 - 0 mağlup etti. 
     
C GRUBU TAKIMLAR O G B M A Y P B.Münih 4 3 1 0 7 2 10 Arsenal 4 1 2 1 5 7 5 Lyon 4 1 1 2 4 3 4 S.Moskova 4 1 0 3 4 8 3      
     
D GRUBU TAKIMLAR O G B M A Y P Real Madrid 4 3 1 0 11 5 10 Leeds 4 3 0 1 7 4 9 Anderlecht 4 1 0 3 4 10 3 Lazio 4 0 1 3 4 7 1      
     


 SPOR 

























</TEXT>
</DOC>
