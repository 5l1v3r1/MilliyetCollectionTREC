<DOC>
<DOCNO> 1388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur09.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Enerji Bakanı sonunda konuştu "Bana operasyonla ilgili bilgi verilmiyor" 
</HEADLINE>
<TEXT>

     Enerji ve Tabii Kaynaklar Bakanı Cumhur Ersümer, ''Beyaz Enerji Operasyonu''yla ilgili olarak, ''Gittiği yere kadar gider'' dedi. 
     Ersümer, partisinin TBMM Grup toplantısından önce gazetecilerin ''Beyaz Enerji Operasyonu'' ile ilgili sorularını yanıtladı. Operasyonunun İçişleri Bakanlığı bünyesinde yürütüldüğünü kaydeden Ersümer, ''Daha önce de söylediğim gibi, gittiği yere kadar gider'' diye konuştu. ''Soruşturma sürecinde size bilgi verilmiyor mu '' şeklindeki soruya ''Hayır'' karşılığını veren Ersümer, aynı gazetecinin ''Doğrusu size bilgi verilmesi değil midir '' sorusuna da, ''Bu, özel kanuna göre yürütülüyor. 4422 sayılı kanun var. Bana ulaşan bilgiler itibarıyla ben gerekeni yaptım zaten'' karşılığını verdi. 
     ''Tabii bizim bu konudaki ısrarımız bu olayları başlatmış'' diyen Ersümer,bir gazetecinin, ''Jandarmanın bu süreçte rolü ne '' sorusu üzerine de, ''Sayın Başbakan da merak ediyor. Ben bazı konulurda eksik bilgilere sahibim. Şimdi benim konuştuğum konu Yeşilhisar ihalesiyle ilgili ve görevden almalarımız da bu ihaleye istinadendir'' diye konuştu. Ersümer Şöyle devam etti 
     ''Sözkonusu ihale dışında hangi ihaleler inceleniyor ve hangilerinde yolsuzluk iddiaları var Savcının beyanlarına göre telefonlar dinlenmiş. Hangi konuyla ilgili bu telefonlar dinlendi Dinlemelerde neler elde edildi Savcı hangi ihalelerle ilgili dava açacak Bunlarla ilgili bilgi sahibi değilim. Ben bu ana kadar sustum, hukuka saygım sonsuz bir hukukçu olarak. Yine yargıya intikal eden konularla ilgili birşey söylemiyorum. Çünkü net bir bilgi sahibi değilim.'' 




</TEXT>
</DOC>
