<DOC>
<DOCNO> 36906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sontur04.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçiler yeni partiyi yarın kuruyor 
</HEADLINE>
<TEXT>

     FP'nin kapatılmasının ardından Recep Tayyip Erdoğan önderliğinde parti kurma çalışmalarını sürdüren yeni oluşumcuların, yarın partinin kuruluş dilekçesini İçişleri Bakanlığı'na verecekleri bildirildi. 
     Yarın Recep Tayyip Erdoğan, Bilkent Otel'de düzenleyeceği basın toplantısıyla partinin program ve tüzüğü hakkında kamuoyuna açıklamalarda bulunacak. Erdoğan'ın da yaklaşık 75-80 kişiden oluşması düşünülen kurucular kurulunda yer alması beklenirken, diğer kurucu isimler basına tanıtılacak. Aynı gün, aralarına milletvekillerinin bulunacağı bir grup, toplantının yapılacağı saatlerde partinin kuruluş dilekçesini İçişleri Bakanlığı'na verecek. Bu arada, Erdoğan'ın bugün Ankara'ya gelerek, milletvekilleriyle bir toplantı yapması bekleniyor. Toplantıda, kurulacak partinin isim ve ambleminin belirleneceği, Kurucular Kurulu'na son şeklin verileceği bildirildi. 







</TEXT>
</DOC>
