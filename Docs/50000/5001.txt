<DOC>
<DOCNO> 5001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/soneko17.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
PTT Fransayla işbirliğini askıya aldı 
</HEADLINE>
<TEXT>

     Sözde Ermeni soykırımı yasasını kabul etmesi nedeniyle Fransa'yla ilişkileri askıya alan kurumlara PTT de katıldı. PTT Genel Müdürü Dursun Dağaşan, yasanın iptaline kadar, Fransa Posta İdaresi'yle işbirliğini yeniden değerlendirme kararı aldıklarını söyledi.Dağaşan, Ermeni Soykırımı Yasasına tepki göstermek amacıyla Fransız Posta İdaresi Başkanı'na bir mektup gönderdi. 
     Tarihi gerçekleri çarpıtan ve Türk milletinin çok büyük tepkisini alan sözkonusu yasanın, Fransa Ulusal Meclisi'nde kabul edilmesini esefle karşıladığını kaydeden Dağaşan, Fransız ordusunun Cezayir başta olmak üzere bazı Afrika ülkeleri ile Türkiye'de yaptığı katliamları unuttuğunu ifade etti.Yasanın, 'bazı sorumsuz Fransız kasaba politikalarınca bir seçim yatırımı olarak çıkarıldığını ve Türk halkının her kesiminde olduğu gibi PTT camiasında da nefretle karşılandığını belirten Dağaşan, mektubunu şöyle sürdürdü "Bu itibarla, Türkiye ile Fransa arasındaki ilişkilerin tekrar iyileşmesine, bir başka ifadeyle, Türk Milletini aşağılayan saçma sözde Ermeni soykırımı yasasının iptaline kadar, PTT İdaresi, Fransa Posta İdaresi'yle olan mevcut ve geleceğe dönük işbirliğini yeniden değerlendirme kararı almış bulunmaktadır." 




</TEXT>
</DOC>
