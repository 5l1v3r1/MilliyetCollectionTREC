<DOC>
<DOCNO> 2837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/son/sontur22.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıgazi’de DHKP-C infazı 
</HEADLINE>
<TEXT>

     Sarıgazi’de, yasadışı DHKP C örgütü sempatizanı olduğu bildirilen bir kişi, başından 3 kurşunla vurularak öldürülmüş halde bulundu. 
     Alınan bilgiye göre, jandarma tarafından gözlem altına alınan 2 kişinin yer göstermesi sonucu Eski Şile Yolu Kayalıdere Mevkii’ndeki yol kenarında, 2 gün önce başından 3 kurşunla vurularak öldürülmüş bir kişinin cesedi bulundu. 
     Yapılan araştırmalar sonucu başına ateş edilen kişinin, 20 yaşlarındaki Veli Köse olduğu belirlendi. 
     Veli Köse’nin yasadışı DHKP C örgütü sempatizanı olduğunu belirten yetkililer, bu kişinin Sarıgazi’de bazı izinsiz gösterilere katıldığının anlaşıldığını bildirdiler. 
     Yetkililer, kaçırıldıktan sonra 4 gün sorgulandığı anlaşılan Köse’nin, polisle işbirliği yaptığı gerekçesiyle örgüt tarafından infaz edilmesine karar verildiğinin öğrenildiğini belirttiler. 
     Olayla ilgili bazı kişilerin aranmasına başlandığını kaydeden yetkililer, soruşturmanın sürdürüldüğünü ifade ettiler. 
     
     
     




</TEXT>
</DOC>
