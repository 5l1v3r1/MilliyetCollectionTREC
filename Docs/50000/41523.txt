<DOC>
<DOCNO> 41523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/yasam/yas02.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilime ışık tutan ödül 
</HEADLINE>
<TEXT>

     İSTANBUL Milliyet 

     18’inci Ulusal Nefroloji Diyaliz Kongresi kapsamında düzenlenen ROCHE Tıp Araştırma Ödülü’nü, Gaziantep Üniversitesi Tıp Fakültesi Çocuk Sağlığı ve Hastalıkları Ana Bilim Dalı öğretim üyesi Doç. Dr. Ayşe Balat kazandı. 
     Balat, 18 çalışma arasında, "Minimal Değişiklik Hastalığı Olan Çocuklarda Adrenomedullin ve Nitrit Seviyeleri" ve "Bartter Sendromu olan Çocuklarda Adrenomedullin ve Nitrit Seviyeleri" konulu çalışmalarıyla birinciliğe ulaştı. 
     Balat, dünyada ilk kez yapılan araştırmalarını şöyle anlattı "İlk çalışma, çocuklarda sıklıkla gördüğümüz vücutta şişmeyle ve idrarda protein kaçışıyla seyreden bir hastalık. Nitrikoksit ve adrenomedullin maddelerinin neden olup olmayacağını araştırdık. Hastalığa sebep olmaktan çok koruyucu bir mekanizma olarak artabileceğini, nitrikoksitinse muhtemel bir sebep olabileceğini bulduk. Bu sonuçlar sonraki araştırmalara ışık tutacak." 
     



 YAŞAM 
















</TEXT>
</DOC>
