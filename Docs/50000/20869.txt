<DOC>
<DOCNO> 20869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sondun14.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban radyoları da yakıyor... 
</HEADLINE>
<TEXT>

     Afganistan'da yönetimi elinde bulunduran Taliban, aralarında radyoların da yer aldığı müzik aletlerini ve ele geçirilen esrarı ateşe verirken, sakallarını kesen 83 erkeği de cezalandırdı. 
     Şeriat radyosunun haberinde, Taliban yetkililerinin, ''diğerlerine ibret olsun diye'', Takhar eyaletinin başkenti Talokan'da aralarında radyoların da yer aldığı bazı müzik aletleriyle, kısa bir süre önce ele geçirilen esrarı yaktığı ve sakallarını kestikleri gerekçesiyle 83 erkeğe de ceza verdiği belirtildi. 
     Haberde, sakallarını kesen 83 kişiye ne tür bir ceza verildiği belirtilmedi, ancak Taliban'ın sakal kesenleri genellikle en çok 2 hafta hapisle cezalandırdığı biliniyor. Şeriat radyosunun haberinde ayrıca, 41 kişinin müzik kaseti bulundurmaktan, 21'inin de namaza gitmemekten cezalandırıldığı belirtildi. Taliban yönetimindeki Afganistan'da müzik dinlemek, film, televizyon ve video izlemenin yanı sıra erkekler için sakalını kesmek, kadınlar içinse halka açık yerlerde örtünmeden gezmek yasaklanmış bulunuyor. 







</TEXT>
</DOC>
