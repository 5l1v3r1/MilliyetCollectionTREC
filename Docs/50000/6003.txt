<DOC>
<DOCNO> 6003 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/guncel/gun08.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
At şaha kalktı bakan kaçtı 
</HEADLINE>
<TEXT>

     Türkiye Jokej Kulübü’ne TJK Karacabey Tarım İşletmesi’nden tahsis edilen 5 bin 600 dönümlük alan üzerine kurulan "Pansiyon Hara", Tarım ve Köyişleri Bakanı Hüsnü Yusuf Gökalp tarafından açıldı. 
     ABD’den 4 milyon dolara 2 trilyon 720 milyar lira alınan İngiliz damızlık atı görevliler tarafından Gökalp’ın yanına getirildi. Bakan atı okşayıp severek, basın mensuplarına poz verirken, at şaha kalktı. Bakan Gökalp, bunun üzerine hemen uzaklaşırken, çevrede kısa süreli panik yaşandı. İthal aygırlarla Türk atçılığının gelişemeyeceğini ifade eden Gökalp, "Kaynak onlardan olabilir. Türk şartlarına adapte olmuş dünya birincisi olacak atları yetiştirme azmindeyiz, Türk Atı Projesi burada gerçekleşecek" dedi. 
     Türkiye Jokej Kulübü Başkanı Faruk Girgin de, gelişmiş ülkeleri gezerken imrendiğini belirterek, Pansiyon Hara’nın bu ülkelerdeki tesisler ölçeğinde özellikler taşıdığını söyledi. 
     


 GÜNCEL 

















</TEXT>
</DOC>
