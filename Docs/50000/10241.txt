<DOC>
<DOCNO> 10241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/son/sonspo10.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan, Galatasaray'ın başını ağırtacağına inanıyor 
</HEADLINE>
<TEXT>

     Galatasaray'ın Avrupa Şampiyonlar Ligi'nde yarın karşılaşacağı AC Milan'da, teknik direktör Alberto Zaccheroni, maça çok iyi konsantre olduklarını söyledi. 
     Zaccheroni, Çırağan Palace Hotel'de düzenlediği basın toplantısında, Galatasaray ile yapacakları maç konusunda görüşlerini açıkladı. 
     Alberto Zaccheroni, hafta sonunda İtalya Ligi'nde Parma ile yaptıkları maçta iyi bir performans ortaya koyduklarını dile getirerek, ''Son lig maçında hem kişisel, hem de takım olarak iyi bir oyun ortaya koyduk. Bu da Galatasaray'ın başını ağrıtacaktır'' dedi. 
     Ali Sami Yen Stadı'nda oluşacak atmosferden çekinmediklerini vurgulayan Zaccheroni, ''Stattaki atmosfer bizim için önemli değil. Oyuncularımın bundan etkileneceğini düşünmüyorum. Ben yarınki maçı daha çok teknik açıdan ve her iki takımın özellikleriyle değerlendiriyorum'' şeklinde konuştu. 
     Zaccheroni, basın mensuplarının takımdaki eksik oyuncuların çokluğunu hatırlatması üzerine, bu futbolcuların yerine oynayacakların eksikleri aratmayacağını ileri sürdü. 




</TEXT>
</DOC>
