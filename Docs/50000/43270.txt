<DOC>
<DOCNO> 43270 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sontur13.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik'te yoğun hareketlilik... 
</HEADLINE>
<TEXT>

     ABD'deki saldırılar ve patlamaların ardından üst düzey güvenlik tedbirleri alınan İncirlik Üssü'nden sabah saatlerinden bu yana 34 uçak kalkış yaptı. 
     İncirlik Üssü, ABD'deki saldırıları sonrasında, uçak kalkışı sayısı açısından, günün aydınlanmaya başlamasından bu yana, en hareketli saatlerini yaşadı. Üs'ten sabah saatlerinden itibaren F-15, F-16, Jaguar ve Prowler olmak üzere 24 savaş uçağı, biri Awacs olmak üzere 2 erken uyarı uçağı, 5 tanker, 1 nakliye ve 2 personel uçağı kalkış yaptı. Aynı süre içinde 1 komutan uçağı iniş yaptı. Üsse dün gece inen ve bugün biri kalkış yapan Galaksy nakliye uçağının, malzeme ve techizat taşımada kullanılan en büyük askeri uçaklardan olduğu öğrenildi. Üs yetkilileri, İncirlik'teki hareketliliğin rutin olduğunu bildirdiler. 
     






</TEXT>
</DOC>
