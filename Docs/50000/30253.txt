<DOC>
<DOCNO> 30253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/cemal.html </URL>
<DATE> 2001/07/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
IMF ile de ip, inceldiği yerden kopsun mu .. 
</HEADLINE>
<TEXT>

     Türkiye Cumhuriyeti Hükümeti olarak bir anlaşma yapılıyor IMF ile. Altına, Başbakan ve iki Başbakan Yardımcısı, Ecevit, Bahçeli ve Yılmaz imzalarını atıyorlar. Nelerin, hangi zaman dilimlerinde yapılacağına dair söz veriyorlar. 
     Ayrıntıya inen bir anlaşma bu. 
     Örneğin, Türk Telekom'un yönetim kurulunu oluştururken, hükümet olarak hangi kriterlere uyacağını dahi baştan belirtiyorsun anlaşmada... 
     Bu kadarı fazla değil mi 
     Haysiyet kırıcı değil mi 
     Evet öyle. 
     Türkiye bu duruma düşmemeliydi. 
     Düşürülmemeliydi. 
     Ama kim düşürdü 
     Koalisyon hükümeti olarak kasım ve şubat krizlerine yol açmasaydınız, bunlar Türkiye'nin başına gelir miydi Hayır. Türkiye'yi IMF'nin dış kredisiyle yeşil ışığına bu kadar muhtaç hale getiren, bir yerde bu hükümetten başkası değil ki. 
     Durumun vahametini görünce, hem Kemal Derviş'i çağırıp işin başına getirdiniz, hem de IMF ile oturup böyle bir anlaşmanın altına imza koydunuz. 
     Başka çareniz kalmamıştı. 
     Çok kısaca 
     Bu işin IMF'siz ve Kemal Derviş'siz olamayacağına karar veren sizleriniz, başkası değil. Yani koalisyon ortakları Sayın Ecevit, Bahçeli ve Yılmaz... Şimdi de imzalarınız arkasında sonuna kadar durmaktan başka çareniz var mı 
     Soru 
     IMF neden bastırdı bu kadar 
     Çünkü Ankara'ya artık güvenmiyor. Verilen sözlerin gereğini yapmayan kaç olay yaşadı Ankara'yla. Onun için IMF bu kez işi sağlam kazığa bağlamak istedi. Gurur incitici sayılabilecek ayrıntılara indi. Başka türlü para vermeyeceğini, yeşil ışık yakmayacağını söyledi. Uygulamayı yakından izlemek için de parayı dilimlere ve kesin bir takvime bağladı. 
     Bunların içinde Emlakbank'ın kapatılması da vardı, Türk Telekom yönetiminin hangi kriterlerin ışığında oluşturulacağı da... 
     Hiçbiri sır değildi. 
     Türk Telekom'la ilgili uyarılar daha işin başında kaç kere yapıldı. Yönetimin oluşumuna partizanlığın değil profesyonelliğin belirleyici olması istendi. Çünkü yapılan anlaşmanın böyle bir uygulamayı öngördüğü belirtildi. 
     Ayrıca Telekom uygulamasının, simgesel olarak, Türkiye'de siyasetle ekonomi arasına artık bir duvar çekilmeye başladığı anlamını taşıyacağını söylediler. 
     Ama yine olmadı 
     Sonuç malum 
     IMF, ikinci dilim krediyi durdurdu. 
     Yeşil ışık yakmadı. Dün de Dünya Bankası Türkiye kredisini dondurdu. 
     Yani Ankara'ya güvensizlik belirtildi. Bu güvensizlik sinyali, ülkemizin krizden çıkış yolundaki çabalarını olumsuz yönde etkileyici bir gelişme. Çünkü en başta Kemal Derviş'in dış yatırımcıları Türkiye'ye çekebilmek için dış sefere çıktığı bir dönemde yaşandı IMF'nin kredi ertelemesi... 
     IMF daha makul davranamaz mıydı Hükümetin üstüne bu kadar gelmesi doğru mu oldu Bu sorularda haklılık payı var. Bu açılardan IMF de eleştirilebilir. 
     Ama asıl attığı imzanın arkasında durmayan kim Siyaset adına partizanlığı öne çıkarıp, altına imza koyduğu bir anlaşmayı orasından burasından şöyle ya da böyle delen kim 
     Bakın, ekonomik krizden çıkabilmenin öncelikli koşulu, Türkiye'ye içte ve dışta güven duyulmasıdır. Bu da, hükümetin altına imza koyduğu anlaşmayı ve ekonomik programı kararlılıkla uygulamasından geçiyor. 
     Şark kurnazlığına yer yok bu işte. "Ben imza attım ama bir de politikanın gerekleri var o yüzden arada bir ben kaytarırım, idare et " zihniyetiyle bu iş yürümez. Krizden çıkmak istiyorsak, yoldan sapmayalım. 
     Yok eğer çıkılan yolun bugün artık bir hata olduğunu düşünüyorsanız, bu yüzden Kemal Derviş'le de, IMF ile de ipin inceldiği yerden kopması noktasına geldiyseniz, o zaman başka... 
     Ama hayır kopmasın diyorsanız, bu durumda ipi daha sıkı tutmanız gerekiyor. Başka çareniz yok. 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
