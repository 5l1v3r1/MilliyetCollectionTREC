<DOC>
<DOCNO> 47280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/spor/bana.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     FEVZİ BEŞİKTAŞ 
     Daum ile bir türlü yıldızı barışmadı, alternatifsizlikten kaleyi aldı, Yozgatspor karşısında onur savaşı verdi. Beşiktaş’ın savunma zaaflarını cesareti, çevikliği ve kürek gibi elleriyle tek başına örttü. Cepheden gelen toplarda inanılmaz başarılıydı. 
     
     ARİF G.SARAY 
     Göztepe karşısında yine takımının motor fonksiyonlarını üstlendi. Etkili, çabuk, yaratıcı ve hırslı oyun anlayışıyla galibiyette büyük rol sahibiydi. Attığı golün dışında yaptığı asistlerle alkışlandı. Kendinden çok takımı için oynaması göz kamaştırdı. 
     
     TAYFUR BEŞİKTAŞ 
     Yozgatspor karşısında orta alanı dengede tutan, rakip ataklarına karşı koyan tek adamdı. Oyuna hem fizik gücünü, hem de zekasını koydu. Bu kez hırçınlığı bir kenara bıraktı, maçın en kritik anlarında attığı şık golle gemisini kurtaran kaptandı. 
     
     A.HASSAN DENİZLİ 
     Orta alan - ileri uç bağlantısını inanılmaz becerileri ve tempolu futbolu ile kusursuz biçimde gerçekleştirdi. En önemli özelliği oyunu dikine oynaması. Rakip kaleyi hiç aklından çıkarmaması. Gençlerbirliği’ne attığı gol de kişiliğinin skora yansımasıydı. 
     
     HAFTANIN KARMASI 

</TEXT>
</DOC>
