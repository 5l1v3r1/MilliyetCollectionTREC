<DOC>
<DOCNO> 10876 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sonspo05.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Siirt Jet-Pa Spor Trabzonspor'u 4-2 yendi 
</HEADLINE>
<TEXT>

     Birinci Futbol Ligi'nde, Siirt Jet-Pa Spor, Trabzonspor'u 4-2 yendi. 
     Trabzonspor, ikinci yarıya Sergen'in yerine Oktay'ı oyuna alarak başladı. 
     50. dakikada Tamer'in sağdan ortasında, Gökdeniz'in ceza alanı içinde sert vuruşunda, top üstten auta gitti. 51. dakikada Ceyhun'un ceza yayı üzerinden sert vuruşunda, yerden giden top, az farkla auta çıktı. 52. dakikada Ceyhun'un ceza alanı dışından sert vuruşunda, savunmaya çarpan top, yan direkten oyun alanına döndü. 58. dakikada Trabzonspor'da Erhan çıktı, yerine Serafimovski girdi. 
     60. dakikada Siirt Jet-Pa Sporlu Metin sarı kart gördü. 62. dakikada Trabzonspor'un ilk golü geldi. Bu dakikada Gökdeniz'in pasında, Siirt Jet-Pa Spor savunmasının arkasında topla buluşan Hami'nin aşırtma vuruşunda, meşin yuvarlak kaleci Metin'in üzerinden filelere gitti 3-1. 67. dakikada rakibinden sıyrılarak soldan ceza alanına giren Serafimovski'nin pasında, Abdülkadir'in sert şutunda, top üstten auta gitti. 71. dakikada Siirt Jet-Pa Spor'da, Taner'in yerine Günal girdi. 74. dakikada Trabzonspor, farkı 1'e indirdi. Bu dakikada Tamer'in sağdan ortasında, savunmanın uzaklaştırmak istediği topu ceza alanı içinde Abdülkadir, gelişine sert bir vuruşla filelere gönderdi 3-2. 76. dakikada gelişen Siirt Jet-Pa Spor atağında, Ceyhun şık çalımlarla ceza alanına girerek kaleci Metin ile karşı karşıya kaldı. Ancak Metin, bu futbolcunun ayağına yatarak tehlikeyi önledi. 
     77. dakikada Trabzonsporlu Hami sarı kart gördü. 78. dakikada Siirt Jet-Pa Spor'da, Ersen Martin'in yerine Serdal oyuna girdi. 
     82. dakikada Abdülkadir'in pasında ceza alanı içinde topla buluşan Serafimovski, Hanke ile girdiği ikili mücadelede kendini yerde buldu. Ancak maçın hakemi Harun Yiğit, pozisyonda ''devam'' işaretini verdi. 85. dakikada Hami'nin sağdan kullandığı serbest vuruşta, ceza alanı içinde Osman'ın kafa vuruşunda, top az farkla üstten auta gitti. 
     89. dakikada Siirt Jet-Pa Spor'da, Hamza'nın yerine Aboua oyuna girdi. 
     90. dakikada Yanchev'in ters vuruşunda, kaleci Metin'den dönen topu Atilla filelere göndererek skoru 2-4 yaptı ve karşılaşma bu skorla sona erdi. 




</TEXT>
</DOC>
