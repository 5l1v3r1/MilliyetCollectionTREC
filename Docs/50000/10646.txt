<DOC>
<DOCNO> 10646 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/sontur05.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit "Derviş'in ABD'deki temaslarında yeni bir gelişme yok" 
</HEADLINE>
<TEXT>

     Başbakan Bülent Ecevit, Dünya Bankası Başkan Yardımcılığı görevinden istifa etmek üzere ABD'ye giden, Devlet Bakanı Kemal Derviş ile dün gece telefonla görüşerek bilgi aldığını belirterek, ''Yeni bir gelişme yok'' dedi. 
     Ecevit, Başbakanlık Merkez Binası'ndan ayrılırken, gazetecilerin basın müşaviri aracılığıyla ilettiği soruya, yine basın müşaviri Cem Avcı aracılığıyla yanıt verdi. Ecevit, Kemal Derviş ile görüşüp görüşmediği ve Derviş'in ABD'deki temaslarına ilişkin soru üzerine, Derviş ile dün gece telefonla görüştüğünü ve bilgi aldığını belirterek yeni bir gelişmenin olmadığını bildirdi. Bu arada, Başbakan Ecevit, eski koruma müdürü ve Zonguldak Emniyet Müdürü Mümtaz Karaduman'ı makamında kabul etti. Karaduman'ın Ecevit'e bayram ziyaretinde bulunduğu öğrenildi. 




</TEXT>
</DOC>
