<DOC>
<DOCNO> 48549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/yazar/uras.html </URL>
<DATE> 2001/10/24/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
"Yaklaşım" devlet kesesinden hovardalık oldu 
</HEADLINE>
<TEXT>

     İş çevreleri "yaklaşım" peşinde. Kimi "Londra", kimi "İstanbul" yaklaşımı diyor. 
     Nedir bu yaklaşımdan beklenen İş alemi diyor ki, "Kriz nedeniyle güç duruma düştük. Aldığımız banka kredilerinin faizini ve taksidini ödeyemiyoruz. İcra takibi başlıyor. Önce icra takibi dursun. Bunun için bir kanun çıkarınız. Sonra bankalara söyleyiniz bizden kredi faizlerini ve taksitlerini istemesinler. Bir süre ödeme yapmayalım... Bankalar bizden gecikme faizi de istemesin... Ama bunlar yetmez... Bizim paraya ihtiyacımız var. Bankalar biraz daha para versin. Sağa sola borçlarımızı ödemediğimizden senetlerimiz protesto edildi. Kara listeye girdik. O kara liste de yırtılıp atılsın. Protesto edildiğimizi kimse duymasın. Bu kolaylıklardan sadece büyük firmalar değil, sayılı birkaç firma değil, büyük küçük firmaların tamamı yararlansın..." 
     Bütün bunlar iyi de, "bu işin faturasını kim ödeyecek" Bir başka anlatım ile "yakan top kimin elinde kalacak" İki taraf var. Bankalar ve bankadan kredi kullananlar. Ama adı "yaklaşım" olunca, işin içine devlet de giriyor. 
     Yaklaşım adı ile başka ülkelerde örneği görülen "kurtarma operasyonu" uygulamasında arayış, 1 Ekonominin belkemiğini teşkil eden 30 - 40 büyük firmanın üretiminin sürdürülmesi ve 2 Bu 30 - 40 firmada büyük miktarda kredi alacağı bulunan bankaların kredilerinin batmasının önlenmesidir. 
     
Yeniden ödeme planı      Bu 30 - 40 büyük kuruluşa kredi veren bankalar bir araya geliyor. Her bir firmanın durumu ayrı ayrı masaya yatırılıyor. Firmanın eski borçlarının ödeme planı yeniden düzenleniyor. Gerekiyor ise bu firmalara can suyu veriliyor. Böylece üretimlerini sürdürmeleri sağlanıyor. 
     Önceki gün Ankara’da işadamları, hükümet temsilcileri ve kamu bankaları yöneticileriyle bir araya geldi. Basına yansıyan kararları özetleyeyim 

</TEXT>
</DOC>
