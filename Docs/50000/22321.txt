<DOC>
<DOCNO> 22321 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/siyaset/siy01.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Baykal’dan Derviş’e çağrı 
</HEADLINE>
<TEXT>
SİYASET renklenir 
CHP lideri, Kemal Derviş’in siyasete atılması durumunda, siyasetin canlanacağını söyledi 
     ANKARA Milliyet 

     CHP Genel Başkanı Deniz Baykal, Tunceli Dayanışma ve Kültür Vakfı’nın Söğütözü Piknik Alanı’nda düzenlediği aşure gününe katıldı, kazanın başına oturarak aşure dağıttı. Aşure gününe takım elbiseyle gelen Türk - İş Başkanı Bayram Meral ise Tuncelilerle halay çekti. 
     Derviş’in siyasete gireceği yorumlarını hatırlatan gazetecilerin, "Derviş’i rakip olarak görüyor musunuz " sorusuna Baykal, "Demokratik siyasette herkesin siyasal çekişme yapma hakkı vardır. Böyle çalışmalar demokrasimize de siyasete de güç katar. Siyasetin canlanması, renklenmesi açısından yararlı olur" diye yanıt verdi. Baykal, "Derviş solu birleştirebilir mi " sorusuna da, "Sol bütünleşiyor. O konuda bir tereddüt içinde olmayın" dedi. 
     Deniz Baykal, toplu iş sözleşmelerinde Türk-İş’in tavrını nasıl değerlendirdiği sorusuna ise, bunun, gelecek programın başarısı için şart olduğunu söyledi. Baykal, "İçinde bulunduğumuz ortamda bir gerginliğin hükümete de konfederasyona da bir yarar getirmeyeceği açıktır" dedi. 
     



 SİYASET 












</TEXT>
</DOC>
