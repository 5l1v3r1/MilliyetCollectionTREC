<DOC>
<DOCNO> 38053 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/yazar/uras.html </URL>
<DATE> 2001/08/20/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Sakarya’yı üretim’ kurtaracak 
</HEADLINE>
<TEXT>

     Sakarya’da iki büyük depreme ve de iki büyük ekonomik krize rağmen üretim var. Sakarya’yı üretim kurtaracak. 
     Sayın okuyucularım dün Milliyet’te Sakarya’nın ağlayan yüzünü okudunuz. Bugün ben sizlere Sakarya’nın gülen yüzünü anlatayım da... "İyilikler" de bilinsin. Moralimiz biraz düzelsin. 
     Depremden sonra iki yıl içinde Sakarya’da iki organize sanayi bölgesi kuruldu. İki organize sanayi bölgesi için de yola çıkıldı. Birinci organize sanayi bölgesinde 64 sanayi kuruluşu yer alıyor. Bunların 34’ü madeni eşya ve otomotiv ürünleri sanayii firması. Halen burada 2.500 kişi çalışıyor. Bu bölgenin 8.500 kişiye istihdam imkanı yaratma kapasitesi var. 106 firmanın yatırım yapacağı ikinci organize sanayi bölgesi Hendek’te. Söğütlü’deki Üçüncü sanayi bölgesinde 35 firma yatırım yapacak. Pamuklu’da fidancılık ve çiçekçilik yapacak firmalar için "ihtisas" organize sanayi bölgesi kuruluyor. 
     Adapazarı Büyükşehir Belediye Başkanı Aziz Duran "cesaret gerektiren büyük projelere imza attık" diyor. Ticaret ve Sanayi Odası Başkanı Erol Öztürk, "özel bir kalkınma modeli"nden söz ediyor. Ticaret Borsası Başkanı Faruk Kayar, "Sakarya’nın sorunlarının üstesinden geleceğine" inanıyor. Vali Cahit Kıraç, "Sakarya’yı geleceğe hazırladıklarını" söylüyor. 
     
Geniş yelpazede üretim      Dünyanın Sakarya temsilcisi Hasan Coşkun ile Koray Balcı’dan öğrendiklerimi sayın okuyucularıma aktarayım da, Sakarya’da neler üretildiği hakkında fikir sahibi olabilsinler. 
     Ada Entegre Sanayii, kimyasal madde amonyum klorür ve sodyum sülfat. 
     Stil Makine İmalat Sanayii, iş makineleri, torna, planya, taşlama makineleri, gemi şaftları üretiyor. 
     Agromak Makine Sanayii, benzinli, off - road veya pist tipi gokart spor araçlar. 
     Erdem Çelik, litoğraf baskılı teneke kutu ve ambalaj malzemesi üretiyor. 
     Elimsan, enerji sektöründe yaygın kullanımı olan orta gerilimli modübe hücre üretiminde iddialı. 
     İpek Tuz, iyotlu ve diyet tuz üretiyor. 
     Federal Elektrik, elektrik şartelleri, trafo ve çok tarifeli elektrik sayaçları. 
     Rodop Teknik, gazlı kapak amortisörü üretiyor. 
     Dadaloğlu Döküm ve Makine Sanayii çelik ve paslanmaz döküm yapıyor. 
     Nursal Metal Sanayii tesisat boruları ve fittings üretimi yapıyor. 
     Kromel Sanayii, komple süt ve meyve işleme makineleri, paketleme makineleri. 
     Kar Metal mekanik ve elektrikli lift. 
     Meksan, kuru gıdacılar için dikey dolu makineleri üretiyor. 
     Kahya Rejenere Kauçuk Sanayii, lastik tozu ve rejenere kauçuk ile sanayiin kauçuk parça talebini karşılıyor. 
     Berke Plastik Sanayii basınçlı temiz su borusu. 
     Doğan Kazan Sanayii 1951 yılından bu yana turbo fanlı kazan üretiyor. 
     
Adapazarı’nın gülen yüzü      Alnak Sanayii, otuza yakın çeşit kaynak makinesi, Barışsan Sanayi paketleme makineleri, Demireller Makine, otomotiv yan sanayii, Stil Makine, iş makineleri, Banaş Makine hassas takım kesici aletleri üretiyor. 
     Organize sanayi bölgeleri yanında Sakarya’da 6 küçük sanayi sitesinde de üretim var. Beş küçük sanayi sitesi de inşa halinde, Akyazı Küçük Sanayi Sitesi’nde 310, Geyve’de 100, Hendek’te 112, Serdivan’da 196 işyeri var. Bu siteler yüzde 70 tamamlanmış durumda. Ferizli Küçük Sanayi Sitesi’nde 91 işyeri olacak. Ama bu sitedeki fiziki gerçekleşme şimdilik yüzde 20 oranında... 
     Bunlar Adapazarı’nın gülen yüzü... Adapazarı’nı kurtaracak olan "Ankara" değil... Üretim... 
     
     







Barutçu'nun Anıları 


Asker yanıt verecek 


Deprem bölgesine özel bakan lazım 


"Yardımcı ol, ısrarcı olma" diye diye... 


Enflasyon hedeflemesi nedir 2 


Toz topraktan nefes alınmıyor 


Depremin toplama kamplarında yaşam Orda kimse var mı ’ 


Düzce’yi Düzceli kurtardı 


Halka asıl darbeyi müteahhitler vurmuş 


Siz de Onur Eylemi’ istemiyor musunuz 


Mevzuat var zihniyet yok 


Dalgalı denizde kur çapası tutmuyor 


Sakarya’yı üretim’ kurtaracak 


</TEXT>
</DOC>
