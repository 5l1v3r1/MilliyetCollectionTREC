<DOC>
<DOCNO> 25550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sondun07.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Papua Yeni Gine'de şiddetli deprem...200 kişi evsiz kaldı 
</HEADLINE>
<TEXT>

     Papua Yeni Gine'de Richter ölçeğine göre 6.4 ve 6.2 büyüklüklerinde iki deprem meydana geldi. Depremlerde bir kişi yaralandı, 200 kişi evsiz kaldı. 
     Jeofizik Gözlemevi'nden yapılan açıklamada, dün gece başkent Port Moresby'nin 300 kilometre kuzeyindeki Mumeng kentini etkileyen ilk depremin Richter ölçeğine göre 6.4 büyüklüğünde olduğu belirtildi. 
     Bu depremden 6 saat sonra Richter ölçeğine göre 6.2 büyüklüğünde ikinci depremin meydana geldiği kaydedilirken, haftalarca sürecek pek çok artçı deprem ve toprak kaymasının beklendiği bildirildi. 
     Depremin neden olduğu zararın, depremin uzak ormanlarla kaplı, geçit vermeyen dağlık bir bölgede meydana gelmesi nedeniyle henüz tam olarak belirlenemediği belirtildi. 
     Ülkedeki gazetelerde yer alan haberlerde, Morobe eyaletindeki çalılardan yapılmış köy evlerinin depremler ve toprak kayması sonucu yıkılması nedeniyle 200 kişinin evsiz kaldığı kaydedildi. Depremlerde ölen olmadığı, ancak yaralı bir kişinin uçakla hastaneye kaldırıldığı belirtildi. 






</TEXT>
</DOC>
