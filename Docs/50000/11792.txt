<DOC>
<DOCNO> 11792 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yasam/yas02.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Viagra kalbin dostu çıktı 
</HEADLINE>
<TEXT>

Viagra aklandı. Mavi haplarla kalp krizi arasında hiçbir ilişki olmadığı kanıtlandı 
     DIŞ HABERLER SERVİSİ 

     Mucize iktidar hapı Viagra’nın kalp krizine yol açtığı şeklindeki iddiaların temelsiz olduğu anlaşıldı. 
     İngiltere’nin Southampton kentinde bilim adamlarının yaptığı bir araştırma, cinsel iktidar sorunu olan erkeklerin mavi hapı kullanmasında, kalp sağlığı açısından hiçbir sakınca bulunmadığını ortaya koydu. 
     İngiliz Medical Journal dergisinde yer alan araştırma raporuna göre, bilim adamları bu sonuca varırken Viagra kullanan 5 bin erkeği izledi. 
     
5 bin erkekte denendi      Sonuçta, Viagra kullanan sadece 10 kişinin öldüğü, 6’sının kalp krizi, 4’ünün de başka kalp rahatsızlıklarından hayatını kaybettiği anlaşıldı. 
     Bilim adamları bu denli küçük rakamların Viagra ile kalp krizi riski arasında doğrudan bir bağlantı olmadığı anlamına geldiğini vurguladı. 
     Araştırmayı yöneten bilim adamlarından Peter Barker, hastaların Viagra’ya ulaşmasının kolaylaştırılması ve kısıtlamaların kaldırılması yolunda hükümete çağrıda bulundu. 
     


 YAŞAM 















</TEXT>
</DOC>
