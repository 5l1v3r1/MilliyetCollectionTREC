<DOC>
<DOCNO> 29257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/pulur.html </URL>
<DATE> 2001/06/28/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Şu Jakobenler 
</HEADLINE>
<TEXT>

     ELİ kulağındadır, yakında, Fazilet Partisi'ni kapatan Anayasa Mahkemesi'nin yargıçları da "Jakoben" ilan edilirse şaşırmayacağız, kim bilir belki de edilmişlerdir bile 
     Çünkü, Özal döneminde serpilip, boy atan ve eski ideolojilerini - sağda ve solda - çamaşır değiştirir gibi değiştiren "liberal demokratlar"ın "laik Cumhuriyetçiler"e yakıştırdıkları sıfat budur "Jakobenler " 
     
     KİMDİR Jakobenler 
     Fransız devriminde kurulan bir siyasi örgüttür, örgütün adı "Anayasa Yandaşları Derneği"dir. "Jakoben" adını toplandıkları bir manastırdan almıştır. 16. Louis'nin, devrimden sonra kaçması üzerine, Fransa her yandan, dış saldırıya uğrar. İşte bu dönemde, Robespierre'in Jakobenlerin başına geçmesiyle "Jakobenler" devrimci köylüleri küçük ve orta burjuvaziyi de saflarına alarak dış tehlikelerin üstesinden gelir, devrimi kurtarırlar. 
     Ansiklopedi böyle yazar. 
     
     PEKİ, nedir bazılarının, yerden yere vurduğu bu Jakobenler, ya da Jakobenlik 
     "Son on, on beş yıl içinde fikir hayatımızda bir terör estirilmek isteniyor. Despotizme karşı, yani demokrasi için estirildiği sanıldığından, kimse bunun bir terör olabileceğini pek düşünmüyor. Bir düşünce, bir hareket bir devrim karalanmak mı isteniyor Onu Jakobenizm ile nitelemek yeterli. Oysa Jakobenlik nedir Nerede, hangi koşullarda doğmuş, nasıl örgütlenmiş, nasıl gelişmiştir Jakoben bayrağını taşıyanlar 19 ve 20. yüzyıllarda nasıl yorumlanmışlar, nasıl değerlendirilmişlerdir " 
     
     HAYIR, hayır bu satırları ne bir "Jakoben" yazdı, ne de bir "Kemalist"... 
     Bu satırlar Prof. Taner Timur'un "Sivil Toplum, Jakobenler ve Devrim" başlıklı yazısından alınmıştır. X 
     Herhalde "12 Eylül" döneminde, Siyasal Bilgiler Fakültesi'nden istifa ederek Paris'e giden Taner Timur'a da "Jakoben" diyemezler. 
     
     Prof. Taner Timur, "Jakobenler" için yazılmış binlerce kitap makale olduğunu belirterek şöyle der 
     "Fakat bizde bunlardan birkaç tanesi dahi incelemeye ihtiyaç duyulmuyor. Barış ve demokrasi abidesi Jean Jaures, terör sembolü haline getirilmiş Robespierre hayrandı. Sık sık, Jakoben kulüplerinde olsaydım, Robespierre'in yanında otururdum, derdi. ... Bunları bilmeye, bunlar üzerinde düşünmeye hiç gerek yok." 
     Niçin gerek yok 
     Taner Timur'un yanıtı bir cümle 
     "Hüküm bizden uzaklarda çoktan verildi ve şimdi uygulama aşamasında." 
     
     PEKİ Jakobenlerin savundukları, uyguladıkları ve bugüne kadar gelen, eleştirilen, görüşleri nedir 
     Kemalizm ve Jakobenizm arasında benzerlikler var mıydı 
     Bunları da yarın Sayın Prof. Taner Timur'un makalesinden özetlemeye çalışacağız. 
     Şu Jakobenler" bir biline... 
     ------- 
     X Sürüden Ayrılanlar - İMGE Kitabevi 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
