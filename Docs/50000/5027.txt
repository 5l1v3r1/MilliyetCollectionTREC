<DOC>
<DOCNO> 5027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur16.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz "Yargının işi" 
</HEADLINE>
<TEXT>

     ANAP Genel Başkanı ve Başbakan Yardımcısı Mesut Yılmaz, DYP'li Fevzi Şıhanlıoğlu'nun ölümünden dolayı MHP Milletvekilleri Cahit Tekelioğlu ve Mehmet Kundakçı hakkında Ankara Cumhuriyet Başsavcılığı'nca tutuklama kararı çıkarılmasına karşılık, "Yargının işi" dedi.ANAP Başkanlık Divanı toplantısı yapılırken, iki MHP'li milletvekili hakkındaki tutuklama kararı toplantıya ulaştırıldı. ANAP Grup Başkanvekili Beyhan Aslan, bunun üzerine toplantıdan çıkarak MHP Grup Başkanvekili Oktay Vural'ı arayarak bilgi aldı. Aslan, yakalanma talimatının yanlış bir tanım olduğunu belirterek, "Suçüstü değil. Bu olmaz. İfadelerini almak için çağırmışlardır" dedi. 




</TEXT>
</DOC>
