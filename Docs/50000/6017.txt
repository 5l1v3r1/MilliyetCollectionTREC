<DOC>
<DOCNO> 6017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/08/siyaset/asiy.html </URL>
<DATE> 2001/02/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Politikacının kopya hayali 
</HEADLINE>
<TEXT>

Kimi vekil liderinin kopyasını isterken MHP’li Gül "Çiller’i çoğaltıp düşmana yollayalım" dedi 
     ESRA KURT İstanbul 

     Genetik klonlama çalışmalarını ABD’de sürdüren Fransız biyokimyager Brigitte Boisselier’in, "Şansımız yaver giderse ilk kopya insan bu yıl için doğacak" açıklaması, milletvekillerini de heyecanlandırdı. Milletvekilleri, "Genetik kopyalama şansı size verilseydi, en çok kimi kopyalamak isterdiniz " sorusuna şu yanıtları verdi 
     Abdülkadir Aksu FP Mümkün olsaydı, Turgut Özal’ı kopyalamak isterdim. O idealimdeki kişi. 
     Mukadder Başeğmez FP Anadolu’nun yeniden birliğe ihtiyacı var. Bu nedenle Mevlana ve Yunus Emre’yi kopyalamak isterdim. 
     Mehmet Ali Şahin FP Türkiye’ye hizmet etmiş birisi olsun isterim. Atatürk’ün aynısını görmek isterdim. Türkiye Cumhuriyeti’nin kurucusunun aynısını görmek isterdim. 
     Bahri Zengin FP Üzerinde düşünmek lazım. Kopyalamak gerekirse peygamberlerin kopyalanması iyi olur. 
     Nazlı Ilıcak FP Dinlere başkaldırı gibi geliyor bana. Belki organ yenileme, ya da organ naklinde yararlanabilirler. 
     Ali Talip Özdemir ANAP eski milletvekili Özal’ın kopyalanmasını isterdim. 
     Aydın Ayaydın ANAP Özal’ın kopyalanmasını isterdim. Kendimi de kopyalar, yine siyasetçi olurdum. 
     Kamer Genç DYP Ben klonlamadan ne anlarım 
     Hayri Kozakçıoğlu DYP Bence her insanın bir kopyası lazım. O zaman iki ayrı dünya yaratmış oluruz. 
     Ufuk Söylemez DYP Adnan Menderes ve Atatürk’ü isterim. 
     Mehmet Sevigen CHP Parti Meclisi üyesi Atatürk olsa, iyi olur. 
     Berhan Şimşek CHP PM üyesi Önce Atatürk’ün kopyalanmasını isterdim. Sonra gençliğin sembolü Deniz Gezmiş, sanatçı olarak Yılmaz Güney olurdu. Bir şair olarak da Nazım Hikmet. Ayrıca mümkün olsaydı annem Alime Hanım’ın kopyalanmasını isterdim. 
     Nurettin Sözen CHP PM üyesi Atatürk ve İsmet İnönü. 
     Şevket Bülent Yahnici MHP DYP lideri Tansu Çiller’den 10 bin tane yapardım. Bunu inanarak söylüyorum. Genetik kopyalama dünyada sıkıntı getirir. O zaman binlerce Stalin çıkar. 
     Mehmet Gül MHP Tansu Çiller’in kopyalanması, hatta mümkünse mevcudunun da rafa kaldırılması konusunda genel kanaat var. Ben bu kanaata iştirak ediyorum. Çiller’in kopyasını Yunanistan’a, Ermenistan’a ve Sovyetler’e gönderebiliriz. Böylece üç kopya ile üç düşmanı safdışı edebiliriz. İsterlerse İran’a da gönderebiliriz. Türkiye’de kopyası olmasa iyi olur. Aslından çekiyoruz zaten. 
     Mustafa Gül MHP Yahnici’yi kopyalardım. 
     Erol Al DSP Atatürk’ü kopyalardım. Genel Başkanımız Bülent Ecevit’in de mutlaka kopyalanması gerekir. 
     Ahmet Tan DSP 4 yaşındaki kızım Ulya Zeynep’ten bir düzine kopyalardım. 
     


 SİYASET 




















</TEXT>
</DOC>
