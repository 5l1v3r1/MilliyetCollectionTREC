<DOC>
<DOCNO> 41369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/spor/ygokce.html </URL>
<DATE> 2001/09/10/ </DATE>
<TIME>  </TIME>
<AUTHOR> ATTİLA GÖKÇE  </AUTHOR>
<HEADLINE>
Hesabı kim verecek 
</HEADLINE>
<TEXT>

     Bunun adı skandal... Siz Türkiye Ligi’nin Avrupa’nın en iyi üç liginden biri olduğunu iddia ediyorsanız, standartlarınız da Avrupa ölçülerine uymalı... Kararlarınız da, davranışlarınız da akıl ve standart izlerini taşımalı, politika spora gölge vurmamalı. 
     Şimdi açıkca yazıyorum bu işin bir numaralı sorumlusu Türkiye Ligi’nin resmi organizatörü olan Futbol Federasyonu’dur. Kulüplerin mali denetimini yönetim yapısını yeniden biçimlendirmeye ve çağdaşlaştırmaya çalışan Federasyon, lig maçının oynanacağı sahaları nasıl denetliyor Sorumluluğunu evsahibi kulübe ya da Gençlik ve Spor İl Müdürü’ne bırakıp, "Bize doğru bilgi gelmedi" mantığına sığınıyorsa, ortada resmen bir sorumsuzluk var demektir. 
     Şimdi şu erteleme maçını ligin hangi boş haftasına, takvimin neresine sığdıracaksınız. Beşiktaş Kulübü özel uçak kiralamış, 30 - 40 milyarı gözden çıkarmış. Medyanın toplam gideri daha da fazla. Ya İstanbul’dan Samsun’a cep harçlıklarını biriktirerek gelen delikanlılara ne demeli Onlar üniversite harçlarından, haftalıklarından kalan paracıklarla yarı aç, yarı tok takımlarını desteklemeye koştular. Aynı biçimde Samsunlu delikanlılar da öyle paralar verdi. Şimdi bu vakit ve nakit kaybını kim ödeyecek, hesabı kim verecek 
     Hakem Metin Tokat üzücü ama gerçekçi bir karar verdi. Ne Samsunspor Kulübü gibi duyarsız, ne de Federasyon gibi sorumsuzdu. Çünkü muhtemel bir sakatlık bir çok futbolcunun kariyerini yeşil çimen üzerinde karartabilirdi. 
     
     



 SPOR 



























</TEXT>
</DOC>
