<DOC>
<DOCNO> 1772 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/guncel/gun09.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkanlıktan çaycılığa... 
</HEADLINE>
<TEXT>

     YILMAZ ÖLMEZ Kuşadası DHA 

     Konya’nın Hadim ilçesine bağlı Korualanı beldesi belediye başkanıyken 18 Nisan seçimlerinde DYP’den yeniden aday olan, ancak kazanamayan Sefer Duman, köyünün "gurbetçilik" geleneğine uyarak Kuşadası’nda çay ocağı işletmeye başladı. 
     Başarılı bir başkanlık dönemi geçirdiğini, ancak yeniden seçilemeyince, dostlarından aldığı borçla elma ticaretine başladığını ifade eden Duman 52 şunları söyledi "Ama bu işten de zarar ettim. Daha sonra, Kuşadası’nda küçük bir dükkanda çay ocağı işletmeye başladım. Eğer çalıp çırpsaydım bu duruma düşmezdim. Kasabamın gurbetçilik geleneğine uyarak ben de ekmek parası peşine düştüm. Evimi geçindirmek için Kuşadası’nda Başkanın Yeri’ ismini verdiğim küçük bir dükkanda çay ocağı işletiyorum." 
     Duman duvarına Süleyman Demirel’le çektirdiği fotoğrafları astığı çay ocağında hem ocakçı, hem de garsonluk yapıyor. Geceleri de çay ocağında yatan Duman, eşine ve 5 çocuğuna para gönderiyor. Sefer DumanDYP’den yeniden belediye başkanı adayı olmak istediğini söylüyor. 
     


 GÜNCEL 





















</TEXT>
</DOC>
