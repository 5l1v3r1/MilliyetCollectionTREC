<DOC>
<DOCNO> 27376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/ekonomi/eko03.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İş’tirakler borsa yolunda 
</HEADLINE>
<TEXT>

Çok ortaklı yapının şeffaflık ve otokontrol sağladığını belirten İş Bankası Genel Müdürü Özince, iştirakleri mümkün olduğunca halka açacaklarını bildirdi 
     İş Bankası Genel Müdürü Ersin Özince, "İş Bankası’nın iştiraklerinin eskisi, yenisi, hepsi mümkün olduğunca halka açık borsaya kote yani mümkün olduğunca şeffaf kuruluşlar olacaklar" dedi. Özince, bunun, onların kendi alanlarındaki standartları daha çok aramalarına, hem ülke içindeki standartları, hem uluslararası standartları daha çok hedeflemelerine imkan tanıyacağını söyledi. Özince, İş Bankası’nın sadece finans sektöründe değil reel sektör ayağındaki kuruluşlarıyla da mümkün olduğunca örnek ve rekabet gücü yüksek kurumlar olmaya özen göstereceğini kaydetti. 
     "İş Bankası başarısını hiçbir şekilde bir zümreye, bir gruba değil olabildiğince kamu ortaklığına açık olmasına borçlu" diyen Özince, çok ortaklı yapının şeffaflık ve otokontrol sağladığını anlattı. 
     Özince’nin verdiği bilgilere göre, Atatürk’ün kurduğu Cumhuriyet döneminin ilk ulusal bankası olan, kurulduğu 1924 yılında iki şube ve 37 personel ile hizmete başlayan İş Bankası’nın 31 Aralık 2000 tarihi itibariyle aktif büyüklüğü 8 katrilyon 999 trilyon 885 milyar liraya ulaştı. 
     
     66 şirkete ortak 
     Cam, demir - çelik ve sigorta gibi sektörlerde lider konumda olan ve bugüne kadar 281 şirkete iştirak eden İş Bankası’nın halen toplam 66 iştirak ve ortaklığı bulunuyor. İş Bankası’nın en büyük hissedarı, yüzde 44.87 ile İş Bankası Mensupları Munzam Sosyal Güvenlik ve Yardımlaşma Sandığı Vakfı. Cumhuriyet Halk Partisi ise yüzde 28.09 paya sahip bulunuyor. 
     İş Bankası, GSM 1800 ihalesinde Telecom Italia Mobile ile birlikte özelleştirme tarihinin de en büyük başarısına 2 milyar 525 milyon dolar ile imza attı. 
     
İş Bankası iştirak ve ortaklık zengini      Ortaklıkları 
     Sınai Yatırım Bankası 
     Türkiye Sınai Kalkınma Bankası 
     Arap - Türk Bankası 
     Anadolu Anonim Türk Sigorta 
     Anadolu Hayat Sigorta 
     Camiş Sigorta Hizmetleri 
     Destek Reasürans 
     Milli Reasürans 
     Anadolu Cam Sanayi 
     Antgıda Turizm Enerji Şirketi 
     Asmas Ağır Sanayi Makinaları 
     Cam Elyaf Sanayii 
     Camiş Ambalaj Sanayii 
     Camiş Madencilik 
     Camiş Makina ve Kalıp Sanayii 
     Çayırova Cam Sanayii 
     Çelikord 
     Etitaş Elektrik Tehçizat İmalat Tesisi 
     Ferro Döküm Sanayi ve Ticaret 
     İstanbul Fruehauf Taşıt Araçları Sanayii 
     İstanbul Porselen Sanayii 
     İzmir Demir Çelik Sanayii 
     Paşabahçe Cam Sanayii 
     Türk Pirelli Lastikleri 
     Soda Sanayii 
     Trakya Cam Sanayii 
     Trakya İplik Pazarlama 
     Cam Pazarlama 
     Edirne Turizm 
     Tutaş Türk Turizm 
     İşbank GmbH 
     
     İştirakleri 
     İş Factoring Finansman Hizmetleri 
     İş Gayrimenkul Yatırım Ortaklığı 
     İş Genel Finansal Kiralama 
     İş Portföy Yönetimi 
     İş Risk Sermayesi 
     İş Yatırım Ortaklığı 
     İş Yatırım Menkul Değerler 
     Yatırım Finansman Menkul Değerler 
     Anadolu Turizm İnşaat ve Ticaret 
     Bankalararası Kart Merkezi, 
     Batı Karadeniz Elektrik Dağıtım Ticaret 
     Bayek Tedavi Sağlık Hizmetleri 
     Camiş Yatırım Holding 
     Camsar Sanayi Ara Malları Pazarlama 
     Camtaş Düzcam Pazarlama 
     Hizmet İşleri Limited Şirketi 
     İş Doğan Petrol Yatırımları Şirketi 
     İş - Koray Turizm Orman Maden İnşaat Ticaret 
     İş Merkezi Yapı İşleri Güvenlik Temizlik Gıda Hizmetleri 
     İş Net Elektronik Bilgisayar Ürünleri Dağıtım Ticaret 
     İş Tim Telekomünikasyon Hizmetleri 
     Kültür Yayınları İş - Türk Limited Şirketi 
     Mepa Merkezi Pazarlama 
     Mipaş Mümessillik İthalat İhracat ve Pazarlama 
     Nemtaş Nemrut Liman İşletmesi 
     Paşabahçe Mağazaları 
     Trakya Yatırım Holding 
     Şişe Cam Fabrikaları 
     Tuba - Sim İnşaat Konsorsiyumu 
     Vadeli İşlemler Eğitim Danışmanlık 
     Yatırımlar Holding 
     Zepa Tarım 
     İş Dublin Financial Serv. Plc 
     



 EKONOMİ 



















</TEXT>
</DOC>
