<DOC>
<DOCNO> 20018 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sonspo17.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hasan Şaş taburcu oldu 
</HEADLINE>
<TEXT>

     Fenerbahçe ile dün oynanan derbi maçta Ali Güneş ile çarpışarak hastanelik olan Galatasaraylı Hasan Şaş, bugün taburcu oldu. 
     Acıbadem Hastanesi'nden dün gece Acıbadem Bakırköy Carousel Hastanesi'ne nakledilen futbolcunun baş ve boyun ağrısı çektiği, ancak durumunun fazla önemli olmadığı bildirildi. 
     Kulüp doktoru Serhan Kurtulmuş, futbolcuyu günlük olarak takip edeceklerini ve buna göre antrenmana çıkma zamanını belirleyeceklerini söyledi. Kurtulmuş, Hasan'ın Ankaragücü maçında oynama ihtimalinin bulunduğunu, ancak yarınki antrenmana önlem olarak çıkmayacağını kaydetti. 
     Maçta baldırına darbe alan Taffarel'in tedavisine de başladıklarını belirten Kurtulmuş, sakatlıkları geçen Capone ve Marcio'nun bu hafta takımla birlikte çalışmalara başlayacaklarını sözlerine ekledi. 






</TEXT>
</DOC>
