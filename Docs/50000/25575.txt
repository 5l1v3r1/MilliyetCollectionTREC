<DOC>
<DOCNO> 25575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/soneko13.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Heyeti fazla mesaiye kalıyor 
</HEADLINE>
<TEXT>

     Juha Kahkonen başkanlığındaki Uluslararası Para Fonu IMF heyetinin Türkiye'deki kalış süresinin uzadığı öğrenildi. 
     Edinilen bilgiye göre, daha önceden yapılan plana göre, heyet bugün düzenlenecek basın toplantısının ardından Türkiye'den ayrılacaktı. Fakat IMF heyeti, çalışmalarını tamamlayamaması nedeniyle hafta sonunu da Türkiye'de geçirecek. 
     IMF heyetinin ağırlıklı olarak bankacılık sektörü ve kamu finansmanı üzerinde durduğu, ayrıca niyet mektubunda belirtilen bazı yapısal düzenlemelerinin de çıkarılmasını görmek istediği kaydediliyor. 
     Heyetin 8. gözden geçirme ziyaretini tamamlamasının ardından Pazartesi günü Türkiye'den ayrılabileceği belirtiliyor. 






</TEXT>
</DOC>
