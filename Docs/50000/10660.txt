<DOC>
<DOCNO> 10660 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/10/ekonomi/eko05.html </URL>
<DATE> 2001/03/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kürtler de hisse senedi ortaklığı modeli kuruyor 
</HEADLINE>
<TEXT>

     İHSAN DÖRTKARDEŞ DHA 

     Avrupa’da Uluslararası Kürt İşverenler Birliği KARSAZ çatısı altında toplanan girişimciler, maliyetleri düşürmek amacıyla İslami k r payı ortaklığı benzeri hisse senedi ortaklığına dayalı bir şirket kurmayı kararlaştırdı. PKK çizgisinde Avrupa’da yayın yapan Özgür Politika gazetesinin haberine göre, bir süre önce yapılan "Kürt Ekonomi Kongresi’’nde alınan karar doğrultusunda KARSAZ yöneticileri Almanya’nın Frankfurt kentinde özellikle döner ve gıda alanında faaliyet gösteren 13 Kürt işverenle bir araya geldi. 
     Avrupa’daki et piyasasını "deli dana’’ ve şap hastalığının tehdit ettiği değerlendirilerek, ekonomik sıkıntıdan çıkılması için Kürtler’in ortak hareket etmesi gerektiği belirtildi. KARSAZ Yönetim Kurulu Üyesi Habip Gül, toplantıda hisse senedi ortaklığı kurulmasının benimsendiğini açıkladı. Bu yolla satın alınacak malların ucuza mal edilip, piyasaya daha düşük bedelle sürüleceği, dönercilere ucuz et sağlanacağı kaydedildi. 
     
     Çoğunluğu dönerci 
     İlk etapta Almanya’da iş yapan Kürt girişimcilerin kuracağı hisse senedi ortaklığının diğer ülkelerdeki Kürtler’i de kapsaması için 17 Nisan’da daha geniş toplantı yapılmasını benimseyen şirketlerin "Döner İmalat’’, "Nurhak Döner Üretim’’, "Döner Prodüksiyon’’, "Polat Döner Üretim’’, "Çam Döner Prodüksiyon’’, "Fırat Döner’’, "Suhavi’’, "Birtat’’, "Panço’’ ve "Karedas’’ isimli şirketler olduğu ifade edildi. 
     


 EKONOMİ 












</TEXT>
</DOC>
