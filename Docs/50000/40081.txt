<DOC>
<DOCNO> 40081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/spor/spo04.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Özkan Sümer istifadan döndü 
</HEADLINE>
<TEXT>

Trabzon başkanının, 20 gün önce görevi bırakma aşamasına geldiği öğrenildi 
     BORDO - Mavili kulübün başkanı Özkan Sümer’in ekonomik sıkıntılar ve yönetim içindeki çekişmeler nedeniyle istifadan döndüğü iddia edildi. Sümer’in temlikler, icra takipleri nedeniyle zor duruma düştüğü, yönetim içinden de para veren kişinin çıkmaması üzerine 20 gün önce görevi bırakmayı düşündüğü öğrenildi. 
     SÜMER, istifasını bir basın toplantısıyla açıklamayı planladı. Tüm gazeteciler kulübe çağrılırken, yönetim tarafından son anda ikna edildi. Yöneticilerin Sümer’e, "Bu aşamada istifa, yapılan tüm işleri siler süpürür. Trabzonspor’u aldığımız noktaya çekmiş oluruz. Yılmak yok" dedikleri belirtildi. 
     
     Kamp başlıyor 
     DİYARBAKIR maçının hazırlıklarını bir haftadır kendi tesislerinde sürdüren Trabzon dünü dinlenerek geçirdi. Bordo - Mavililer, bu sabah Kızılcahamam’a giderek Diyarbakırspor maçı için kampa girecek. Kolu kırılan kaptan Hami Mandıralı’nın çalışmalara katılmasına doktorlar izin vermedi. 
     



 SPOR 


























</TEXT>
</DOC>
