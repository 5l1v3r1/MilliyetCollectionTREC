<DOC>
<DOCNO> 43485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sontur19.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Burdur'da pornografik yayınlar internet kafeleri kapattırdı 
</HEADLINE>
<TEXT>

     Burdur'da, bazı öğrenci velileri ile okul yöneticilerinin şikayeti üzerine, ilgili yasa ve yönetmeliklere aykırı işletildikleri saptanan 6 internet salonu kapatıldı. 
     Valilik Basın Bürosu'ndan yapılan yazılı açıklamada, internet salonlarında pornografik gösterilerle çocukları saldırgan tutumlara yönelten korku ve şiddete dayalı oyunların oynanması ile bu salonlara 12 yaşından küçük çocuklar ve üniformalı öğrencilerin girmelerinin yasak olduğu hatırlatıldı. 
     Açıklamada, okulların açılmasıyla birlikte polis ve okul yöneticilerinin denetlemeleri sonucu bazı internet salonlarına ders saatleri içerisinde öğrencilerin girdiğinin saptandığı, bu konuda öğrenci velilerinden de yoğun şikayetler alındığı vurgulandı. Açıklamada, daha önce yasa ve yönetmeliklere uymaları konusundaki uyarıları dikkate almayan 6 internet salonunun çeşitli sürelerle, geçici olarak kapatıldıkları bildirildi. 






</TEXT>
</DOC>
