<DOC>
<DOCNO> 19347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/yazar/pulur.html </URL>
<DATE> 2001/05/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Dansöz 
</HEADLINE>
<TEXT>

     HALİT Çapın telefonla haber verdi 
     "Bizim aile, televizyonda " 
     "Bizim aile" dediği Savaş Ay'ın ailesi... 
     Savaş Ay, "Dansöz" filmini çevirdikten sonra, annesi, oğlu ve kız kardeşiyle televizyon turlarına başladı zaten filmde hem annesi Şükran Ay'ın rolü vardı, müziği de oğlu Ulaş Can Ay yapmıştı. "Dansöz"ü sinemalarda kaç bin kişi seyretti bilemeyiz ama, milyonlarca televizyon seyircisi filmi adeta ezberledi. 
     
     FİLMDE kimler yoktu ki 
     Bunlardan biri de, ünlü ve güzel manken Deniz Akkaya... 
     Filmin tacizci ressamı "Tabelacı Yunus" birazdan saldıracağı "Kanarya Hayriye"ye marifetlerini anlatır bir afiş gösterir 
     "Ben, bu vücuda, Deniz Akkaya'nın yüzünü ve göğüslerini korum, bak ne güzel olur " 
     Bu sahneyi Deniz Akkaya'ya anlatmışlar, o da bir televizyon programında "Benim adımı kullanıyorlar, sonra afişe yazmıyorlar " diye şikayet etmiş... 
     Sen misin bunu söyleyen, hiç Savaş Ay'a bu söylenir mi 
     Hemen ertesi gün, yeni bir afiş bastırmış başoyuncu "Kanarya Hayriye"nin vücuduna Deniz Akkaya'nın kafasını oturtmuş, altına da adını yazmış... 
     
     SAVAŞ Ay bu, kendi değimiyle hiç keleğe gelmez, her şeyi harbidir, filmin başına "Beni emziren Çingeneye..." yazacak kadar harbi... 
     Bunun da hikayesi şu... 
     
     ANNESİ Şükran Ay, turnede, sahnede şarkı okuyor, Savaş da bebek, sahne arkasında, birden başlıyor, viyaklamaya, orada bulunan bir Çingene anne, susması için Savaş'a meme veriyor, emziriyor, susturuyor. 
     Savaş Ay, o gün, bugün ağlamayan çocuğa meme verilmeyeceğini çok iyi bilir. 
     
     PEKİ yılların gazetecisi, televizyoncusu Savaş Ay, bu işe neden soyunmuş, film çevirmek nereden aklına gelmiş 
     Anlatıyor 
     "Miş'li geçmiş zamanlarda, birçok beyaz adam, siyah derilileri yok saydı. 
     Bir gün bir masalcı, eş, dostuyla toplanıp, haydi film yapalım bu masalı, dedi ve onları gaza getirdi. 
     Dansöz filmi, işte bu gaza gelmişlerin imecesidir." 
     
     "Dansöz" elbette Emir Kusturica'ın Çingeneler Zamanı" değil, zaten Savaş Ay da "Ben Kusturica'yım " demiyor. 
     Ama "Dansöz", bize göre, insafsızlıkla eleştirilecek bir film de değil 
     Filmi beğenmeyenler, filmin, ileride Türkiye Çingeneleri üzerinde araştırma yapacaklara, kalacak olan bir belge olduğunu söylemek hak tanırlığını bile göstermediler. 
     
     FİLMİN sanat yönetmeni Yaşar Kartoğlu'nun dediği gibi 
     "Bu film, bir Çingene masalı değil, Çingenelerin gizli gerçeği." 
     Hele filmin "Zarife"si, Nuran Çokçalışkan'ın söyledikleri 
     "Benim ailem dört göbek dansöz... Babaannemin annesi, İspanyol Çingenesi, bir dansöz, dedem Selanik göçmenlerinden bir Rum, annem Arnavut, ben Çingeneyim." 
     
     







İslam ve demokrasi 


Cazdan bize ne 


Telekom’a asker freni 


İşte Türk kadını 


Mesut Yılmaz'ın inandırıcı olabilmesi... 


Bülent Bey’i nasıl tanırsınız 


Evde kalmasın 


Maske 


Halk farkında değil mi .. 


Sınav dönemi 


Beyaz Enerji soruşturmasında bilinmeyenler 


Dansöz 


Enerji düğümü 


Duy da inanma 


"Kaynak" denilen şey "tasarrufötur 


</TEXT>
</DOC>
