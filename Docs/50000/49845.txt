<DOC>
<DOCNO> 49845 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/son/sontur05.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Türkiye'den asker istedi 
</HEADLINE>
<TEXT>

     Devletin zirvesini dün saatlerce biraraya getiren ve Ecevit'in gizlenmesini istediği konu bugün açıklığa kavuştu "ABD Türkiye'den asker istiyor" CNN Türk'ün haberine göre, ABD'de Florida'da bulunan Türk irtibat subayı Tuğgeneral Ümit Şahintürk, Ankara'ya Amerika'nın asker talebini iletti. 
     ABD'nin talebi Genelkurmay Başkanı Orgeneral Hüseyin Kıvrıkoğlu'nun da katıldığı liderler zirvesinde ele alındı. 
     Genelkurmay bu isteğe sıcak bakıyor ancak karar hükümet tarafından verilecek. 
     Türkiye'den Afganistan'a gidecek birlikte er düzeyende kimse bulunmayacak, birlik subay ve astsubaylardan oluşacak. 
     Gidecek birliğin sıcak çatışmalara girmeyip Afganistan'ın kuzeyinde konuşlanacağı sanılıyor. 
     ABD'nin daha ileriki aşamalarda da Türkiye'den asker talep edeceği belirtiliyor. Bunun da barış gücü anlamına geldiği Ankara kulislerinde konuşuluyor. Ancak Barış Gücü için önce harekatın tamamlanması gerekiyor. 
     






</TEXT>
</DOC>
