<DOC>
<DOCNO> 22115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/yazar/theper.html </URL>
<DATE> 2001/05/19/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İşiniz zor 
</HEADLINE>
<TEXT>

     Kartal'da dededen kalma iki parsel arsamız var. İmar durumu istediğimizde imara müsait değil, ağaçlandırılacak alan diye bize cevap veriyorlar. İyi ama buranın vergisini ödüyorum, üstelik iki parsel benim malım. Kim gelip burayı ağaçlandıracak, anlamıyorum. Adalet Bakanlığı'na başvurdum, beni savcılığa çağırdılar, bir sonuç çıkmadı. 36 yıldır kullanımının engellendiği bir gayrimenkul olabilir mi S. E. - İstanbul 
     Sorunuz, 36 yıldır kullandırılmayan gayrimenkul olur mu Evet olmuş işte, siz içinde yaşıyorsunuz, demek ki oluyor. 
     Bakın bu mesele öyle çözümsüz ki. Şimdi size yanıt verildiğinde belediyenin elinde bulunan bir imar planına göre yanıt veriliyor. Bu planda sizin arsanın bulunduğu yer yeşil alan olarak ayrılmış. "Peki madem ki yeşil alan, öyleyse burayı kamulaştır, paramı öde sonra yeşillendir" deseniz, "paramız yok kamulaştıramayız" diyecekler. 
     Peki ben dava açayım, benim hakkımı ortadan kaldıran planın iptalini isteyeyim deseniz, bu mümkün, idari dava yolu ile planın iptali mümkün olabilir, ama iptalden sonra da size, "eski plan iptal olundu, yenisi henüz yapılmadı, dolayısı ile imar durumu veremiyoruz" diyecekler. 
     Vatandaş da malına sahip olamayacak. 
     Böyle arsaları vatandaşın elinden yok pahasına satın alanlar vardı. Bunlar bu arsaları toplarlar, bir süre bekletirler, sonra bakarsınız sanki sihirli değnek dokunmuş, bu alanlar imara açılmış. İmara açıldığında da yok pahasına satın alanlar köşeyi dönerdi. Yani olay bir tek sizin başınızda değil. Ancak hatırlatayım ki Adalet Bakanlığı'nı ilgilendiren bir konu değil, orada hadiseyi çözemezsiniz. 
     
     







Şehit... 


Ata'nın ruhuyla 


CASA kazaları 


Niyazi olma korkusu 


İşçi düşmanı IMF düzeni mi, KİT düzeni mi 


Anlaşılması zor 


Atatürk'ü Ecevit'in akrabası kurtardı 


Derviş gençlerle 


Kuşku, bilim, aşk 


Irak açmazı 


Borsada yeni pazar 


Bir hastane bir karakol 


19 Mayıs ruhu 


İşiniz zor 


Halkımız "parrra" bekliyor 


</TEXT>
</DOC>
