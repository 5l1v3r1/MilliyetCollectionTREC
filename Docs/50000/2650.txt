<DOC>
<DOCNO> 2650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur14.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Safari-1 operasyonunda gözaltına alınanlar DGM'de 
</HEADLINE>
<TEXT>

     İstanbul'da, paravan şirketler aracılığıyla 60 trilyon liralık hayali ihracat yapıldığı iddiasına ilişkin düzenlenen ve ''Safari-1'' adı verilen operasyon kapsamında gözlem altına alınan 19 kişi, İstanbul DGM'ye sevk edildi. 
     Operasyon çerçevesinde İstanbul Organize Suçlar Şube Müdürlüğü'nde gözlem altında bulunan 19 kişinin, sorgu ve işlemleri tamamlandı. 
     İşadamı Emin Cankurtaran'ın damadı Mustafa İlhan Arslan ile Şevki Şimşek, Mehmet Turgay Polat, Recep Kaba, Adnan Rüştü Ertekin, Ayhan Atilla Nirun, İsmail Bostan, Çetin İlday, Fehmi Gürcan, Bilal Daban, Yaşar Yerarslan, Şerafettin Dalkoparan, Mehmet Dalkoparan, Turan Çatılı, Suat Albayrak, Mustafa Sacit Basmacı, Mehmet Oğuz Erucan, Ahmet Duran Urfalıoğlu ve Mustafa Selami Ersoy, İstanbul Devlet Güvenlik Mahkemesi Cumhuriyet Başsavcılığı'na gönderildi. Adli Tabiplik'te muayeneden geçirilen 19 kişi, daha sonra DGM Cumhuriyet Savcısı Ahmet Ayvaz tarafından sorguya alındı. Aynı operasyon kapsamında gözlem altına alınarak, dün İstanbul DGM'ye sevk edilen 10 kişiden İlhan Duruk, Sait Müfit Arıkan, Adil Afacan, Nejat Topkan, Feridun Cahit Kızgınkaya, Yılmaz Sayın ve Necdet Hulki Karadayı tutuklanmış, Emine Özlem Karadayı, Ekrem Altunay ve Tolga Menekşe ise serbest bırakılmıştı. 




</TEXT>
</DOC>
