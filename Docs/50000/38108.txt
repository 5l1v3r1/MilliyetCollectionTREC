<DOC>
<DOCNO> 38108 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sonspo19.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Atilla Kıyat "İstanbulspor yenilgisi Rangers maçını olumlu etkiler" 
</HEADLINE>
<TEXT>

     Fenerbahçe Kulübü Asbaşkanı ve Basın Sözcüsü Atilla Kıyat, İstanbulspor karşısında alınan mağlubiyetin Glasgow Rangers maçını olumlu etkileyeceğini söyledi. 
     Kıyat, İstanbulspor karşısında alınan mağlubiyeti hiç beklemediklerin belirterek, ''İstanbulspor oynadığı futbol ile galibiyeti hak etti. Kendilerini kutluyoruz. Bu maç Çarşamba günü oynayacağımız Glasgow Rangers maçını olumlu etkiler'' dedi. 34 haftalık lig maratonun, 2. haftasında kaybedilen maçın telafisinin mümkün olduğunuda ifade eden Kıyat, ''Önemli olan, Çarşamba günü oynayacağımız maç. Bu karşılaşmanın telafisi yok. Teknik direktörümüz Mustafa Denizli takımın resmini geniş görüntüleyerek, Süper Lig, Türkiye Kupası ve Şampiyonlar Ligi için strateji belirlemiştir. Glasgow Rangers maçını kazanarak Şampiyonlar Ligi'ne gireceğiz'' diye konuştu. 
     Atilla Kıyat, Glasgow Rangers takımıyla günü oynayacakları önemli maçta, sarı-lacivertli taraftarlardan Şükrü Saracoğlu Stadı'nı doldurmalarını istedi. Kıyat, şunları söyledi ''Seyircimiz bizim 12. adamımız Çarşamba günü takım üzerinde büyük itici güç olacak. Taraftarımızı Fenerbahçe'yi desteklemeleri için Glasgow Rangers maçında tribünlere bekliyoruz.''. Bu arada, Fenerbahçe Kulübü Asbaşkan ve Dışilişkiler Sorumlusu Sadettin Saran'ın, Kaiserslautern'e transfer olan Murat Yakın'ın bonservis sorununu çözmek için bu sabah FIFA yetkilileri ile görüşmek üzere İsviçre'ye gittiği bildirilidi. 







</TEXT>
</DOC>
