<DOC>
<DOCNO> 26880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sonspo23.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Erhan Albayrak için Gaziantep ile görüşüyor 
</HEADLINE>
<TEXT>

     Gaziantepspor Kulübü Başkanı Celal Doğan, Beşiktaş'ın talip olduğu Erhan Albayrak'ın transferi için siyah-beyazlı yöneticilerle görüşmelerinin sürdüğünü söyledi. 
     Birinci Futbol Ligi Kulüpler Birliği'nin toplantısına katılmak üzere İstanbul'da bulunan Doğan, toplantı öncesinde yaptığı açıklamada, Hakan Bayraktar için de Fenerbahçe ve Beşiktaş kulüplerinin teklifte bulunduğunu, ancak henüz bir anlaşmaya varamadıklarını söyledi. 
     Bu oyuncuyu öncelikle Fenerbahçe'ye önerdiklerini, Beşiktaş'ın da takas teklifinde bulunduğunu kaydeden Doğan, takas teklifine sıcak bakmadıklarını belirtti. 
     Celal Doğan ayrıca, iç transferde Fatih ile görüşmelerinin sürdüğünü ifade etti. 






</TEXT>
</DOC>
