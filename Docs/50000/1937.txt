<DOC>
<DOCNO> 1937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/ekonomi/eko04.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dev birleşmede mutlu son 
</HEADLINE>
<TEXT>

Time Warner ile internet devi America Online’ın evliliği önündeki son engel de kalktı. Federal İletişim Komisyonu, birleşmeyi halkın çıkarlarına uygun bularak onayladı 
     EKONOMİ SERVİSİ 

     Dünyanın en büyük internet şirketi America Online ve medya şirketi Time Warner'ın evliliği resmen onaylandı. 
     Birleşmenin önündeki tek engel olarak görülen, ABD Federal İletişim Komisyonu FCC evliliği onayladı. 
     Tarihteki en büyük medya evliliği olan birleşme tam 105 milyar dolar değerinde. Bir yıl kadar süren çalışmaların ardından son engelin de aşılmasıyla birlikte, birleşme süreci dün tamamlandı. 
     
Şartlı onay      Yeni oluşan şirket yıllk 36 milyar dolar geliri, Time Magazine, Warner Brothers film stüdyoları, CNN ve AOL gibi isim ve marka avantajları ile dünyanın en büyük medya devi haline geldi. 
     Federal İletişim Komisyonu üyeleri arasında internet kullanım hakkı ve AT T'nin Time Warner'da bulunan hisselerinin paylaştırılması konusunda görüş ayrılığı meydana geldi. İki komisyon üyesinin çekimser kalmasına rağmen karar kalan üç oyla onandı. 
     Ayrıca komisyonun birleşmeye, AOL'nin "anında mesaj" instant message sisteminin, Time Warner kablo şebekesi aracılğıyla rakip kuruluşların hizmetine de açılması şartıyla izin verdiği öğrenildi. 
     
Tekel olmayacak      FCC Başkanı William Kennard yaptığı açıklamada, iki şirketin faaliyet alanının ve boyutlarının çok büyük ve karmaşık olduğunu komisyonun, halkın çıkarlarını korumak amacıyla tekel olmayı ve aşırı büyümeyi önlemek için gerekli önlemleri aldığını kaydetti. 
     Öte yandan şirket yetkililerinin verdiği bilgiye göre yeni şirketin isimi AOLTime Warner Inc. oldu ve New York Borsası'nda AOL adıyla işlem görecek. 
     


 EKONOMİ 



















</TEXT>
</DOC>
