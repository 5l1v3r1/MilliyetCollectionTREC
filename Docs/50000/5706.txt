<DOC>
<DOCNO> 5706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/sanat/sanzhalman.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Beste müjdesi 
</HEADLINE>
<TEXT>

     Yüreğimizi burkan şu gerçekleri, Milliyet’te ve başka yerlerde dile getiriyorum yıllardır Çağdaş Batı müziğinde oldukça uzun süredir önemli besteler yaratılmıyor... Kaç yıldır, bellibaşlı yeni senfoni, konçerto, opera, oratoryo veremedik. Klasik ve çağdaş müzik icracılarımız dünya çapında. Ama, dünya repertuarına katkılarımız sıfır. 
     Yeni eserlerin yurt içinde ve dışında icra edilmesini sağlamak çetin. Besteciler, kapsamlı yapıtlarının gerektirdiği emeğin karşılığını alamıyor. Buna karşılık, genç bir yetenek, bir senfoni ya da opera bestelemektense, televizyon ya da sinema için beste yapsa büyük paralar kazanabiliyor. Reklam müzikleri bir dolu kazanç sağlıyor. 
     Çağdaş Batı müziğindeki yapıt eksikliğini gidermek için, arasıra beste yarışmaları açıldı. Bunlara da pek rağbet olmadı. Beste teşvikinin en verimli yolu, sipariştir. Kültür Bakanlığı, nihayet bu yolu seçti. Bakan İstemihan Talay ile Müsteşar Yardımcısı Hasan Hüseyin Akbulut’tan müjde var Kültür Bakanlığı, her yıl beste siparişleri verecek ve hazırlanan eserlerin yurt içinde icrasını garantileyecek, yurt dışında çalınmasına yardımcı olacak. 
     Sipariş ille de önemli eser yaratılmasını sağlamaz ama, en güçlü teşviktir. Bu yöntemle, birkaç yıl içinde, Türk bestecilerinin birkaç sağlam yapıt vereceğine inanıyoruz. Repertuarımız, yeni senfonilerle, konçertolarla, opera ve bale eserleriyle zenginleşecek diye umutlanabiliriz. 
     
Oedipus ve edep      Sofokles, "Kral Oedipus" tragetyasını 2400 yıldan uzun bir süre önce yazmıştı. Dünya klasiklerinin en güçlülerinden biridir. Bizde de ünlüdür 1950’li yıllarda Cüneyt Gökçer, olağanüstü bir Oedipus oynamıştı ülkemizde ve Yunanistan’da. 
     Şimdi, bu tragetyanın "Kızıl Oedipus" başlıklı bir uyarlamasını gösterdi diye Cine 5’e kapatma cezası verildi Olur iş mi Gülünç oluyoruz dünyaya. Napolyon mu, Talleyrand mı, Richlieu mü, onlardan birisi demiş ki "Bana en masum bir aşk mektubunu verin, içinde yazarını darağacına gönderecek birşey bulurum." Bizim RTÜK’e bir dünya klasiğini verin, içinde yasaklanacak bir şeyler bulur alimallah 
     
Buket’in valsi      Kumral Ada - Mavi Tuna", yeni Türk romanının ülke içindeki ve dışındaki en büyüleyici yazarlarından Buket Uzuner’in bir içim su eserlerinden 30’uncu baskısında. Bu yıl, İtalyanca, Yunanca ve İbranice olarak da yayımlanacak. Şimdi, Remzi Kitabevi, Pelin Arıner’in nefis çevirisiyle İngilizcesini çıkardı "Mediterranean Waltz". Alın, okuyun Güçlü, sevimli, önemli bir eser. 
     


 SANAT 










</TEXT>
</DOC>
