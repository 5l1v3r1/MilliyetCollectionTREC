<DOC>
<DOCNO> 21379 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/soneko23.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Emlakbank, Citibank faiz indirdi 
</HEADLINE>
<TEXT>

     Bazı bankalar Türk lirası ve Döviz cinsinden vadeli mevduatlara uyguladığı faiz oranlarını düşürdü. 
     Emlakbank'tan yapılan açıklamada, 1 ay vadeli mevduatta yüzde 75 olan faiz oranının yüzde 70'e, 3 ay vadeli mevduatta yüzde 73 olan oranın yüzde 68'e, 6 ay ve 1 yıl vadeli mevduatta yüzde 63 olan faiz oranının ise yüzde 58'e düşürüldüğü kaydedildi. 
     Citibank'tan yapılan açıklamada da, yüzde 81 olan 1 ay vadeli Türk lirası mevduatı faiz oranının yüzde 80'e düşürüldüğü belirtildi. 3 ay vadeli mevduatta yüzde 69, 6 ay vadeli mevduatta yüzde 55 ve 1 yıl vadeli mevduatta yüzde 50 olan faiz oranlarında değişiklik yapılmadığı kaydedilen açıklamada, döviz hesaplarına uygulanan oranların da düşürüldüğü ifade edildi. Banka, 1, 3, 6 ve 12 ay vadeli Amerikan doları cinsinden mevduatlara uygulanan yüzde 7 faiz oranının yüzde 5'e düşürüldüğünü bildirdi. 







</TEXT>
</DOC>
