<DOC>
<DOCNO> 1666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/yazar/cemal.html </URL>
<DATE> 2001/01/11/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Fransız siyasetçilerine Allah akıl versin 
</HEADLINE>
<TEXT>

     Olacak şey değil Fransa'da "Ermeni soykırımı yoktur " demek suç haline geliyor. İlgili tasarı dün Ulusal Meclis'in Dış İlişkiler Komisyonu'ndan geçti. 
     Şimdi sırada Meclis Genel Kurulu var. Gelecek hafta buradan da geçerse, Fransa'nın alnına koca bir ayıp sürülmüş olacak. 
     Mümtaz Soysal'ın deyişiyle 
     "Descartes'ların, Pascal'ların, Voltaire'lerin ve Braudel'lerin Fransa'sı, siyasal amaçlı yasalarla akılcı kuşkuyu durdurmanın ve araştırmacı insanları susturmanın değil, düşünce ve bilim özgürlüğünün ülkesi olarak bilinir bizim buralarda. 
     Yerel seçim telaşına düşmüş partilerle politikacıların tarih yazdığı nerede görülmüş ki, Fransa'da görülsün. 
     Daha doğrusu, iyi bilinmeyen bir tarihin iç politika hesapları uğruna kullanılmasına seyirci kalmak koca Fransız devletine yakışan bir tutum mudur " 10 Ocak tarihli Hürriyet, sayfa 12 
     Bu tasarının Fransız Anayasası'na da aykırı olduğu biliniyor. Aklı başında Fransız hukukçuları bu konuda görüş birliği içindeler. 
     Düşünebiliyor musunuz 
     Bu tasarı yasa haline gelince, Fransa'da kimse kalkıp "Ermeni soykırımı yoktur " diyemeyecek. Böyle düşünse bile oturup herhangi bir gazete veya dergide yazı yazamayacak. Bilimsel çalışma yapamayacak. 
     Çünkü konuşursa, yazarsa, akademik çalışma yaparsa yasayı çiğnemiş olacak, suç işleyecek. 
     Nerede kaldı ifade özgürlüğü 
     Nerede kaldı bilim özgürlüğü 
     Nerede kaldı demokrasi 
     Anlaşılan bunların hiçbiri Fransız siyasetçilerini ilgilendirmiyor. Onları ilgilendiren tek şey var 
     Oy 
     Öyle anlaşılıyor ki, oy uğruna satmayacakları, satamayacakları hiçbir şeyleri yok, hiçbir değerleri kalmamış. Oy uğruna işlerine geldiği vakit özgürlüğü de, demokrasiye de satabiliyorlar demek. 
     "Ermeni soykırımı yoktur " demeyi suç haline getirmenin bir başka anlamı var mı 
     Cezayir söz konusu olduğunda, Cezayir insanına Fransa'nın 1950'de reva gördüğü insanlık dışı eylemler gündeme geldiğinde, "Tarih bizim işimiz değil" diyen Fransız Ulusal Meclisi, oy gündeme geldiğinde, tarih yazmaya, tarihi yargılamaya kalkışabiliyor. Tarihten husumet çıkarma konusunda herhangi bir sakınca görmüyor. 
     Fransa'nın ayıbı bu. 
     Fransız siyasetçileri, Fransa'nın alnına kolay silinemeyecek bir ayıbın lekesini sürmenin eşiğindeler. 
     Ayrıca aymazlık içindeler 
     Yanı eski deyişle gaflet... 
     Ateşle oynadıklarının farkında değil Fransız siyasetçileri, Fransız Ulusal Meclisi. Çünkü tarihi siyasete malzeme yaparak, Türklerle Ermeniler, Türkiye'yle Ermenistan arasında yeni husumet tohumlarının ekilmesine de yol açıyorlar. 
     Oysa tarihi tarihçilere bırakmaktır doğru olan. 
     Başka çare yok. 
     Savaş koşullarında, neredeyse yüzyıl önce yaşanmış büyük acıların, hem Ermeni hem Türk toplumlarının vicdanlarında açtığı yaraların sarılması için daha hala zamana ihtiyaç var. 
     Bunun için bir yandan Türkiye'yle Ermenistan arasında 'halktan halka ilişkileri' başlatmak, öbür yandan bilimsel mekanlarda tarihi gerçekleri araştırmak, serbestçe tartışmak ve düşünmek gerekiyor. 
     Bu açılardan Türkiye'nin bir an önce atması gereken adımlar var. Ankara'nın gündemine artık tarihi yargılamak yerine araştırmanın yollarını açmak, bunun için bilimsel alanda 'Türk - Ermeni ortak platformları' oluşturmak gelmelidir. 
     Bunun gibi, Ermenistan'la ilişkileri normalleştirmenin nerelerden geçtiği de akılcı değerlendirmelerin konusu olarak Ankara'nın gündeminde yerini almalıdır. 
     
Ayıbı haykıralım ama...      Bir başka deyişle 
     Yalnız Fransa'ya, Fransız politikacılarına yıldırımlar yağdırmakla bir yere gidemeyiz. 
     Evet, kendi alınlarına kendi elleriyle sürdükleri ayıbı yüzlerine haykıralım. 
     Ama aynı zamanda tarihi bizim için bir sorun olmaktan çıkacak adımları da Türkiye'nin büyük çıkarlarını akılcı biçimde hesaba katarak düşünelim. 
     Bizim de buna gerçekten ve acilen ihtiyacımız var. 
     
     





YÖK'e hukuk 


"Yenilikçi" ne demek 


Düşünce gücü... 


3 T - T... 


Konuşan, Başbakan’ın tanımadığı biri değil 


Fransız siyasetçilerine Allah akıl versin 


"İsterik müttefikler..." 


Pay edilen ekonomi yönetimi .. 


"Gizli" 


YÖK'te sonun başlangıcı 


Yeni Ankara 


Bir bardak suda fırtına 


Dikkat, ölüm tehlikesi var 


Fırtına öncesi sessizlik... 


Yaşama dair filmler... 


Ya Celal Bayar ne diyor 


Dünya değişirken 


Rahat uyuyor musunuz 


Ankara'da "bedava ev" sahibi olmak isteyenlere "tarifname" 


</TEXT>
</DOC>
