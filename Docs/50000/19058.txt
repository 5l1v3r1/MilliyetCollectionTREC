<DOC>
<DOCNO> 19058 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/ekonomi/eko03.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Her şey tıkır tıkır gidiyor 
</HEADLINE>
<TEXT>

Kamu Bankaları Ortak Yönetim Kurulu Başkanı Vural Akışık, Kamu bankaları bambaşka hale gelecek, mali sistem rahatlayacak’ dedi 
     ZÜLFİKAR DOĞAN Ankara 

     Kamu Bankaları Ortak Yönetim Kurulu Başkanı Vural Akışık, kamu bankalarının mali piyasalardaki misyonu ve görev zararlarının tasfiyesi ile ilgili belirlenen iş takviminin "tıkır tıkır" işlediğini söyledi. 
     Plandan sapma olmadığını belirten Akışık, "Önümüzdeki birkaç gün içerisinde Hazine ile bazı hesaplardaki rakam mutabakatlarını da sağladıktan sonra, görev zararı operasyonu bitecek. Artık görev zararları yasa uyarınca karşılıksız verilemeyeceği için de, kamu bankaları bambaşka bir hale gelecek, mali sistem büyük ölçüde rahatlayacak" dedi. 
     
     Karşılıksız destek yok’ 
     Akışık, acil düzenlemeler arasında yer alan ve kamu bankalarına görev zararı yükleyen Bakanlar Kurulu kararnameleri ile, kararların iptali yönündeki uygulamanın dışında tutulmak istenen "armatörler kararı" konusunda da yasa ne emrediyorsa onun yapılacağını söyledi. 
     Bu çerçevede ortak yönetim kurulu olarak, Emlakbank’ın Ziraat Bankası ile birleşmesi işlemlerini iş takvimine uygun olarak yürüttüklerini, herhangi bir sorun bulunmadığını kaydeden Akışık, şöyle dedi "Dolayısıyla bu görev zararının üstlenilmesi, karşılığı olmaksızın yükümlenilmesi söz konusu olamaz. Yasanın bu konudaki hükümleri belli. Bunu da zaten gerekli yerlere bildirdik." 
     
     Tasfiye planı uygulanacak 
     Belirlenen iş takvimi ve görev zararlarının tasfiyesi planı uyarınca Hazine’nin bütçe yasa değişikliğinde belirlenen tutardaki k ğıt yükümlülüğünü yerine getirdiğini, geçmiş bazı hesap kalemlerindeki rakamlar konusunda "mutabakat" sağlanmasına çalışıldığını kaydeden Akışık, şöyle konuştu 
     
     Operasyon tamamlanacak 
     "Planlanan takvim uyarınca bütün bu işlemleri 1 Mayıs itibariyle yani bugün dün bitirmeyi öngörmüştük. Bazı küçük rakam mutabakatları konusunda Hazine ile görüşmelerimiz sürüyor. Bir de bazı k ğıtların, başka k ğıtlarla değiştirilmesi çalışmaları var. Bunlar da önümüzdeki birkaç gün içerisinde hallolur. Bir iki gün içinde görev zararı operasyonu tamamlanır." 
     



 EKONOMİ 























</TEXT>
</DOC>
