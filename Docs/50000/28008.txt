<DOC>
<DOCNO> 28008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/yasam/yas04.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Köprü çilesi 
</HEADLINE>
<TEXT>

Atatürk Köprüsü 20 gün trafiğe kapatıldı. İstanbullu sürücülere 30 derece sıcakta azap çektiren bakım ve onarımı ise, üç işçi ile bir teknisyen yürütüyor... 
     ÖMER ERBİL İstanbul 

     Onarım zili çaldı... 
     OKULLARIN tatile girmesiyle birlikte İstanbul’da klasik yol bakım çalışmalarına start verildi. Unkapanı Atatürk Köprüsü’nün trafiğe kapanması Taksim yönüne gidiş ve gelişin tıkanmasına, Sirkeci, çevre yolları ve Haliç Köprüsü’nün tıkanmasına yol açtı. Saatlerce otobüs ve dolmuşlarda bekleyen İstanbullular sıcakta çileden çıktı. Akşam iş çıkış saatinde ise köprü trafiği felaketti. 
     
     Kilometrelerce kuyruk 
     FATİH Sultan Mehmet Köprüsü’nde Mahmutbey gişelerine gidiş yönünde Gaziosmanpaşa Viyadüğü üzerindeki yol bakım çalışmaları nedeniyle araç konvoyu kilometrelerce uzadı. Dört şeritli yol, bakım çalışmaları nedeniyle iki şeride düşürüldü. Sabah saatlerinde başlayan trafik keşmekeşi yüzünden, sürücü ve yolcular saatlerce 30 derece sıcakta beklemek zorunda kaldı. 
     
     



 YAŞAM 

















</TEXT>
</DOC>
