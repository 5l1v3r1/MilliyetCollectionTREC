<DOC>
<DOCNO> 2237 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/siyaset/siy01.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’ye iktidar’ talimatı 
</HEADLINE>
<TEXT>

Başbakan Yardımcısı ve MHP lideri Bahçeli, FP’nin kapatılması durumunda yapılacak erken seçim olasılığına karşı Tüm hazırlıkları ve çalışmaların yapılmasını’ istedi 
     EZELHAN ÜSTÜNKAYA Kızılcahamam 

     MHP’nin, Kızılcahamam’da 3 gündür süren kampı dün sona erdi. Başbakan Yardımcısı ve MHP lideri Devlet Bahçeli, toplantıda, MHP’li kurmaylarına FP’nin kapatılması durumunda yapılacak erken seçim olasılığına karşı "Tüm hazırlıkların ve çalışmaların yapılmasını" istedi. 
     Bahçeli, milletvekili ve bakanlarına, medya karşısında, bilgisi dışındaki konularla ilgili açıklama yapmama talimatı verdi. Bahçeli’nin "Medyaya karşı hazırlıklı olun" talimatı üzerine Kızılcahamam’daki toplantısı da milletvekili ve bakanları bilgilendirmeye yönelik oldu. Bürokratlar, partililere Türkiye ve dünya üzerindeki gelişmeler konusunda brifing verdi. 
     
Yorum yapmayın      MHP lideri Bahçeli yaklaşık iki saat süren konuşmasında "Tek başına iktidar" mesajı verdi. Başbakan Yardımcısı Bahçeli, Genelkurmay Başkanlığı ile hükümetin küçük ortağı ANAP arasında süren gerginlikle ilgili yorum yapılmamasını istedi. 
     Başbakan Yardımcısı ve MHP lideri Devlet Bahçeli, Genekurmay ile ANAP arasında bir süredir devam eden tartışmalara Kızılcahamam’dan yanıt verdi. Bahçeli, "TSK siyasi alandaki tartışmaların dışında tutulmalıdır" dedi. Bahçeli, Enerji Bakanı Cumhur Ersümer hakkında gensoru verilirse MHP’nin tavrı ne olacaktır şeklindeki soruyu da, "şimdilik böyle bir şey söz konusu değil" diyerek yanıtladı. 
     
Nefesleri yetmedi      Üç gün boyunca otelden pek çıkmayan MHP’liler dün Soğuksu Milli Parkı içindeki spor tesislerinde "sekize sekiz" maç yaptı. Bayındırlık ve İskan Bakanı Koray Aydın’ın kaptanlık yaptığı maçta MHP’liler kondisyonları yetmeyince önce kaleleri taşıyıp sahayı küçülttü. O da k r etmeyince maçı bir saatte bitirdiler. 
     
Eşler yürüyüşte      Beyler maç yaparken eşleri de yürüyüşteydi. Milli Savunma Bakanı Sabahattin Çakmakoğlu’nun eşi medya mensuplarından kendilerini takip etmemesini rica etti. Gerekçesini de "Bizi takip edince hızlı yürüyoruz. Bu sefer de aşırı kilolarımızdan nefes nefese kalıyoruz" diye açıkladı 
     


 SİYASET 









</TEXT>
</DOC>
