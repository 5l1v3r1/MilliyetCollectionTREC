<DOC>
<DOCNO> 42519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/guncel/gun05a.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk sevgilinin ifadesi önemli 
</HEADLINE>
<TEXT>

ABD'deki kanlı eylemin mimarlarından Ziyad Samir Cerrah'ın doktor adayı olan Türk sevgilisi Ayşe Şengün’ün evinde uçaklarla ilgili doküman bulundu 
     FRANKFURT Milliyet 

     Amerika'yı kan gölüne çeviren terör eylemini düzenleyenler arasında olduğu söylenen terörist Ziyad Samir Cerrah'ın, Türk sevgilisinin evine polis baskını düzenlendi. Almanya'nın Bochum kentinde yaşayan Ayşe Şengün isimli genç kadının evini basan Alman polisi, evde uçaklarla ilgili pek çok doküman ele geçirdi. Almanya'nın Bochum kentinde yüksek okul öğrencisi olan Cerrah'ın, tıp öğrencisi olan 22 yaşındaki sevgilisi Ayşe Şengün'le sık sık öğrenci yurdunda buluştuğu belirlendi. 
     
Nazik ve güleryüzlü      Yurtta kalan Türk öğrenciler, Cerrah'ın sevgilisi Ayşe'yi görmek için sık sık yurda geldiğini doğruladı. Türk gençleri, "Onunla bazen asansörde, bazen kapıda sık sık karşılaşırdık. Bazen yanında kız arkadaşı da olurdu. Biz selam vermeden, hemen selam verirdi. İnce yapılı, güleryüzlüydü. Elektronik öğrenimi gördüğünü söylüyordu" diye konuştular. 
     Almanya'da başlayan terörist avı çerçevesinde Hamburg'da da Neşe B. adlı bir Türk kadın sorgulanmıştı. Neşe B.'nin bir süredir haber alınamayan Fas asıllı Alman eşinin teröristlerle ilişkisi olabileceğinden kuşkulanılıyor. 
     



 GÜNCEL 


























</TEXT>
</DOC>
