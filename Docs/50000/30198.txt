<DOC>
<DOCNO> 30198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/guncel/gun02.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar evde ölecek 
</HEADLINE>
<TEXT>

Kötüleşen sağlık durumları nedeniyle eve gönderilen Zeynep, Ümüş ve Yıldız, 20’li kilolara düşmelerine rağmen ölüm orucunu sürdürmeye kararlı, taa ki... 
     BELMA AKÇURA İSTANBUL 

     Cezaevlerindeki ölüm orucu eylemine katılan Zeynep Arıkan 33 , Ümüş Şahingöz 32 ve Yıldız Gemicioğlu’nun 26 cezaları, altı ay ertelendi. Ambulansla Küçükarmutlu’ya getirilen DHKP - C’li hükümlülerden, Şahingöz, arkadaşı Arıkan’ın evine yerleşti. Gemici ise halen üç kişinin ölüm orucu eyleminde olduğu G - 25 Sokak’taki evde. 
     
     Ailesi bulamamıştı 
     Arıkan 28, Şahingöz 29, Gemicioğlu da 26 kiloya kadar düştü. Ancak üçü de eylemlerini sürdürmeye kararlı. Arıkan, Hayata Dönüş Operasyonu’nu Ümraniye Cezaevi’nde yaşadı. İki gün sonra Bayrampaşa’ya gönderildi. Sonra hastane hastane gezdi, kayboldu. Ailesi bütün cezaevlerini dolaştı. 
     
     Biz silah kullanmadık’ 
     Arıkan, Bayrampaşa’daki çatışmalarda ateşli silahlar kullanılmadığına ilişkin rapora basının yer vermesinden umutlu. "Göreceksiniz, Ümraniye raporu da böyle çıkacak. Biz silah kullanmadık. Elimizde kesici aletler, sopalar, demirler. vardı" diyor. Şahingöz ve Gemicioğlu da benzer sözler söyleyerek umutlu olduklarını belirtiyor. 
     
Bakan Türk, bilinen yasağı hatırlattı...      Adalet Bakanı Hikmet Sami Türk, başsavcılıklara gönderdiği genelgede, savcıların soruşturmalarla ilgili açıklama yapmamalarını ve hazırlık soruşturmalarının gizliliğini ihlal edecek haberleri yayımlayanların cezalandırılmasını istedi. Türk, avukatların hazırlık evrakının fotokopilerini almalarının da kısıtlanabileceğini kaydetti. Türk’ün bu genelgesinin, Hayata Dönüş Operasyonu’na ilişkin resmi açıklamaları yalanlayan bilirkişi raporlarına dayanılarak yapılan haberlerin yayımlanmaya başlanmasından sonra gönderilmesi dikkat çekici bulundu. 
     



 GÜNCEL 















</TEXT>
</DOC>
