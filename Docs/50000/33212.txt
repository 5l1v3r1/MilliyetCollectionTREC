<DOC>
<DOCNO> 33212 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sondun07.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de şiddet...Polisi protesto eden 120 kişi yaralandı 
</HEADLINE>
<TEXT>

     İngiltere'nin başkenti Londra'nın Brixton semtinde geçen hafta elindeki tabanca biçimindeki çakmağın gerçek sanılması sonucu bir park yeri görevlisinin polis tarafından öldürülmesini protesto eden yaklaşık 120 gencin başlattığı gösteri, kısa zamanda şiddete dönüştü. 
     Brixton polis karakolu önünde bir süre gösteri yaptıktan sonra, bir hafta önceki olayın meydana geldiği yerde saygı duruşunda bulunan gençlerin daha sonra birdenbire semtteki işyerlerine saldırı başlattığı belirtildi. 
     Birçok işyerinin camlarının kırıldığı ve içindeki mallara zarar verildiği olaylar sonrasında gençlerin, kendilerine engel olmaya çalışan polisle de çatıştığı ifade edildi. 
     Çatışmada yaralanan iki polis memurunun hastaneye kaldırıldığı ve 6 kişinin tutuklandığı bildirildi. 






</TEXT>
</DOC>
