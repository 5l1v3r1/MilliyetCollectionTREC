<DOC>
<DOCNO> 31286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/yazar/tamer.html </URL>
<DATE> 2001/07/10/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Müzelik Demirel'in müzesine katkılar 
</HEADLINE>
<TEXT>

     Doğan Hızlan, pazar günü Hürriyet'teki köşesini Demirel Müzesi'ne ayırmış. Yazıdan öğrendiğime göre Amca Bey, kasımda açılacak müze için Semih Balcıoğlu'dan, kendisi hakkında çizdiği karikatürleri istemiş. Karikatürleri aldıktan sonra da Balcıoğlu'nu telefonla arayarak "Karikatürlerine baktım. Beni epeyce eleştirmişsin. Hepsini müzeye koydum" demiş. 
     Hızlan da Demirel'in bu tarafsız tavrına öylesine sevinmiş ki, duygularını Hürriyet okurlarıyla paylaşma gereği duymuş 
     "Demirel, övgülerle yergileri bir arada bulunduran bir müze olmasını istiyor demek ki... Müzenin amacı onu putlaştırmak değil, gerçek değerini anlatmak. Kişisel müze için bu tarafsız tutum beni çok sevindirdi. 
     Süleyman Demirel'i aradım, saygılarımı sundum ve müzenin durumunu sordum. Müzede A'dan Z'ye hayat hikayesinin bütün yönleri, belgesel biçimde yer alıyormuş." 
     
Ya benim yazılar      Demirel'in müzede A'dan Z'ye hayat hikayesi bütün yönleriyle yer alacaksa herhalde sadece başbakanlık ve cumhurbaşkanlığı dönemindeki icraatıyla yetinilmeyecek, hapisteki yeğen ve manevi oğullar, teşviklerin yağdırıldığı kardeşler, kimi icraatın perde gerisindeki kayınbirader falan da müzede hak ettikleri yerleri alacaklardır. Hatta bu tarafsızlık çerçevesinde mahkemeye verip hapse mahkum ettirdiği gazeteciler köşesinde benim yazı ve fotoğrafımın bile yer alabileceğini hayal etmeye başladım. 
     Amca Bey'in müze için tarafsız seçim yapacağına inanmak, bana göre çok naif bir bakış açısı. Sevgili Doğan Hızlan, sanatın zengin dünyasında titizlikle dolaşırken, devletimizin tepesinde 35 yıldır dönen ve ülke ekonomisini bugünkü darboğazlara getiren dolapları es mi geçmiş yoksa Neyse ki Yayın Danışmanlığı'nı yaptığı gazetesinin arşivlerinde bulabileceği, hatta müzesine koyması için "eleştirilere açık tarafsız Demirel'e" yollayabileceği nefis gazete kupürleri var. 
     Demirel'in iktidar için yeniden kolları sıvadığı Allah korusun ve gazetelerde dört koldan bunun mesajlarının verildiği bugünlerde, Demirel Müzesi'ne giremeyecek icraatın da hatırlanmasında yarar var 
     
Asıl bunlar müzelik      Örneğin 17 Kasım 2000 tarihli Hürriyet'te birinci sayfa manşeti "Merak etme, amcam var dedi." Kim diyor bunu Egebank'ın eski sahibi Hüseyin Bayraktar DGM'deki ifadesinde diyor. Kimin için diyor Çete kurup devleti dolandırmaktan tutuklu yeğen Murat Demirel için... 
     Ya da Amca Bey'in başbakanlığı bırakıp koşa koşa Çankaya'ya çıktığı ilk günlerde yine Hürriyet'ten bir haber Yeğen Yahya, bir kamu bankasını daha vurdu. Haberde Şekerbank'ı 20 milyon dolandırdığı gerekçesiyle yargılanmakta olan Yahya Demirel'in, şimdi de Halkbank'tan aldığı 4.5 milyon doları da geri ödemediği belirtiliyor. 
     19 Kasım 1998 tarihli Hürriyet'te yer alan Hacı Ali Demirel'e DGM soruşturması başlıklı haberde tefeci Veli Sözdinler cinayetine azmettirdiği gerekçesiyle soruşturma açıldığı belirtiliyor. 
     "Ve Demirel hapiste." 3 Ekim 2000 tarihli Milliyet'te yeğen Yahya Demirel'in Ulucanlar Cezaevi'ne konuluşunu bildiren haber de Demirel Müzesi'nde mutlaka yer almalı. Ya Cumhuriyet'te Murat Demirel'in Al Capone'a taş çıkartan kaçak Orhan Aslıtürk'le bile ortak olduğunu gösteren habere ne demeli 
     2 Ağustos 1994 tarihli Hürriyet, Hazine'den Şevket Demirel'in Demport şirketine yüklü yatırım teşviki verildiğini, 29 Kasım 2000 tarihli Milliyet, "Kayınbirader ormanı yuttu" başlığıyla Ali Şener'in gayrimenkul kralı Nevzat Ak ile birlikte trilyonluk orman arazisini ele geçirme operasyonunun DGM'lik olduğunu, 1 Mayıs 1993 tarihli Sabah, arsa yolsuzluğunun sorumlusunun Demirel olduğuna ilişkin meşhur İlksan Raporu'nun SHP lideri Erdal İnönü tarafından hasıraltı edildiğini yazıyor. 
     
     







MHP'nin kaygıları 


İstifa vakti 


60’ında altıncı çocuk 


Madem yapacaktın, ne diye baştan yapmadın .. 


Kerhen olmasın 


Vicdan ile cüzdan 


Ne halleri varsa görsünler diyemezsiniz 


Hep düşman kalınmaz 


Oyun planı 


Değişim şimdi ama kimin için 


Acı tütün 


Müzelik Demirel'in müzesine katkılar 


Eviniz de satılmış 


Borçta sorun hem stok, hem faizin artması 


MHP’li Doğan ihaleyi alamadı 


</TEXT>
</DOC>
