<DOC>
<DOCNO> 38055 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/son/sondun02.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de surf yarışmasına da köpek balıkları dadandı...6 yaralı 
</HEADLINE>
<TEXT>

     ABD'nin güneydoğusundaki Florida eyaletinde bir plajda düzenlenen sörf yarışması sırasında saldırıya geçen köpekbalıkları, altı kişiyi yaraladı. 
     Amerikan televizyonlarının haberlerine göre, yetkililerin ''bölgede köpekbalıkları cirit atıyor'' uyarısına karşın, New Smyrna Yeni İzmir plajında yapılan sörf yarışmasında, korkulan başa geldi. Boyları 2 ila 3 metre arasında değiyen onlarca ''boğa köpekbalığı'', sörfçülere saldırırken, beş yarışmacı ve bölgede yüzen bir kişi, kollarından ve bacaklarından yaralandı. 
     Köpekbalıklarının saldırısının ardından plaj kapatılırken, yaralıların hayati tehlikelerinin bulunmadığı, ancak hastanelerde tedavi edildikleri belirtildi. 
     Florida sahillerinde, geçen haftadan bu yana çeşitli türlerden köpekbalıklarının normalin çok ötesinde bir oranda yoğunlaştıkları gözleniyor. 
     Köpekbalıklarını bu yaz neyin Florida sahillerine özellikle çektiği ise bilim adamlarınca açıklanamıyor. 
     ABD'nin bir numaralı turizm merkezi olan Florida eyaletinde yerel yetkililer, köpekbalıkları yüzünden bölgenin turist kaybına uğramasından kaygı duyuyor. 






</TEXT>
</DOC>
