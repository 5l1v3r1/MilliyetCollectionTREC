<DOC>
<DOCNO> 45995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sontur03.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakırköy'de cinayet...Otomobilin içinde ölü bulundu 
</HEADLINE>
<TEXT>

     Bakırköy'de bir kişi, otomobilinin içinde başından tabancayla vurularak öldürüldü. 
     Uğur Mumcu Bulvarı'nda çalışır halde bulunan 34 GAT 39 plakalı otomobilin sürücüsü Nihat Akman, kimliği henüz belirlenemeyen kişi ya da kişilerce başından tabancayla vuruldu. 
     Silah sesini duyan vatandaşların ihbarı üzerine olay yerine gelen polis, Akman'ın öldürüldüğü otomobilin çevresini güvenlik kordonu altına alarak, parmak izi araştırması yaptı. 
     İnceleme sonucu Akman'ın, otomobilinin sürücü koltuğunda, kafasına tek el ateş edilerek öldürüldüğü anlaşıldı. 
     Akman'ın cesedi, savcının gerekli incelemeleri tamamlamasından sonra Adli Tıp Kurumu'na kaldırıldı. 
     Polisin, olayla ilgili başlattığı soruşturma sürüyor. 
     






</TEXT>
</DOC>
