<DOC>
<DOCNO> 14839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/ekonomi/eko06.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsadaki şirketlerin değeri dibe çakıldı 
</HEADLINE>
<TEXT>

Hisseleri borsada işlem gören şirketlerin piyasa değeri son üç ayda yüzde 43.5 düşerek 39.2 milyar dolara indi 
     EKONOMİ SERVİSİ 

     Borsada 18 Ocak 2000 tarihinde başlayan düşüş fırtınası, şirketleri kelepir değerlerine düşürdü. Son üç ayda şirketlerin toplam piyasa değeri dolar bazında yüzde 43.5 ucuzladı. Yılbaşında 69.5 milyar dolar olan İMKB şirketlerinin toplam piyasa değeri, mart sonunda 39.2 milyar dolara geriledi. Şirketlerin piyasa değeri 1999 sonunda 114.3 milyar dolar düzeyinde bulunuyordu. 1999 sonuna göre ise şirketlerin piyasa değerlerindeki düşüş yüzde 65.7 olarak gerçekleşti. Yaklaşık son 15 ayda şirketler üçte bir fiyatına düşmüş oldu. 
     Borsada yatırım ortaklıkları ve finansal kiralama şirketleri değerlendirme dışı tutulduğunda sanayi şirketlerinin kelepir fiyatlara düştüğü gözlendi. Mart sonu itibariyle Raks Ev Aletleri 375, Tümteks 396, Boyasan 540, Lüks Kadife 870 ve Koniteks 980 milyar lira piyese değerinde bulunuyor. 
     Bir yıl önce 17 şirketin piyasa değeri katrilyonlu rakamlarla ifade edilirken, 2000 sonunda katrilyonluk şirket sayısı 10’a, bu yıl mart sonunda da 9’a indi. 
     Mart sonu itibariyle piyasa değeri en yüksek olan şirketler arasında 5.6 katrilyon lira İş Bankası, 3.6 katrilyon lira ile Turkcell ve 2.4 katrilyon lira ile Sabancı Holding ilk üç sırayı alıyor. 
     
     Şirket Piyasa 
     
Borsada piyasa değeri en düşük sanayi şirketleri Milyar TL Şirket adı Piyasa değeri Mart 2001Raks Ev Aletleri 375Tümteks 396Boyasan Tekstil 540Lüks Kadife 870Koniteks 980Tezsan 1.278Mudurnu Tavuk. 1.485Gorbon Işıl 1.498Gümüşsuyu Halı 1.913Serve Kırtasiye 2.010Burçelik 2.074Uşak Seramik 2.100Duran Ofset 2.240Frigo Pak 2.250Berdan Tekstil 2.418Egeser Giyim 2.483Bisaş Tekstil 3.060Abana Elektrom. 3.220ÇBS Printaş 3.273ÇBS Boya 3.315      
     


 EKONOMİ 




















</TEXT>
</DOC>
