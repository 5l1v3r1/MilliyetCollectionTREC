<DOC>
<DOCNO> 4534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur23.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
HADEP yöneticilerinin yargılandığı davada 7 kişiye tahliye 
</HEADLINE>
<TEXT>

     HADEP Adana İl Başkanı Osman Fatih Şanlı'nın da aralarında bulunduğu 13 kişinin yargılandığı davada, tutuklu 7 sanık kefaletle tahliye edildi. 
     Adana 2 No'lu DGM'deki duruşmada, mahkeme heyeti, tutuklu sanıklar HADEP İl Gençlik Kolu Başkanı Bayram Altundemir ve Seyhan İlçe Gençlik Kolu Başkanı Salih Erdem ile gençlik kolları yöneticileri Mehmet Akif Can, Kemal Acar, İdris Atak, Mehmet Bozan Şahin ve Necmettin Akşit'in 250'şer milyon lira kefaletle tahliye edilmelerini kararlaştırarak, duruşmayı erteledi. Aralarında HADEP İl Başkanı Osman Fatih Şanlı, Seyhan İlçe Başkanı Mehmet Tabak ve Yüreğir İlçe Başkanı Zeki Tekin'in de bulunduğu 13 kişi, 19 Kasım 2000 tarihinde, Uğur Mumcu Alanı'nda yaptıkları basın açıklamasının ardından gözaltına alınmış, sanıklardan 7'si tutuklanmıştı. Sanıklar, ''terör örgütüne yardım ve yataklık''tan TCK'nın 169. maddesi uyarınca 3 yıl 9 ay ağır hapis istemiyle yargılanıyorlar. 




</TEXT>
</DOC>
