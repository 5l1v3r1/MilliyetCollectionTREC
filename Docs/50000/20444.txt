<DOC>
<DOCNO> 20444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/siyaset/siy01.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş'in ABD Hazine Bakanı'nın yardım şartlarını kabullenmesi Yılmaz'ı kızdırdı 
</HEADLINE>
<TEXT>
DERVİŞ hata yaptı’ 
Derviş'in "Bu yasalar çıkmazsa para gelmez" sözlerinin kabul edilemez olduğunu söyleyen Mesut Yılmaz, "Ben olsam Derviş'i görevden alırdım" dedi 
     HAKAN ŞANLITÜRK Ankara 

     ANAP Genel Başkanı Mesut Yılmaz, Ekonomiden Sorumlu Devlet Bakanı Kemal Derviş'in ABD'deki temaslarıyla ilgili olarak sert açıklamalarda bulundu. Kemal Derviş'e bağlı Hazine bürokratlarının önlerine gelen bir projeyi imzalamadan önce "Beyaz Enerji" soruşturmasını yürüten Ankara DGM Savcılığı'na danışması ANAP'ta büyük rahatsızlık yaratmıştı. 
     
'Mutlaka cevabını vermeliydi'      ABD Hazine Bakanı'nın, Türkiye'ye yapılacak yardımla ilgili olarak, "Bu sizin son şansınız. Kullanamazsanız bir daha para yardımı alamazsınız" sözlerine ses çıkarmamakla suçlanan Derviş'in, aynı çizgideki açıklamaları önceki günkü ANAP grubunda gerginliğe neden oldu. Grupta, Dışişleri Komisyonu Başkanı Kamran İnan, "10 milyar dolar için itibarımızla oynandı. ABD Hazine Bakanı'na Derviş gereken cevabı vermeliydi" dedi. 
     
Ecevit de karşı’      Daha sonra kürsüye çıkan Yılmaz da, "Sayın İnan'ın sözlerinin altına imzamı atarım" diyerek sözlerine şöyle devam etti "Artık sapla saman birbirine karıştı. Derviş konuşuyor... Şu yasa çıkmazsa, bu yasa çıkmazsa para gelmez ifadeleri kabul edilemez. Aslında, Sayın Ecevit ve Bahçeli de bu durumdan memnun değil. Ben olsam Derviş'i görevden alırdım." 
     
Kamuoyu baskısı durduracak’      Verdiği sert mesajların nedenini açıklayan Mesut Yılmaz, "Benim elimde silahım yok. Sadece kamuoyunu bilgilendirmek ve yanlış yapanları kamuoyu baskısıyla durdurmak istiyorum. Mahkemeleri yönlendirmek isteyenler başkaları. Bir savcı, bir albay bir gazeteye gidip haber kulisi yaptı" dedi. 
     



 SİYASET 













</TEXT>
</DOC>
