<DOC>
<DOCNO> 34456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/dunya/dun01.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İntiharını internet sitesinde anlattı 
</HEADLINE>
<TEXT>

     DIŞ HABERLER SERVİSİ 

     İngiltere’de yaşayan 18 yaşındaki Simon Kelly isimli genç, önce internetten intihar etmenin yollarını öğrendi, ardından bir site kurarak bu işin neden ve nasıl yapılacağını anlattı. Sonunda da kendini asarak intihar etti. Kelly’nin intihar sayfasında şu yazıyordu "Hızlı yaşa, genç öl, cesedin yakışıklı olsun." 
     
     Miras bıraktı 
     Mart’tan bu yana kardeşi Nick’e intihar edeceğini söyleyen Simon, önce ailesinin ABD’ye tatile gitmesini bekledi, ardından siber dünyadaki araştırmasına başladı. Kendisine en uygun olan ölüm metodunu seçen Simon, girişinde "Merhaba. Ölümümün sayfasına hoşgeldiniz. Bunu okuduğunuz sırada ölmüş olacağım" yazan internet sitesini hazırladı. 
     İntiharının ayrıntılarını bölümler halinde yazan Simon, eşyalarının kimler arasında nasıl pay edileceğini, cenazesinin nasıl olması gerektiğini sıraladıktan sonra ailesi ve eski sevgilisine 10 veda mesajı yazdı. Simon, kendisini intihar konusunda cesaretlendiren sitelere teşekkürü de ihmal etmedi. 
     



 DÜNYA 










</TEXT>
</DOC>
