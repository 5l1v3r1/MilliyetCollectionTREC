<DOC>
<DOCNO> 42684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/astro/index.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Denge Arayışı 
</HEADLINE>
<TEXT>

Ay, Terazi’de ilerliyor. Terazi öncü bir burçtur ve yeniay sonrasında olduğumuza göre hızlı adımlar bekleyebileceğimiz bir gündeyiz. Ay’ın gün içinde yaptığı huzursuz açılar aradığımız dengeyi ve huzuru bulmak için aslında çatışmayı göze almamız gereğine işaret ediyor. Gün içinde Merkür - Uranüs rahat açısı ileri teknoloji, iletişim ve ulaşım konularına dikkat çekmekte. Koç’lar bugün kendi isteklerini kabul ettirmekte zorlanabilirler ama bu çatışma çıkarmaları gerektiği anlamına gelmiyor. Sabırlı olmalılar. Boğa’lar ellerinde biriken işleri tamamlama telaşına düşebilirler. İnce detaylarda çok şey saklı olduğunu görecekler. İkizler tatlı bir telaş içinde ama aşırı heves ve heyecan abartıya da kaçmalarına neden olabilir. Bugün aşkta çok daha mutlu olabilirler. Yengeç’ler çok iş yapıp çalışkanlıklarını ortaya koyabilecekleri bir gündeler. Alınganlıklarını dengelemeleri gerekiyor. Aslan’lar kısa yolculuk, hareket ve iletişim gerektiren konularda başarılı olabilirler. Başak bütçesini gözden geçirmeli, aniden ortaya çıkabilecek harcamalara hazırlıklı olmalı.Akşamüzeri Ay, hem Venüs hem de Jüpiter’le temas kurarken zevklere daha fazla yönelebilir, hatta aşırılığa kaçabiliriz. Bu saatler sosyal toplantılar için elverişli olabilir. Özellikle Terazi’ler bu etki altında çok daha iyimserler. Gün içinde isteklerine karşı koyabilecek olaylar olsa bile bunları aşabilecek güçteler. Akrep’ler duygusal ilişkilerinde kendilerini biraz çaresiz hissedebilirler. Onları daha fazla iyimserliğe çağırıyoruz. Yay’lar için güzel bir gün ama gerçekçi planlar yaparken zorlanabilirler. Arkadaşlarından destek alabilirler. Oğlak için sıkı çalışmanın ön plana geldiği bir gün. Yeni sorumluluklar onları kariyer alanında öne çıkartmakta. Kova’ların bugün daha rahat edeceğini söyleyebiliriz. Yeni düşüncelere açıklar ve kendilerini daha iyi ifade edebilirler. Balık için duygusal konularda karmaşa ya da harcamalarına yansıyabilecek huzursuzluklar mümkün. 

            Faks 287 74 37 
      







</TEXT>
</DOC>
