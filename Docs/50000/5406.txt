<DOC>
<DOCNO> 5406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/sanat/san02.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanat BORSASI 
</HEADLINE>
<TEXT>

     100 milyondan başlayan fiyatlarla 
     Devrim Erakalın’ın işleri, 15 Şubat tarihine dek Eskişehir’de. Devlet Güzel Sanatlar Galerisi Müdürlüğü’nde açılan ve "Osmanlı’dan Günümüze" adını taşıyan sergide Erakalın’ın ahşap yontuları, yüz milyon ile bir milyar lira arasında satışa sunuluyor. 
     
     Tuna Nehri izlenimleri 250 milyondan başlıyor 
     Ankara’daki Galeri Sanat Yapım 17 Şubat tarihine dek Monad Balkan’ın resim sergisini konuk ediyor. "Macar Esintileri" adlı sergi, Tuna Nehri boyunca yaşayan halkların yaşantılarını bir Türk sanatçısının izlenimleriyle tuvale taşıyor. Balkan’ın ruhundaki esintileri yansıttığı resimlerin fiyatları iki yüz elli ile sekiz yüz milyon lira arasında değişiyor. 
     
     Doğa ve insan ilişkisinin değeri ne kadar 
     Karagöz ve Hacivat gibi, halk sanatımızın yerel motiflerini kullanarak kendine özgü bir yorum yaratan Zeki Kıral, son çalışmalarını Beyoğlu Kemal Sunal Sanat Merkezi’nde sergiliyor. Sanatçının eski İstanbul görünümleri ile doğa-insan ilişkilerini içeren kompozisyonlara yer verdiği resimleri beş yüz milyon ile dört milyar lira arasında satışa sunuluyor. 
     
     


 SANAT 











</TEXT>
</DOC>
