<DOC>
<DOCNO> 28466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/son/sontur20.html </URL>
<DATE> 2001/06/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gemide 500 kaçak... 
</HEADLINE>
<TEXT>

     Tekirdağ'ın Marmara Ereğlisi açıklarında, yabancı bandıralı bir gemide ele geçirilen kaçakların, gemiden tahliye işlemlerine başlandı. 
     Gemiye çıkan güvenlik görevlileri tarafından balıkçı motorlarına bindirilen kaçaklar, karaya çıkartıldıktan sonra, burada bekleyen araçlarla, Marmara Ereğlisi İlçe Jandama Komutanlığı'na götürülüyor. 
     Gemide yakalanan kaçakların sayısı hakkında net bilgi veremeyen yetkililer, gemide yaklaşık 500 kaçağın bulunduğunu tahmin ettiklerini söylediler. 
     Kaçaklar arasında İran, Irak, Filistin, Pakistan, Afganistan uyrukluların yanı sıra Türk vatandaşlarının da bulunduğunu belirten yetkililer, bu kişilerin Avrupa ülkelerine gitmek üzere yola çıktıklarını söylediklerini bildirdiler. 
     Yetkililer, kaçakların arasına karışan gemi personelinin belirlenmesinin ardından yakalanan kişilerin kimlik tespiti ve sorgulamalarının yapılacağıni belirtiler. 
     Bu arada, kaçakların gemiden karaya çıkartılması ve jandarmaya nakilleri işlemini Marmara Ereğlisi Kaymakamı Mesut Demirkol ve diğer yetkililer de takip ediyor. 
     Sahil Güvenlik Marmara ve Boğazlar Bölge Komutanlığı ekiplerince yapılan istihbarat çalışmaları sonucunda, Marmara Ereğlisi yakınındaki Karayolları İskelesi mevkiinden, saat 04.00 sıralarında hareket eden Ukrayna bandıralı ''Tapxahkyt Tarkhan Kut '' adlı geminin kaçak götürdüğü belirlenmişti. Bunun üzerine, sahil güvenlik botları tarafından izlenen gemi, Maramara Ereğlisi açıklarında durdurulmuş, yapılan kontrolde, gemide çok sayıda kaçağın olduğu tespit edilmişti. 
     
     






</TEXT>
</DOC>
