<DOC>
<DOCNO> 39072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sondun02.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail, Gazze'ye havadan ve karadan saldırdı... 
</HEADLINE>
<TEXT>

     Ramallah kenti yakınlarındaki karayolunda dün 2 İsrailli'nin öldürülmesi üzerine harekete geçen İsrail tankları, gece Gazze'ye girdi. 
     Hastane yetkilileri, Filistinli polis memuru Ebu Bekra'nın, operasyon sırasında öldürüldüğünü ve 2 kişinin yaralandığını söyledi. 
     Filistinli güvenlik yetkilileri, İsrail tankları ile birlikte iş makinalarının Gazze Şeridi'nin güneyindeki Refah kentinde, Filistin Ulusal Güvenlik binası ile birlikte 2 binayı yerlebir ettiğini belirtti. 
     İsrail birliklerinin Gazze'ye girmesiyle birlikte bölgede silahlı çatışmalar yaşandığı kaydedildi. 
     
     Üç kasaba bombalandı 
     İsrail savaş uçakları da sabaha karşı Gazze'deki 3 kasabayı bombaladı. 
     Görgü tanıkları, İsrail F-16'larının, Filistin güvenlik merkezini hedef almış olabileceğini ve bölgede büyük bir patlama meydana geldiğini söyledi. 
     Saldırı sonucu Filistinli en az 3 güvenlik görevlisinin yaralandığı belirtiliyor. 
     İsrail ordusundan yapılan açıklamada, Gazze'nin güneyindeki Askeri İstihbarat Merkezi ile Salfit'teki polis merkezlerinin hedef alındığı ve operasyonun başarıyla tamamlandığı bildirildi. 






</TEXT>
</DOC>
