<DOC>
<DOCNO> 17599 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/23/spor/spo03.html </URL>
<DATE> 2001/04/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel depremi 
</HEADLINE>
<TEXT>

Galatasaraylı futbolcular, Brezilyalı yıldızın Rize’de oynamasını istemedi. Jardel bunu duyunca isyan etti, "Ülkeme döneceğim ve bir daha geri gelmeyeceğim" dedi 
     GALATASARAY’DA, Çaykur Rizespor maçı öncesi Teknik Direktör Mircea Lucescu’nun Jardel’i oynatmak istediği, ancak takım arkadaşlarının sürekli bu futbolcunun davranışlarından yakınması üzerine kararını son anda değiştirdiği ortaya çıktı. Rumen hocanın, Rize’de Arif’e şans vermesi Jardel’i isyan ettirdi. Maç boyunca sinirli tavırlarıyla dikkat çeken Brezilyalı, "Artık yeter, gidiyorum" dedi. 
     JARDEL, Milliyet’e yaptığı şok açıklamada, Brezilya’ya geri döneceğini söyledi. Maçtan sonra menajeri Fraga’yı arayarak Galatasaray defterini kapadığını ve kendisine kulüp bulunmasını isteyen yıldız futbolcu, "Hagi’nin jübilesine değil, Breziya’ya gidiyorum ve bir daha da geri dönmem. UEFA’nın cezası umurumda değil" dedi. Durumu fark eden Sarı - Kırmızılı yönetim, Jardel’in kaçmaması için önlem aldı. 
     
Hagi’nin forması 36 milyar      ROMANYA'nın başkenti Bükreş'te yarın yapılacak jübileyle futbol hayatına nokta koyacak olan Hagi'nin bu maçta giyeceği forma, açık artırmada 30 bin dolara yaklaşık 36.5 milyar lira satıldı. Dünya Karması ile Romanya arasında oynanacak jübile için satışa çıkarılan biletlerin de tükendiği öğrenildi. Romanya'ya milli takıma çağrılan Emre, Fatih, Hasan ve Ümit dışındaki futbolcular da bugün gidecek. 
     
Hakan'ın hasreti bitti      YAN çapraz bağlarındaki sakatlığı nedeniyle ABD'de ameliyat olan Hakan Ünsal, 2 aylık tedaviden sonra ailesiyle birlikte İstanbul'a geldi. Atatürk Havalimanı'nda basın mensuplarının sorularını yanıtlayan Hakan, sakatlığının iyileşme durumuna göre ligin son 1-2 haftasında oynayabileceğini söyledi. Hakan, ABD'de 2 aylık bir rehabilitasyon dönemi geçirdiğini belirterek, "ABD'deki ameliyat ve tedavi benim için çok iyi geçti" dedi. 
     


 SPOR 



























</TEXT>
</DOC>
