<DOC>
<DOCNO> 38309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/astro/index.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün size ne getirecek 
</HEADLINE>
<TEXT>

Ay yeniden büyümeye başlarken hızlı adımlar atabiliriz. Terazi burcundaki Ay ilişkiler, sosyal aktivitelerden yana enerjiler ortaya koyarken objektif davranabileceğiz. Bu arada gün içinde Merkür - Satürn kare açısı altında gerçekçi olmamız, düşüncelerimizde somut olana yönelmemiz gerekiyor. Bu gerginliği sabah çok fazla hissedeceğiz. Bugün Koç’lar biraz özenli davranabilirlerse ilişkilerden yana kazançlı çıkabilirler. Boğa’lar detaylara önem verdikleri gibi sağlıklarına da özen göstermeliler. İkizler için olumlu bir gündeyiz. Aşk hayatında çok mutlu olabilirler. Yengeç’ler sıkı çalışacaklar ve özellikle evle ilgili konularda yapıcı adımlar atabilecekler. Aslan için gün sık sık yolculuk ve yoğun bir iletişim atmosferi içinde geçebilir. Başak’lar harcamalarını kontrol etmek zorundalar. Terazi’ler ise burçlarındaki Ay yardımıyla daha fazla ön plandalar ve kişisel konulara odaklanabilecekler. Gün içinde sabah saatlerinin fazlasıyla dinamik olduğu görülüyor. Bu saatlerde pek çok şeyi yoluna koymak ya da yeni adımlar atmak gerekli olacak. Akşam ise yine bizi enerjik ve orijinal kılan enerjiler saklı. Ay’ın Mars ve Uranüs’le rahat açıları bu saatlere akıcı enerjiler, cesaret ve liderlik getirmekte. Akrep’ler yine sabırlı olmak ve kötümserliğe kapılmamak durumundalar. Yay’lar için yapıcı zamanlar söz konusu. Başkalarından destek görebilirler. Oğlak’ların üstünde çok iş yükü var. Bugün dikkat çekecekler ama sorumluluklardan kaçmamaları gerekiyor. Kova’ların kafası ise yine her zamanki gibi başka yerlerde. Kova’lar bugün sebepsiz bir heyecan ve yapıcı bir iyimserlik hissedebilirler. Balık’lara daha dikkatli olmalarını, özellikle ilişkilerinde ortaya çıkabilecek olumsuzluklara cesaretle yaklaşmalarını öneriyoruz. 

            Faks 287 74 37 
      







</TEXT>
</DOC>
