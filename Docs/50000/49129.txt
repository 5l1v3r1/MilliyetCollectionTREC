<DOC>
<DOCNO> 49129 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo09.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Yimpaş Yozgatspor'u 4-3 yendi 
</HEADLINE>
<TEXT>

     Birinci Süper Futbol Ligi'nde Bursaspor, deplasmanda Yimpaş Yozgatspor'u 4-3 yendi. 
     Karşılaşmanın ikinci yarısında da genellikle konuk Bursaspor'un üstünlüğü görüldü. 
     Ev sahibi Yimpaş Yozgatspor, ikinci yarıya Yaw'ın yerine Mustafa Kocabey'i xxx oyuna alarak başladı. 
     52. dakikada Yimpaş Yozgatsporlu İsmail sarı kart gördü. 
     59. dakikada Fatih'in ara pasında Ender, kaleci Diallo'yu 
     çalımladı ve topu boş kaleye bırakarak Bursaspor'u deplasmanda 3-1 öne geçirdi. 
     63. dakikada Yimpaş Yozgatspor'da, İsmail'in yerine Gürçay x 
     oyuna dahil oldu. 
     64. dakikada Hüseyin'in ortasında Gürçay indirdi. Ceza yayı 
     çizgisi üzerinde Mustafa Kocabey bekletmeden sert vurdu ve top ağlarla buluştu 3-2. 
     66. dakikada Gürçay'ın ortasında Preko, ceza alanı içinde 
     göğüsüyle indirdi. Mustafa Kocabey, topu önce düzeltti daha sonra yerden sert vurdu. Top, bir kez daha ağlarla buluştu 3-3. Bursaspor, 71. dakikada Fatih'in yerine Murat Hacıoğlu xx , 75. dakikada da Ender'in yerine Sinan'ı xx oyuna aldı. 79. dakikada Murat Hacıoğlu'nun ortasında Murat Sözkesen, ceza alanı içinde plase bir vuruşla topu ağlarla buluşturdu 4-3. 84. dakikada Yimpaş Yozgatspor'da Hüseyin, yerini Mustafa Özer'e bıraktı. 89. dakikada ise Bursaspor'da, Murat Sözkesen'in yerine Sobona oyuna dahil oldu. Karşılaşma da konuk Bursaspor'un 4-3 galibiyetiyle bitti. 
     






</TEXT>
</DOC>
