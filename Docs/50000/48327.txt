<DOC>
<DOCNO> 48327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/spor/spo08.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Kara Tahta 
</HEADLINE>
<TEXT>

Bari kuralları uygulayın      Her hafta hakemleri yazmaktan bıktık, onlar takımların önüne geçip gündeme oturmaktan bıkmadı. Beşiktaş ve Galatasaray adlarına yakışır bir tempoda derbiyi berabere kapadılar. Ancak maçtan sonra futbolun ve gollerin güzellikleri değil, Muhittin Boşat’ın yanlışları ön plana çıktı. Boşat daha ilk dakikalarda iptal ettiği Galatasaray golü ile maçın sonucunun yanına düdüğünü bıraktı. Ayrıca ikinci sarı kartını çıkarmamak gibi bir direncin sahibi olarak, kuralları da sonuç dışına itti. 
     Emre’nin attığı gol sırasındaki mücadele hakem hocaları tarafından "kurallara aykırı" bulunmazken, Boşat’ın yorumuyla birlikte, gol de "havada" kaldı. 
     Bir başka hakem komikliği Fenerbahçe - Antalyaspor maçında yaşandı. Yardımcı hakem Hasan Gemici, önce Fenerbahçe’nin kullandığı bir taç atışında ofsayt bayrağını kaldırdı, sonra da geri pasında... Taç olayında yan hakemine kapılan Ali Aydın da hatalılar arasında. Sonrasındaki geri pasta "devam" derken de ayıp örttü. 
     
HAFTANIN SÖZÜ      Yasin formamı alınca çıplak mı kalsaydım 
     Maçtan sonra Beşiktaş forması giyen Galatasaraylı Sergen 
     



 SPOR 

























</TEXT>
</DOC>
