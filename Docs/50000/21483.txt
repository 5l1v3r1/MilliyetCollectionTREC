<DOC>
<DOCNO> 21483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/spor/aspo.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
'Asıl onlar sattı' 
</HEADLINE>
<TEXT>

G.Saray’ın iki bücürü kendilerini suçlayanlara sert çıktı. Okan, "Ben takımımı satmadım. Bunu diyenler yaptı" derken, Emre de "Şerefimizle mücadele ediyoruz" diye konuştu 
     ERHAN TELLİ 

     Ayağımı verdim’ 
     İNTER’le sözleşme yapan, bu nedenle de Başkan Faruk Süren ve yöneticiler tarafından sert bir şekilde eleştirilen Galatasaray’ın iki bücürü sonunda patladı. Okan, "Ankaragücü maçından sonra sokağa çıkamadım. Galatasaray’da ilk kez kırmızı kart gördüm, özür diliyorum. Ancak ben takımımı satmadım. Bunu diyenler yaptı. Galatasaray’ı asıl onlar sattı. Galatasaray için her şeyi yaptım. Ayağımı bile verdim. Sakatlanacağım diye hiç bir zaman korkum olmadı" dedi. 
     
     Hakları yok’ 
     EN küçük bir olayda dahi kendileri ile ilgili spekülasyon yapıldığını vurgulayan Okan, "Hepimizin şerefi var. Buna kimse dokunmamalı" yorumunu yaptı. Emre ise, "İsteyen beni istediği kadar eleştirsin. Ama Okan ağabeye kimsenin laf söylemeye hakkı yok. Ben dört yıldır A takımda oynuyorum. Ama o çocukluğunu bile Galatasaray’a verdi. Onun emekleri karşısında benimki hiç kalır. O nedenle bizi eleştirmek isteyenler, önce benim için konuşsunlar" diye konuştu. 
     
     Tuzağa düşüyorlar’ 
     EMRE, insanların olaylara görmek istediği şekilde baktıklarını iddia etti ve "Benim için kimse ayağını topa sokmuyor diyemez. Biz artık topa değil ayağımızı, gırtlağımızı, kafamızı bile soksak kimsenin umurunda olmaz. Biz sahada şerefimizle mücadele ediyoruz. Bazı insanlar kendilerini şartlandırmışlar. En küçük bir başarısızlıkta bizi hedef göstermeye çalışan diğer insanların tuzağına düşüyorlar" ifadelerini kullandı. 
     



 SPOR 



























</TEXT>
</DOC>
