<DOC>
<DOCNO> 49978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun14.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Berlin Eyaleti Başbakanı "Erkek arkadaşımla oturmuyorum'' 
</HEADLINE>
<TEXT>

     Berlin Eyaleti Başbakan adayı olduğunda eşcinselliğini açıklayan Berlin Eyaleti Başbakanı Klaus Wowereiit, erkek arkadaşıyla birlikte oturmadığını söyledi. 
     Wowereit, Alman 1. televizyon kanalı ARD'de, Alfred Biolek'in sunduğu sohbet programında, özel hayatı hakkında konuşarak, ''Erkek arkadaşımla yaklaşık 7 yıldan bu yana beraberiz, aynı evde oturmuyoruz. Ama yine de sıkça buluşuyoruz'' dedi. 
     Annesi hakkında da bilgi veren Wowereit, ''Biz 5 kardeştik. Annem bizi tek başına yetiştirdi. Önce temizlikçi, daha sonra da bahçıvan olarak çalıştı ve 1995 yılında, benim doğum günüm olan 1 Ekim'de vefat etti. Ailem doğum günüm için biraraya gelmişti. Bu nedenle acımızı da ortaklaşa paylaşma imkanı bulduk'' diye konuştu. 
     Bir kardeşinin kazada öldüğünü, bir kız kardeşinin erken yaşlarda hayatını kaybettiğini, diğer bir kardeşinin tekerlekli iskemleye bağlı olduğunu anlatan Wowereit, ''Annem, az paramız olmasına rağmen, bize bir ev kurmayı başarmıştı. Mitte semtinde bir çatı katına taşınmak istememe rağmen, bu evden vazgeçemiyorum'' dedi. 
     Wowereit, ''Evde kalmaya karar verdiğimde, kendime güzel yeni bir mutfak kurdum, ancak şimdi de evde yemek yapma fırsatı bulamıyorum'' şeklinde konuştu. 
     






</TEXT>
</DOC>
