<DOC>
<DOCNO> 11648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/yazar/sazak.html </URL>
<DATE> 2001/03/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Siyasi gölge 
</HEADLINE>
<TEXT>

     ABD'nin Ankara Büyükelçisi Robert Pearson'ın Başbakanlığa dün yaptığı ziyarette, Ecevit ve koalisyon liderlerine, Kemal Derviş'in arkasındaki "siyasi desteği" sorduğu bildiriliyor. 
     Murat Yetkin dün yazdı benzer kuşkular Almanya Büyükelçisi Rudolf Schmidt'in konutundaki yemekte de dile getirilmiş ve ANAP'lı Bakan Rüştü Kazım Yücelen'e Batılı diplomatlarca açıkça sorulmuş "Hükümet, ekonomik krizden çıkmak için Derviş'in arkasında durmaya kararlı mı " 
     Başkan George W. Bush'un Ecevit'e Üsküp'te açtığı telefondan sonra Amerikan yönetiminin "krizin mutfağı"na girdiği yadsınamaz bir gerçek. Pearson, Başbakan'la elçilik konutunda "çalışma yemeği"nde buluştuktan sonra Hüsamettin Özkan'ı davet ederek uzun bir görüşme yaptı. IMF'nin de isteğiyle Kemal Derviş ekonomi yönetimine getirildi. 
     Ekonomiyi çökerten siyasi kadroların Türkiye'nin acil gereksinim duyduğu en az 25 milyar dolarlık dış desteği sağlayabilmek için Kemal Derviş'e "evet" demek zorunda kaldıkları biliniyor. Kamuoyu her şeyin farkında normalde hükümetin krizin siyasi sorumluluğunu üstlenerek çekilmesi gerekiyordu, "Derviş formülü" bulununca Ecevit'le ortakları rahat nefes aldılar. Ancak, ANAP ve MHP kanadının, DSP'nin Başbakanlık kolunun bu atamaya "kerhen" baktıkları ve Derviş'i "topal ördek" haline düşürmek için çaba harcadıkları gözden kaçmıyor. 
     15 aydır Cottarelli'yi içine sindirenlerin Derviş'e 3 ay bile şans tanımakta zorlanmaları tuhaf değil mi 
     Acaba Derviş başaramazsa bu hükümet kalır mı 
     MHP, Ecevit'e, "Kemal Derviş niye DSP'ye katılmıyor" diye bastırıyormuş Koray Aydın bu dayatmayı, "Ülkenin selameti, menfaati açısından doğru olan Derviş'in DSP'ye üye olması ve bir parti disiplini altına girmesidir" diye izaha çalışıyor. 
     Bahçeli'nin isteği üzerine Ecevit üyeliği teklif etmiş ancak Derviş gerekli görmemiş. 
     Ankara'daki bu manzara, "İkinci Sezer vakası"nın sinyalini veriyor. Derviş'i parti disiplini altına alıp, "bağımsız" karar alma gücünü kırmaya çalışacaklar, söz geçiremeyince "nankör kedi" diye söylenecekler. 
     MHP'nin "İleride olabilecek bir tehlike" diye sunduğu Derviş'in bağımsızlığını, "Parlamenter sistem ve rejim yönünden de sıkıntı yaratır" şeklinde yorumlaması, kulislerdeki "teknokrat hükümet" spekülasyonuna bağlanıyor. 
     Ankara'nın tereddütlü havası, siyasiler gibi diplomatların da kafasını karıştırmış durumda. 
     Derviş'e gölge etmek, bu senaryoları güncelleştirmekten başka işe yaramaz 
     Madem siyasi destek tam, hükümetin haftasonu Meclis'i çalıştırıp acil yasaları çıkarması gerekmez miydi, ne bekleniyor 
     
     





Umut Çankaya 


Bush güvence istiyor 


Çetin Altan ve genç gazeteciler 


Politikada Kemal Derviş rüzgarı... 


Diplomaside rodeo 


Cep ve çocuklar 


Uzman gözü ile... 


Bir dava öyküsü 


Susurluk süreci 


Bir kilo hamsi bir dolar 


Siyasi gölge 


Derviş'in neşteri 


Çözüm için tedbir tükenmez 


Türkiye’de hayat var mı 


</TEXT>
</DOC>
