<DOC>
<DOCNO> 6921 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/dunya/dun04.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton sonunda Harlem’e düştü 
</HEADLINE>
<TEXT>

     YASEMİN ÇONGAR Washington 

     Bill Clinton, Beyaz Saray’daki sekiz yılı boyunca ırk ayrımcılığı karşıtı politikalarıyla dikkat çekmiş, çocukluğundan itibaren en yakın arkadaşlarının "siyah" olması ve bu kesimle, beyaz siyasetçilerde ender rastlanan bir rahatlıkla diyalog kurabilmesinin de sayesinde, "ABD’nin siyah ırka en yakın başkanı" diye anılır olmuştu. İşte şimdi başkanlığı bıraktıktan sonra New York’a yerleşen Clinton’ın "ofis" olarak tutmayı planladığı yer de, eski başkanın "siyahlarla flörtüne" pek uygun zira bu yer belki de dünyanın en ünlü "siyah mahallesi" olan Harlem’de. 
     Aslında eski başkanın ilk tercihi burası değildi. En başta Manhattan’ın göbeğindeki bir gökdelenin 56’ıncı katını gözüne kestiren Clinton, bu ofisin yılda 800 bin dolarlık astronomik kirası nedeniyle şimşekleri çekmişti. Cumhuriyetçiler, bu kiranın "devlet bütçesi için çok yüksek" olduğunu söyleyince, Clinton da kiranın yarısını cebinden karşılayabileceğini açıkladı, ancak tepkilerin dinmeyince, 770 metrekarelik, dört yanı Manhattan manzaralı bu ofisten vazgeçti. 
     


 DÜNYA 













</TEXT>
</DOC>
