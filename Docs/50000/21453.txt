<DOC>
<DOCNO> 21453 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/ekonomi/eko10.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Telsim borç pazarlığında 
</HEADLINE>
<TEXT>

Motorola, 728 milyon dolarlık borcunu ödemediği için Telsim’le borcu yeniden yapılandırma’ görüşmeleri yaptığını açıkladı 
     Dünyanın ikinci büyük cep telefonu üreticisi Motorola, Telsim’in, vadesi 30 Nisan’da dolan 728 milyon dolarlık borcunu ödemediğini açıkladı. 
     Motorola, Securities and Exchange Commission’a gönderdiği üç aylık açıklamada, toplam 2 milyar dolar borcu olan Telsim’in, borcunun 728 milyon dolarlık kısmı için yasal işlem başlatılmasına 30 işgünü kaldığı, "Telsim’in borcunun yeniden yapılandırılması için görüşmeler yapıldığı" belirtildi 
     Kredinin Telsim hisselerinin yüzde 66’sıyla desteklendiğini ve Telsim’in değerinden emin olduklarını belirten Şirket sözcüsü Jennifer Weyrauch, "Türk ekonomisi bir yavaşlama yaşadı ve para birimi büyük bir devalüasyona uğradı. Biz bu durumun tersine döneceğine ve Telsim’in öz değerinin bundan yararlanacağına inanıyoruz" dedi. 
     
     Telsim Açıklama rutin 
     Telsim’in Motorola’ya borcu geçen yılın sonunda 1.7 milyar dolardı, ancak işlemiş faizler ve ek borçlar bu toplama eklendi. 
     Konuyla ilgili olarak Telsim tarafından yapılan açıklamada, Motorola ile aralarında bir sorun bulunmadığı belirtilerek, "Motorola’nın açıklaması rutindir" denildi. 
     



 EKONOMİ 






















</TEXT>
</DOC>
