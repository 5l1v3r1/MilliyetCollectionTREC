<DOC>
<DOCNO> 8124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/spor/spo03.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
LUCESCU KÖPÜRDÜ 
</HEADLINE>
<TEXT>

Sarı - Kırmızılı takımın hocası hem oyuncularına, hem de Alman hakem Stampesinirlendi, grupta oynayacakları son maça kadar mücadelenin süreceğini söyledi 
     MEHMET ÇİFTÇİ 

     GALATASARAY Teknik Direktörü Mircea Lucescu, "Eksiklerimizin yarısı olsa bu maçtan daha iyi sonuç alırdık. Gerçekten yazık oldu" dedi. Romen hoca, "Rakibimizin ilk ciddi atağında Vedat kırmızı kart gördü. Hakemlerin büyük takımlara yardım etmesi çok anlamsız. Milan maçında olduğu gibi bir penaltı ile bizi bitirdi. Hakem maçı tribünlere göre idare etti. Ali Sami Yen de asla böyle bir şey olmaz" diye konuştu. 
     SARI - Kırmızılı takımın hocası, "Vedat’ın kartından sonra Mauro Silva daha sert hareket yaptı. Orada sarı kartını çıkarsa Mauro Silva da kırmızı kart görecekti. Oyunun kaderi değişecekti. Bu grupta son maçın son anına kadar hiç bir şey belli olmaz" dedi. Lucescu ilk golden sonra ofsaytı bozduğu için Fatih’e sinirlendi ve azarladı. Lucescu oyundan alındığı için kızan Jardel’i de sert bir şekilde uyardı. 
     
Ve sihir bozuldu      Galatasaray, Deportivo La Coruna’ya yenilirken, sihir de bozuldu. Sarı - Kırmızılı takım, Avrupa’da dört maç sonra ilk kez yenildi. Galatasaray, oynadığı son olarak Monaco’ya deplasmanda 4 - 2 yenilmişti. Sonraki maçlarda ise Sturm Graz’la ve Milan’la 2 - 2 berabere kalmış, Paris Saint Germain ve Deportivo La Coruna’yı da 1 - 0 yenmişti. 
     Galatasaray, İspanyol takımlarına karşı da dört maç sonra ilk kez mağlup oldu. Son dört maç şöyle bitmişti 
     Mallorca - Galatasaray 1 - 4, Galatasaray - Mallorca 2 - 1, Galatasaray - Real Madrid 2 - 1, Galatasaray - Deportivo La Coruna 1 - 0. 
     
58. mağlubiyet      Sarı - Kırmızılı takım, Avrupa Kupaları’ndaki 58. yenilgisini de dün gece aldı. 
     Galatasaray, düne kadar 150 maç oynamış, 56 galibiyet, 57 mağlubiyet, 37 de beraberlik elde etmişti. 
     Bu arada Galatasaraylı futbolcular, bu sezon Avrupa’da dördüncü kez kırmızı kart gördü. 
     
Kolay olmadı’      DEPORTİVO Teknik Direktörü Irureta, "Hiç kolay bir maç olmadı. Şampiyonla oynadık. Eksiklerine rağmen iyi direnç gösterdiler. İyi bir takım olduklarını kanıtladılar. Üç puan almamız gerekiyordu. Aldık. Seyircimize teşekkür ederiz" ifadelerini kullandı. 
     
Kumarbaz Tristan      DEPORTİVOLU futbolcular maç öncesi kumar keyfi yaşadılar. Maçtan bir gün önce kamp yaptıkları otelin gazinosunda kumar oynayan oyuncular, 22.30’da odalarına çekildiller. Tristan ise sabaha kadar eğlenirken, tek bir oyun için 10 bin dolar yatırdı. 
     
Güneş maçta      KARŞILAŞMAYI Milli Takım Teknik Direktörü Şenol Güneş de izledi. Güneş, maçtan önce Sarı - Kırmızılı futbolculara şans dilerken, sonra da "Galatasaray iyi mücadele etti. Yenilgi talihsizlik oldu. Galatasaray buradan puan da çıkarabilirdi" dedi. 
     
Don Balon’a göre EMRE Türk Maradona      İSPANYA’NIN dünyaca ünlü futbol dergisi Don Balon, son sayısında Galatasaraylı Emre’ye iki sayfa ayırdı. Röportajda Emre’den "Türk Maradona" diye bahsedilirken, "Avrupa’nın her takımında oynayabilecek bir futbolcu" denildi. Emre de bu düzeye gelmesinde Hagi’nin büyük katkısını olduğunu söyleyerek, gelecek yıl İtalya veya İspanya’da top koşturacağını belirtti. 
     EMRE, "İspanya’da oynarsam Real Madrid’i isterim. İtalya’da ise ilk tercihim Inter" dedi. Sarı - Kırmızılı ekibin genç yıldızı, gelecek yıl Fatih Terim’in çalıştıracağı takımda da forma giyebileceğini ifade etti. Yakın arkadaşı Okan’ı, Figo’ya benzeten Emre, bu yıl Şampiyonlar Ligi’nde Manchester United ile final oynayıp, şampiyon olmak istediklerini de ekledi. 
     
Jardel’e ceza yolda      İki maç gelecek 
     GALATASARAYLI Jardel ve Samsunsporlu Hakkı tedbirli olarak Disiplin Kurulu’na sevk edildi. Samsun - Galatasaray maçının 5. dakikasında kırmızı kart görerek oyundan atılan iki futbolcu, takımlarının bu haftaki lig maçlarında forma giyemeyecek. Jardel ve Hakkı’ya asgari ikişer maç ceza geleceği bildirildi. 
     
     Yeni Jardel 
     BENFİCA Başkanı Villarinho, seçilmeden önce söz verdiği halde Jardel’i transfer edemeyince, çözümü Brezilyalı futbolcunun benzerini alarak buldu. İkinci Lig’deki Academica’dan transfer edilen Joao Tomas, stili nedeniyle "Yeni Jardel" olarak anılıyor. 25 yaşındaki golcü, "Jardel’e yer kalmadı" dedi. 
     


 SPOR 


























</TEXT>
</DOC>
