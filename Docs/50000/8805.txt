<DOC>
<DOCNO> 8805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/siyaset/siy06.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hacı Türk’ten türbana teselli... 
</HEADLINE>
<TEXT>

     ÖMER ERBİL İstanbul 

     Adalet Bakanı Hikmet Sami Türk, kendisinden türbanla eğitim konusunda yardım isteyen üç genç kıza, "Başınızı açın, günaha girmezsiniz" dedi. 
     Avrasya Bir Vakfı tarafından Ataköy Türk Telekom Konukevi’nde dün düzenlenen "Adalet Sisteminin Etkinliği ve Yargı’nın Sorunları" konulu sempozyuma katılan Türk’ün etrafını Marmara Üniversitesi İlahiyat Fakültesi’nde okuyan Ayşegül Baycar, Seyhan Sarhan, Şule Akbulut sardı. Kızlar, Türk’ten başörtüsü sorununun çözümü için yardım istedi. Bu konudaki yasaların açık olduğunu anlatan Türk, öğrencilere şöyle dedi "Yanlış değerlendirmelerle, ailelerinizi ve geleceğini karartmayın. Tertemiz duygularla hareket ettiğinizi biliyorum. Bazı çevreler, başörtüsü sorununu, siyasi bayrak olarak kullanıyor. Buna alet olmayın. Biliyorum, kalpleriniz temiz. Başınızı açsanız, günaha girmezsiniz." 
     


 SİYASET 



















</TEXT>
</DOC>
