<DOC>
<DOCNO> 40464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sonspo05.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbolcular yarın 358. maça çıkıyor 
</HEADLINE>
<TEXT>

     A Milli Futbol Takımı, İsveç ile yarın yapacağı Dünya Kupası Eleme Grubu 9. maçıyla birlikte, 358. karşılaşmasına çıkacak. 
     Türk Milli Takımı, 78 yıllık tarihinde bugüne dek yaptığı toplam 357 maçtan 113'ünü kazanırken, 163'ünü yitirdi, 81 maçta da eşitliği bozamadı. 
     A Milli Futbol Takımı, bu maçlarda toplam 427 gol atarken, kendi kalesinde 597 gol gördü. 
     Milliler, son yaptıkları maçta, 1 Eylül'de Dünya Kupası Eleme Grubu karşılaşmasında deplasmanda Slovakya'yı Hakan Şükür'ün golüyle 1-0 yenmişti. 
     
     Güneş ile 14. sınav 
     A Milli Futbol Takımı, İsveç ile yarın yapacağı maçla birlikte, teknik direktör Şenol Güneş yönetiminde 14. sınavına çıkacak. Milli Takımlar Teknik Direktörlüğü görevine 16 Ağustos 2000'de, Saraybosna'da Bosna-Hersek ile yapılan özel maçla başlayan Şenol Güneş'in ay-yıldızlı takımın başında sahaya çıktığı 13 maçta milliler, 5 galibiyet, 5 beraberlik, 3 de yenilgi aldı. 
     Türkiye, Güneş yönetiminde 15 gol atarken, kendi kalesinde de 15 gol gördü. 
     A Milli Futbol Takımı, Şenol Güneş yönetimindeki resmi maçlarda henüz yenilgiyle tanışmadı. 
     Milliler, Güneş döneminde yaptıkları 8 resmi maçta, 5 galibiyet, 3beraberlik alırken, toplam 14 gol atıp, 6 gol yedi. 







</TEXT>
</DOC>
