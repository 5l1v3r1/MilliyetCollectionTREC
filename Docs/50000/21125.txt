<DOC>
<DOCNO> 21125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/yazar/bila.html </URL>
<DATE> 2001/05/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Seçemezsiniz anneleri 
</HEADLINE>
<TEXT>

     Yılın annesi olmayan anne var mıdır 
     Zor bulursunuz. 
     Hangisi yılın annesi değildir ki 
     Bu yıl da yine yılan anneleri seçilmiş... 
     30 yaşındaki kızını hala üşür diye düşünen anne... 
     18 yaşında oğlunu deniz kazasında kaybeden anne... 
     Eşi ölünce evlerde temizliğe giderek üç çocuğunu okutup doktor, avukat ve öğretmen yapan anne... 
     Üçü de yılın annesidir elbette... 
     Ama hangi birini seçeceksiniz 
     Büyük Marmara depreminde, evin enkazını sırtlamış kol ve bacaklarının arasında açtığı boşlukta 2 - 3 yaşındaki kızına hayat alanı yarattıktan sonra yüzünde gülümsemeyle ölen anneyi nereye koyacaksınız 
     Ya da ölüm orucunun ölüme uğurladığı oğlunu bir kez göremeyen ve cezaevi duvarlarına bir hamlede tırmanan anneyi 
     Veya... 
     Belki içinde çocuğu vardır diye cezaevinden çıkan ambulansı kucaklayarak durdurmaya çalışan anneyi 
     Zihinsel engelli çocuğunun d hi olduğuna inanan ve o inançla ağzından bir "anne" sözcüğü duyabilmek için ömür boyu uğraş veren anneyi 
     Boynundan aşağısı tutmayan çocuğunu her gün kucağında 75 merdiven indirip çıkararak okula götürüp getiren anneyi 
     Cuma günü Siyaset Meydanı'nı dolduran görme, işitme, konuşma, yürüme engelli bilgisayar mühendislerini, avukatları, ressamları, dalgıçları, siyaset bilimcilerini yetiştiren anneleri 
     O gece Siyaset Meydanı'na mesaj gönderen bir annenin dediği gibi 
     "Bunları herkes yapamaz. Ama her anne yapar." 
     Evet, herkes yapamaz... 
     Her anne yapar. 
     Hepsi her yılın annesidir. 
     Anneleri seçemezsiniz. 
     
     







14 Mayıs 


Seçemezsiniz anneleri 


Nihavent konak ve vivace yükseliş 


Nükleer yarış yeniden başlamasın... 


Küreselleşmenin dayanılmaz ağırlığı 


Para ve düdük 


YÖK ve Sezer 


"Küçük Gerçek"ler 


Ulusal onurumuzu nasıl koruruz 


Ben bir vatan haini’ oldum 


</TEXT>
</DOC>
