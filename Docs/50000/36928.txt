<DOC>
<DOCNO> 36928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/son/sontur26.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Polatlı'da bir evden 11 kamyon çöp çıktı... 
</HEADLINE>
<TEXT>

     Polatlı'nın Kurtuluş Mahallesi'nde oturan Remzi Oktay'ın 58 evinden, 11 kamyon çöp çıkarıldı. 
     Koku ve hastalık yapıyor şeklindeki mahalle sakinlerinin şikayeti üzerine, evdeki çöpleri boşaltmaya giden Belediye Temizlik İşçileri, kedi ölüsünden, kurutulmuş fasulyelere, yüzlerce boş yağ tenekesinden, çürümüş ve tanınamayacak hale gelmiş peynirlere kadar pek çok şeyle karşılaştılar. 
     Saatler süren boşaltma çalışmalarında 12 işçi görev yaparken, evden 11 kamyon çöp çıkarıldı. Evinin boşaltılmasına kaşı çıkan Oktay, evindeki eşyaların kimseyi ilgilendirmediğini ve hastalık saçmadığını savunarak, zabıta ekiplerini ikna etmeye çalıştı. Kendisini şikayet edenlere de kızan Oktay, kimseyi rahatsız etmediğini söyledi. Çürümeye yüz tutmuş eşyalarla oynayan çocuklardan bazılarının sarılığa yakalandığını söyleyen mahalle sakinleri ise Oktay'ın mahalleden taşınmasını istediler. Çöp biriktirme hastalığı olan Remzi Oktay'ın evinin daha önce de iki defa boşaltıldığı öğrenildi. 







</TEXT>
</DOC>
