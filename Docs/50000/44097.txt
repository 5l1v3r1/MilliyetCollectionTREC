<DOC>
<DOCNO> 44097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yazar/temelkuran.html </URL>
<DATE> 2001/09/28/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
Yağmuru rahat bırakın 
</HEADLINE>
<TEXT>

     Ya siz bu yazıyı okurken yağmur yağmazsa Allah kahretsin, ya kalabalıklar içinde, başınız kalabalıkken denk gelirseniz bana Radyoda inceden bir müzik bile çalmazsa... Olmaz ki, beş para etmez o zaman. 
     
     Çünkü ayvalar geçti sokaktan Yağmur yağdı ya, ben anlamaz mıyım hiç, ondan. Koştum ayvaların peşinden. Ben bu ayvaların adını mutlaka sor’uca’m Bir adı vardı bu ayvanın. Ah, ben onu nasıl unuttum Sor bak, ben "desentralizasyon"u falan nasıl iyi bilirim. Ama işte sıra yağmurla yola çıkan ilk ayvalara gelince... Basbayağı ayıp ettim canım. Özür dilerim, ben "hayatı" epeydir ihmal ettim. 
     
     Tam yakalıyordum ayvaları, tramvaydan yola patır kütür insan döküldü. Tüh Karıştırdım kendimi. İyiden iyiye "yürüyen biri" olacaktım ki... Ama ne Bıraktım peşlerini gitsinler, hadi bakalım, bu sefer de "yetişsinler"... 
     Acaba bağırsa mıydım arkalarından 
     "Siz gidip bombaları falan bekleyin. Eteklerinden iki parmak alıp anayasayı değiştirin. Aman dolar kurunu iyi takip edin. Afganistanlılar ölürse Türkiye bundan nasıl faydalanır, onu adam akıllı hesap edin. İnce uçlu kalemlerle tırnaklarınızı temizleyin. Savaşın her gün adı değişiyor, aman hiç birini kaçırmayın. Akşam evde - utanmayın utanmayın - "Biri Bizi Tüketiyor" programını dikizleyin. Aklınızdan faturalar geçerken uykularınızı mundar edin. Yatmadan önce yasak aşkları ayıplamayı ve dişlerinizi fırçalamayı sakın unutmayın... 
     
     Bugün kimsenin arkasından bağıracak değilim. Durumum yok, vakit dar. Dostum, bugün benim mühim işlerim var. Vitrin camlarında kendimi yakalayıp aniden yaşlanacağım. Şu ayvaların adını sorduğumda şaşırmayacak insanlar bulacağım daha. Telefonla haber verilemeyecek sevinçleri normal insanların diline tercüme etmeye çalışacağım, yapamayınca sigarayı bırakamayacağıma karar vereceğim. Bu serçeler yağmurda neden ill ki uçmaya çalışırlar diye soruşturacağım. Şefkatli battaniyelerimi indireceğim yüklükten. Sokak köpeklerinin telaşına şaşacağım, "Muhterem, ne bu acele " diye soracağım. Kedilerle dalaşacağım, yine de onlarla mesafeli ilişkimi koruyacağım. Gidip badem kokulu sabunlar alacağım, pek beğenmeyeceğiniz şeyler yazacağım. Fakat ne yapsam başımı ayva meselesinden alamayacağım, bu yüzden telefon faturasını yatıramayacağım daha... Bu işler başlayınca bitmez ya... 
     Ben bu yağmuru kaçırmam. Siz koşup yetişin, ben bugün sizin yerinize de yaşayacağım. İçiniz ferah olsun, ben burada durup, ö - öyle durup, yağmurun başını bekleyeceğim. Bugün epey meşgul olacağım anlayacağın. Ayvalar da var tabii, hiç unutur muyum 
     
     







Afganistan ve medeniyet 


Yeğen Kani... 


Bülent Ecevit 


Başbakan sorunu ve enerjik kriz yönetimi 


Liste dışı 


Eğitime bürokrasi arası 


Geçen program neden çöktü 


Kıbrıs baskısı hafifliyor 


Bir kaza Bir arkadaş Ve bir sınav 


Suç ekonomisi... 


Usame bin Ladin'in cinsel organının teröre katkısı 


"Savaş" lafını duyunca... 


Kral çıplak 


Baban kurtaracak mı 


Yağmuru rahat bırakın 


Büyüklere de ceza var 


Anne Krueger çok önemli bir hanım 


</TEXT>
</DOC>
