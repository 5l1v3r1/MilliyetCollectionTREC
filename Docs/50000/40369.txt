<DOC>
<DOCNO> 40369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/spor/bbas.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İspanyol ayıbı 
</HEADLINE>
<TEXT>

     İSPANYOL medyası, Türkiye yenilgisi nedeniyle FIBA ve hakemlere ateş püskürürken, Millilerimiz’e galibiyetin hediye edildiğini ileri sürdü. İspanyol televizyonundaki yorumcular, "Türkiye organizatör ülke olduğu için FIBA’nın torpiliyle kazandı. Utanç verici bir maç" ifadelerini kullandı. AS gazetesi ise "Hırsızlar" manşetini attı. 
     EL Mundo Deportivo gazetesi de "Büyük soygun" başlığını kullandı ve İspanyol takımının iyi bir maç çıkardığını ancak hakemlerin taraflı tutumu sonucu yenildiğini ileri sürdü. Marca gazetesinde de coach Improda’nın "Türkiye büyük bir takım yaratmış. Ancak bu takımın böyle rezil hakemlerin desteğine hiç ihtiyacı yoktu" sözleri yer aldı. 
     
Rakibimiz Hırvatistan      A Milli Takımımız’ın çeyrek finaldeki rakibi, sürpriz bir biçimde son Avrupa Şampiyonu İtalya’yı 65 - 57 ile dize getiren Hırvatistan oldu. Dün Antalya ANFAŞ Salonu’nda güçlü rakibi karşısında müsabakayı sürekli önde götüren Hırvat ekibi, Mrsic, Tabak, Mulaomerovic ve Sezar’la sonuca gitti. Milli Takımımız, Hırvatistan ile çeyrek final maçını, yarın akşam İstanbul Abdi İpekçi Salonu’nda saat 19.00’da oynayacak. Ay - Yıldızlılar, Hırvatistan’ı elemeleri halinde, 8 Eylül saat 19.00’da Fransa - Almanya karşılaşmasının galibiyle yarı final mücadelesi verecek. 
     
Orhun zor      A Milli Basketbol Takımımız’ın tecrübeli guardı Orhun Ene’nin sol arka adalesindeki sakatlığı nedeniyle yarın oynanacak çeyrek final maçında büyük olasılıkla oynayamayacağı belirtildi. Orhun’un, şampiyonanın diğer maçlarına yetiştirileceği açıklandı. 
     
Kral Hüseyin      GRUP maçları sonunda bireysel istatistiklerde, 4 Türk oyuncusu, 4 kategoride ilk sırada bulunuyor. Mirsad, hücum ribaundu kategorisinde, toplam 11 ve maç başına 3.7, toplam ribaundda da Hüseyin, 28 ve maç başına 9.3 ortalamayla ilk sırada yer aldı. İbrahim, isabetli 3 sayılık atışlar dalında toplam 11 ve 3.7 ortalamayla birinci durumda yer alıyor. Serbest atış yüzdesinde ise 7 atışında da isabet kaydeden Mirsad ve 6 atışını da sayıya çeviren Kerem, diğer 8 oyuncuyla birlikte birinciliği paylaşıyorlar. 
     
Dünkü sonuçlar Hırvatistan - İtalya 65 - 57 İspanya - İsrail 71 - 67 Almanya - Yunanistan 80 - 75 Letonya - Litvanya 94 - 76      
     
Çeyrek final programı      5 EYLÜL 
     19.00 Türkiye - Hırvatistan 
     21.15 Fransa - Almanya 
     6 EYLÜL 
     19.00 Yugoslavya - Letonya 
     21.15 Rusya - İspanya 
     



 SPOR 






















</TEXT>
</DOC>
