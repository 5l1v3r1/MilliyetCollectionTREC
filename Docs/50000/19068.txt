<DOC>
<DOCNO> 19068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/ekonomi/eko10.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’da sorun bitmedi 
</HEADLINE>
<TEXT>

     Ulaştırma Bakanı Enis Öksüz, Türk Telekom yasa tasarısının hazırlık çalışmalarının sürdüğünü belirterek, "Türkiye’mize sonradan herhangi bir problem çıkarmaması için kılı kırk yararak bir tasarı oluşturmaya gayret ediyoruz" dedi. 
     Telekom yasasının çok önemli olduğunu vurgulayan Öksüz, şunları söyledi 
     "Telekom dünyanın 13. büyük şirketidir. Stratejik önemi vardır. Uzman arkadaşlarımız çalışmalara devam ediyor. Ne zaman biteceğini bilemiyorum. Çalışmalar bittiği zaman sanıyorum bir açıklama yapacağım. Şu anda teferruatını sorarsanız onları ben de bilemem. Yani bilmediğimi bildiğim için de kendimden memnunum." 
     Telekom’un milletlerarası stratejik öneminin olduğunu vurgulayan Öksüz, bu konuda sonuca varılmadan açıklama yapılmasını yanlış bulduğunu belirtti. 
     



 EKONOMİ 























</TEXT>
</DOC>
