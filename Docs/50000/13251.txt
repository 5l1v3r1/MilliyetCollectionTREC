<DOC>
<DOCNO> 13251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yasam/yas01.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kavgayı bitirmek isterken canından oldu 
</HEADLINE>
<TEXT>

Yol verme kavgasına tutuşan sürücülerin arasına giren Ömer Faruk Öztürk, tabancayla öldürüldü 
     İSMAİL POLAT İstanbul 

     Ömer Faruk Öztürk, henüz 31 yaşında genç, başarılı, geleceği parlak bir işadamıydı... Ancak bir kavgayı ayırma, tartışmayı durdurma girişimi yaşamına mal oldu. Bostancı'da, yol verme yüzünden tartışan sürücüleri yatıştırmaya çalışan Öztürk, tabancayla vurularak öldürüldü. 
     
     Tek kurşunla can verdi 
     Şaşkınbakkal Bağdat Caddesi'nde, 34 FT 554 plakalı Mercedes’in sürücüsü Metin Kaya ile 34 TDK 59 plakalı taksinin şoförü Adem Ocak arasında, yol önceliği nedeniyle tartışma çıktı. Araçlarından inen Kaya ve Ocak, cadde üzerinde kavga etmeye başladı. 
     Bu sırada olay yerinden geçen Sanat Evi Reklam Ajansı ortaklarından Ömer Faruk Öztürk, kavgayı yatıştırmak için sürücülere müdahale etmek istedi. Ancak o sakinleştirici sözlerle tartışmayı yatıştırmak isterken, bir anda Metin Kaya adlı sürücünün öfkesi ona yöneldi. Belinden tabancasını çıkaran Kaya, Öztürk'ü göğsünden vurduktan sonra olay yerinden kaçtı. Kaya’nın ABD’de eğitim gördüğü, babasının müteahhit olduğu belirtildi. Ömer Faruk Öztürk, kalbine isabet eden tek kurşunla hayatını kaybetti. 
     Genç işadamının babası, emekli Savcı Turgut Öztürk şöyle konuştu "Bir arkadaşıyla birlikteydi. O anlattı... Taksicinin aracını tekmeleyen kişiyi 'Yazıktır, garibanın ekmek teknesiyle oynama' diye uyarmış. Ve vurulmuş İnsan öldürmek bu kadar kolay mı Katilin bir an önce yakalanıp cezasını çekmesini istiyorum" 
     
     İlginç iddia 
     Adem Ocak ise ifadesinde, Kaya'nın yol kenarında kendilerine gülen iki kişiye ateş açtığını, Öztürk'ün yere düşmesi üzerine de hızla kaçtığını söyledi. 
     
     
     


 YAŞAM 





























</TEXT>
</DOC>
