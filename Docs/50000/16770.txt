<DOC>
<DOCNO> 16770 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/guncel/gun12.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

     Siz siz olun bu hafta şemsiyesiz çıkmayın 
İSTANBUL Milliyet 
     Türkiye, dünden itibaren, Orta Akdeniz üzerinden gelen yeni bir yağışlı hava kütlesinin etkisine girdi. Yağışlı hava, bugün Marmara, Kuzey ve İç Ege, Göller Bölgesi, İç Anadolu ile Batı Karadeniz'de etkili olacak. Meteoroloji yetkililerinden alınan bilgiye göre, yurt genelinde hava hafta sonuna kadar yağışlı geçecek. Hava sıcaklığı yağış alan yerlerde biraz azalacak. 
     
     Anzak turizmi sınırlarını genişletti 
ÖNAY YILMAZ İstanbul 
     Yüzlerce Avustralyalı turist, 25 Nisan "Anzak Günü" nedeniyle ülkemize gelmeye hazırlanıyor. 800 kişilik bir grup, "Aegean I" adlı gemiyle İstanbul'a gelerek depremzedelere para yardımında bulunacak. Bu yıl Türkiye'ye 25 bin Anzak torununun gelmesi bekleniyor. Bu arada Anzakları getirecek olan Kompas Holidays adlı turizm şirketi, Yunanistan, Mısır ve İsrail'i de tura dahil etti. 
     
Kız Kulesi’nde özel 23 Nisan kutlamasıİSTANBUL Milliyet 
     İlköğretim okullarından yaklaşık 300 öğrenci, 23 Nisan Ulusal Egemenlik ve Çocuk Bayramı'nı Kızkulesi'nde törenlerle kutlayacak. Kızkulesi'ndeki kutlamaya katılacak çocuklar, pankartlar eşliğinde, Salacak sahiline yürüyecekler. Öğretmenlerinin nezaretinde Kızkulesi'ne teknelerle geçecek olan çocuklar, tarihi yapıda şarkılar söyleyip halk oyunları oynayacaklar. 
     
Sigaranın öldürücü bir etkisi daha saptandı      ABD’de yapılan bir araştırmada, sigaranın genellikle genç kadınlarda beyin anevrizmasına yol açtığı saptandı. Atardamar cidarlarının zayıflaşan noktalarında meydana gelen keseciklerle kendini gösteren anevrizmanın öldürücü bir tehlike olduğunu belirten Texas Üniversitesi’nden Dr. Thomas Kopitnik, bu hastalığın akciğer kanseri kadar tehlikeli olabildiğini belirtti. 
     


 GÜNCEL 




















</TEXT>
</DOC>
