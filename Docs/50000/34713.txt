<DOC>
<DOCNO> 34713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/yazar/tamer.html </URL>
<DATE> 2001/07/31/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
İtalyan sermayesinin yeni haritası 
</HEADLINE>
<TEXT>

     Hoppalaaaa 
     Telecom Italia Mobile TİM'in Genel Müdürü Marco De Benedetti, daha 1 yıl önce "Türkiye'deki GSM 1800'e 1 milyar dolar fazla verdik" diye böbürlenmiyor muydu Fransızlar ve Amerikalılarla konsorsiyum oluşturan rakipler 1.5 milyar dolara bile zor çıkarken, trink diye 2.5 milyar doların telaffuz edilmesi, "rakipleri baştan elimine ederek, piyasaya hızlı girip kısa sürede başa güreşme stratejisi" olarak anlatılmıyor muydu Aralarında benim de bulunduğum bir kısım gazeteciler İş Bankası ile birlikte girilen bu agresif stratejiye alkış tutmamış mıydık 
     Buyurun bakalım 1997'de büyük umutlarla özelleştirilen, özelleştirildikten sonra da yeni sahipleri Olivetti - Bell ortaklığında iddialı bir büyüme stratejisi izleyen Telecom Italia Mobile, gerçi ülke içinde ve ülke dışında 20'şer milyon olmak üzere toplam 40 milyon abone edinmeyi başardı, ama bu hesapsız büyümenin bedeli de 2000 sonu itibarıyla 18 milyar euro zarar olarak şirket hanesine yazılıverdi. Tabii bu arada Türk ekonomisinin art arda girdiği 2 büyük kriz dönemine rastlayan Aria'nın da pek talihli bir başlangıç yaptığı söylenemez. Abone sayısı 250 bin civarında 
     Yeni Başbakan Berlusconi'nin de himayeleriyle Pirelli - Benetton ortaklığı, Telecom İtalia'nın yeni sahibi oluverdi. Bu yeni ortaklık, İş - TİM'e nasıl bakar, nasıl bir strateji çizer Önümüzdeki günlerde hep birlikte göreceğiz. Ancak ekonomik krizle gelen devalüasyon sonucu Türk şirketlerinin çok ucuzladığı, dolayısıyla da yabancılar tarafından ucuza kapatılacağına ilişkin görüşlere karşı, küreselleşen dünyada artık şirket el değiştirmelerinin giderek daha sıklaşacağını ve Pirelli - Benetton gibi akla gelmedik ittifakların ortaya çıkacağını da hesaba katmak gerek. 
     
Berlusconi'yi beklerken      İtalyanlarla son dönemde biraz fazla içli - dışlı oluyoruz gibi gelmiyor mu sizlere de... 
     Fatih Terim, Hakan Şükür, Emre, Okan orada... 
     Fiat, Pirelli, Benetton, Merloni ve daha pek çok ünlü İtalyan markası sittin senedir burada... 
     Banca Commerciale Italiana'nın da dahil olduğu İtalya'nın en büyük bankacılık grubu Intesa, Doğuş Grubu'nun bankaları Garanti, Osmanlı ve Körfezbank'ın yüzde 35'ini satın alıyor. İtalya'da mali sektörün iki numarası durumuna gelen Unicredito, Demirbank'ı İngiliz HSBC'ye kaptırdı, ama Türk pazarına girmek ve Türkiye aracılığıyla Avrasya'ya açılma hedefinden vazgeçmiş değil. Göreceksiniz, 2 kriz vurgunu bankalarımızdan sermaye artırma telaşı içinde olan fon dışındaki bir sürü bankadan birine önümüzdeki günlerde ortak olacak. 
     İtalyanlar mobilya tasarımından modaya, tekstil ve tekstil makinelerine yıllardır Türkiye'deydiler zaten. Ama son dönemde hangi taşı kaldırsak, altından yeni bir İtalyan ortaklığı çıkıyor İlaçta Ulagaylar - Melarini, çimentoda Çimentaş - Caltagirone Cementir, giyimde Bills - Brookfields, şofbende Merloni - Baymak... 
     Öte yanda Mavi Akım Projesi'nde Karadeniz'in altından geçecek olan doğalgaz borularını da İtalyan ENI döşeyecek. Hatta Beşiktaşlı Şifo Mehmet'in 4 Ağustos'taki jubile maçına, Başbakan Berlusconi'nin Milan başkanı şapkasıyla katılması ve maç sonrasında Mavi Akım için görüşmelerde bulunması bile söz konusu. 
     
Akdeniz'in lideri İtalya      İtalyanların Akdeniz'de lider ülke olma stratejilerinin içine Türkiye mükemmel oturuyor. İspanyollar aynı dili konuştukları Latin Amerika üzerine yüklenirken, Almanya arka bahçesindeki dağılan sosyalist blok ülkelerini hazmetmeye çalışırken, İngiltere ve Fransa eski sömürgeleriyle idare ederken, Libya, Somali, Etiyopya ve Eritre gibi pek kayda değer olmayan 3 - 4 Afrika ülkesi dışında sömürgecilik bile yapamamış İtalya, 21. yüzyılla birlikte bölgesel güç olma yolunda gayet güçlü adımlar atıyor. Türkiye de bu gelişmeden gözle görülür bir biçimde payını alıyor. 
     
     







'Yenilikçiler' nereye 


Sosyal hava 


Sağlıkta yeni düzen 


Kime ne soracağımı Tayyip'in tetikçilerine mi soracağım .. 


"Ben suçluyum hakim bey .." 


Ek kontenjan avantajlı mı 


Devletin olanakları seferber edildi 


ANAP'ta kongre hesapları 


İtalyan sermayesinin yeni haritası 


Bir günde batmıyorlar 1 


Para politikası uygulama gücümüz kalmadı 


Tarihi dilenci çocuklar çevreliyor 


</TEXT>
</DOC>
