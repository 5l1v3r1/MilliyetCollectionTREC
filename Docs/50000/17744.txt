<DOC>
<DOCNO> 17744 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/siyaset/asiy.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderler resepsiyonda eziliyordu 
</HEADLINE>
<TEXT>

     ANKARA Milliyet 

     TBMM Başkanı Ömer İzgi'nin 23 Nisan Ulusal Egemenlik ve Çocuk Bayramı nedeniyle dün gece verdiği resepsiyonda yaşanan izdiham nedeniyle Cumhurbaşkanı Necdet Sezer, Başbakan Bülent Ecevit ve İzgi ezilme tehlikesi geçirdi. Etrafındaki basın ordusu nedeniyle yürümekte zorlanan Ecevit, ayağı halıya takılınca düşme tehlikesi atlattı. 
     
Masa yıkıldı      Sezer, Ecevit ve İzgi'nin yan yana geldiği anı izlemek isteyen gazetecilerin neden olduğu izdihamda masa devrildi. Masadaki tabak ve bardaklar kırıldı. Sezer etrafındakilere, "Sakin olun" işareti yaptı. 
     Ecevit, 19 Şubat'taki MGK toplantısında kavga ettiği Sezer ile yan yana geldiği bu anla ilgili olarak, "İki aydır beklenen tabloydu" diyen gazetecilere, "Bu gayet normal bir şey. Biz her zaman böyleyiz, birlikteyiz" karşılığını verdi. Ecevit, "Aranızdaki gerginlik bitti mi " sorusu üzerine de, "O çoktan bitti" diye güldü. 
     
Yaramaz Derviş      Deniz Kuvvetleri Komutanı Oramiral İlhami Erdil, Genelkurmay Başkanı Orgeneral Hüseyin Kıvrıkoğlu'nun da bulunduğu ortamda sohbet ederken, Devlet Bakanı Kemal Derviş'le Adalar'dan tanışıklıkları olduğunu, Derviş'in zaman zaman yaramazlıklar yaptığını ifade etti. 
     
Sefire yine öptü      FP Lideri Recai Kutan'ı öpmesiyle gündeme gelen İsveç Sefiresi Nil Liljegren, önce eşinden izin alarak Ömer İzgi'ye sarılıp öptü. Ardından da Ecevit'in yanına koşarak, "Bülent Beyefendi, öpebilir miyim " diyerek Ecevit'i, ardından da Rahşan Ecevit'i öptü. 
     



 SİYASET 




















</TEXT>
</DOC>
