<DOC>
<DOCNO> 26252 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/soneko14.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi, önceki kapanışa göre 306.34 puan kayıpla 1. seansı 11,831.92 puandan tamamladı. 
     Hisse senetleri ortalama yüzde 2.52 oranında değer yitirdi. Seans, Devlet Bakanı Faruk Bal'ın Emlakbank ile ilgili açıklamalarının yarattığı tedirginlikle satış ağırlıklı açıldı. Endeks, kısa sürede 12 bin seviyesinin altına gerilerken, satışlar 11,725 puan seviyesine kadar sürdü. Hızlı ancak, hacimsiz gevşeyen piyasa, tepki alımlarıyla toparlanmaya başladı ve ilk bir saat 11,863 puanla geçildi. 
     İkinci yarıda da satış baskısının sürdüğü ancak, piyasanın satışta da pek hevesli olmadığı gözlendi. Bu havada sıkışık bir seyre giren Endeks, bir ara 11,701 puana kadar gerilese de, seansı 11,831.92 puandan tamamladı. 
     Kapanışta mali endeks 536.06 puanlık kayıpla 17,435.19 puana, sınai endeksi 187.56 puanlık kayıpla 8,815.14 puana, hizmet endeksi de 59.49puan kayıpla 6,627.76 puana geriledi. Önceki kapanışa göre mali grup hisseler, ortalama yüzde 2.98, sınai grubu hisseler yüzde 2.08, hizmet grubu hisseler de yüzde 0.89 oranında değer yitirdi. 1. seansta işlem gören toplam 284 hisse senedinden 196'sı değer yitirdi. 46 hisse senedi değer kazanırken, 42 hissenin fiyatında ise değişiklik olmadı. Seansta 134 trilyon 988 milyar 931 milyon liralık işlem hacmi oluştu. 1. seansta Akbank, Vestel, Sabancı Holding, Teletaş ve Garanti Bankası en yoğun işlem gören hisseler oldular. 







</TEXT>
</DOC>
