<DOC>
<DOCNO> 45866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/siyaset/siy01.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD’den özel birlik talebi 
</HEADLINE>
<TEXT>

     BARÇIN YİNANÇ Ankara 

     ABD, Afganistan’a yönelik operasyonunda kullanmak üzere, Türkiye’den özel birlik talebinde bulundu. Önceki akşam ABD bombardımanının başlamasından kısa süre önce Dışişleri Müsteşarı Uğur Ziyal’le görüşerek operasyonun başlayacağını bildiren ABD Ankara Büyükelçisi Robert Pearson, Ziyal’e ayrıca, ABD’nin talebini bir metinle resmen iletti. Metinde ABD’nin, NATO’nun bazı üyelerinden özel birlik istediği, bu çerçevede Türkiye’den de özel birlik talebinde bulunduğu belirtildi. Bu talebin askeri makamlara da iletildiği öğrenildi.Özel birliklerin ne amaçla ve nasıl kullanılacağını ayrıntılı bilmediğini söyleyen Pearson’a, bu talebin değerlendirileceği yanıtı verildi. 
     



 SİYASET 











</TEXT>
</DOC>
