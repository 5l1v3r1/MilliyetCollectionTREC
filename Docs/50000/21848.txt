<DOC>
<DOCNO> 21848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/guncel/gun01.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölümün adı 'Murat 1.7' 
</HEADLINE>
<TEXT>

Türkiye'ye yasa boğan uçak kazasının bulutlardan meydana geldiği bildirildi. Pilot, uçağı 14 bin feet'ten 18 bin feet'e çıkarmak için onay aldıktan saniyeler az sonra uçak çakıldı 
     UTKU ÇAKIRÖZER Ankara 

     Diyarbakır - Ankara uçuşu sırasında Malatya yakınlarında düşen Özel Kuvvetler Komutanlığı'na bağlı uçağın elektrikli yüklü bir bulut kitlesi karşısında yükselmek isterken düştüğü ortaya çıktı. Uçağı 14 bin feet'de kullanan şehit Pilot Yılmaz Tekgün, Malatya Erhaç Askeri Havva Üssü'nden 18 bin feet'e yükselmek için onay aldıktan saniyeler sonra burun üstü yere çakıldı. 
     Kule ile yapılan konuşmalardan, içindeki 34 askere tabut olan CN -235 tipi uçağın "Murat 1.7" koduyla uçtuğu ortaya çıktı. Murat isminin CASA filosunun ismi, 1.7'nin ise uçağın özel kodu olduğu belirtildi. 
     
Aniden düştü      Uzmanlar uçağın 14 bin feet'den 18 bin feete yükselme isteğinin ardında rotası üzerinde "orage" adı verilen elektrik yüklü bulutlar tespit etmesinin olduğunu belirtiyor. Pilot "14 bin feet'i terkediyorum" dedikten saniyeler sonra düşen uçağın kule ile hiçbir görüşme yapmaması ise aniden kontrolsüz uçuşa perd" vites geçtiği şeklinde değerlendirildi. Kontrolsüz uçuşun sebebinin orage bulutuna girilmesi olduğunu tahmin eden kaynaklar, buzlanma nedeniyle sağ motorun da devre dışı kalmasıyla uçak sağa doğru yatarak "virile" döne döne düşüş girdi ve burun üstü yere çakıldı. 
     
     İşte son konuşmalar 
"1.4'ü terkettim" dedi ve çakıldı      Alınan bilgilere göre uçak ile kule arasında şu diyaloğ yaşandı 
     DİYARBAKIR KULE - MURAT1.7 Kontrol harici oldunuz. Erhaç frekansı serbest, iyi uçuşlar... 
     MURAT1.7 - DİYARBAKIR KULE Anlaşıldı. 
     MURAT 1.7 - ERHAÇ KULE Şu an 50 mil kontrol sahanıza girdim. Ankara yapıyorum. 
     ERHAÇ - MURAT 1.7 Rotanız temiz. Erhaç üzerinde ikaz edin. 
     MURAT 1.7 - ERHAÇ Erhaç üzerindeyim. 
     ERHAÇ - MURAT 1.7 Rotada serbestsiniz. Kontrol harici olunca ikaz ediniz. 
     MURAT 1.7 - ERHAÇ Mümkünse 1.80 yapmak istiyorum. 14 bin feetde uçan uçak 18 bin feet'e çıkmak için izin istiyor 
     ERHAÇ - MURAT 1.7 Dinlemede kalın. 
     Erhaç Kule. Ankara'dan rota için onay alıyor 
     ERHAÇ - MURAT 1.7 Koordine kuruldu. 1.80'de serbestsiniz. 
     MURAT 1.7 - ERHAÇ Şu an 1.40'ı terk ettim. 
     
     Düşüş nedeni bulutlar mı 
Orage'a girmek intihar gibi      Orage bulutları, havacıların en korktukları bulut türü olarak biliniyor. 9. Cumhurbaşkanı Süleyman Demirel'i Brezilya'dan getiren uçak da orage bulutları nedeniyle büyük bir tehlike atlatmıştı. Fransızca bir kelime olan "orage", "fırtına" anlamına geliyor. Bu bulutlar, deniz seviyesinden 40 bin feet'e kadar uzayan bir alanda şakilü dik olarak bulunuyor. "Kümülonimbüs" bulutlarının diğer adı. Bu bulutların içinde yumruk büyüklüğünde iri dolu taneleri ve elektrik yükü yer alıyor. Havacılar arasında bu tür bulutun içine girmek "intihar" olarak yorumlanıyor. Radarlarında bu bulutu tespit eden pilotlar genelde sağından ya da solundan geçmeyi tercih ederler. 
     



 GÜNCEL 




















</TEXT>
</DOC>
