<DOC>
<DOCNO> 18437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur27.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürbüz Çapan Kartal Cezaevi'ne götürülürken bağırdı," Bu siyasi linç" 
</HEADLINE>
<TEXT>

     Çıkarıldığı İstanbul DGM'de tutuklanan Esenyurt Belediye Başkanı Gürbüz Çapan, ''Siyasal linç kararı devam ediyor'' dedi. 
     İstanbul Nöbetçi 3 No'lu DGM tarafından 4422 sayılı ''Çıkar amaçlı suç örgütüne üye olmak'' suçlamasıyla tutuklanan Gürbüz Çapan, işlemlerinin tamamlanmasının ardından nezarethaneden çıkarıldı. 
     DGM bahçesine kadar sokulan jandarma aracına bindirilirken ellerinin kelepçeli olduğu gözlenen Çapan'ın, basın mensuplarının sorularına karşı sadece, ''Siyasal linç kararı devam ediyor'' dediği duyuldu. 
     Çapan, daha sonra akraba ve yakınlarının alkışları arasında ve yoğun güvenlik önlemleri altında Kartal Cezaevi'ne götürüldü. Bu arada, Çapan'ın soruşturmayı yürüten Cumhuriyet Savcısı Ahmet Kelebek'e verdiği ifadede, hakkındaki suçlamaları reddettiği ve kendisine iftira atıldığını söylediği öğrenildi. 
     Çapan'ın ifadesinde, Esenyurt'u bugünkü haline kendisinin getirdiğini anlatarak, bu nedenle bazı çevrelerce kendisine düşman gözüyle bakıldığını savunduğu kaydedildi. 
     
     
     







</TEXT>
</DOC>
