<DOC>
<DOCNO> 29703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko09.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Finans piyasaları daha rahat bir hafta geçirecek 
</HEADLINE>
<TEXT>

Portföy YAŞAR ERDİNÇ 
     Dövizde yüksek dalgalanma beklenmiyor. Faizler daha kararlı bir seyir izleyecek. Borsa yeni bir yön bulacak 
     
     Meclis tatile girdi. Bu haftaki gündemimiz daha sakin geçeceğe benziyor. Ama burası Türkiye ve gündemin nasıl değişeceğini kestirmek neredeyse imk nsız. Biliyorsunuz lisede fizik ve kimya derslerinde bir konu anlatılırken NŞA şartı konurdu. Yani "normal şartlar altında su 100 derecede kaynar" gibi durum belirtmesi yapılırdı. Salı günü, normal şartlar altında IMF İcra Kurulu Türkiye’ye yapılacak ödemenin serbest bırakılmasına karar verecek. Burada sorun beklemiyoruz. 
     Bu ayın 15’ine kadar bankaların yoğun sendikasyon ödemeleri var. Toplam 1.3 milyar dolarlık bir ödeme sözkonusu olacak. Bu ödemelerin ne kadarı tekrar çevrilebilir, bunu bilmiyoruz. İlk aşamada bu ödemeler fiziki talep nedeniyle döviz üzerinde önemli bir baskı olacağı söylense de, ben bankaların bu ödemeleri son güne bıraktıklarını zannetmiyorum. Dolayısıyla geçen haftalarda olduğu gibi, dövizde çok yüksek bir dalgalanma beklemiyorum. Fakat dövizin aşağı doğru hareketleri durumunda da 1 milyon 230 bin seviyelerinde talep oluşabilir. Dolayısıyla daha sıkışık bir bantta dalgalanma bekliyorum. 
     
Faizler kararlı seyredecek      Geçen hafta faizlerde de önemli dalgalanmalar vardı. Özellikle Telekom yönetiminin seçimideki kriz sırasında, faizlerin yüzde 90 seviyelerine yükseldiğini ve daha sonra da yeniden yüzde 85 seviyelerine gevşediğini gördük. Bu hafta da faizlerin daha kararlı bir seyir izlemesini bekleyebiliriz. Temmuz ayı hazine iç borç geri ödemelerinin miktarı yüksek değil. Bu yüzden temmuz ayının haziran ayına göre daha rahat geçmesini bekliyorum. Bu da faizlerin bir düşüş trendine girmesini sağlayabilir. 
     Borsa’da haftaya düşüşle başlayan endeks, geçen haftaya göre sadece yüzde 0.76 prim yaparak kapandı. 700 puanlık bir marjda dalgalandı ve sıkışık seanslar yaşandı. önceki hafta 12.250 seviyesinden başlayan düşüşün ardından uzun bir süredir, yatay ve sıkışık seyir izleyen borsada teknik göstergeler oldukça önemli bir sıkışmayı sinyal veriyor. Genel olarak bu tür sıkışmaların ardından önemli fiyat hareketleri ortaya çıkar. Bu hareketler yukarı ya da aşağı yönde olabilir. 
     
Borsa yönünü bulur      Bu hafta borsanın kendine yeni bir yön bulacağını düşünüyorum. Yabancıların etkisinin oldukça az olduğunu görüyoruz. Finansal piyasaların en azından kısa vadede daha rahat bir döneme gireceğini söylemek mümkün. Bu yüzden de yine altını çizerek önemle vurguluyorum ki normal şartlar devam ederse ve yeni bir yol kazası ya da kriz olmazsa borsa endeksinin 11.500 seviyesindeki direncini yukarı kırmasını ve en azından bu hafta 11.950 seviyelerini test etmesini bekliyorum. Buna A planı diyebiliriz. B planı ise endeksin 10.900 seviyesinin altına düşerek 10.500 seviyelerine kadar gerilemesidir. Fakat bu olasılığı hem teknik hem de temel nedenlerden dolayı düşük görüyorum. Bu bağlamda yeniden 10.000-10.500 aralığının görülmesi durumunda orta vadeli alım düşünülebilir. 
     NOT En riskli portföy tablosunda Commercial Union hissesi beklenen primine ulaştığı için bu hissede satış önerilmiş ve bunun yerine, kendi enerjisini kendi üreten, banka borcu sıfır olan, elinde yaklaşık 6 - 7 milyon dolar nakit bulunduran ve analizlerime göre haziran bilançosunda geçen yıla göre karlarını yüzde 200 civarında artırması beklenen Dentaş Ambalaj önerilmiştir. 
     



 EKONOMİ 






















</TEXT>
</DOC>
