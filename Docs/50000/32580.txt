<DOC>
<DOCNO> 32580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/ekonomi/eko04.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bizim kriz, Rus borsasını da vurdu 
</HEADLINE>
<TEXT>

İMKB’deki düşüş Rus borsasını RTS da etkiledi. RTS endeksi, dün yüzde 1,53 düşüşle, psikolojik 200 puan sınırının altında kapandı 
     EKONOMİ SERVİSİ 

     Dünya ekonomisindeki durgunluk nedeniyle uzun bir zamandır düşük seyreden Rusya borsası, dün bir darbe de İMKB'den yedi. 
     Borsadaki kayıplar nedeniyle gerileyen RTS endeksi, dün 15.3 milyon dolarlık çok düşük bir işlem hacmiyle yüzde 1.53 kayıpla 198.97 puana geriledi. 
     RTS, 16 Mayıs tarihinden bu yana ilk kez psikolojik açıdan önemli olan 200 puan çizgisinin altında kapanmış oldu. 
     Batılı bir yatırımcı, "Önce Arjantin şimdi de Türkiye'deki gelişmeler piyasaları biraz sarstı. Rusya'nın bugün Türkiye'de olup bitenlerden hoşlanmadığı açık" dedi. 
     Nikoil'in baş stratejisti Eric Kraus, Rusya'nın diğer gelişmekte olan ülkelerle ilişkilendirilmesine neden olmadığını ancak Türkiye'de yaşanacak ciddi bir çöküntünün Rus piyasası için Arjantin'deki sorunlardan daha önemli olacağını söyledi. Kraus şöyle devam etti "Özellikle enerji sektörü içinde önemli ticari ilişkiler söz konusu. Türk politikacı sınıfının hızla bir araya gelerek reformlara devam edip edemeyeceklerinin görülmesi gerekiyor." 
     
     Turkcell’in ortağı Sonera da etkilendi 
     Geçtiğimiz yıl Wall Street'te halka açılan GSM şirketi Turkcell'in Finlandiyalı ortağı Sonera, İMKB'deki düşüşten nasibini aldı. Finlandiya'nın en büyük telekomünikasyon şirketlerinden Sonera'nın hisseleri, dün Avrupa borsalarında yüzde 16 değer kaybetti. Analistler, değer kaybına gerekçe olarak, şirketin Türkiye'deki riskleri ve Almanya'daki üçüncü kuşak cep telefonu şebekesi stratejisiyle ilgili belirsizlikten kaynaklanan endişeleri gösterdiler. 
     



 EKONOMİ 




















</TEXT>
</DOC>
