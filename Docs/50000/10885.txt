<DOC>
<DOCNO> 10885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sonspo14.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
FENERBAHÇE 1 - ANTALYASPOR 1 İlk yarı sonucu 
</HEADLINE>
<TEXT>

     Birinci Futbol Ligi'nde Fenerbahçe ile Antalyaspor arasındaki karşılaşmanın ilk yarısı 1-1 sona erdi. 
     2. dakikada Revivo'nun yaklaşık 25 metreden kullandığı serbest atışta, top Antalyaspor kalesinin yan direğini sıyırarak auta gitti. 
     8. dakikada sağdan çalımlarla ceza alanı içine giren Lazetiç, pasını altıpas içinde uygun durumdaki Revivo'nun önüne çıkardı. Bu futbolcunun vuruşunda, top yan direğe çarparak gol çizgisini geçti 1-0 
     10. dakikada Mustafa Gürsel'in pasıyla sağdan ceza alanına giren Atilla'nın sert şutunda, kaleci Rüştü topu güçlükle kornere attı. 
     15. dakikada Musiç'in soldan ortasında, Fenerbahçe savunmasını aşan topu Mustafa Gürsel kafayla Uğur'un önüne çıkardı. Bu oyuncunun yerden sert vuruşunda, top kaleci Rüştü'nün sağından ağlara gitti 1-1. 
     25. dakikada Ali Güneş'in sağdan ortasında, ceza alanı içinde iyi yükselen Ogün'ün kafa vuruşunda, top direğin üzerinden auta çıktı. 
     34. dakikada Musiç'in soldan ortasında, ceza alanı sağ çaprazında topla buluşan Kamil'in sert şutunda, top kaleci Rüştü'de kaldı. 
     44. dakikada Kamil'in pasında ceza alanında topla buluşan Mustafa Gürsel'in sert şutunda, kaleci Rüştü topu son anda kornere attı. 
     Karşılaşmanın ilk yarısı 1-1 sona erdi. 
     




</TEXT>
</DOC>
