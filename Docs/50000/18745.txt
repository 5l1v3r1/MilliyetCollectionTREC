<DOC>
<DOCNO> 18745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/spor/spo02.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
"Şampiyon gibi oynadık" 
</HEADLINE>
<TEXT>

Denizli oyunun her bölümünde üstün olduklarını, gol pozisyonu yakaladıklarını ancak sonuca gidemediklerini söyledi, "Burada üç puanı bırakmamalıydık" dedi 
     FENERBAHÇE Teknik Direktörü Mustafa Denizli, Trabzon'da Ankaragücü ile yaptıkları maçın tekrarını yaşadıklarını söyledi. Denizli, "Dikkat edilirse oyunun her bölümünde üstün olan bizdik. Şampiyon adayı gibi oynadık. Şampiyon adayı gibi gol pozisyonları yakaladık. Ancak zaman zaman da şampiyon adayına yakışmayan pozisyonlar verdik. Burada üç puanı bırakmamalıydık" dedi. 
     DENİZLİ, artık Galatasaray maçını düşüneceklerini belirtti ve "Lig benim teknik adamlık hayatımda ilk kez göreceğim bir çizgiye geliyor. Şampiyon son 90 dakikada belli olabilir. Galatasaray maçı artık dönüşü olmayan bir yol. Kadıköy'de şimdiye kadar yaptığımızı tekrarlamalı, onları da çıkarmamalıyız. Eğer takımınıza güveniyorsanız bu yenilgi büyütülmemeli" diye konuştu. 
     



 SPOR 





























</TEXT>
</DOC>
