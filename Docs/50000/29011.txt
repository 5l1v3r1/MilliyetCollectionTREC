<DOC>
<DOCNO> 29011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/guncel/gun01.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuzla Gölü’nü İSKİ kurutmuş 
</HEADLINE>
<TEXT>

Tuzla Gölü meğer fay nedeniyle değil, çevresini kolektörlerle çeviren İSKİ yüzünden çöle dönmüş 
     ÖNAY YILMAZ İstanbul 

     Tuzla Gölü'nün sularının kısa sürede tamamen çekilmesi ve bu gelişmenin deprem işareti olarak yorumlanması üzerine paniğe kapılan bölge halkının yüreğine serin sular serpildi. Bu konuda detaylı araştırma yapan TÜDAV'dan Türk Deniz Araştırmaları Vakfı İstanbul Su Ürünleri Fakültesi öğretim üyesi Doç. Dr. Hüseyin Öztürk ve ekibi, gölü kurutan asıl nedenin "İçmeler fayı" değil, gölün etrafına çekilen kolektörler olduğunu açıkladı. 
     
     'Mafya türedi' 
     Bu kolektörler ve toprağa gömülen 32 metre derinliğinde beton perdenin, göle yeraltından ve derelerle yeryüzünden su girişini engellediğini belirten Doç. Dr. Hüseyin Öztürk, "Gölü kurutan doğal fay hattı değil, İSKİ fayıdır" dedi. TÜDAV üyesi Asaf Ertan da bölgenin rant alanı olduğunu belirterek, "Göl kenarında FP'li üç vekilin de üyesi olduğu Eczacılar Yapı Kooperatifi vardı. İnşaatın durdurulması bazılarını rahatsız etti. Bu bölgede mafya türedi. Deprembilimcilerin bu açıklamaları da bazılarının işine geliyor" dedi. 
     



 GÜNCEL 




















</TEXT>
</DOC>
