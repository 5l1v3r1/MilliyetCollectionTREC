<DOC>
<DOCNO> 8507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/spor/spo15.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

DOLAR Sporu da vurdu      DÖVİZ kurunun serbest bırakılmasıyla birlikte patlak veren krizden futbol kulüpleri de nasibini aldı. Beşiktaş’ın 42.5 milyon dolarlık toplam borcu, kriz öncesi 29 trilyon 96 milyar lirayken, birden 34.8 trilyona fırladı. Galatasaray’ın, 37 milyon dolarlık borcu, kriz öncesi yaklaşık 25.5 trilyon lira olan bu rakam, 30.3 trilyona vardı. 
     FENERBAHÇE Başkanı Aziz Yıldırım, "En büyük gelirimiz naklen yayınlar. Alacaklarımız da döviz olduğu için kulüplerin krizi kolay atlatacağını düşünüyorum" dedi. Dövizdeki belirsizlik, Olimpiyat Stadı’nı da vurdu. HDK Başkanı Yalçın Aksoy, "Fransız bankalarından alınan 105 milyon dolarlık kredinin ödemesinde sıkıntı yaşayacağız" diye konuştu. 
     
Haftanın hakemleri      Ç.Rize - Antalya Serdar Tatlı 
     A.Gücü - Siirt Jetpa Sebahattin Şahin 
     Adana - Y.Yozgat Metin Seval 
     Bursa - Denizli Kazım Erçakır 
     Trabzon - İstanbulspor Bülent Uzun 
     G.Saray - Kocaeli Metin Tokat 
     Erzurum - Samsun Musa Eryılmaz 
     
Özel destek      GÖKAY AKIN 

     ÖZEL Olimpiyatlar Düzenleme Kurulu Başkan Yardımcısı Thomas Songsten ve Zihinsel Engelliler Federasyonu Asbaşkanı Dilek Sabancı, İl Müdürü Vedat Bayram’dan destek istedi. Songsten, İstanbul’da 2002 Mayıs’ta özel olimpiyat oyunları yapmak istediklerini ifade ederken, Sabancı da, 2 - 8 Nisan’da zihinsel engelliler futbol turnuvası düzenleyeceklerini açıkladı. 
     
Bu kez 2-0      16 Yaşaltı Milli Futbol Takımı, özel maçta Bulgaristan’ı 2 - 0 yendi. Karşılaşmanın gollerini 50. dakikada Mesut ve 89. dakikada Sabri attı. Ay -Yıldızlı ekip, rakibini ilk maçta da 3 - 0 mağlup etmişti. 
     


 SPOR 
























</TEXT>
</DOC>
