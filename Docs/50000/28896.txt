<DOC>
<DOCNO> 28896 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sondun10.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de bir midilli zebradan hamile kaldı 
</HEADLINE>
<TEXT>

     İngiltere'nin kuzeyindeki Cumbria'da gizli aşkı zebradan hamile kalan Shetland midillisi, dünyaya getirdiği yarısı çizgili yavrusuyla büyük şaşkınlık yarattı. 
     Tilly isimli midillinin sahibi Karen Pete, birkaç ay önce satın aldığı midilliyi, kendisine ait halka açık çiftliğe koyduğunu belirterek, bir süre otlağını bir zebrayla paylaşan midillinin hamile olduğunu farketmediğini kaydetti. 
     Vahşi hayvanların bulunduğu bir hayvanat bahçesinden satın aldığı midillinin kendisine geldiğinde zaten şişman olduğunu ve daha sonra şişmanlamaya devam ettiğini anlatan Pete, ''Tilly'nin sadece kilo aldığını düşünüyorduk ki, bir sabah dişi bir tay dünyaya getirince gerçekten şoka uğradık'' diye konuştu. 
     Karen Pete, yarısı çizgili tayın gerçekten eşi görülmedik bir hayvan olduğunu, İngiltere'de bir belki de iki tane böyle hayvan olabileceğini söyleyerek, bu yeni gelişmenin bölgeye büyük darbe vuran ''şap hastalığından'' ötürü kapatmak zorunda kaldığı çiftliği için sevindirici bir olay olduğunu ifade etti. 






</TEXT>
</DOC>
