<DOC>
<DOCNO> 32962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/siyaset/asiy.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdoğan yola çıkıyor 
</HEADLINE>
<TEXT>

Siyasette önü açılan Erdoğan, "Hizmet için dağ taş demeden koşacağım" dedi 
     ÜMRAN AVCI İstanbul 

     Anayasa Mahkemesi’nin Hasan Celal Güzel hakkındaki kararıyla siyasette önü açılan Recep Tayyip Erdoğan, dağ taş demeden koşacağını bildirdi. Erdoğan, kararı Üsküdar Emniyet Mahallesi’ndeki ofisinde bekledi. Saat 11.00’de ofise gelen Almanya Başkonsolosu Herbert Hoffmannloss’la bir saat görüşen Erdoğan, kararın açıklan-masının ardından aralarında milletvekili, sanatçı, belediye başkanlarının da bulunduğu ziyaretçilerin akınına uğradı. 
     Sevincini kızı Esma’yla paylaşan Erdoğan, milletvekilleriyle birlikte basın açıklaması yaptı. "Başbakan" sloganlarıyla karşılanan Erdoğan, "Aziz milletim" diye başladığı konuşmasında şunları söyledi "Kriz neticesinde artan fakirlik, gelir dağılımındaki adaletsizlik, insanımızı iyice sıkıştırmış ve umutlarını azaltmıştır. Oysa insanlarımız müreffeh ve özgür bir ülkede yaşamaya fazlasıyla layıktır. Karar, şahsım için olduğu kadar, ülkemiz için de hayırla-ra vesile olur. Bu karar, hem milletimiz, hem de demokrasinin gelişmesi için hayırlara vesile olur temennisindeyim." 
     
     Akşener Lider Erdoğan 
     Erdoğan, sözlerini şöyle sürdürdü "Siyaset, uzunca bir maratondur. Hep birlikte, ülkemize nice hizmetler vereceğimize dair inancımı belirtirken, aydınlık yarınların Türkiyesini hep birlikte kuralım diyorum. Artık gönüllerimiz, bu hizmet aşkıyla geleceğe yürüyecektir. Biliniz ki bu evladınız, size hizmet yolunda dağ taş demeden koşacak ve inşallah hep birlikte bu arzuladığımız yarınları hazırlayacağız." Erdoğan, partinin liderinin kim olacağı konusunda sıkıntı yaşanmadığını vurguladı. Erdoğan’ı ziyaret eden Meral Akşener de, "Yeni oluşumda lideriniz Erdoğan mı olacak " şeklindeki soruya "Evet" karşılığını verdi. 
     
İyi haber YASAĞI KALKTI      ANAYASA MAHKEMESİ KARARINI VERDİ Erdoğan’ın yeni parti için önü açıldı 
     ANKARA Milliyet 

     Anayasa Mahkemesi, FP’nin kapatılmasının ardından yenilikçilerin kuracağı yeni parti için yaşamsal önem taşıyan kararını dün verdi ve Recep Tayyip Erdoğan’ın önünü açacak siyasi yasağı kaldırdı. Aynı suçtan hüküm giyen Necmettin Erbakan ise, RP’nin kapatılma davasından aldığı 5 yıllık siyaset yasağının dolmasına 1,5 yıl kaldığı için, yenilikçilerin partisinin başına geçecek Erdoğan’ın karşısında "emanetçi" ile mücadele etmeye çalışacak. 
     Anayasa Mahkemesi, Yeniden Doğuş Partisi YDP eski Genel Başkanı Hasan Celal Güzel’in siyasi yasağına karşın parti üyeliğinin sürdürülmesi nedeniyle, Yargıtay Cumhuriyet Başsavcılığı’nın ihtar verilmesi yönündeki talebini dün karara bağladı. Mahkeme, YDP’ye ihtar verilmesine gerek olmadığına hükmetti. Kararın oyçokluğuyla alındığı açıklandı. 
     Bu karar, benzer durumdaki Erdoğan’ın durumu için de örnek oluşturdu. Erdoğan da, Güzel gibi TCK’nın 312 2. maddesine göre hüküm giymişti. 
     
Kötü haber İhalelerden yargılanacak      TOLGA ŞARDAN Ankara 

     İçişleri Bakanı Rüştü Kazım Yücelen, Mülkiye Başmüfettişi Candan Eren’in hazırladığı rapor çerçevesinde İstanbul Büyükşehir Belediye Başkanlığı’nın verdiği ihalelerdeki sorumlulukları nedeniyle Recep Tayyip Erdoğan ve Ali Müfit Gürtuna’nın yargılanması için düğmeye bastı. Yücelen, "Ön inceleme iznini verdim" dedi. 
     Yücelen’in verdiği izinle Albayrak Şirketler Grubu’nun Büyükşehir Belediye Başkanlığı’ndan aldığı ihalelerde ortaya çıkarılan yolsuzlukla ilgili yargılama süreci başlatıldı. 
     
     20 personele soruşturma 
     Erdoğan ve Gürtuna hakkında siyasi ve sosyal amaçlar doğrultusunda teşekkül oluşturmak ihaleye fesat karıştırmak suçundan adli yargılama için düğmeye basılırken, 1995’ten itibaren İstanbul Büyükşehir Belediye Başkanlığı genel sekreterliği, genel sekreter yardımcılığı, belediye encümen üyeliği ile belediye şirketinde yönetim kurulu üyeliği yapmış 20’ye yakın personel hakkında da "cürüm işlemek amacıyla teşekkül oluşturmak" iddiasıyla adli soruşturma başlatılacak. Albayrak ailesinin tamamı da dosya ile ilgili olarak DGM soruşturması kapsamına alınacak. Ön inceleme sonucunda hazırlanacak dosya, gereği için Yargıtay’a gönderilecek. 
     
5 soru 5 cevap Yasaklar neden vardı, nasıl kalktı      TCK’nın 312. maddesi neyi düzenliyor 
     Halkı, sınıf, ırk, din, mezhep veya bölge farklılığı gözeterek kin ve düşmanlığa açıkça tahrik etmeyi yasaklıyor. 3 yıl hapis öngörüyor. 
     
     312’den hüküm giyenler neden yasaklı 
     Siyasi Partiler Yasası’nın 11. maddesinde, 312. maddeye göre mahk m olanların bir siyasi partiye üye olamayacakları yer alıyor. 
     
     Karar neye dayandırıldı 
     4454 sayılı "Basın Yayın Yoluyla İşlenen Suçların Ertelenmesine İlişkin Yasa"ya dayandırıldı. 
     
     Erdoğan ve Erbakan’ın yasağı nasıl kalktı 
     Anayasa Mahkemesi, 312. maddedeki "suçların hürriyeti bağlayıcı bölümü" erteleme kapsamı içinde yer alırken, bu cezanın sonuçlarından siyasi partiye üye olma yasağının ertelenmemesini Anayasa’ya aykırı buldu. 
     
     Erbakan’ın yasağı neden kalkmadı 
     İki yasağı olan Erbakan’ın 312’den giydiği hüküm kalktı. Ancak RP’nin kapatılmasından gelen 5 yıl süreli yasak 2003’te bitecek. 
     
Albayraklar nasıl zengin oldu      1979 
     Mustafa Albayrak, Ulusoy firmasında otobüs şoförlüğü yaparak hayata atıldı. 
     
     1980 
     Aksaray’da küçük bir ofiste bir minibüsle taşımacılığa başladı. 
     
     1981 
     Uğurgül firması başta olmak üzere birçok kuruluşun servis taşımacılık işlerini aldı. 
     
     1983 
     İstanbul Büyükşehir Belediyesi’nin servis taşımacılığını aldı. 
     
     1989 
     Albayrak kardeşler taşımacılık sektöründe isim sahibi oldu. 
     
     1990 
     400 daireli ilk Albayrak sitesi Küçükköy’de ortaya çıktı. Metrotem’le temizlik işine girdi. 
     
     1994 
     Gerçek büyüme tarihi. İstanbul Büyükşehir ve RP’li belediyelerin çöp toplama işlerini aldı. 
     
     1995-2001 
     İstanbul Büyükşehir Belediyesi’ne bağlı KİPTAŞ’ın inşaat işleri Albayraklar’a verildi. K ğıthane’de 800 Başakşehir’de 580 ve aynı bölgede 1300 konutu Albayraklar yaptı. KİPTAŞ adına 120 villa ve Hilal Konutları inşaatına devam eden Albayraklar metronun 180 milyon dolarlık elektrik ihalesini de Fransızlarla birlikte aldı. 
     



 SİYASET 

















</TEXT>
</DOC>
