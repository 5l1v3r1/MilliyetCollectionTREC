<DOC>
<DOCNO> 40176 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sontur16.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Öldüren vedalaşma... Böyle ölüm olur mu 
</HEADLINE>
<TEXT>

     Adapazarı'nda meydana gelen trafik kazasında, birbirleriyle vedalaşan iki aileye bir otomobilin çarpması sonucu 2 kişi öldü, 5 kişi yaralandı. 
     TEM otoyolunun Arifiye gişelerinde, Malatya'dan Adapazarı'na kız kardeşini ziyarete gelen Ali Kapusuz ve ailesi, ziyaretin ardından İstanbul'a gitmek için yola çıktı. Kapusuz'un kayınbiraderi olan Mustafa Karaaslan da, 54 DL 044 plakalı otomobili ile eniştesine yolu göstermek ve uğurlamak için birlikte geldi. 
     Arifiye gişelerine gelen Kapusuz ile Karaaslan, araçlarından inerek vedalaşmaya başladı. Bu sırada, Ankara yönünden gelen İsmail Yayıkçı'nın 52 kullandığı 34 F 0209 plakalı otomobil, önce emniyet şeridine park etmiş olan Karaaslan ile Kapusuz'un 34 KIN 44 plakalı otomobiline, daha sonra da vedalaşan Kapusuz ile Karaaslan'a çarptı. 
     Çarpma sonrası araçlar yol kenarındaki hendeğe savruldu. Kazada, ağır yaralanan Mustafa Karaaslan 50 ile Ali Kapusuz 46 , kaldırıldıkları Toyoto-Sa Acil Trafik Hastanesi'nde yaşamını yıtirdi. Otomobil içinde bulunanlardan Sevim 41 , Dilanur 14 , Bayram 6 Kapusuz ile Seyda Argüven 14 ve duran araçlara çarpan araç sürücüsü İsmail Yayıkçı yaralandı. 
     Hayati tehlikesi bulunmayan Yayıkçı'nın ilk sorgulamasında, park halindeki araçları görmediğini, fark ettiğinde ise çok geç kaldığını söyledi. 
     Kazadan sonra hastaneye gelen Karaaslan ailesinin bireyleri sinir krizleri geçirdiler. 
     
     







</TEXT>
</DOC>
