<DOC>
<DOCNO> 18262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/ekonomi/eko06.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Süper patronlar’ işçilere de açık 
</HEADLINE>
<TEXT>

     İş dünyasının önde gelen isimlerinin, Mehmet Emin Karamehmet’in evsahipliğinde 30 Nisan’da Yapı Kredi Plaza’da toplanacağı bildirildi. 
     "Süper patronlar toplantısı" olarak basına yansıyan önceki toplantılara katılan İstanbul Sanayi Odası Başkanı Hüsamettin Kavi, "Bu isim yakıştırmadır. Böyle bir amacı da yoktur" dedi. Kavi, "Bu bir ekip çalışmasıdır. Mesele, burada Türkiye’nin meselelerine yeni bir bütünlük ve yeni bir paylaşım içinde bakabilme şansı var mıdır, yok mudur " diye konuştu. Bu toplantılarda esnafın da mali sektörün de görülebileceğini kaydeden Kavi, şöyle dedi "Hatta gün gelir bir işçi konfederasyonunun bir temsilcisini de görebilirsiniz. Bu bir arayış. Türkiye’nin meselelerini çözmenin yolu sadece artık dar alanda meseleleri çözmekten geçmiyor" dedi. 
     



 EKONOMİ 

















</TEXT>
</DOC>
