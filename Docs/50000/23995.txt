<DOC>
<DOCNO> 23995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/siyaset/siy06.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
CASA’lar kötü havadan düştü’ 
</HEADLINE>
<TEXT>

Genelkurmay Başkanlığı’ndan yapılan açıklamada, CN-235’lerin güvenli olduğuu ve normal uçuşlarına devam edeceği vurgulandı 
     ANKARA Milliyet 

     Genelkurmay Başkanlığı, CASA uçaklarının alımına ilişkin usulsüzlük iddialarıyla uçakların Deniz Kuvvetleri için uygun olmadığı yönündeki haberlere ilişkin incelemesini tamamlayarak bir açıklama yaptı. Genelkurmay'ın 20 sayfalık açıklamasında, Kayseri ve Malatya'da gerçekleşen iki CASA kazasının da "şiddetli türbülans ve buzlanma içeren hava koşullarında" meydana geldiği vurgulanırken, CN -235 uçaklarının güvenli olduğu ve uçuşlarına eskisi gibi devam edildiği ifade edildi. Genelkurmay'ın açıklamasındaki önemli unsurlar şöyle 
     İhalede yarışan iki uçak 254 kritere göre değerlendirildi. Teknolojisi yeni, fiyatı düşük, teknoloji transferi ve ortak üretim önerisi cazip olduğu için CASA seçildi. Bir CASA uçağı 1989 yılı sonu itibariyle 9.2 milyon dolara alındı. Bu, rakibi olan İtalyan G -222'ye göre yüzde 40 daha ucuzdu. 
     
Malzeme yorgunluğu yok’      Kayseri ve Malatya'daki kazalar uçuş güvenliği için elverişsiz şiddetli türbülans ve buzlanma ihtiva eden hava şartlarında meydana geldi. 
     Uçaklarda malzeme yorgunluğundan söz etmek mümkün değil, DUMP denen yakıt boşaltma sistemine ihtiyaç yok. 
     Eksi 5 derecede uçakların dış satıhlarında buzlanma olabilir. Ama uçaklarda eritici sistemler var. 
     Uçaklar 25 bin feet yükseklikte bile görev yapabilir. 
     Sivil uçaklar için ağırlık limiti 14.4 ton, askeri uçaklar için 16.5 tondur. Bugüne kadar bu limitler içinde başarıyla görev yaptılar. Taşıma limitinin 14.4 tona düşürülmesi yönünde emir verilmedi. 
     CN -235 uçaklarıyla yapılan uçuşlar hiçbir kısıtlama yapılmadan sürmektedir. 
     Uçakların ihtiyaca uygun olmadığı yönündeki teknik heyet raporu 1988 yılında dikkate alınmış ancak iddiaların doğru olmadığı ve Deniz Kuvvetleri ihtiyacına uygun olduğu sonucuna varılmıştır. 
     Uçaklar Deniz Kuvvetleri ve Sahil Güvenliğin ihtiyacını karşılayacak niteliktedir. 
     



 SİYASET 















</TEXT>
</DOC>
