<DOC>
<DOCNO> 16636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/guncel/gun02.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir katil daha yakalandı 
</HEADLINE>
<TEXT>
Okkan’da sona doğru 
Hizbullah’ın askeri kanat sorumlularından Mehmet Fidancı, cinayeti anlattı "Birkaç el ben de ateş ettim" 
     ŞEYHMUS ÇAKAN, ÖZGÜR CEBE Diyarbakır DHA 

     Diyarbakır polisi, Emniyet Müdürü Gaffar Okkan ve 5 polisinin şehit edilmesi eylemine katıldığı belirlenen, Hizbullah’ın askeri kanat sorumlularından Mehmet Fidancı’yı 4 gün önce Sento Caddesi’nde düzenlediği operasyonla yakaladı. Bağlar semtindeki örgüt evine giden Fidancı’nın Silvan nüfusuna kayıtlı olduğu ve bir süredir Diyarbakır’da bulunduğu öğrenildi. 
     Fidancı 29 sorgusunda, Okkan cinayetinde silahlı gözcülük yaptığını ve kaçarken birkaç el ateş ettiğini söylerken, Bağlar’daki evinde yapılan aramada silah bulunamadı. 
     Suikasttan bir süre önce, Diyarbakır’daki Hizbullah sorumlusunun kendisinden eylem için hazırlık yapmasını istediğini dile getiren Fidancı, saldırı günü olay yerinde çevre güvenliği aldığını anlattı. Fidancı, suikasta katılanların kendisiyle tanıştırılmadığını, bu nedenle kimlerin katıldığını bilmediğini, sadece talimat veren sorumluyu tanıdığını belirtti. Fidancı’nın eşi de evdeki bir Kalaşnikov’u örgüt sorumlusuna verdiğini söyledi. 
     Okkan’ın açıkladığı 26 Hizbullah tetikçisinden biri olan Fidancı’nın ifadeleri doğrultusunda Şehitlik, Bağlar ve Bunüsen semtlerindeki bazı evlere operasyon düzenlenirken, güvenlik güçleri, Okkan cinayetine katılan 14 kişiden en az dördünün Diyarbakır’da bulunduğu istihbaratı alındığını kaydetti. 
     
Uyuyan hedefler var      Diyarbakır Emniyet Müdürü Okkan suikastını Hizbullah’ın işlediğinin kesinleştiğini belirten İçişleri Bakanı Sadettin Tantan ise, Fidancı’nın yakalanmasıyla bazı taşların yerine oturduğunu ifade etti. Fidancı ailesinin de Hizbullah’a yakın olduğunun belirlendiğini belirten Tantan, "Hedefte yeni isimler var. Geçmişte bazı şüpheler vardı. Fidancı’nın yakalanmasıyla taşlar yerine oturdu. Uyuyan hedefler var. Bunlar 24 saat takibimizde" dedi. 
     


 GÜNCEL 

























</TEXT>
</DOC>
