<DOC>
<DOCNO> 20445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/siyaset/siy02.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Valileri değiştiremeyecek 
</HEADLINE>
<TEXT>

Yılmaz’a yakın olan İstanbul, Adana ve Rize valileriyle birlikte birçok valinin yerini değiştirmeyi düşünen Tantan’ın planları suya düştü 
     TOLGA ŞARDAN Tahran 

     ANAP Genel Başkanı Mesut Yılmaz ile İçişleri Bakanı Sadettin Tantan arasındaki gerginliğe yeni bir halka daha eklendi. Yılmaz, Tantan tarafından hazırlanan ve İstanbul Valisi Erol Çakır ile Rize Valisi Erdal Ata’nın da aralarında bulunduğu isimlerin görev yerlerinin değiştirilmesine ilişkin kararname taslağını geri çevirdi. 
     
Çakır’ı gönderecekti      İstanbul’da Vali Erol Çakır ile Emniyet Müdürü Kazım Abanoz arasında yaşanan gerginlik günlerinde kararname için harekete geçen Tantan, İçişleri Bakanlığı Personel Genel Müdürlüğü’ne kapsamlı bir vali değişikliğini öngören kararname hazırlanması talimatını verdi. Ön hazırlığı yapılan kararnameye göre, Yılmaz’a yakınlığı ile tanınan İstanbul Valisi Erol Çakır ile Adana Valisi Oğuz Kaan Köksal, İçel Valisi Şenol Engin, Muğla Valisi Lütfi Yiğenoğlu, Kırklareli Valisi Ali Serindağ ve Nevşehir Valisi Yusuf Erbay’ın merkeze alınması planlandı. 
     
İstanbul’a OHAL Valisi      Kararname taslağına göre, Çakır’dan boşalan İstanbul Valiliği’ne, OHAL Bölge Valisi Gökhan Aydıner atanacaktı. Aydıner’den boşalan OHAL Bölge Valiliği’ne ise Diyarbakır Valisi Cemil Serhatlı geçecekti. Bu iki önemli atamanın yanı sıra, Kütahya Valisi Aydın Güçlü’nün Adana Valiliği’ne, Hakkari Valisi Orhan Işın’ın Diyarbakır Valiliği’ne, Mahalli İdareler Genel Müdürü Zeki Şanal’ın İçel Valiliği’ne atanması düşünüldü. 
     
Rize Valisi de listede      Yılmaz’ın memleketi olan Rize’nin Valisi Erdal Ata’nın Muğla Valiliği’ne, Mülkiye Başmüfettişi Muhittin Aliz’in Burdur Valiliği’ne, Burdur Valisi Kadir Koçdemir’in Kırklareli Valiliği’ne, Mahalli İdareler Genel Müdür Yardımcısı Kayhan Kavas’ın da Nevşehir Valiliği’ne atanması öngürüldü. Ayrıca, Kars Valisi Nevzat Turhan’ın da sağlık sorunları nedeniyle merkeze alınmak için İçişleri Bakanlığı’na dilekçe gönderdiği bildirildi. 
     



 SİYASET 













</TEXT>
</DOC>
