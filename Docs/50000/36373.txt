<DOC>
<DOCNO> 36373 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/son/sondun06.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya'da geçen yıl 32 bin kişi intihar etti 
</HEADLINE>
<TEXT>

     Japonya'da geçen yıl ihtihar edenlerin sayısının, önceki yıla göre yüzde 3.3 oranında azalarak 31 bin 957 kişiye düştüğü bildirildi. 
     Hükümet açıklamasında, genellikle sağlık sorunları ve ekonomideki yavaşlamanın artmasından sıkıntıya düşen insanların yöneldiği intiharların, son 6 yıldan bu yana ilk defa geçen yıl düştüğü belirtildi. 
     Ulusal polis ajansı rakamlarına göre, Japonya'da geçen yıl 31 bin 957, 1999'da ise 33 bin 48 kişi intihar etti. Japonya'da intihar edenlerden 15 bin 539 kişinin sağlık nedenleriyle, 6 bin 838 kişinin ekonomik zorluklardan, diğerlerinin ise başka nedenlerle intihar ettiği kaydedildi. İntihar edenlerden 22 bin 727'sinin erkek, 9 bin 230'unun kadın olduğu, erkeklerin önemli bir kısmının 50-60 yaşları arasında intihara yöneldiği bildirildi. Nüfusu 126 milyon 920 bin kişi olan Japonya'da her 100 bin erkekten 36.6'sının, her 100 bin kadından ise 14.2'sinin intihar ettiği de hesaplandı. Japonya, dünyada intihar edenlerinin oranının en yüksek olduğu ülkelerden biri. Dünyanın en gelişmiş ülkesi kabul edilen 281 milyon kişinin yaşadığı ABD'de ise 1999 yılında 29 bin 41 kişi intihar etti. 
     







</TEXT>
</DOC>
