<DOC>
<DOCNO> 36620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sontur05.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu-Sen'in araştırması Yoksulluk sınırı 797, açlık sınırı 271 milyon 
</HEADLINE>
<TEXT>

     Türkiye Kamu-Sen Ekonomik ve Sosyal Araştırmalar Merkezi'nin belirlemelerine dört kişilik bir aile için Temmuz ayında yoksulluk sınırı ücreti 797, açlık sınırı da 271 milyon liraya yükseldi. 
     Türkiye Kamu-Sen'den yapılan açıklamaya göre, 4 kişilik bir ailenin, aylık gıda, konut, yakacak, giyecek, ulaşım, haberleşme, eğitim, sağlık ve diğer harcamalarının baz alınarak yapılan araştırmaya göre, 2000 Temmuz ayı sonunda 534 milyon 83 bin lira olan yoksulluk sınırı ücreti Temmuz 2001 sonunda 797 milyon 658 bin liraya yükseldi. 
     Ayrıca 4 kişilik bir ailenin 2000 Temmuz ayı sonunda 175 milyon 972 bin lira olan açlık sınırı ücreti de Temmuz 2001 sonunda yüzde 54.2 oranında artarak 271 milyon 393 bin liraya ulaştı. 
     Açıklamada araştırmanın, Hacettepe Üniversitesi Gıda Teknolojisi Bölümü'nün verileri uyarınca 3500 kalori hesabına göre yapıldığı, çekirdek ailenin fizyolojik ihtiyaçları göz önünde bulundurularak konut kiralarında gecekondu fiyatlarının baz alındığı, tatil, eğlence, sigara, alkol gibi harcamaların dahil edilmediği belirtildi. 
     







</TEXT>
</DOC>
