<DOC>
<DOCNO> 43725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/dunya/dun01.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
ENKAZDA HAZİNE VAR 
</HEADLINE>
<TEXT>

New York Dünya Ticaret Merkezi’nin enkazındaki 240 milyon dolarlık altın ve gümüş korumaya alındı 
     DIŞ HABERLER SERVİSİ 

     Terörist saldırılara hedef olarak yerle bir edilen New York’taki Dünya Ticaret Merkezi’nin enkazında New York Emtia Borsası’na ait 240 milyon dolarlık altın ve gümüş olduğu açıklandı. 
     Borsa yetkilileri, altın ve gümüşün Dünya Ticaret Merkezi’nin alt katlarındaki dükk nlardaki saatler gibi çalınma riski olmadığını, çünkü ilk saldırının gerçekleşmesinin ardından altın ve gümüşün saklandığı kasaların kapatılarak, çok iyi bir şekilde korumaya alındığını açıkladı. 
     Bu durumda, yaklaşık altı ayda temizlenmesi beklenen enkazın kaldırılması sırasında 240 milyon dolarlık hazinenin sağlam olarak çıkarılabileceği umut ediliyor. 
     
     Can kaybı 7 bini buldu 
     Öte yandan, hayatlarından umut kesilen kayıplarla birlikte can kaybı 6 bin 947’yi buldu. New York’ta 261, Washington’da da 189 kişinin cesedi bulundu. Son verilere göre ölü ve kayıp sayıları şöyle 
     NEW YORK Dünya Ticaret Merkezi’ne düzenlenen saldırıda, 261 kişi öldü, 6 bin 453 kişi kayıp. Kaçırıldıktan sonra ikiz kulelere intihar dalışı yapan 11 sefer sayılı American Airlines uçağındaki 92 ve 175 sefer sayılı United Airlines uçağındaki 65 yolcu yukarıdaki rakamın içinde gösterildi. 
     WASHINGTON ABD Savunma Bakanlığı Pentagon’a düzenlenen saldırıda, 77 sefer sayılı American Airlines’a ait kamikaze uçağında bulunan 64 yolcu dahil, toplam 189 kişi öldü. 
     PENNSYLVANIA United Airlines’ın düşen 93 sefer sayılı uçağındaki 44 kişiden kurtulan olmadı. 
     Böylelikle üç saldırıda ölen 494 kişinin cesedi bulundu. Ancak hayatlarından umut kesilen kayıplarla birlikte toplam can kaybı 6.947’yi buldu. 
     



 DÜNYA 















</TEXT>
</DOC>
