<DOC>
<DOCNO> 39094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/son/sonspo07.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı yarın İstanbul'da toplanıyor 
</HEADLINE>
<TEXT>

     2002 Dünya Kupası Eleme Grubu'nda mücadele eden A Milli Futbol Takımı'nın aday kadrosu, 1 Eylül'de deplasmanda Slovakya, 5 Eylül'de de İstanbul'da İsveç ile yapacağı maçlar için yarın İstanbul'da toplanıyor. 
     İstanbul Polat Renaissance Oteli'nde biraraya gelecek milliler, aynı gün akşam saat 19.00'da Galatasaray'ın Florya Metin Oktay Tesisleri'nde antrenman yapacak. 28 Ağustos Salı günü saat 11.00'de Viyana'ya gidecek olan A Milli Takım aday kadrosu, havaalanına 35 dakika mesafedeki Ebreichsdorf'ta Domino Suite Otel'de kalacak ve akşam Mödling Stadı'nda antrenmana çıkacak. 
     Çarşamba günü çift, perşembe günü ise tek çalışma yapacak milliler, Viyana'daki çalışmalarını tamamlayacaklar. 31 Ağustos Cuma günü Viyana'dan otobüsle Bratislava'ya hereket edecek olan milliler Danube Otell'de konaklayıp, son idmanını maçın yapılacağı Slovan Bratislava Stadı'nda gerçekleştirecek. 
     Milli takım, maçın ardından 2 Eylül Pazar günü İstanbul'a dönecek ve İsveç maçı hazırlıklarına başlayacak. 
     
     Aday kadro.. 
     A Milli Takım aday kadrosunda şu futbolcular bulunuyor 
     Ogün Temizkanoğlu, Abdullah Ercan, Rüştü Reçber, Ümit Özat Fenerbahçe , Bülent Korkmaz, Ergün Penbe, Arif Erdem, Hasan Gökhan Şaş, Ümit Davala Galatasaray , Ömer Çatkıç , Hasan Özer, Mehmet Polat Gaziantepspor , Tayfur Havutçu, Nihat Kahveci Beşiktaş , Metin Aktaş Trabzonspor , Hakan Şükür, Okan Buruk, Emre Belözoğlu FC Inter , Alpay Özalan Aston Villa , Fatih Akyel Real Mallorca , Yıldıray Baştürk TSV Bayer 04 Leverkusen , Tayfun Korkut Real Sociedad . 
     
     Maçlar Bratislava ve İstanbul'da 
     A Milli Futbol Takımı, Slovakya ile 1 Eylül Cumartesi günü deplasmanda karşılaşacak. 
     Bratislava'nın Slovan Bratislava Stadı'ndaki karşılaşma, TSİ 20.45'te başlayacak. 
     Milliler, İsveç ile de 5 Eylül Çarşamba günü İstanbul'da karşı karşıya gelecek. 
     Ali Sami Yen Stadı'ndaki maç saat 20.30'da başlayacak. 






</TEXT>
</DOC>
