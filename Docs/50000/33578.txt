<DOC>
<DOCNO> 33578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/spor/spo06.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit’ten tesis nesteri 
</HEADLINE>
<TEXT>

Tesis mezarlıkları Başbakan’ın genelgesiyle spor teşkil tının omuzlarından kalkıyor 
     CEMAL ERSEN 

     TÜRK sporunun yıllardır kanayan yarası tesis mezarlığına Başbakan Bülent Ecevit neşteri vuruyor. Yaşanan krizler sonrası ekonomik dengelerin sağlanması, kamu kesimine ayrılacak kaynakların etkin ve verimli şekilde kullanılması amacıyla Başbakan Bülent Ecevit imzasıyla yayınlanan genelge, siyasilerin yıllardır seçim malzemesi olarak kullandığı spor tesisleri yapımına da "çeki - düzen" verecek. 
     AVRUPA Birliği’ne uyum amacıyla oluşturulmuş ulusal programda yer alan öncelikler çerçevesinde, 2002 yılı yatırım programında yapılabilirliğini ve önceliğini kaybetmiş sportif projelerin programdan çıkarılması teklif edilecek. Geçmiş yıllarda programa alınmış, halen ihaleleri yapılmamış veya yeterli ödenek tahsis edilemediği için inşaatları sürdürülemeyen spor tesisleri yatırım programı dışında bırakılacak. 
     GENELGEYE göre 2002 yılında veya kısa sürede tamamlanabilecek fiziki gerçekleşmesi yüzde 75’in üzerinde olan, bölge, nüfus, sporcu sayısı, çok amaçlı spor tesisi olması gibi faktörleri dikkate alan projelere öncelik verilecek. Kalkınmada öncelikli yerlerde fiziki gerçekleşmesi yüzde 50’nin üzerinde olan projeler ile uluslararası organizasyonlarda kullanılacak tesislerin düzenlenmesi de bu kapsama alınacak. 
     



 SPOR 

























</TEXT>
</DOC>
