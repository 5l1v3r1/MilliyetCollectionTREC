<DOC>
<DOCNO> 15346 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/spor/ybjkgok.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zoraki Avrupalı 
</HEADLINE>
<TEXT>

     ATTİLA GÖKÇE 

     Beşiktaş'ı nasıl motive edeceksin Yarısından çoğunu satmayı düşündüğün futbolculara hangi hedefi göstereceksin Lige Şampiyonlar Ligi heyecanı ile girip domestic kalma korkusunu nasıl sileceksin Beşiktaş'ın işi gerçekten zor şu günlerde. Takımın iç dinamikleri öylesine çökmüş ki, Daum bile şaşırmaktan ve bocalamaktan kurtulamıyor. Yine de Fenerbahçe, Galatasaray ve Gaziantepspor'un yenilgilerine sevinmeleri gerek. Çünkü tepedeki üç takımın yenilgisi Beşiktaş'a dış dinamiklerden gelen bir bahar müjdesi. Erzurumspor karşısına o baharın enerji tazeleyen ve umut yeşerten havası ile başladılar. 
     Galiba Beşiktaş'a ilk yarıda peş peşe gelen o güzelim golleri attıran kendisine doğan Avrupa kupalarına katılma şansı ile Erzurumspor'un umutsuz tablosuydu. Belki Daum'un gözüne girmek için son fırsatlarını değerlendirmeye çalışanlar da vardı takımda. 
     
     Oyunun liderliğini Ayhan üstlendi yine. Dün takımın kurmayı olarak oyuna başladı. Maç sonuna kadar inen çıkan hevesleri ile katkıda bulunmaya çalıştı. Ancak öyle zamanlar oluyor ki, Ayhan kulübede unutuluyor. Hatta kulübe dışında tutuluyor. Böyle bir futbolcuyu kazanmak istiyorsak sürekli oynayacak. Tıpkı Nihat gibi Tıpkı Ali Eren gibi Tıpkı Ahmet Dursun gibi Yasin de bir başka soru işareti. Dün akşam Daum tarafından sağ kulvarda oynatıldı. Oyunda kaldığı 66 dakikanın yarısından çoğunu tatil yaparak geçirdi. 
     Nouma'nın yokluğunda Ahmet ile çift santrfor oynayan Nihat etkili ve yıpratıcıydı. Karhan takımın balansını Tayfur ile birlikte başarıyla gerçekleştirdi. Bayram için de özel bir yer açalım. Güçlü fiziği, futbol bilgisi ve taymingi ile hem oyunu ileri doğru taşıdı, hem de ikinci golü atıp skor tabelasını kaşıdı. 
     Hakem Bülent Uzun'a Beşiktaş seyircisinin Nouma'ya kırmızı kart gösterdiği Gençlerbirliği maçını hatırlayarak daha sahaya çıkarken küfürle yüklenmesi, Samet Aybaba'ya göndermeler yapması, oyunla ilgisi olmayan slogan ve şarkıları seçmesi gerçekten çok garip. Beşiktaş taraftarı takımına daha bilinçli destek vermeli, futbolunu sportmence izlemeli. 
     


 SPOR 



























</TEXT>
</DOC>
