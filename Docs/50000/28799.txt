<DOC>
<DOCNO> 28799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/ekonomi/eko08.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aylık 600 milyon liraya havaalanı 
</HEADLINE>
<TEXT>

Manisa Organize Sanayi Bölgesi Havalimanı ihalesini yıllık 7.1 milyarla Redstar kazandı 
     MEHMED HAKKI ÖZBAYIR Manisa DHA 

     Manisa Organize Sanayi Bölgesi Havalimanı, Redstar firması tarafından kiralandı. Milli Emlak Müdürlüğü’ndeki ihaleyi kazanan firma, meydanı bir yıllığına, 7.1 milyar liraya kiraladı. 
     ANAP Manisa Milletvekili Ekrem Pakdemirli’nin Ulaştırma Bakanlığı döneminde yapılan, ancak kaderine terkedilen 900 metre uzunluktaki piste sahip alan için dün ihale yapıldı. Yedi yıldır alanı kiralamak isteyen ve 89 belge tamamlaması istenen Redstar tek talip oldu. Firma adına mali müşaviri Kerim Turan ile yetkilisi Dr. Mustafa Ataç ihaleye katıldı. Redstar 7 milyar 100 milyon liraya havalimanını kiraladı. 
     Dr. Ataç, ambulans uçak, yangın söndürme, zirai ilaçlama, kadastro uçaklarına hizmet vereceklerini, ayrıca Türk Hava Kurumu ve Celal Bayar Üniversitesi ile ortaklaşa uçuş kursları düzenleyeceklerini söyledi. Ataç, şöyle konuştu "Manisa Havalimanı da bir şov meydanı haline gelmiş. Pisti uzatıp, apronu yeniden yapmak istiyoruz. Zeminde kırıklar var. Bunlar uçağa takla attırabilir. Organize Sanayi Bölgesi’ne kargo hizmeti de verebiliriz." 
     



 EKONOMİ 


























</TEXT>
</DOC>
