<DOC>
<DOCNO> 22844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/dunya/dun01.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Araplar kızabilir... 
</HEADLINE>
<TEXT>
İsrail’le hassas’ tatbikat 
14 - 29 Haziran tarihleri arasında Konya’da düzenlenecek ortak tatbikata İsrail F - 16’ları katılacak 
     UTKU ÇAKIRÖZER Ankara 

     Türk, Amerikan ve İsrail Hava Kuvvetleri 14 - 29 Haziran tarihleri arasında Konya’da ilk kez ortak bir hava tatbikatı düzenleyecek. Anatolian Eagle Anadolu Kartalı ismi verilen tatbikat için İsrail’den yaklaşık 10 F - 16 Konya’ya gelecek. 
     Milliyet’e konuşan İsrail Hava Kuvvetleri Komutan Yardımcısı General Amos Yadlin, "Uçaklarımız Haziran ortasında Türkiye’de olacak. Eğitim için birkaç yıldır pilotlarımız Türkiye’ye gidip geliyordu. Ancak bu tür bir tatbikat ilk kez gerçekleşecek" dedi. 
     İki ülke arasındaki ilişkilerin askeri eğitim işbirliği anlaşması çerçevesinde yürüdüğünü kaydeden General Yadlin, "Türkiye ve İsrail arasındaki işbirliği kesinlikle bölgedeki üçüncü bir ülkeye yönelik değil" açıklamasını yaptı. 
     
Ortadoğu’da ilk kez      Tatbikatın İsrail’in tarihinde Ortadoğu ülkeleriyle gerçekleştirdiği ilk hava tatbikatı olduğu öğrenildi. 
     Hava Kuvvetleri kaynakları ise ülkelerin göndereceği uçak sayıları ve tatbikat senaryosu hakkında bilgi vermekten kaçındılar. Konya’daki tatbikata Hava Kuvvetleri Komutanlığı’ndan en iyi jet pilotlarını barındıran Balıkesir’deki Lantirn filosunun gönderilmesi bekleniyor. 
     Filistin’li bir intihar eylemcisinin İsrail’in Netenya şehrinde beş İsraillinin ölümüne neden olan intihar saldırısı sonrasında, Gazze ve Batı Şeria’yı F - 16 uçaklarıyla bombalayan İsrail’e ait jetlerin tatbikat için Türkiye’ye gelmesine, Ortadoğu ülkelerinin sert tepki verebileceği belirtildi. 
     
     



 DÜNYA 










</TEXT>
</DOC>
