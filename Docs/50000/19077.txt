<DOC>
<DOCNO> 19077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/guncel/gun05.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya "cep rezaleti"ni hayretle izledi 
</HEADLINE>
<TEXT>
Berlin Filarmoni’ye CEP’ ZULMÜ 
Canlı yayınlanan Berlin Filarmoni’nin Aya İrini’deki konserinde çalan cep telefonu büyük tatsızlık yarattı 
     SEÇKİN ÜREY, ŞULE YÜCEBIYIK 

     DaimlerChrysler’in sponsorluğunda önceki gece Aya İrini Kilisesi’nde düzenlenen Berlin Filarmoni Orkestrası’nın 11. Avrupa Konseri’nde cep telefonu skandalı yaşandı. Şef Mariss Jansons yönetimindeki orkestra, konserin ikinci bölümünde Hector Berlioz’un eserlerini çalarken birdenbire keman ve kontrbas seslerine cep telefonu sesi karıştı. 
     
İşarete aldırmadı      Telefonun zili 30 saniye kadar çalarken, seyirciler sesin nereden geldiğini bulmak için çevreye bakmaya başladı. Akıllara, "Acaba şef sesten rahatsız olup konseri keser mi " sorusu geldi. Ancak, konserin Türkiye’de dahil olmak üzere Avrupa ülkelerinde canlı yayınlanıyor olması, bu ihtimali ortadan kaldırdı. Aya İrini’nin girişinde ve konser salonunda cep telefonlarının kapatılmasını uyaran işaretler bulunmasına karşın telefonunun çalması, tepkilere neden oldu. 
     
Geç gelenler alınmadı      Bütün dünyada yaklaşık 1 milyar kişiye canlı ulaşan konserde Joseph Haydn, Wolfgang Amadeus Mozart ve Hector Berlioz’un eserleri çalındı. Geç gelenler, korumaların etten duvar ördüğü kilise kapısından içeriye alınmayınca, Komili Şirketler Grubu Başkanı Halis Komili konsere ara verilinceye kadar kapının önünde beklemek zorunda kaldı. Konser sırasında içeriye girenlerin yapacağı gürültünün atmosferi bozmamasını isteyen görevliler, bu nedenle konser sırasında içeriye girmek isteyen bir polis memuruna bile izin vermediler. 
     



 GÜNCEL 



















</TEXT>
</DOC>
