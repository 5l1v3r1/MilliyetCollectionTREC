<DOC>
<DOCNO> 13347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/ekonomi/eko02.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık kadar dileneceğiz 
</HEADLINE>
<TEXT>

Tasarruf Mevduatı Sigorta Fonu bünyesindeki 11 bankanın tahsil edilemeyen kredilerinin toplamı, yurtdışından aranan 12 milyar dolar kadar 
     HARUN GÜREK Ankara 

     Bakanlar Kurulu ya da Bankacılık Düzenleme ve Denetleme Kurulu BDDK kararıyla el konularak, Tasarruf Mevduatı Sigorta Fonu’na TMSF devredilen 11 bankanın alacaklarının miktarı nihayet belli oldu. 
     Zekeriya Temizel’in başkanlık görevine atandıktan sonra başlattığı ve istifasından önce sonuçlanan bu bankaların içlerini boşaltan sahipleri ile kredi borçlarını ödemeyen işadamlarından, alacaklarının toplam miktarı tam 12 katrilyon lira. Bu tutar, Devlet Bakanı Kemal Dreviş’in aradığı 12 milyar dolarlık dış kaynak miktarına denk geliyor. 
     Fon bankalarının 12 katrilyon liralık alacağının yüzde 80’ine yakın bölümü bankaların grup şirketlerine açılan krediler oluşturuyor. Kalanı ise tahsil edilemeyen krediler. 
     Temizel’in BDDK Başkanlığı’nı getirilmesinden sonra Egebank, Esbank, Bank Ekspres, Türk Ticaret Bankası, İnterbank, Yurtbank, Yaşarbank ve Sümerbank ile daha sonra el konulan Bank Kapital, Etibank, Demirbank’ta başlattığı alacak belirleme çalışması sonuçlandı. Temizel’in istifasından kısa bir süre önce tamamlandığı öğrenilen çalışma sonunda 11 bankanın toplam alacak miktarı 12 katrilyon lira olarak belirlendi. Şubat krizinin ardından el konan Ulusalbank ile İktisat Bankası’nın alacaklarının belirlenmesi çalışmaları sürüyor. Bu bankalarla birlikte alacakların 13 katrilyon lirayı aşması bekleniyor. 
     Söz konusu alacağın tahsil edilebilmesi için Temizel döneminde hükümete sevkedilen ve TMSF bünyesinde kurulan Varlık Yönetim Birimi’ne icra memuru yetkisi veren yasa tasarısının çıkması gerekiyor. 
     
     
Özellikle grup riskleri fazla Fon'a devredilen bankalardan dokuzunun devir tarijindeki kredi riskleri Bankalar Krediler Grup kredileri Toplam risk Bank Ekspres 134.5 milyon 350 milyon 484.5 milyon Bank Kapital 103.7 milyon 167 milyon 270.7 milyon Egebank 111.3 milyon 1.3 milyar 1 milyar 411.3 milyon Esbank 148.6 milyon 1.5 milyar 1 milyar 648.6 milyon İnterbank 105 milyon 1 milyar 1.105 milyar Sümerbank 20 milyon 450 milyon 470 milyon Yaşarbank 54.9 milyon 1.1 milyar 1 milyar 154.9 milyon Yurtbank 1.8 milyon 650 milyon 651.8 milyon Türkbank 112.5 milyon 700 milyon 812.5 milyon Toplam 692.3 milyon 7 milyar 217 milyon 7 milyar 909 milyon      
     
     En fazla zararı Çağlar verdi 
     İçi boşaltıldığı için el konulan bankalardan en yüksek alacak polis tarafından kırmızı bültenle aranan işadamı Cavit Çağlar’ın eski bankası İnterbank’a ait. İnterbank’ın toplam alacağı 1.5 katrilyon lira dolayında. Bunun 1 katrilyon liralık bölümü, Çağlar’ın kendi şirketlerine ya da kurduğu paravan şirketlere aktardığı kredilerden oluşuyor. 
     İkinci sırada ise Yahya Murat Demirel’in eski bankası Egebank geliyor. Egebank’ın toplam alacağı 1 katrilyon lira dolayında. Egebank’ın DGM tarafından tutuklanan Yahya Murat Demirel’den alacağı 600 trilyon lira. Diğer bankaları alacaklarının 300 trilyon lira ile 1 katrilyon lira arasında değişiyor. Demirbank’ın alacaklarının ise büyük bölümünün tüketici kredileri ile ticari kredi olduğu kaydedildi. 
     


 EKONOMİ 
















</TEXT>
</DOC>
