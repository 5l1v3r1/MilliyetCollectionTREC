<DOC>
<DOCNO> 2922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yasam/yas02.html </URL>
<DATE> 2001/01/19/ </DATE>
<TIME>  </TIME>
<AUTHOR>  </AUTHOR>
<HEADLINE>
X-RAY kapıları radyasyonluymuş 
</HEADLINE>
<TEXT>

Şok gerçek, Çevre Bakanlığı çalışanlarının boykotuyla ortaya çıktı. Personel, radyasyon yaydığı gerekçesiyle kapılardan geçmek istemedi 
     Bakan emir verdi 
     ÇEVRE Bakanlığı personelinin direnişi, geçtiğimiz günlerde Bakan Fevzi Aytekin’in, makam odasının ve yöneticilerin bulunduğu B Blok kapısına X-Ray ve kapı dedektörü koydurmasıyla başladı. Aytekin, personel ve ziyaretçilerin X - Ray cihazını kullanmalarını talimatı verdi. 
     
     Direniş başladı 
     ANCAK toplantı ve çeşitli bürokratik işlemler için binaya gelen bakanlık personeli, özellikle kapı dedektörünü "radyasyon" yaydığı gerekçesiyle kullanmak istemedi. Güvenlik görevlilerinin çabalarına karşın personel cihazlardan geçmedi. Durumdan habersiz olan vatandaşlar ise kapıyı kullanmaya devam etti. 
     
     Ölçüm yapılacak 
     GELEN tepkiler üzerine Aytekin, radyasyon yayıp yaymadığının, ölçüm yapılarak tespit edilmesini istedi. Aytekin, "Böylece herkesin içi rahatlayacak" dedi. Cihazı satan firma da, X - Ray’in yaydığı radyasyonun insan sağlığı açısından "zararsız" olduğunu savundu. Ancak bu açıklamalar personeli rahatlatmadı. 
     
Çocuklar ve hamileler geçmese iyi olur...      MÜHENDİSLER, X - Ray cihazlarının sağlığa zararlı olmadığını belirtiyor. Mühendis Erman Şahinoğlu, "Bu cihazlarda röntgen kullanılır ama 
     X - Ray cihazında bir akciğer filmi çekildiği zamanki mevcut dozun yaklaşık 500’de biri mevcuttur. Yine de çocukların ve hamile kadınların mümkün olduğunca bu kapılardan geçmemesi gerekir" dedi. 
     


 YAŞAM 





















</TEXT>
</DOC>
