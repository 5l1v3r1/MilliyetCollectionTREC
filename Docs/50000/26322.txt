<DOC>
<DOCNO> 26322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/dunya/dun02.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
70 milyar dolar cep’ kurbanı 
</HEADLINE>
<TEXT>

     DIŞ HABERLER SERVİSİ 

     Tasarımı ve üretimi için 70 milyar dolar harcanan ve radara yakalanmadığı için Stealth Hayalet adı verilen uçakların cep telefonlarına yakalandıkları ortaya çıktı. 
     İngiliz Roke Manor Araştıma kuruluşunun yaptığı incelemelere göre, sadece ABD ordusunda bulunan F 117, B1 ve B2 uçaklarının üzerindeki özel teknoloji ürünü radyo dalgalarını emen alaşım cep telefonu sinyallerine kolaylıkla yakalanıyor. İki baz istasyonu arasında uçan hayalet uçaklar bu iki istasyon arasındaki radyo dalgaları akışını bozuyor. Bu durum ise son derece basit, 150 bin dolarlık bir bilgisayar sistemi tarafından algılanıyor. Böylelikle hayalet uçağın koordinatları yalnızca 10 metrelik bir hata payıyla belirleniyor. 
     Hayalet uçakları radara yakalanmadıkları için düşmana sürpriz baskın ve bombardıman yapılmasına imkan veriyordu. Körfez Savaşı ve Kosova’da başarılı olan Stealth uçaklarından şimdiye kadar yalnızca bir tanesi Sırplar tarafından düşürülmüştü. 
     



 DÜNYA 











</TEXT>
</DOC>
