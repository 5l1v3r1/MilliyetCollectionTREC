<DOC>
<DOCNO> 47357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/son/soneko18.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman Commerzbank 3 bin 400 kişiyi işten çıkardı 
</HEADLINE>
<TEXT>

     Almanya'nın 4. büyük bankası olan Commerzbank, ilk kez çalışanlarını işten çıkarmak zorunda kaldı. 
     Commerzbank Yönetim Kurulu Başkanı Klaus-Peter Müller, gelecek 2 yıl içinde birçok ülkedeki şubelerinden 3 bin 400 kişiyi işten çıkaracaklarını, daha önce gerekli gördükleri 1700 kişinin alımını da durdurduklarını belirtti. 
     Müller, ''Konjonktürün gerilemesinden ve borsadaki kötü gidişattan dolayı hemen harakete geçmek zorunda kaldık. Tarihimizde ilk kez çalışanlarımızı işten çıkartıyoruz'' dedi. 
     Daha önce 150 şubenin kapatılmasının planlandığını belirten Müller, 54 şubenin daha kapatılmasını kararlaştırdıklarını ve Almanya'da görev yapan 1100 banka görevlisinin işten çıkarılacağını kaydetti. 
     Frankfurt'taki merkezde çalışan personelin yüzde 10'unun da işten çıkarılacağını söyleyen Müller, hizmet çeşitlerini de azaltmak zorunda kalacaklarını ifade etti. 
     






</TEXT>
</DOC>
