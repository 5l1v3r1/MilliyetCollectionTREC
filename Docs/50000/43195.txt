<DOC>
<DOCNO> 43195 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/son/sondun13.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Magazin dergisinden Bin Ladin haberi getirene ödül... 
</HEADLINE>
<TEXT>

     Hong Kong'da haftalık yayımlanan bir magazin dergisi, dünyanın en çok aranan adamı Suudi asıllı terörist Usame Bin Ladin ile ilgili özel haber getirene 1 milyon Hong Kong doları yaklaşık 2 trilyon para ödülü verecek. 
     ''East Week'' adlı dergi, bir gazetede tam sayfa yayımlanan ilanında, herkese Bin Ladin'le ilgili haberleri ortaya çıkarma çağrısında bulundu. 
     İlanda, ''Bir savaş muhabiri, askeri bir uzman, uluslararası ilişkiler uzmanı olabilirsiniz ya da Bin Ladin'in akrabaları veya arkadaşlarını tanıyor olabilirsiniz. Bin Ladin'le ilgili haber ya da resim verebilirseniz, muhteşem bir ödül kazanma şansınız olabilir'' denildi. 
     Derginin sahibi olan Yeni Medya Grubu Limited Şirketi, kendilerine şu ana kadar konuyla ilgili ne kadar haber ulaştığını belirtmedi, ancak toplanan haberlerin derginin 3 Ekim tarihli sayısında yayımlanacağını bildirdi. 






</TEXT>
</DOC>
