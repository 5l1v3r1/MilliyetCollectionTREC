<DOC>
<DOCNO> 9564 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/sonspo07.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray "Federasyon veya Digitürk ile bir sorunumuz yok" 
</HEADLINE>
<TEXT>

     Galatasaray Kulübü'nden yapılan açıklamada, Futbol Federasyonu ve Digitürk ile herhangi bir ekonomik sıkıntı yaşanmadığı bildirildi. 
     Kulüp Genel Sekreteri Sinan Kalpakçıoğlu, yaptığı açıklamada, son günlerde Galatasaray'ın parasının Futbol Federasyonu tarafından Türk Lirası olarak repo yaptırıldığı ve kulübün maddi zarara uğratıldığı şeklindeki haberlerin gerçeği yansıtmadığını belirtti. 
     Kalpakçıoğlu, ''Bizim, Futbol Federasyonu ile herhangi bir sıkıntımız yok. Federasyon ile yaptığımız görüşmelerde bir problem yaşanmıyor. Federasyon bizim paramızı Türk Lirası olarak değil, ABD Doları olarak ödeyecek'' dedi. Sinan Kalpakçıoğlu, ödemenin biraz geciktiğinin doğru olduğunu, ancak bununla ilgili kendileri açısından bir sorun yaşanmadığını kaydetti. 




</TEXT>
</DOC>
