<DOC>
<DOCNO> 4698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/dunya/dun03.html </URL>
<DATE> 2001/01/31/ </DATE>
<TIME>  </TIME>
<AUTHOR>  </AUTHOR>
<HEADLINE>
İhaleler bir bir iptal 
</HEADLINE>
<TEXT>

     ANKARA Milliyet 

     Ermeni soykırımı yasası nedeniyle Türkiye’nin Fransız firmalarına uyguladığı ekonomik yaptırımlar hızla genişliyor. Türkiye, uydu ihalesinden sonra F - 16’ların elektronik harp sistemleri ile SSK ve Bağ - Kur’un otomasyon ihalelerinde de Fransa’yı dışlama kararı aldı. Yaptırımlar çerçevesinde şu ihaleler şimdiden iptal edildi veya edilme aşamasında 
     
F - 16 elektronik harp sistemi      Türkiye ile Fransa arasındaki önemli stratejik projelerden olan SPEWS, yani F - 16 Elektronik Harp Sistemi ihalesi dün iptal edildi. Fransız Dassault firmasıyla imzalanan sözleşme 190 milyon 400 bin dolar tutarındaydı. 
     
Tank üretimi      Savunma Bakanı Sebahattin Çakmakoğlu, Fransız Leclerc tanklarının 7 milyar dolarlık tank ihalesinden çıkarılabileceğini açıkladı. 
     
Buğday ihracatı      Toprak Mahsulleri Ofisi’nin TMO 315 bin tonluk, 40 milyon dolar değerindeki buğday ihalesi de Fransa’ya iade edildi. Yani Türkiye bu ülkeye buğday satmayacak. 
     
T - 5 otomasyon projesi      Çalışma ve Sosyal Güvenlik Bakanı Yaşar Okuyan, Nisan ayında yapılması planlanan ve SSK ile Bağ - Kur’un tam otomasyona geçirilmisini öngören, 800 milyon dolarlık T - 5 projesinin ihalesine Fransız firmaların katılamayacağını açıkladı. 
     


 DÜNYA 













</TEXT>
</DOC>
