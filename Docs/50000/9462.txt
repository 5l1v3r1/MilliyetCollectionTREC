<DOC>
<DOCNO> 9462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/siyaset/siy03.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Durmuş "kaliteyi" sevmiyor 
</HEADLINE>
<TEXT>

Sağlık Bakanı, Ödüllü başhekimi görevinden aldı 
     ELÇİN ERGÜN Ankara 

     Sağlık Bakanı Osman Durmuş, çalışmalarıyla "ISO 9001 Kalite Ödülü" alan ve ABD eski Başkanı Bill Clinton'un eşi Hillary Clinton'un da ziyaret ettiği Başhekim Doç. Dr. Oya Gökmen'i görevden aldı. Gökmen, "Başarılı çalışmalar yaptık. Neden görevden alındığımı bilmiyorum" dedi. 
     Sağlık Bakanlığı Teftiş Kurulu'nun Ankara Zekariya Tahir Burak Kadın Hastalıkları Hastanesi'nde Büyük Doğumevi başarılı çalışmalara imza atan Başhekim Gökmen hakkında iki aydır yürüttüğü soruşturma tamamlandı. Gökmen'in, "döner sermaye gelirlerini kendi çıkarları için kullandığı" iddiasıyla görevinden alındığı bildirildi. 
     
Hillary ziyaret etti      ABD eski Başkanı Bill Clinton'un eşi Hillary Clinton'un 1997'de Türkiye ziyaretinde Nazmiye Demirel'den sonra görüştüğü tek Türk kadını olan Gökmen, Clinton tarafından hastanede de ziyaret edildi. Gökmen'in başhekimi olduğu hastane ISO 9001 kalite ödülünü alırken, 2000 yılı Avrupa Kalite Ödülü adayları arasında da gösterildi. Gökmen'in çalışmaları nedeniyle hastane, bu yıl KAL - DER'in Ulusal Kalite Ödülü'nü alacak adaylar arasında bulunuyor. Zekariya Tahir Burak Hastanesi, "kalite ödülü" alan tek kamu kuruluşu olarak tanınıyor. 
     
Gökmen Nedenini bilmiyorum      Gökmen, hastanenin kısa bir süre sonra Ulusal Kalite Ödülü'nü alacağını vurgulayarak, bu yöndeki çalışmaların sürdüğü bir dönemde görevden alınışına üzüldüğünü söyledi. Şimdiye kadar hastanede yapılan denetimlerde bir sorun yaşanmadığını ve başarılı çalışmalar yaptıklarını kaydeden Gökmen, görevden alınış nedenini bilmediğini kaydetti. 
     
Kan ürünlerine yasak      Sağlık Bakanı Osman Durmuş, gerekli belge ve bilgileri bulunmayan kan ürünlerinin Türkiye’ye girişine izin verilmeyeceğini, bu koşulları taşımayan faktör - 8 adlı kan ürününün ecza depolarından toplatıldığını, dağıtımı yapılmış eczanelerden de toplatılacağını bildirdi. İzmir Valisi Alaaddin Yüksel’i ziyaretinde sorularıyanıtlayan Durmuş, şunları söyledi "Kan ürünlerinden faktör - 8 ile ilgili iddiamız oldu. Hemofili gibi hastalıklarda kanın pıhtılaşması için kullanılan seri kan ürünlerinin Türkiye’de satılmasının yasaklanması lazım. 1 trilyon liralık bin 100 ünite kan ürününe el konuldu." Kan ürünlerinde, "getirildiği ülkede ruhsatı ve kullanılıyor olması, toplandığı havuzun sertifikalarının tam olması" gibi koşullar arandığını kaydeden Durmuş, faktör - 8’in getirildiği ülkede kullanılmadığını, ayrıca bir ok ürünün üzerindeki son kullanma tarihlerinin tahrif edilmiş olduğunu belirlediklerini anlattı. 
     


 SİYASET 













</TEXT>
</DOC>
