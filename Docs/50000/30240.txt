<DOC>
<DOCNO> 30240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yasam/yas04.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Böylesi görülmedi 
</HEADLINE>
<TEXT>
Kapkaççılar kalbini çalmasın diye korkuyor 
     Mahmut Öğnaz, kalbini, boynundaki çantasında taşıyor. Öğnaz’ın yetersiz kalan kalbi yerine, boynuna astığı çantada bulunan bir cihaz vücuduna kan pompalıyor. 41 yaşındaki makine mühendisinin en büyük korkusu ise, kapkaççıların çantasını çalmaya çalışması. O yüzden kalabalık yerlerde gezmiyor. 
     Köy Hizmetleri Antalya Bölge Müdürlüğü’nde makine mühendisi olarak görev yapan Öğnaz’ın 41 hayatı 3,5 yıl önce çeşitli rahatsızlıklar yüzünden hastaneye kaldırılınca değişti. Öğnaz’a geçtiğimiz mayıs ayında, Yüksek İhtisas Hastanesi’nde "De Bakey LVAD" isimli sol karıncık destek cihazı takıldı. Öğnaz, "De Bakey LVAD" cihazı takıldıktan sonra ilk kez hastaneden çıkarak, Antalya’ya geldi ve bir grup gazeteciyle sohbet etti. 100 bin dolar değerindeki bu cihazı Türkiye’de kullanan tek hastanın kendisi olduğunu ifade eden Öğnaz, cihaz sayesinde her istediğini yapabildiğini söyledi. 
     
     



 YAŞAM 






















</TEXT>
</DOC>
