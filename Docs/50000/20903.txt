<DOC>
<DOCNO> 20903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sontur13.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Gürel "AİHM kararı Türkiye'yi bağlamaz" 
</HEADLINE>
<TEXT>

     Devlet Bakanı Şükrü Sina Gürel, Ankara'nın, Avrupa İnsan Hakları Mahkemesi'nin AİHM , Güney Kıbrıs Rum Yönetimi'nin "devlet başvurusu" üzerine Türkiye'yi "mülkiyet hakkından ifade ve vicdan özgürlüğü ihlaline" kadar uzanan geniş bir alanda mahkum eden kararını "tanımadığını" açıkladı. 
     Gürel, Türk Yürüyüşü'ne katılmak üzere ABD'ye giderken yaptığı açıklamada, kararın "Türkiye'nin, hiçbir şekilde kendisini bağlamayan bu kararı tanımadığını" vurguladı. 
     "Adalet ve insaf ölçülerine uymayan kararın yaptırımı da olamayacağını" anlatan Gürel, şöyle devam etti 
     "AİHM kararlarında daha önce de Türkiye'ye yönelik 13 suçlama yer almaktaydı. Bu kez bir yenisi eklendi. Biz, bunlara karşı kendimizi savunmak gereğini bile hissetmiyoruz. Hukuk kararları kılıfı içerisinde sunulan Türkiye'ye karşı bu tavır, büyük ölçüde siyasal bir tavırdır. Bu kararları, Türkiye'yi, Kıbrıs Türkü'nü etkilemeyecek kararlar olarak görüyoruz. Bundan sonra da Kıbrıs konusunda bildiğimiz yolda devam ederiz." 
     Kıbrıs Barış Harekatı'nın, Yunanistan'a da demokrasi ve esenlik getirdiğini belirten Gürel, "Kıbrıslı Türklerin devleti meşrudur. Bu gerçekler gözardı edilerek Kıbrıs konusunda ancak yanlış adımlar atılabilir. AİHM'nin son adımı da böyle bir yanlış adımdır" diye konuştu. 







</TEXT>
</DOC>
