<DOC>
<DOCNO> 9951 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yasam/yas06.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyarılar fayda etmiyor... Bayram tatili yine kanlı başladı 
</HEADLINE>
<TEXT>
Köprüye çarptılar 
Yıldıran Ailesi bayramı Ordu’da geçirecekti. Ama daha İstanbul sınırını geçemeden kaza yaptı 
     ŞAKİR AYDIN İstanbul 

     Ne zamandır memleketlerine gidemiyorlardı, ne de çok özlemişlerdi akrabalarını... Sonuçta bayram tatili başladı, onlar da eşe dosta haber verip yola çıktı. 
     5 kişilik Yıldıran Ailesi, Ordu’ya gitmek üzere otomobile bindi. Ancak araç, daha yolun başında, Fatih Sultan Mehmet Köprüsü’nün ayağına çarptı. Kazada 2 kişi öldü, 1’i ağır 3 kişi yaralandı. 
     
     Lastik aniden patlayınca... 
     Korkunç kaza TEM otoyolunda, aile reisi baba İbrahim Yıldıran’ın kullandığı aracın lastiğinin saat 01.00 sıralarında patlamasıyla yaşandı. Yıldıran direksiyon h kimiyetini kaybetti kontrolden çıkan otomobil, bariyerleri aşıp köprünün ayağına çarptı. 
     Feci kazada, sürücü Yıldıran’ın kızı Özlem Yıldıran 15 öldü. Eşi Humayen Yıldıran 60 ve oğlu Anıl Yıldıran 5 ile yeğeni Hüseyin Dağdelen 34 ise çarpmanın şiddetiyle açılan kapı ve camlardan, köprünün altına doğru inen ve yaklaşık 10 metre yükseklikteki merdiven boşluğuna uçtu. 
     
     Minik Anıl’ın durumu ciddi 
     Yaralılar, olay yerine gelen polis ve ambulans ekiplerince Haydarpaşa Numune Hastanesi’ne kaldırıldı. Bir plastik fabrikasında çalışan Dağdelen ise hastanede yaşamını kaybetti. Kaza sırasında annesiyle birlikte aşağıya uçan küçük Anıl’ın sağlık durumunun ciddi olduğu belirtildi. 
     


 YAŞAM 



















</TEXT>
</DOC>
