<DOC>
<DOCNO> 3277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/ekonomi/eko06.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Program umut veriyor 
</HEADLINE>
<TEXT>

     HAKAN ŞANLITÜRK İzmir 

     Maliye Bakanı Sümer Oral, ekonomik istikrar programının olumlu yönde seyrettiğini belirterek, "Ulaştığımız neticeler, üç yıllık programın geleceği için umut veriyor" dedi. Oral'ın açıklamaları şöyle 
     
     Hedefi geçtik 
     "2000'de IMF ile mutabakat sağladığımız hedeflerin üzerine çıktık. Bütçe açığını yüzde 10'dan yüzde 3.4'e çektik. Daha önce 100 liranın 88 lirası vergiye giderken, şu anda borcun faizine 100 liranın 52 lirasını öder hale getirdik. Faizler bütçenin yüzde 45'ini oluşturuyordu, yüzde 34'ünü oluşturur hale getirdi" Oral, programın sonuçlarının bu yılın sonunda olumlu etki yapacağını belirterek, "Vatandaş yıl sonuna doğru ekonomideki iyileşmeyi hissedecek. Düşük enflasyon, düzelen kamu maliyesi sayesinde rahatlayacağız. Ekonomik program uygulandıkça dışarıya kaçan sermaye de gelecek. 25 senelik yüksek enflasyon yüzünden doğan şüpheler, sona erecek. Geminin bir rotası var. Limana gidiyoruz. Ve şu anda doğru gidiyoruz" dedi. 
     
     
     
     


 EKONOMİ 

















</TEXT>
</DOC>
