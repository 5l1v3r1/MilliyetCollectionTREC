<DOC>
<DOCNO> 32737 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/sontur16.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuvalet çukurunda facia... 
</HEADLINE>
<TEXT>

     Adana'da, tıkanan tuvaleti açmak için fosseptik çukuruna inen anne, oğlu ve arkadaşı metan gazından zehirlenerek öldü. 
     Alınan bilgiye göre, Yeşiloba Mahallesi Afet Evleri mevkiindeki Bener Kamışlı Çiftliği'nde meydana gelen olayda, çiftlik çalışanı Enver Özgün 40 ve arkadaşı Bayram Kızılkaya 40 , annesinin kaldığı evin tıkanan tuvaletini açmak istediler. Bu amaçla beton kapağı kaldırarak bir insanın girebileceği genişlikte ağzı bulunan, yaklaşık 3 metre derinliğindeki fosseptik çukuruna merdivenle inen Enver Özgün, bir süre sonra rahatsızlandı. 
     Bunun üzerine Bayram Kılkaya da çukura indi, ancak kısa bir süre sonrao da kendinden geçti. Bu sırada çukurun başında bekleyen anne Sultan Özgün de 63 oğlu ve arkadaşını kurtarmak için çukura indi. Ancak yaşlı kadın da hemen metan gazından etkilendi. Olaya müdahale edemeyen baba Mehmet Özgün de çiftlik çalışanlarına durumu bildirdi. 
     Polis ekipleri ve Adana Büyükşehir Belediyesi Arama-Kurtarma Ekipleri CANKUR olay yerine geldiklerinde Sultan ve Enver Özgün ile Bayram Kızılkaya metan gazı zehirlenmesi sonucu ölmüştü. Cesetler, CANKUR ekiplerinin çalışması sonucu fosseptik çukurundan çıkarıldı. 
     
     
     






</TEXT>
</DOC>
