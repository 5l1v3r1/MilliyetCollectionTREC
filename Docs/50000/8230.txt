<DOC>
<DOCNO> 8230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/son/sontur17.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Sezer'den Ecevit'e yanıt "Ekonomik programın uygulanması yönünde atılan adımlar desteklenmektedir" 
</HEADLINE>
<TEXT>

     Cumhurbaşkanlığı Basın Merkezi'nden yapılan açıklamada, ''Sayın Cumhurbaşkanımız, Hükümetimiz tarafından kararlılıkla uygulanan ekonomik programın ekonomimizin sağlıklı temeller üzerinde işlemesini sağlayacağına ilişkin umudunu korumakta olup, ekonomik programın uygulanması yönünde atılan adımları desteklemektedir'' denildi. 
     Açıklama şöyle 
     ''Bugün Cumhurbaşkanlığında bir Büyükelçinin güven mektubunu takdim töreni sırasında, Hükümetin uygulamakta olduğu ekonomik programa ilişkin olarak basın mensuplarınca yöneltilen soruları Sayın Cumhurbaşkanımız, tören düzenine uymaması nedeniyle orada yanıtlamamıştır. Sayın Cumhurbaşkanımız, bu konudaki görüşlerini esasen bundan önce çeşitli vesilelerle açıklamıştı. Sayın Cumhurbaşkanımız, Hükümetimiz tarafından kararlılıkla uygulanan ekonomik programın ekonomimizin sağlıklı temeller üzerinde işlemesini sağlayacağına ilişkin umudunu korumakta olup, ekonomik programın uygulanması yönünde atılan adımları desteklemektedir.'' 




</TEXT>
</DOC>
