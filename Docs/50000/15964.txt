<DOC>
<DOCNO> 15964 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur26.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan emir verdi, Erçel incelenecek 
</HEADLINE>
<TEXT>

     Başbakan Bülent Ecevit, Yargıtay Cumhuriyet Başsavcısı Sabih Kanadoğlu'nun eski Merkez Bankası Başkanı Gazi Erçel hakkındaki iddialarla ilgili talebi üzerine ''ön inceleme''izni vererek, bu incelemeyi yapmak üzere Başbakanlık müfettişlerinin görevlendirilmesini onayladı. 
     Konuya ilişkin olarak Başbakanlık Basın Merkezi'nden yapılan yazılı açıklama şöyle 
     ''Yargıtay Cumhuriyet Başsavcılığı'nın 11 Nisan 2001 tarihli talebi üzerine dalgalı kura geçişten önceki günlerde, önceden talepte bulunan bankalara yaklaşık 4 milyar doları eski kur üzerinden sattığı ve şahsi birikimini dolara çevirttiği iddiaları hakkında 4483 sayılı yasa uyarınca 12 Nisan 2001 günü bugün ön inceleme izni verilerek, konunun ön incelemesini yapmak üzere Başbakanlık Müfettişlerinin görevlendirilmesi Sayın Başbakan tarafından onaylanmıştır.'' 




</TEXT>
</DOC>
