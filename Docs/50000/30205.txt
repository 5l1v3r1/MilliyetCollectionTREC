<DOC>
<DOCNO> 30205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/magazin/mag01.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Avşar’ı anlattılar 
</HEADLINE>
<TEXT>

Neredeyse eşi ve çocuğundan çok gördüğü çalışma arkadaşları’na Hülya Avşar’ı sorduk... İlginç yanıtlar aldık... İşte yakın’ gözüyle Avşar portresi... 
     NURDAN AKINER 

     Neredeyse 24 saati ekranlara yansıyan Hülya Avşar’ı bu kez, eşi ve çocuğundan fazla gördüğü yakın çevresine sorduk. Onlar da, Avşar’ın bilinmeyen yönlerini anlattı, ortaya ilginç bir Hülya portresi çıktı. İşte bilinmedik yönleri, batıl inançları, en can yakan sözleriyle Hülya Avşar... 
     
     Uğur Sandal 14 yıllık asistanı 
Kesinlikle küfretmez 
     Başarısını disiplinine borçlu. Sigara, içki içmez. Çalışanlarının da içmesini istemez. Kesinlikle küfretmez. En ağır lafı Kafan çalışmıyor’ ya da Yapacağın iş bu kadar olur’. En nefret ettiği laf Allah belanı versin’dir. Bunu söyletmez, söyleyeni sevmez. Şovunun çekimlerinden önce mutlaka cipinde Kur’anı Kerim okur. Kandillerde namazını kılar ve aksatmadan Kur’an okuyarak dua eder. 
Kulise içki sokmaz 
     Sahneye çıkmadan bir yudum su içer. Çok sık tahtaya vurup Şeytan kulağına kurşun’ der. Yerde ekmek kırıntısı görse hemen tümünü toplar. Bayi konserlerinde kadınlarla erkeklerin eşit oranda olmasını ister. Kulis mutlaka hijyenik olmalıdır. Kulise içki sokmaz. Tek istediği taze meyve, su ve diet cola’dır. 
     
     Şinasi Aydoğan Muhasebecisi 
Kusurlu insanla çalışmayı sevmez 
     10 yıldır birlikte çalışıyoruz. 1993’te başına talihsiz bir olay geldi ve yargılandı. Benim suçum olmadığını görünce çalışmaya devam ettik. Ekibinde kusurlu insanlara yer yoktur. İnsanların hatasını hemen yüzüne vurur. Haftada en az 2 gün büroya gelir. 
     
     Dilek Hanif Modacısı 
Dar elbiseden nefret eder 
     En nefret ettiği şey kendini sıkan dar elbiseler. Kumaş yumuşak ve üzerinde kayan cinsten olmalı. Dekoltesini çok ölçülü bir şekilde ayarlar, sınırsız değildir. Transparandan hiç hoşlanmaz. Ödemelerinde son derece profesyoneldir, öyle ki aramızda lafı bile geçmez. Muhasebecisi devreye girer ve o halleder. 
     
     Atanur Arıkfidan Kuaförü 
15-20 milyon bahşiş dağıtır 
     Yapay her şeyden nefret eder. Asla saçının tamamını boyatmaz. Saçın üzerine yapılan balyaj, röfleden hoşlanır. 15 günde ya da ayda bir gelir. Yapılı saçla ve makyajlı dolaşmayı hiç sevmez. Beklemekten hoşlanmaz. Para almak istemediğimizde şiddetle karşı çıkar. Kendisiyle ilgilenen çocuklara 15 - 20 milyon bahşiş bırakır. Güzellik faturası yaklaşık 80 milyonu bulur. 
     
     Filiz Limon Tenis hocası 
Diğer adı Steffi 
     Ona Steffi derim. Çünkü Graf’la tarzları çok benziyor. Bir gün maç yaptık. O kadar iyiydi ki sinirden raketi kırdım. Sporu zayıflamak için değil formda kalmak için yapıyor. Yüzer, tenis oynar. İşini sabah yürüyüşünde telefonla halleder. Sayesinde pek çok kişi tenis dersi almaya başladı ve bana da para kazandırdı. 
     



 MAGAZİN 












</TEXT>
</DOC>
