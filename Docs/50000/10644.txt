<DOC>
<DOCNO> 10644 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/sontur03.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Halfeti'de sel 1 can aldı 
</HEADLINE>
<TEXT>

     Şanlıurfa'nın Halfeti ilçesine bağlı Yukarı Göklü beldesinde dün gece başlayan sağanak yağışın sele dönüşmesi sonucu 245 ev ve işyerinin hasar gördüğü bildirildi. Sel sularına kapılan 1 kadın öldü. 
     Dün akşam saat 18.00 sıralarında başlayan ve giderek şiddetini artıran sağanak yağışın sele dönüşmesi sonucu, 200 dolayında ev, 45 dolayında işyeri sulardan zarar görürken, çevre köylerdeki bazı evlerin ve ekili alanların da hasar gördüğü öğrenildi. Bu arada Yukarı Göklü beldesinde oturan Fidan Mavigök 75 belde dışındaki tarlasının yakınlarında sel sularına kapılarak boğuldu. Fidan Mavigök'ün cesedinin bulunduğu bildirildi. Öte yandan Vali Muzaffer Dilek, Yukarı Göklü beldesine giderek Halfeti Kaymakamı Harun Sarıfakıoğulları'ndan bilgi aldı. Vali Dilek, hasar tespit çalışmalarının devam ettiğini, özellikle hububat ekili alanların zarar gördüğünü söyledi. 




</TEXT>
</DOC>
