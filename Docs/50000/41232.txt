<DOC>
<DOCNO> 41232 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/spor/spo05.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy’un öfkesi 
</HEADLINE>
<TEXT>

Federasyon Başkanı, Fatih Terim’in "Milli Takım için teklif aldım" açıklamasına ateş püskürdü, "Böyle bir şey olamaz" dedi 
     BİLAL MEŞE 

     Bana yakışmaz’ 
     FUTBOL Federasyonu Başkanı Haluk Ulusoy, Milan Teknik Direktörü Fatih Terim’in "Dört ay önce Milli Takım için teklif aldım" açıklaması üzerine, "Böyle bir şey olamaz" dedi. Ulusoy, "Şenol Güneş’le imza attıktan sonra kalkıp bir başkasına teklif yapmak ne bana yakışır, ne de etik olarak doğrudur" ifadelerini kullandı. 
     
     Ekibin arkasındayız’ 
     ULUSOY, "Fatih Terim, bizim her zaman başımızın tacıdır. Milli Takım ve ülkemize verdiği hizmetler ortada. Şu anda da Dünya’nın en büyük takımlarından birini çalıştırıyor, ona başarılar diliyorum. Milan’da başarılı olacaktır. Şenol Güneş ve ekibinin sonuna kadar arkasındayız. Yönetimin içinden de hiç bir Allah’ın kulu böyle bir teklif yapamaz, yapmalarına da izin vermem" dedi. 
     
     Baltaları gömsünler’ 
     İSVEÇ yenilgisiyle ülkeyi üzdüklerini ve özür dilediklerini de hatırlatan Ulusoy, "Kasım ayına kadar insanlar baltaların gömsünler. Biz üzülmedik mi, biz yıkılmadık mı Sadece hedefte biraz rötar yaptık, hepsi o kadar" dedi. Haluk Ulusoy, Fatih Terim’e kimin teklif yaptığını bilmediklerini de söyledi ve "Ancak böyle bir olay varsa sayın Terim’in bunu açıklaması lazım" diye konuştu. 
     



 SPOR 
































</TEXT>
</DOC>
