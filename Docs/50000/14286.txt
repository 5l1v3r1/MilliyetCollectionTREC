<DOC>
<DOCNO> 14286 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/dunya/dun02.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkmenbaşı’nın son tuhaflığı 
</HEADLINE>
<TEXT>

     CENK BAŞLAMIŞ Moskova 

     Türkmenistan Devlet Başkanı Saparmurad Niyazov Türkmenbaşı , Enerji ve Sanayi Bakanı Yardımcısı Anagülü Cumageldiyov’u deneyim kazanması amacıyla "baş kalfa" olarak çalışmak üzere elektrikçilik stajına gönderdi. 
     İnterfaks Ajansı’nın haberine göre, Niyazov Türkmen Televizyonu’nda yaptığı konuşmada, Cumageldiyov’un staj göreceği üç aylık süre içinde enerji sektörünün nasıl çalıştığını anlama olanağı bulacağını söyledi. Niyazov, sadece ayrıntıları ve üretim zincirinin bütün halkalarını bilenlerin iyi yönetici olacağını belirtti. Üç aylık stajın zorunlu olduğunu söyleyen Türkmen lideri, Cumageldiyov’un ancak bu süre sonunda bakan yardımcılığı görevini üstlenmesine izin verileceğini vurguladı. "Ömür boyu başkan" ilan edilen Niyazov’un geçmişte de şu ilginç uygulamaları olmuştu 
     Bürokratlara "yurtserverlik sınavı"ndan geçme zorunluluğu getirdi. 
     İnterneti yasakladı. 
     Yanlış tahminde bulunan meteoroloji çalışanlarının maaşlarını kesti. 
     Güzel şarkı söyleyen sanatçıları 10 bin dolarla ödülendirdi. 
     Aşkabat Havaalanı’nın projesini bizzat değiştirdi. 
     Eserlerinin okullardan zorunlu ders okutulmasını istedi. 
     Halkın uyması gereken kuralları "Ruhname"de topladı. 
     Gökten düşen taşlara adını verdi. 
     Durmadan övülmekten artık utanmaya başladığını söyledi. 
     


 DÜNYA 












</TEXT>
</DOC>
