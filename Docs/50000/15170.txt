<DOC>
<DOCNO> 15170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/ekonomi/eko08.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancılar Tüpraş aldı Vestel sattı 
</HEADLINE>
<TEXT>

     Mart ayında işlemleri dibe vuran yabancıların İMKB’deki toplam net satışları 88.1 milyon dolar oldu. Yabancılar martta Tüpraş hissesi alırken, Vestel hissesi sattılar. 
     Yıla alımla başlayan ve ekonomik krizin ortaya çıktığı şubat ayında borsada satıcı konumuna dönen yabancı yabancı yatırımcılar, mart ayında da bu pozisyonlarını korudu. 
     2000 yılını net 3 milyar 140 milyon dolarlık satışla kapatan yabancı yatırımcılar, dokuz ay aradan sonra bu yılın ocak ayında alıcı pozisyonuna dönerek net 254.1 milyon dolarlık alım, ekonomik krizin patlak verdiği şubat ayında ise 25.4 milyon dolarlık satış yapmışlardı.Yabancılar martta en fazla net satışı 24.3 milyon dolarla Vestel hisselerinde gerçekleştirdi. Vestel’i net 15 milyon dolarlık satışla İş C ve 11.3 milyon dolarla Yapı Kredi hisseleri izledi. En çok alım ise net 4.7 milyon dolarla Tüpraş hisselerinde gerçekleşti. 
     


 EKONOMİ 

















</TEXT>
</DOC>
