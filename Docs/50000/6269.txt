<DOC>
<DOCNO> 6269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/sondun06.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Zırhlı aracın kapısı açık kaldı,500 bin dolar kayıp 
</HEADLINE>
<TEXT>

     ABD'de para taşımakta kullanılan zırhlı araçlardan birinin kapısının açık kalması sonucu, içinde 500 bin dolar bulunan 3 torbanın kaybolduğu bildirildi. 
     ABD'nin Cleveland kentinde cereyan eden olayda ''AT Systems'' adlı zırhlı araç şirketinin şoförleri FBI ajanlarının sorularını cevaplandırırken, kapının açık olduğunu yaklaşık 800 metre gittikten sonra farkettiklerini öne sürdüler. 
     Olayın soruşturmasını yürüten FBİ ajanı Robert Hawk, ''23 yıldır bu meslekteyim. Hiçbir şey beni şaşırtmaz. Ama zırhlı bir aracın kapısının yolda açılması ve içindeki 3 torbanın kaybolması, çok anormal bir olay'' dedi. Olayla ilgili soruşturma devam ediyor. Öte yandan Kuzey Carolina'nın Charlotte kentinde kaza yapan bir başka zırhlı araçta bulunan bozuk para torbaları patladı ve paralar etrafa saçıldı. Olaydan sonra yolun trafiğe kapatıldığı ve getirilen görevlilerin etrafa dağılan 10 torba bozuk parayı toplamaya çalıştıkları bildirildi. 




</TEXT>
</DOC>
