<DOC>
<DOCNO> 27121 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/ekonomi/eko10.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İthalata önce Merkez Bankası’ndan başlanmalı 
</HEADLINE>
<TEXT>

     EKONOMİ SERVİSİ 

     Yapı ve Kredi Bankası Yönetim Kurulu Üyesi Ali İhsan Karacan, Merkez Bankası Başkan Yardımcısı Şükrü Binay’ın kurumsallaşma olmazsa, banka ithal etmek zorunda kalınacağı yolundaki açıklamasını, "Çok talihsiz" diye niteledi ve "Eğer dışarıdan banka ithal etmek gerekecekse Merkez Bankası’ndan başlamak gerekecek" dedi. 
     
     Kontrol edenlere bakmalı’ 
     Türk Ticaret Bankası Emeklileri Yardımlaşma Derneği tarafından düzenlenen "Türk bankacılık sektörü ve Fon’daki bankaların durumu" konulu toplantıda konuşan Karacan, şöyle konuştu "Bir sistemde sorun varsa, bu sistemin gözetimini yapanlarda kusur var demektir. Demek ki, bu sistemin gözetimini yapanlar bu görevlerini ihmal etmişler. Son kasım ve şubat krizlerinde müdahalede gecikme ve krizin derinleşmesinde Merkez Bankası’nın rolü çok büyüktür." 
     
     Siyasi yönetim sorunlu’ 
     Türkiye’de temel sorunun siyasi yönetim tarzından kaynaklandığını vurgulayan Karacan, IMF’in Türkiye ekonomisine yaklaşımını anlayışla karşılamak gerektiğini ifade ederek, buna karşılık Ankara’da bazı bürokratların Kraldan çok kralcı’ gibi davrandıklarını söyledi. 
     



 EKONOMİ 






















</TEXT>
</DOC>
