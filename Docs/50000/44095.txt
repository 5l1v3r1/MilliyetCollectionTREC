<DOC>
<DOCNO> 44095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yazar/sazak.html </URL>
<DATE> 2001/09/28/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kral çıplak 
</HEADLINE>
<TEXT>

     Işın Çelebi "ertesi gün"ü anlatıyor. 
     "Türkiye böyle gitmez .. Bu kadrolarla yönetilemez dediğimiz için kıyamet kopuyor. Evimin, büromun telefonları kilitlendi, faks, e - mail yağıyor. Liderler bu hareketi küçültmeye çalışıyorlar ama hiç uğraşmasınlar. Anayasa'dan sonra sıra partiler ve seçim yasalarında, 29 Ekim'e kadar toplumun beklediği değişimi gerçekleştireceğiz." 
     Ya suçlamalar 
     Çelebi'nin yanıtı hazır 
     "Bizi neyle suçlayacaklar. Kral çıplak dedik... Halk burnundan soluyor, sanayici, esnaf çökmüş, milyonlarca kişi işsiz, Türkiye'de sistem iflas etmiş. Bunlar gerçek değil mi Galile'yi de dünya yuvarlak dediği için taşlamışlardı... Biz de diyoruz ki, kral çıplak. Doğruları söylemek suçsa beni disipline versinler, isterlerse partiden ihraç etsinler umurumda değil. Halk artık yeter diyor. Biz de toplumun sesini Meclis'e taşıyoruz." 
     Deklarasyonda vatandaşın gözü kapalı imza atacağı doğrular o kadar çok ki, siyasi parti yönetimlerinin bu dalgaya karşı koyması kolay değil. Nitekim, kulislerde, gizli açılan telefonlarda Işın Çelebi'yi kutlayanlar arasında iktidar gruplarından milletvekilleri hatta bakanlar var. Işın Çelebi, "Ben deklarasyonu üstleniyorum, aylardır görüşme yaptığımız arkadaşlarım var ama hiçbirinin adını vermem, ancak şu bilinmelidir ki bu kişisel bir hareket değildir. Vatandaş Meclis'ten bir hareket bekliyor. Halk siyasetçiye küskün çünkü çözüm üretilemiyor. Biz şimdi bu beklentiyi harekete geçiriyoruz" diyor. 
     Gerçekten, sokaktaki insanın özlemi olan mesajlar var deklarasyonda 
     "Sistem çökmüş, sadece TL değil, toplumun bütün ahlaki dayanakları nerede duracağı belirsiz şekilde dalgalanmaya bırakılmıştır. Türkiye ufuk ve bilgiden yoksun siyasi kadroların ve merkezi anlayışın elinde hayalini bile kaybetmiştir. Ortadaki karanlık tablonun sorumluları milletvekillerini yetkisizleştirerek ülkenin dışına itmişlerdir." 
     Milleti, milletin vekilini yeniden saygın ve etkili bir yönetim iradesine kavuşturmanın yolu "parti içi demokrasi"den geçiyor. 
     Deklarasyonun bu denli patlama yapmasının nedeni de partilerdeki "lider oligarşisi"ni hedef alması. Siyasi Partiler ve Seçim yasalarındaki ısrar da Meclis'teki "başkaldırı"nın işareti. 
     Işın Çelebi bir sonraki adımı açıklıyor 
     "Genel başkanlığı iki dönemle sınırlandırmak istiyoruz. Seçim kaybeden gidecek. Siyasette istifa geleneğini yerleştireceğiz, dar bölge, milletvekili tercihi hatta yarı başkanlık sistemi, bunları tartışmaya açıyoruz." 
     Yönetemeyen demokrasi çare arıyor. 
     Türkiye böyle gitmez. 
     "Kral çıplak" diyenlerin cesaretini alkışlayalım. 
     
     







Afganistan ve medeniyet 


Yeğen Kani... 


Bülent Ecevit 


Başbakan sorunu ve enerjik kriz yönetimi 


Liste dışı 


Eğitime bürokrasi arası 


Geçen program neden çöktü 


Kıbrıs baskısı hafifliyor 


Bir kaza Bir arkadaş Ve bir sınav 


Suç ekonomisi... 


Usame bin Ladin'in cinsel organının teröre katkısı 


"Savaş" lafını duyunca... 


Kral çıplak 


Baban kurtaracak mı 


Yağmuru rahat bırakın 


Büyüklere de ceza var 


Anne Krueger çok önemli bir hanım 


</TEXT>
</DOC>
