<DOC>
<DOCNO> 3950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/dunya/dun02.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Tezg h şimdi de Avrupa Konseyi’nde 
</HEADLINE>
<TEXT>

     GÜVEN ÖZALP Brüksel 

     Ermeni soykırımı iddiaları Türkiye’nin peşini bırakmıyor. Avrupa Parlamentosu, Fransız Meclisi derken şimdi de Türkiye’nin tam üye olduğu Avrupa Konseyi’nde Ermeni konusu ısıtılmaya çalışılıyor. Önderliğini Danimarkalı bir parlamenterin yaptığı bir grup, soykırım iddialarını "ilk kez" Konsey çatısı altına getirmeye çalışıyor. Parlamenterler doğrudan soykırım konusunu gündeme getirmektense bu sonuca dolaylı yoldan ulaşma yöntemini benimsemiş gözüküyorlar. 
     
Soykırım iddiaları      Hıristiyan Demokrat parlamenter Kofod Svendsen öncülüğündeki girişime, şu ana kadar 4 Danimarkalı, birer Alman, İsveçli, Portekizli, İspanyol, Çek ve Kıbrıslı Rum parlamenterden destek geldi. Yönerge önerisinde, soykırım iddiaları da gündeme getirilerek, Türkiye’de Ermenilerin sindirildiği iddia ediliyor. Belgede Ermenilerle Yahudiler arasında benzerlik bulunduğu, her iki toplumun da baskıya maruz kaldıkları ve yok olma korkusu yaşadıkları tezinden hareket ediliyor. Bu çerçevede Konsey’in kültür ve eğitim komisyonunun "Ermeni halkı ve kültürü" başlığı altında bir rapor hazırlayarak genel kurulda bir oturum düzenlemesi amaçlanıyor. 
     


 DÜNYA 












</TEXT>
</DOC>
