<DOC>
<DOCNO> 42163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/soneko11.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Moody's " Terörist saldırılar ödemeleri geciktirebilir" 
</HEADLINE>
<TEXT>

     ABD'nin önde gelen reyting kuruluşlarından Moody's, New York'a yönelik terorist saldırılar yüzünden, vadesi gelen ticari kağıtlar ve diğer finansal tahvillerin ödenmesinde gecikmeler olabileceğini bildirdi. 
     Moody's'in New York'taki merkezinden yapılan açıklamada, gecikmelerin ''New York'un güney kesiminde bulunan bankaların, terör eylemlerinden kaynaklanan elektrik kesilmeleri ve benzeri problemler nedeniyle işlem yapamamalarından ileri geldiği'' kaydedildi. Hangi bankaların şu anda işlem yapamayacak durumda oldukları konusunda ayrıntılı bilgi edinilemediği, ancak bazı sorunlarla karşılaşılmasının muhtemel olduğu vurgulanan açıklamada, ''gecikmelerin teknik sorunlardan ileri geldigi'' ifade edildi. Bu arada Moody's, dünyanın önde gelen cep telefonu üreticisi Finlandiyalı Nokia'nın, Telsim'den olan alacağını nasıl tahsil edeceği konusunda henüz bir yorumda bulunmadığını bildirdi. 







</TEXT>
</DOC>
