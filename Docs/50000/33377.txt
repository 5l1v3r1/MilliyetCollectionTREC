<DOC>
<DOCNO> 33377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/ekonomi/eko01.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir maaşa iki file doluyor 
</HEADLINE>
<TEXT>

Hiçbir harcama yapmadan biriktirse dahi, kaliteli bir araba ve ev için, 5 asır’ çalışması gereken asgari ücretli, son artışla aylık 122 milyon lira olan geliri ile iki file zor doldurabiliyor 
     ANKARA Anka 

     Yapılan son iyileştirmeyle’ net 107 milyon liradan 122 milyon liraya çıkarılan asgari ücretle, ancak iki file doldurulabiliyor. 
     Asgari ücretlinin sadece bir araçla işine gidip gelmesi ve sigara içicisi olması halinde, maaşının yaklaşık yarısı gidiyor. Geri kalan yarısı ile de iki file zor dolduruluyor. 
     Asgari ücreteli, sigara ve ulaşım gibi günlük giderler çıkarıldığında, geri kalan parasıyla filesine, 14 şişe süt, 28 yumurta, 1 kilo çay, 2 kilo peynir, 2 kilo zeytin, 2 kilo kıyma ile bir miktar sebze - meyve koyabiliyor, ayrıca günde iki ekmek alabiliyor. Bu miktar da ancak iki haftalık ihtiyacı karşılayabiliyor. 
     
     135 yıla Mercedes 
     Bir asgari ücretli aylığı, hiç harcanmadan biriktirildiğinde, ancak 135 yılda bir S600L model bir Mercedes parası birikebiliyor. 
     Piyasanın en ucuz arabasını alabilmesi için de yine hiç harcamadan 50 aylığını biriktirmesi gerekiyor. 
     Eğer sadece ayağım yerden kesilsin’ diyerek 1994 model Serçe almak isterse 18.5 aylık maaşını biriktirmesi gerekiyor. Fakat alsa dahi ayağını yerden kesemiyor, çünkü ayda bir depo benzin kullandığında, 45 - 50 milyon lira ödemesi gerekiyor. Bu durumda, gıda, giyim, elektrik, su gibi standart ihtiyaçlarını karşılaması olanaksız oluyor. 
     Asgari ücretle Bebek’te bir daire sahibi olmak için 341 yıl, Cumhurbaşkanı Sezer’e komşu olmak için de 35 yıl maaş biriktirilmesi gerekiyor. 
     
Bebek'te ev 341 yılda mümkün Yatırım Çalışılması gereken süre S600L Mercedes 135 yıl Bebek'te ev 341 yıl Sezer'e komşu ev 35 yıl Ankara Sincan'da ev 12 yıl 1994 model Serçe 18.5 ay      
     



 EKONOMİ 





















</TEXT>
</DOC>
