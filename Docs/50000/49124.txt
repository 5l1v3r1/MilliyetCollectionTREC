<DOC>
<DOCNO> 49124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sonspo04.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekvandocularımızın çileli yolculuğu.... 
</HEADLINE>
<TEXT>

     Güney Kore'de yapılacak 15. Dünya Büyükler Tekvando Şampiyonası'na katılmak üzere dün uçakla Türkiye'den yola çıkan A Milli Takım, çile dolu bir yolculuk yaşadı. 
     Ankara'dan dün saat 12.00'de uçakla İstanbul'a geçen milli takım kafilesi, Atatürk Havaalanı'ndan THY uçağıyla akşam saat 17.00'de Güney Kore'ye doğru yola çıktı. 
     11 saatlik bir yolculuğun ardından Seul Havaalanı'na ulaşan uçak, 
     kötü hava koşulları nedeniyle pisti pas geçmek zorunda kaldı ve Japonya'nın Osaka kentine indi. Osaka Havaalanı'nda yaklaşık 5 saatlik bir bekleyişin ardından yeniden uçağa alınan Türk kafilesi, perişan bir halde Seul'e indi. Seul Havaalanı'nda da bu kez şampiyonanın düzenleneceği Cheju Adası'na gidecek uçağı beklemeye başlayan kafile, burada da 4 saat kaldı. Uzun bekleyişin ardından, Türk kafilesi yaklaşık 2 saatlik bir yolculuğun ardından Cheju'ya varabildi. Türkiye'den ayrıldıktan sonra, 1 günden fazla havada ve havaalanlarında kalan milliler, yorgun ve uykusuz bir biçimde Cheju'ya indiler. 
     






</TEXT>
</DOC>
