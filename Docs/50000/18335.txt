<DOC>
<DOCNO> 18335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/yazar/cankat.html </URL>
<DATE> 2001/04/27/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Enis Öksüz ve Gümrük Müdürü 
</HEADLINE>
<TEXT>

     Ulaştırma Bakanı Enis Öksüz pek bir milliyetçidir, törecidir. Son Türk devletine toz kondurmaz 
     Öksüz, geçen sene kasım ayında Hopa yakınlarındaki Kemalpaşa Balıkçı Barınağı’nın açılışını yapmaya gitti. "Buraya kadar geldik, şu Sarp sınır kapısını da bir görelim" dedi. 
     Vali Bey öne düştü, sınıra geldiler. Ama Öksüz bu, "Gürcistan tarafına geçeceğim " diye tutturdu. 
     Karşı tarafa haber uçuruldu Gürcü Gümrük Müdürü yana yıkıla geldi. Kolay mı, koskoca Türkiye’nin bir koskoca bakanı, gümrüğünü ziyarete gelmiş 
     Öksüz VİP’e buyur edildi başladı atıp tutmaya Efendim Türk - Gürcü ilişkileri tarihe dayanır yok efendim Türkiye bu dost ve kardeş ülkeye önemli yatırımlar planlamaktadır... 
     Gürcü Müdür bir de köpüklü şarap patlattı 
     Yani Bakan Öksüz’ün, Gürcistan’ın Sarp Gümrüğü’ne yaptığı bu tarih gezi başarıyla sonuçlandı. Şimdi, Gümrük Müdürü’nü Ankara’ya bekliyoruz... 
     Diplomaside "mütekabiliyet" diye, olmazsa olmaz bir kural vardır. 
     Öz türkçesi herkes dengi dengine. 
     
GÖZLÜKLÜ MARTI’dan      Hasta Cimbomlu olduğumu bildiğinden, damarıma basmak için soruyor "Hagi’nin Romanya’da oynanan jübilesini seyredemedim. Hagi maçın sonuna kadar oynadı mı, yoksa futbol kariyerini - deti olduğu üzere- kırmızı kartla mı noktaladı " 
     Gazetelerde fotoğrafları çıktı, hani mini etekli Avrupalı parlamenter kadına bakmayacağım diye boynu tutulan Fazilet Partililer... Dalamanlı bir bakkal, mini şortlu, bikinili, açık saçık turist kızları göstererek sormuş "Beyim, biz cennetlik olacağız diye bunlara bakmıyoruz, başımızı çeviriyoruz. Ya Cennet yoksa .. Bunlara bakmayıp, kendimizi yeryüzü cennetinden de mahrum ediyoruz .." 
     
TTK’nın çıtası nasıl yükselir      Hacettepe Üniversitesi Arkeoloji Bölümü öğrencisi Gürbüz Beydiz anlatıyor 
     İkinci sınıftayken, Türk Tarih Kurumu’nun kütüphanesine gittim. "Üçüncü ve dördüncü sınıf öğrencileri girebilir sana izin yok" dediler. 
     Mevzuat deyip sineye çektim. Üçüncü sınıfta ihtiyaç olmadı, ama bu sene tez konuma hazırlık yapmak için, TTK’nın kütüphanesine tekrar gittik. 
     Daha önce kapıdan çevrildim ya, bu sefer bütün fiyakamla 4. sınıf öğrenci kimliğimi görevliye uzattım. Cevap "Kütüphaneye sadece doktora öğrencileri girebilir". 
     Gürbüz dertlenmiş "Berrin Abla, benim sınıfım yükseldikçe, Türk Tarih Kurumu da çıtayı yükseltiyor. Galiba hiç yakalayamayacağım..." 
     TTK kütüphanesinden, son tadilattan beri, sadece doktora yapanlar ve öğretim üyeleri faydalanabiliyor. Gerekçe biz ihtisas kütüphanesiyiz elimizdeki eserler öğrencilere hitap etmiyor. 
     Öğrenciler kalabalık ediyor zahir 
     
Sahibi keramet şifasaz Sezen      Meclisinde hiç bulunmadım bugüne kadar. Ama müritleri, yüksekçe bir yerde oturup, adalet dağıttığını söylerler. Gazetelerde okuduğuma göre, mucizeler de yaratıyormuş artık. Hazırladığı şifalı otlar, kanser tedavisi gören Ferdi Özbeğen’e iyi gelmiş. 
     Postnişin, keramet göstermeye de başladı demektir... Beni de aramaz oldu, dünya tatlısı Sezen Aksu 
     
     







Yeni siyaset 


Ersümer'den Pencere'ye dava 


İstifa sinyali 


Enis Öksüz ve Gümrük Müdürü 


Hep sorular uçuşuyor, yanıtlar 
o kadar az ki... 


Yeni bunalım taşınamaz 


Ülkesini seven Türk gençleri 


Dilin ötesinde... 


Sağduyu 


Ermeni lobisine Türkiye desteği 


Suya da dokunun sabuna da... 


Her şeye rağmen 


Genel kurulun kararı önemli 


Kamu bankalarına 40, özellere 30 katrilyon TL 


Nafile bekledik 


</TEXT>
</DOC>
