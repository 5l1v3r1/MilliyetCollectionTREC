<DOC>
<DOCNO> 10596 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yazar/ozkan.html </URL>
<DATE> 2001/03/09/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Yuh olsun... 
</HEADLINE>
<TEXT>

     Christoph Daum 1.5 milyon dolar karşılığında, 1.5 yıllığına Beşiktaş'a antrenör olmuş. Böylesi bir aymazlık ancak bizde olur zaten. Bayram rehavetindeki Türkiye'ye Beşiktaşlı yöneticilerin büyük hediyesi. Adam ülkesinin milli takımının başına getirilmiyor, çünkü uyuşturucu kullandığı saptanmış. Bir daha da asla o göreve gelemeyecek. Yasaklanmış. Adam başında bulunduğu takım şampiyonluğa giderken kokain kullandığı için derhal takımdan uzaklaştırılıyor. Alman halkı bu kararı alkışlıyor. Adam İtalya başta olmak üzere bütün ülkeleri takım takım geziyor, beni alın diyor herkes olmaz uyuşturucu kullanıyorsun diye geri çeviriyor. Türkiye kokain kullandığı için spordan dışlanan Daum'u getirip milyonlarca dolar karşılığında Beşiktaş'ın başına oturtuyor. Beşiktaş dışında diğer kulüpler ve yöneticileri salak, aptal Bir tek Serdar Bilgili ve arkadaşları uyanık. Aslan bunlar Sizi gidi uyanıklar sizi Nasıl da kaptınız adamı ... Siz ne yaptığınızın farkında mısınız beyler Bunu nasıl yaparsınız Türkiye'ye Nasıl açıklayacaksınız izleyicilerinize, sizlere çocuklarını emanet eden anne, babalara ne diyeceksiniz Yağmur, çamur demeden sizi destekleyenlere, gönlü Beşiktaş sevgisiyle yanan küçük çocuklara ne diyeceksiniz Kokain bağımlısıydı ama sonra bıraktı, tedavi oldu mu diyeceksiniz Alman çocukları için, İtalyan çocukları için, Fransız çocukları için örnek olamayan bir adamı, Türk çocukları için örnek mi yapacaksınız Ne planlıyorsunuz Yarın yine kokain kullanırsa, bunu nasıl açıklayacaksınız Spor centilmenlik, ahlak, erdem, yardımlaşma demek. Sporcu da bunları temsil eden insan... Daum neyi temsil edecek Allah aşkına. Size bu adamı kim getirdi, dayattı Siz böyle bir kararı Türkiye kamuoyunun gözünden kaçırıp, tartışmadan nasıl aldınız Türk halkının duygusal yönü var, herkesi affeder, Daum'a bir şans deriz, tanırlar diye düşünüp bunları yaptıysanız, ayıp ettiniz. Türk halkı çocuklarına Daum'u örnek olarak gösteremez. Daum Beşiktaş'ı şampiyon yapsa ne olur Bu onun kokain kullandığı gerçeğini değiştirir mi Bu karardan dönmelisiniz. Beşiktaş taraftarları, Türk kamuoyu Serdar Bilgili ve arkadaşlarını bu kararlarından döndürene kadar gereken baskıyı yapmalı. 
     
     Sağlık raporunu nasıl aldı 
     Bir futbolcu değil kokain kullanmak, doping etkisi yaratacak ilaçlardan izin dışında biraz fazla kullansa, spor hayatı bitiyor. Daum nasıl oluyor da bu işlerden kurtarıyor Türkiye'de Alman Hastanesi'ne gidip sağlık raporu almış. Temizmiş. Alman Hastanesi'nin raporu neyi kapsıyor bilmem, ama Daum Almanya'da, Alman Futbol Federasyonu'nun yasağı gereği antrenörlük yapamıyor. Alman Hastanesi raporuna göre Daum'a Almanya'da iş yaptırmadıklarına göre, Türkiye'de nasıl kıvrılıyor bu işler 
     
     Beşiktaşlılar haydi göreve... 
     Beşiktaş yöneticileri Scala'yı görevden uzaklaştırırken hasta olduğunu bahane ediyorlar. Ama onun yerine Kumkapı'da eğlendirip bir gece operasyonuyla takımın başına getirdikleri Daum kokain kullanan biri. Bunlara sessiz kalmaması gerekenler önce Beşiktaşlılar. Camia geniş. Bu işe dur demeleri gerekiyor. Her önüne gelen yönetime geldi mi kafasına göre iş yapabilir mi Bence Beşiktaşlılar buna dur demeli. Onlar sessiz kalırsa Alman Futbol Federasyonu'nun yaptığını bizim federasyonumuz yapmalı ve Beşiktaş'a, Türk sporuna ve ondan etkilenen binlerce çocuğa sahip çıkmalı. Onlar da susarsa spordan sorumlu bakanlık bu işe el koymalı. Şimdi kokain kullanan bir yöneticiyle yurtdışına gidip, gelirken polis nasıl davranacak Beşiktaş'a Yurtdışında o kafile kapılardan geçerken ne muamelelere maruz kalacak tahmin ediyor musunuz Yazık etmeyin Türkiye'ye... 
     
     





Şehir ve din 


Ecevit - Derviş yakınlığı 


Kanun’u tartışan seçkin kadınlar 


Aslan Cimbom, iyi ki varsın 


"Niyet" taslağı hazır 


Sezer'in düşünceleri 


Yuh olsun... 


Vahşet Türkiye'de de vahşettir, İspanya'da da.. 


Zeytin dalı 


Kriz, tavukları bile yumurtlattı 


İşiniz çok zor 


İyimserlik gerçeği görmeye engel 


Betil Ciddi olarak düşünürüm 


</TEXT>
</DOC>
