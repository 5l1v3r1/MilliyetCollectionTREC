<DOC>
<DOCNO> 21089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/siyaset/asiy.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumcular hesap verecek’ 
</HEADLINE>
<TEXT>

Bahçeli, yolsuzluk yapan ve bankaları hortumlayanların hesap vereceğini söyledi 
     ÖNDER YILMAZ Samsun 

     Başbakan Yardımcısı ve MHP Genel Başkanı Devlet Bahçeli, Samsun’da, MHP’nin 5’inci Genişletilmiş İstişare Toplantısı’nda "Başbakan Devlet" sloganlarıyla karşılandı. Başkanlık Divanı ve MYK üyelerinin salona tanıtımı sırasında ismi okunan Ulaştırma Bakanı Enis Öksüz ile Tarım Bakanı Hüsnü Yusuf Gökalp, Bahçeli’den daha fazla alkış aldı. 
     Hükümetin uzlaşmacı anlayışla, en karmaşık ve zor meselelerin üzerine çekinmeden gittiğini ve bunun başarı olduğunu dile getiren Bahçeli, şöyle konuştu "Türkiye’de hiçbir suçun yapanın yanına k r kalmayacağı, hele millet malına uzanan ellerin mutlaka kırılacağı büyük bir kararlılık içinde vurgulanmıştır." 
     Krizleri fırsat bilip siyaset terziliğine’ soyunanların ve toplum üzerinden kolay kazanç düzenini devam ettirmek isteyenlerin bütün çabalarına rağmen, hükümetin mesafe kaydettiğini belirten Bahçeli, şöyle devam etti "Yapılan operasyonları şu veya bu gerekçelerle eleştirerek, bu mücadeleyi engellemeye çalışmanın, kendi geleceğimize yapılabilecek en büyük kötülük olduğu unutulmamalıdır." 
     Bahçeli, bölge toplantısının ardından, Atatürk’ün Samsun’a çıktığı Bandırma vapurunun bire bir ölçülerde yapılan maketini gezdi. Bahçeli, "Ekonomik kurtuluş savaşını buradan mı başlatacaksınız " sorusuna sinirlenerek, "Sana hangi gemide olduğunu hatırlatırım" karşılığını verdi. 
     
Parti hesapları şeffaf olmalı      Parti ve siyasetçilere yönelik son günlerde karalama kampanyaları yürütüldüğünü de dile getiren Bahçeli, "Milletvekili dokunulmazlığının sınırlandırılması şarttır. Partilerin gelir - giderlerinin şeffaf denetimi, siyaset üzerinden kara para aklandığı iddialarının ortadan kaldırılması açısından, mutlaka sağlanmalıdır" dedi. 
     
Bahçeli, Atatürk’ü ziyaret etti      Vali Muammer Güler’i ziyaret eden Bahçeli, valilik binasında bulunan ve Cumhuriyet Bayramı’nda hizmete açılacak olan ’Bandırma Vapuru’’na yerleştirilmek üzere balmumundan hazırlanmış Atatürk ve 18 silah arkadaşının mumyalarının bulunduğu bölümü gezdi. 
     



 SİYASET 











</TEXT>
</DOC>
