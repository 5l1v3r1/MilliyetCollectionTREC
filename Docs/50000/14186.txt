<DOC>
<DOCNO> 14186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/spor/spo03.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir iyi, bir kötü 
</HEADLINE>
<TEXT>

Galatasaray’da iyileşen Hasan Şaş, Real Madrid’e karşı forma giyecek. Emre’nin ise oynama şansının çok az olduğu belirtildi 
     GALATASARAY’DA Real Madrid maçı öncesi sakatlardan bir iyi, bir de kötü haber geldi. Beşiktaş karşılaşmasında Ahmet Dursun’la çarpışarak sakatlanan Hasan Şaş’ın durumunun iyi olduğu, yarın yapılacak zorlu sınavda forma giyebileceği belirtildi. Hasan Şaş, "Günlerdir bu maçı bekliyordum. Oynayamasaydım kahrolurdum" dedi. 
     SARI-KIRMIZILI takımda Emre’nin dünkü kontrolünde de durumunun iyi olmadığı anlaşıldı. Ağrıları süren genç futbolcunun bugün de deneneceği, düzelme görülmemesi durumunda kadroya alınmayacağı belirtildi. İyi olan Popescu’nun ise Real Madrid karşısında takımındaki yerini alabileceği ifade edildi. Galatasaray bugün kampa girecek. 
     
"Beşiktaş’ı unutun"      GALATASARAY Teknik Direktörü Mircea Lucescu, futbolcularına "Beşiktaş galibiyetini hemen unutun. Artık Real Madrid’i düşünün. Yoksa başarılı olamayız" dedi. Rumen hoca, "Beşiktaş maçının sadece pozitif enerjisini ve moralini üzerimize alacağız. Beşiktaş’a karşı fizik gücümüzü sergilememiştik. Bu kez fizik gücüne dayalı oynayacağız" diye konuştu. 
     REAL Madrid’in teknik kapasitesini "mükemmel" olarak nitelendiren Lucescu, "Onları ancak fizik gücümüzle etkisiz hale getirebiliriz. Üst düzeyde mücadele edebilmemiz için oyuncularımın yorgun olmamaları gerekiyordu. İşte bu yüzden Beşiktaş maçının ertelenmesini istemiştik. Şimdi toparlanmaya çalışacağız" dedi. 
     
Büyük maça süper hakem      ŞAMPİYONLAR Ligi’nde Galatasaray’ın Real Madrid ile oynayacağı çeyrek final ilk maçını ünlü İtalyan hakem Pierluigi Collina yönetecek. 1995’te FIFA kokartı takan tecrübeli hakem, 1996 Atlanta Olimpiyatı, 1998 Dünya Kupası, Euro 2000’de düdük çaldı. 41 yaşındaki Collina’nın bugüne kadar yer aldığı hiçbir maçta Türk takımları yenilmezken, Real Madrid de aynı hakemle yenilgi yüzü görmedi. 
     
Bizimle karnesi 29.09.2000 Ş.Ligi G.Saray-G.Rangers 3 - 2 09.10.1999 2000 gr.eleme Almanya-Türkiye 0 - 0 25.08.1999 Ş.Ligi G.Saray-R.Wien 1 - 0 27.08.1999 Ş.Ligi Maribor-Beşiktaş 1 - 3 17.10.1996 K.G.Kupası G.Saray-Paris SG 4 - 2 08.03.1995 Ordu Milli Türkiye - Fransa 1 - 1      
Real Madrid karnesi 19.04.2000 Ş.Ligi M.United-R.Madrid 2 - 3 28.09.1999 Ş.Ligi R.Madrid-Porto 3 - 1 22.10.1997 Ş.Ligi R.Madrid - Olympiakos 5 - 1      


 SPOR 




























</TEXT>
</DOC>
