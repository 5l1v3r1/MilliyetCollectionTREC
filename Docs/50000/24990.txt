<DOC>
<DOCNO> 24990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/sonspo07.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih Terim, Emre'yi İnter'in elinden alıp Milan'a götürüyor 
</HEADLINE>
<TEXT>

     Teknik direktör Fatih Terim, FC Inter ile anlaşan eski futbolcusu Emre Belözoğlu'nu AC Milan'a aldırmak istiyor. 
     İtalyan Tutto Sport Gazetesi, bugün verdiği haberinde, ''Terim, Türk Milli Takımı'nın as oyuncusu Emre ile ilgileniyor'' denildi. Gazetede, AC Milan'ın gelecek sezon teknik direktörü olmasına kesin gözüyle bakılan Fatih Terim'in isteği doğrultusunda kırmızı-siyahlı kulübün yöneticilerinin Emre konusunda FC Inter ile görüşmeye başladığı ileri sürüldü. 
     FC Inter'in, AC Milanlı yöneticilere ilk olarak ''hayır'' yanıtı verdiği söylenirken, daha sonra AC Milan'da oynayan Francesco Coco 24 yaşında ile takas veya 30 milyar İtalyan Lireti'nden yaklaşık 15 milyon dolar fazla bir bonservis ücreti istedikleri savunuldu. 
     Bu arada La Gazzetta dello Sport Gazetesi'nde yer alan bir haberde de, AC Milan'ın FC Juventus'ta oynayan Filippo Inzaghi veya AC Parma'dan Lilian Thuram'ı kadrosuna dahil etmek istediği, son kararı ise kulüp başkanı Silvio Berlusconi'nin vereceği kaydedildi. 
     Kırmızı-siyahlıların kulüp ikinci başkanı Adriano Galliani'nin, bugün kulüp başkanı Berlusconi ile görüşüp transferler konusunu karara bağlayacağı belirtilirken, Inzaghi'nin gelmesi durumunda FC Juventus'a 70 milyar İtalyan Lireti ödeneceği söyleniyor Thuram'ın büyük olasılıkla FC Juventus'a gideceği savunuldu. 
     FC Juventus ve AC Parma kulüpleri ise şimdilik bu iddiaları yalanladı. La Gazzetta dello Sport, ayrıca AC Milan ile 30 Haziran tarihinde sözleşmesi sona erecek olan kaleci Sebastiano Rossi'nin Terim'in kadrosunda yer almayacağını öne sürdü. 
     Gazete, Türk teknik adamın gazetede AC Milan Teknik Direktörü deniliyor 37 yaşındaki Rossi konusunda çok kararsız olduğunu, diğer yandan ilk kaleci olan Abbiati'ye daha fazla önem verdiğini yazdı. Haberde, 1 Temmuz'da göreve getirileceği ifade edilen Terim'in, Brezilyalı kaleci Dida'nın da kalmasından yana olduğu kaydedildi. 
     
     







</TEXT>
</DOC>
