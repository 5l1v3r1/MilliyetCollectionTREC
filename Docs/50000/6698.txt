<DOC>
<DOCNO> 6698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/son/sondun06.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşırı sağcı parti 'Sevgililer Günü''nde tehditler yağdırdı 
</HEADLINE>
<TEXT>

     Hindistan'da, Hindu milliyetçiliğinin aşırı kanadı Şiv Sena partisi, ''gençleri baştan çıkardığı'' için ''Sevgililer Günü'' kutlamalarına engel olunacağını kaydetti. 
     Bombay'da 14 Şubat günü kutlanacak ''Sevgililer Günü''nde plaj ve bahçe partilerini hedef aldıklarını belirten Parti yetkilisi Vinayak Raut, Reuters ajansına verdiği demeçte, şunları söyledi 
     ''Başkanımız Bal Thackeray parti gazetesi 'Saamna'da ricada bulundu. Eğer insanlar onun mesajını anlamazlarsa emirlerine uyacağız ve etkinliklere engel olacağız. Bu etkinlikler, Hindu kültürüne aykırıdır ve gençleri baştan çıkarıyor.'' 
     ''Sevgililer Günü'' nedeniyle kart satın alma yarışına giren Hindu gençlerin ''çıplaklık ve seksle dolu'' olduklarını belirtmeleri üzerine ülkenin en muhafazakar politikacısı ve Şiv Sena partisi lideri Thackeray, ''Sevgililer Günü''nün yasaklanmasını ve bütün kartların yakılmasını talep etmişti. Kutlamaları ''batı taklidi ve çılgınlık'' olarak niteleyen Thackeray, bu günü ''pazarlarını genişletmek isteyen çokuluslu şirketlerin bir planı'' olduğunu belirtiyor. 




</TEXT>
</DOC>
