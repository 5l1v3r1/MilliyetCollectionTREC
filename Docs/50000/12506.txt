<DOC>
<DOCNO> 12506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/yazar/akyol.html </URL>
<DATE> 2001/03/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK... 
</HEADLINE>
<TEXT>

     YÜKSEK Öğretim Komiserliği'nin son uygulaması Fatih Üniversitesi'nin FÜ fiilen kapatılmasıdır yeni öğrenci alınmamasının anlamı bu... 
     Bilimde kurumlaşma, devamlılık ve akademik hürriyet esastır. Türk üniversite hayatında ise vahim bir hastalık vardır Siyasi gerekçelerle "öğretim üyesi tasfiyeleri " YÖK buna yeni bir faciayı ekledi Üniversiteyi kapatarak hem öğretim üyelerini, hem öğrencileri tasfiye etmek 
     Gerekçe ne 
     Vakıfça tahsis edilen mal varlığı, üniversiteye devredilmemiş YÖK böyle diyor ama, Vakıflar Genel Müdürlüğü'nün 6 Ocak 2000 tarih ve 323 sayılı yazısında "tahsis"in yeterli olduğu belirtiliyor. 
     YÖK'ten onay almadan araştırma birimleri ve bir hastane açılmış vs... 
     YÖK'ün iddialarının belgeleri YÖK üyelerine bile gösterilmediği gibi, FÜ Rektörlüğü tarafından da yalanlanmıştır. 
     Belli ki, FÜ için önceden "siyaseten katl" kararı verilmiş, şimdi infazı yapılmaktadır. 
     
     İRTİCA ile mücadele, 28 Şubat'tan beri bir "göze girme" yolu oldu 
     Cumhuriyet'i 75. yılında tehlikeye düşürecek çapta bir irtica varsa, herkesten önce YÖK'ün bu konuda sosyal bilimsel bir araştırma yapması ve ilgililere "brifing" vermesi gerekmez miydi 
     Hayır, YÖK brifing vermemiş, YÖK'e brifing verilmiştir... Bir ara Kemal Gürüz, türban konusunda Nilüfer Göle, Nur Vergin, Birsen Gökçe, Elisabeth Özdalga gibi sosyoloji profesörlerine araştırma yaptırmayı düşünmüş, bu sosyologlarla görüşmüştü de... 
     Bu araştırmayı kim engelledi 
     YÖK araştırmayla değil, "emir demiri keser" mantığıyla hareket etmekte, "siyasi komiser" gibi davranmaktadır. 
     Efendim FÜ'nün Ankara'daki falan hemşirelik okulunda türbana karşı hoşgörülü davranılıyormuş 
     Halbuki düşmanca davranmak gerekirdi 
     Peki FÜ'nün İstanbul merkezinde, çeşitli fakültelerinde 
     "Gürüz, kurul toplantısında bu konuda bir iddia bile ortaya koymadı " 
     Fethullah Gülen'in teşvikiyle kuruldu diye bir üniversite kapatılmaktadır 
     
     YÖK toplantısında bir üye soruyor 
     "Hiç FÜ'ye gidip öğrencilerle, hocalarla görüştünüz mü " 
     Cevap mahcup bir 'hayır'dır 
     "Her şey kontrolümüz altında " 
     Pes doğrusu 
     Gürüz "FÜ'nün binaları çok güzelmiş" demiş Binaların da kökü kazınmalı Merkezi sınavla FÜ'ye girmiş binlerce öğrencinin hayatını mahvettiniz, binaları yıkmak bunun yanında hiç kalır 
     YÖK vahim bir yüksek öğretim problemi olmanın yanında vahim bir sosyal yaradır. Sayın Cumhurbaşkanı, YÖK'e ideolojik kimlikleriyle değil, akademik kimlikleriyle tanınmış ve akademik camiada hizipleştirici değil, toparlayıcı kişiliğe sahip demokrat üyeler atayarak YÖK'ün gerçek bir akademik üst kurum olmasının yolunu açabilir. Prof. Aysel Çelikel gibi, Prof. Burhan Şenatalar gibi... 
     Yoksa bu yara kanamaya devam edecek... Çünkü Meclis'in bile gücü yetmiyor, bu nasıl demokrasi ise 
     
     





YÖK... 


Bira skandalı 


İç kaynak ve emeklilik 


Ben daha da lezbiyenim... 


Siyasette 'rant ittifakları'nı kırmak 


Zam var, satış yok .. 


Mavi kirpiklerin külü 


Esaret ve ihanet 


Destek şansı... 


Değişimin adı... 


Kemal Derviş "İki yıl sonra Amerika'ya döneceğim" 


Acaba Avrupa ne diyor 


Derviş bonosu 


Mustafa Koç mu acaba 


Pilav üstü "az destek" 


</TEXT>
</DOC>
