<DOC>
<DOCNO> 38800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/24/son/sonspo08.html </URL>
<DATE> 2001/08/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Celal Doğan "Geçen seneki hataya düşmedik" 
</HEADLINE>
<TEXT>

     Gaziantepspor Kulübü Başkanı Celal Doğan, FC Zimbru Kişinev ile yaptıkları UEFA Kupası ön eleme turu mücadelesinde, geçen yıl CD Alaves karşısında düştükleri hataya düşmediklerini söyledi. 
     Celal Doğan, yaptığı açıklamada, CD Alaves ile geçen yıl deplasmanda 0-0 berabere kaldıklarını, ancak Gaziantep'te yenilerek kupaya veda ettiklerini hatırlatarak, ''FC Zimbru Kişinev ile deplasmanda golsüz berabere kaldık ama burada 4-1 yenerek yolumuzu açtık'' dedi. 
     Zoru başardıklarını ifade eden Doğan, bu başarıyı getiren teknik kadro, futbolcular ve taraftarı kutladığını bildirdi. 
     Teknik direktör Tevfik Lav ise galip gelmeye koşullanmış olarak sahaya çıktıklarını ve amaçlarına ulaştıklarını bildirdi. 
     Galibiyette, maç boyunca kendilerini destekleyen taraftarların çok büyük payı bulunduğunu kaydeden Lav, ''Taraftar desteği takımı yüreklendirdi ve ateşledi. Futbolcularımı ve taraftarımızı kutluyorum'' diye konuştu. 
     Gerçek Gaziantepspor'un FC Zimbru Kişinev'i 4-1 yenen takım olmadığını vurgulayan Lav, gördüğü eksikleri gidereceklerini ve daha iyi olacaklarını sözlerine ekledi. 







</TEXT>
</DOC>
