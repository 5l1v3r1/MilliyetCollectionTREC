<DOC>
<DOCNO> 30774 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/guncel/gun09.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İki Türk kaza yaptı Fransa’da kent karıştı 
</HEADLINE>
<TEXT>

     METZ Milliyet 

     Fransa’nın Metz kentinde biri Türk motorsikletli iki genç, bir otomobile çarparak feci şekilde hayatlarını kaybetti. Kentin Borny semtinde çarşamba günü meydana gelen kazada, aşırı sürat yaptığı öne sürülen motorsikleti kullanan 20 yaşındaki Türk genci Ali Kolçak ve arkasında oturan 21 yaşındaki Arap kökenli arkadaşı Karim Yahmi, bir bayanın kullandığı Clio araca çarptı. Ali Kolçak benzinin üzerine sıçramasıyla alevler içinde kaldı. Karim ise motordan metrelerce ileri fırlayarak düştüğü yerde can verdi. 
     
     Dört polis ağır yaralandı 
     Kazaya, polislerin sebep olduğu iddiaları üzerine çoğunluğunu Türklerin oluşturduğu birçok yabancı genç, polisi protesto için çevrede terör estirdi. Gençler, önce kentin Emniyet Müdürlüğü binasına saldırdılar. Emniyet Müdürlüğü’ne molotofkokteyli atan gençler, daha sonra birçok otomobili ateşe verdiler. Dört emniyet görevlisinin ağır yaralanması sonucu itfaiye ve polis olayların gerçekleştiği sokaklardan geri çekilmek zorunda kaldı. Polis, eylemi ancak perşembe sabahı saat 05.00’te yatıştırabildi. 
     



 GÜNCEL 







cezasız kalmalı mı 









</TEXT>
</DOC>
