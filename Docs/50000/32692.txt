<DOC>
<DOCNO> 32692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/son/soneko12.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası 200 milyon dolar sattı 
</HEADLINE>
<TEXT>

     Merkez Bankası bu sabah, program çerçevesinde, düzenlediği döviz satış ihalesi ile 200 milyon dolar sattı. 
     Ortalama fiyatın 1 milyon 395 bin 493 lira olarak belirlendiği ihalede, en yüksek fiyat 1 milyon 405 bin lira, en düşük fiyat da 1 milyon 391 bin lira oldu. 
     Merkez Bankası'nın dün öğleden sonra program dışı düzenlediği döviz satış ihalesinde ortalama fiyat 1 milyon 415 bin 752 bin lira olarak gerçekleşmişti. 
     Merkez Bankası'nın Temmuz-Ağustos döviz satış ihalesi programı çerçevesinde bugün minumum 150 milyon dolar satış yapması öngörülürken, Dünya Bankası kaynağının Hazine'ye girmesiyle bu rakam 200 milyon dolara çıkarılmıştı. 
     Böylelikle, Merkez Bankası, 11 Temmuz tarihinden bu yana, 3'ü program, 3'ü de program dışı olmak üzere düzenlediği 6 ihalede toplam 735 milyon dolar satarak, Temmuz ayında satmayı öngördüğü minumum 700 milyon doları aşmış oldu. 
     İstanbul, Kapalıçarşı'daki döviz büfelerinden alınan bilgiye göre, piyasanın sabah açılışında 1 milyon 430 bin liradan satılan dolar, öğle saatlerinde 1 milyon 420 bin lira seviyesine indi. Mark da 620 bin liradan el değiştiriyor. 






</TEXT>
</DOC>
