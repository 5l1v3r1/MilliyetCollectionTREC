<DOC>
<DOCNO> 43083 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sontur23.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da yaz sıcağı... 
</HEADLINE>
<TEXT>

     İstanbul Meteoroloji Bölge Müdür Yardımcısı Mustafa Yıldırım, kentte hava sıcaklıklarının mevsim normallerinin üzerinde seyrettiğini belirterek, ''Gün içinde sıcaklık 31 dereceye yükseldi'' dedi. 
     Yıldırım, Eylül ayında sıcaklık ortalamasının 20 derece olması gerektiğini kaydederek, 3 gündür İstanbul'da mevsim normallerinin üzerinde gerçekleştiğini ifade etti. Kentte hava sıcaklığının Pazartesi günü 30, dün de 29 derece olarak ölçüldüğünü ifade eden Yıldırım, ''Gün içinde sıcaklık 31 dereceye kadar yükseldi'' şeklinde konuştu. Bu sıcaklığın öğle saatlerinde Pendik Kurtköy'de ölçüldüğünü kaydeden Yıldırım, daha önceki yıllarda da bu tür artışların yaşandığını vurguladı. İstanbul'da Eylül ayındaki en yüksek sıcaklığın 1938 yılında 37.5 derece olarak gerçekleştiğini de hatırlatan Yıldırım, sıcaklıkların önümüzdeki haftaya kadar 27-30 derece aralığında seyretmesinin beklendiğini sözlerine ekledi. 







</TEXT>
</DOC>
