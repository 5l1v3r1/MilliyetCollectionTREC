<DOC>
<DOCNO> 40406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/yazar/sazak.html </URL>
<DATE> 2001/09/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Rantçı düzenin sonbaharı 
</HEADLINE>
<TEXT>

     Eylül geldi yaz sıcağında kuruyan yapraklardan önce "rantçı düzen"in siyasi aktörleri dökülmeye başladı. 
     Beyaz Enerji, Mavi Akım derken "Vurgun Operasyonu" iktidarı sarsıyor. Ne jandarma, ne Özbek Paşa ne Tantan, bu defa "şov yapmakla, tribüne oynamakla" suçlanacak kişiler de sahnede yok ama "yolsuzluk zararlısı" siyaset kurumunun altını oymaya devam ediyor. 
     Bayındırlık Bakanı'nın düştüğü duruma bakın deprem konutları nedeniyle adı üzerinde en fazla spekülasyon yapılan Koray Aydın makam odasında "müteahhit" sıfatıyla yarım kalan inşaatıyla ilgili protokol imzalayabiliyor. Müsteşar yardımcısına kadar uzanan DGM soruşturması bir yana salt Çankaya Mahallesi'ndeki konutlardaki rolü Bayındırlık Bakanı'nın istifasına "etik" zorunluluk kazandırmıyor mu 
     Koray Bey'in MHP'li olmasının "etik" dışında siyaseten de partisine ve kendisine yüklediği "hesap verme" sorumluluğu vardır. 
     "Yoksulluk ve yolsuzluğa hayır." 
     "Ya sev ya terk et." 
     1999 seçimlerinin üzerinden sadece 2.5 yıl geçti, MHP yönetimince unutulan bu sloganlar şimdi Devlet Bahçeli tarafından yeni bir söyleme dönüştürülüyor 
     "Ya ticaret, ya siyaset." 
     Seçim döneminin yarısı geçtikten sonra bu uyarıda geç kalınmadı mı Şanlıurfa'da MHP'li milletvekilinin vilayet binası ihalesinde yaptığı 1 trilyonluk vurgunu partinin teşkilatı da biliyor. Siyaset o bölgede aşiretlere rant dağıtma olarak görüldüğü için "meslekten müteahhit" olanlar işlerini eskisi gibi sürdürebiliyor. Kendisi de aynı işi yapan bakanlarca milletvekillerine ihale dağıtmakta bir sakınca görülmeyebilir 
     Ancak Bahçeli, Koray Aydın'ın istifasını çoktan almış olmalıydı. 
     Ersümer'den farklı olarak Bayındırlık'ta "müteahhitlik"ten kazanan bir bakanın koltuğunda oturmaya devam etmesi gibi "etik" sorun var. Dolayısıyla skandal, ANAP - MHP arasında "enerjinin rövanşı" olmaktan öteye geçmektedir. 
     Başbakan'ın ise ayyuka çıkmış olayların üzerine gitmek yerine hakemliğe soyunarak tarafları "uzlaştırmaya" çalışması yadırgatıcıdır. 
     Ankara'nın bu tutumunu, kriz yoksulu milyonlarca insan gördükçe sisteme olan inançsızlık artıyor. 
     Rantçı düzenin sonbaharına giriyoruz. 
     Dökülen sadece siyasal sistem değil, Üzeyir Garih cinayetinin seyrine bakın. Er Yener Yermez hala bulunamadı ve polisin sanık diye yakaladığı tinerci çocuktan sonra, Eyüp'te görülen kadınlar da serbest bırakıldı. 
     Katil zanlısı yakalandıktan sonra cinayetin aydınlandığına inanacak mıyız Çürüme ve güvensizlik toplumu içten içe tüketiyor 
     
     







Medya ve yolsuzluk 


Örnek Müftü 


Bahçeli'nin kişiliği 


Adana işsiz kaldı 


Ne olacak halimiz 


Duvardaki bakan posteri 


Çileyi çocuklar çekiyor 


Dış destek nasıl sağlanır 


Dolar ve kumpanya’ 


11 vahşi darbe 


Rantçı düzenin sonbaharı 


Hükümet itibar kazanmadan, TL itibar kazanmaz 


Sırada kim var 


Ecevit’in tedbirleri işe yaramaz’ 


Günde iki öğün yemek 


</TEXT>
</DOC>
