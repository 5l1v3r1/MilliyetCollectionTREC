<DOC>
<DOCNO> 49406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sondun24.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban "Afganistan'da Amerikalılar yakaladık" 
</HEADLINE>
<TEXT>

     Taliban yönetimi, Afganistan'da ''Amerikalılar yakaladığını'' açıkladı. 
     Taliban yönetiminin İslamabad büyükelçisi Abdüsselam Zaif, düzenlediği basın toplantısında, yakalanan Amerikalılarla ilgili olarak, ''Kaç kişi olduklarını ya da ne durumda bulunduklarını bilmiyorum'' dedi. 
     Zaif, Taliban yönetiminin dış yardıma ihtiyacı olmadığını söyleyerek, Pakistanlı mücahitlere ülkeye girmemesi tavsiyesinde de bulundu. 
     Taliban büyükelçisi, ABD ile savaşta Taliban'a yardım için Afganistan'a girmeyi bekleyen Pakistanlı binlerce kişiye ihtiyaç olmadığını ve onların Afganistan'da bulunmasının büyük tehlike olacağını söyledi. 
     Zaif, Afganistan'ın başkenti Kabil'de birkaç gün kaldıktan sonra dün İslamabad'a döndü. 
     Pakistan'da Sufi Muhammed liderliğindeki şeriat yanlısı ''Tahrik Nifaz-ı Şeriat Muhammedi'' adlı örgüt mensubu Pakistanlılar ve sürgündeki Afganlardan oluşan binlerce silahlı kişi, Afganistan sınırına yaklaşık 6 kilometre mesafedeki Bacaur bölgesinde bulunan Lagharay köyünde Taliban yönetiminden giriş izni bekliyordu. 
     






</TEXT>
</DOC>
