<DOC>
<DOCNO> 40122 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/son/sondun05.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
7 cinayete 7 milyon dolar kafalet... 
</HEADLINE>
<TEXT>

     ABD'de mahkeme, sevgilisi, sevgilisinin 5 çocuğu ve 1 adamı öldürmekle suçlanan 23 yaşındaki Adam Matthew Moss için 7 milyon dolarlık rekor bir kefalet ücreti belirledi. 
     Iowa eyaletinde 7 cinayet ve hırsızlıkla suçlanan Adam Mathew Moss'un mahkemesi, 11 Eylül'de görülecek. Moss, 31 yaşındaki sevgilisi Leticia Aguilar ile yaşları 6 ila 12 arasında değişen 5 çocuğunu ve lastik firması sahibi 58 yaşındaki Ronald Fish'i öldürmüştü. Polis, cinayetlerin, Iowa tarihindeki en vahşi olay olduğunu ve kurbanların işkenceyle öldüğünü, ancak cinayetlerin nedenine ilişkin bilgi bulunmadığını açıkladı. Sanığın kardeşi Jason Moss'un, geçen hafta, kardeşinin saldırgan davranışlarından korunmak için bir mahkeme kararı çıkarttığı da belirtildi. Iowa'daki yerel gazetelere göre, Adam Moss tarafından tacize uğradığını belirten bir kadın da geçen Temmuz ayında, korunması için mahkeme kararı çıkarttı. Moss, eğer suçlu bulunursa, birinci derecede cinayetten ömür boyu hapis cezası alacak. 






</TEXT>
</DOC>
