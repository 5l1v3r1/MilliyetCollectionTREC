<DOC>
<DOCNO> 20666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/okur.html </URL>
<DATE> 2001/05/11/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Hakkın yolu 
</HEADLINE>
<TEXT>

     "Yaparız, bozarız..." 
     "Biz bunu hep yaparız " demek istiyorlar galiba... 
     Bankacılık Düzenleme ve Denetleme Kurumu BDDK Başkanı Engin Akçakoca, Bankacılık Yasa tasarısında Esbank, Yaşarbank ve Demirbank hissesi alan yatırımcıların mağduriyetinin giderilmesine ilişkin bir düzenleme olmamasına bakın nasıl yanıt veriyor. 
     "Yapacak bir şey yok. Tercihlerini borsadan yana kullanmışlar. Sonuçlarına katlanırlar." 
     Yanıtı duyunca tüylerimiz diken diken oluyor. 
     Çünkü bu mağduriyet borsada "sistem riskini" içeren bir mağduriyet değil ki 
     Bu mağduriyetin nedeni, bilgisizlik, göz göre göre hata yapmak... 
     İşe bakın hele 
     
Hukukun üstünlüğü      Bankacılık Düzenleme ve Denetleme Kurumu bile borsanın işleyiş sistemini bilmiyor. 
     Bu yanıt kabul edilebilir mi 
     Siz, kimin yanındasınız 
     Hukukun üstünlüğüne inananlar, yapılan yanlışlığı düzeltme konusunda da gerekeni yaparlar. Aksi takdirde bu işin arkasında başka çapan aranır, bunun başka anlamı yok... 
     36 bin yatırımcı, eğer siz bu ülkede bu sisteme inanıyorsanız, hakkınızı arama konusunda sizi görmek istemeyenlere karşı en iyi yanıtı, yine hukuki yollardan verebilirsiniz. 
     Hakkın yolu bir... 
     Hak tokatı kurumları yönetenlerin de aklını başına getirir. 
     
Yabancılar kabullenmez      Yaşarbank'ın tüzel kişiliği mayıs sonunda bitecek, bir bardak soğuk su içmeye kalkışmayın. Gereğini yapın 
     Esbank ve Demirbank hissezedeleri... 
     Eğer bankaları satabilmeyi becerirlerse , yeni patronlarınızın inisiyatifi sizin durumunuzu belirleyecek. 
     Bilip bilmediklerini bilmiyoruz ama Demirbank sadece İMKB'de işlem görmüyordu ki 
     Yurtdışı borsalara yelken açalı yıllar olmuştu. Şimdi siz yabancıların, "Eh, ne yapalım, olmuş bir kere diyerek, olayı kabullenip susacaklarını mı sanıyorsunuz " 
     Eğer böyle düşünüyorsanız, yanılgı içinde olduğunuzu söyleyebiliriz 
     Siz, bu ülkenin 36 bin yatırımcısının sorununu görmek bile istemezken, gece yarısı verilen bir önergeyle bakın ne yapıyorsunuz... 
     
Değişimin adı bu      Fondaki bankaların mevduat dışı yükümlülüğüne bir yıl süreyle garanti verilmesini kabul ediyorsunuz... Bu garanti mevcut bankaların bilanço toplamı üzerinde Bakanlar Kurulu'nca belirlenecek binde 5 bütçeye prim kesilmesi biçiminde olacak. 
     Gerekçe de belli, "Bilindiği gibi ekonominin içinde bulunduğu hassas ortam ülkemizde bankacılık sektörüne olan güvenin zedelenmesie de yol açmış olup, bu durum ekonomideki kaynakların etkin ve verimli bir şekilde kullanımının önündeki en büyük engellerden birini oluşturmaktadır. Bankacılık sektörünün rehabilitasyonu çerçevesinde yabancı yatırımcıların bankacılık sistemine güvenini tesis etmek üzere fon kapsamındaki bankaların mevduat dışındaki yükümlülüklerinin de garanti edilmesi öngörülmektedir..." 
     Bankalar bağırıyor, duyan yok... 
     Banka hissesi alıp, hisseleri adeta gasp edilmişçesine mağduriyete uğrayanlar dövünüyor, gören yok... 
     Kemal Derviş, bunlara karşı bu kadar duyarsızsa biz ne diyelim 
     Değişimin adı bu olsa gerek 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
