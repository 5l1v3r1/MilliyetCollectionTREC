<DOC>
<DOCNO> 9507 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yazar/cemal.html </URL>
<DATE> 2001/03/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kemal Derviş'i Ankara'ya kazandırmak... 
</HEADLINE>
<TEXT>

     Bülent Ecevit'in Karaoğlan ve Kıbrıs fatihi olduğu dönemdi. 1974 sonuna doğru koalisyon ortağı Erbakan Hoca'yla anlaşamayıp başbakanlıktan istifa etmişti. 
     1975'in ilk aylarıydı. 
     Liderliğini yaptığı CHP'ye Sosyalist Enternasyonal kapısını aralamak için Almanya'ya önemli bir ziyaret yapmıştı. Bonn'da Alman Sosyal Demokrat Partisi SPD iktidardaydı. Parti lideri Willy Brandt, Başbakan ise Helmut Schmidt'ti. 
     CHP liderinin bu ünlü ikiliyle yaptığı görüşmelerde bulunan ve Ecevit'in yanından hiç ayrılmayan genç bir adam gazeteci milletinin dikkatini çekmişti. Sorunca, "Kemal Derviş" dediler, "ODTÜ'de hoca. Bir süredir Ecevit'in danışmanlığını yapıyor." 
     Kemal Derviş'in babası İstanbullu bir işadamı, Rıza Derviş'ti. 
     Annesi Alman'dı. 
     Liseyi Fransa'da bitirmişti. 
     İktisat tahsilini Londra'da, ünlü London School of Economics'te yapmıştı. Hem mezuniyetinde hem sonraki tez çalışmasında başarılıydı ilk ikinin içinde yer almıştı. 
     Doktora çalışması için önde gelen üç Amerikan üniversitesinden Harvard, Stanford ve Princeton'dan burs önerisi almış, Princeton'ı tercih etmişti. İki yılda tamamladığı doktorasından sonra Princeton'da bir süre de öğretim üyeliği yapmıştı. Dünya Bankası'nda çalıştıktan sonra yurda dönmüştü. 
     1970'li yılların ilk yarısında, bir yandan ODTÜ'de ders verirken aynı zamanda Ecevit'in danışmanlığını yapmaya başlamıştı. Üç dile de, İngilizce, Fransızca ve ana dili olan Almanca'ya çok hakimdi. 
     Kemal Derviş o yıllarda çağdaş sosyal demokrasiyi savunuyor ve bu anlayışını pazar ekonomisinin üstüne oturtuyordu. 
     Ama bu sıkıntı yaratmıştı. 
     CHP içinde ve dışındaki bazı devletçi sol çevreler, Kemal Derviş'i pazar ekonomisine dayalı sosyal demokrat görüşlerinden dolayı, hatırlıyorum, 1974, 1975 yıllarında eleştirmişler ve bu tutumlarını o zamanki sol basına da yansıtmışlardı. 
     
Washington ilişkileri...      Kemal Derviş sonra Washington'a gitmiş, Dünya Bankası'nda çalışmaya başladı. Başkan yardımcılığının ilk döneminde Arnavutluk, Bosna dahil olmak üzere daha çok Balkanlar'la ilgilendi. Bu ülkelerin komuta ekonomisinden pazar ekonomisine geçiş dönemlerinde Dünya Bankası'nın katkılarını yönetti. 
     Başkan yardımcısı olarak ikinci döneminde görev alanı, Ortadoğu ve Kuzey Afrika oldu. Özellikle İsrail ve Filistin'le ilgilendi. Birtakım hassas dengelerin gözetilmesini gerektiren bu bir hayli çetin görevi, hem Barak'la hem Arafat'la iyi ilişkiler yürüterek yapmıştı. 
     Kemal Derviş'in bugünkü başkan yardımcılığının görev alanı ise fakirliği azaltma ve iyi yönetim good governance ... 
     Derviş bu arada Türkiye'nin Avrupa Birliği'ne girmesini kararlı olarak savunan bir iktisatçı... 
     Kemal Derviş, Dünya Bankası Başkan Yardımcısı olarak görevi gereği yalnız Amerika dışında değil, Washington'da da çok iyi, çok üst düzeyde ilişkilere sahip olarak biliniyor. Bu çerçevede özellikle Dünya Bankası ve IMF başkanları ile Amerikan Hazine Bakanı üçgenine işaret ediliyor. 
     Kendisini yakından tanıyanlar, Kemal Derviş'in dengeli, yumuşak, insan ilişkileri iyi olan ve insanlarla kolay diyalog kurabilen bir kişiliğe sahip olduğunu belirtiyorlar. 
     Kemal Derviş ismini gündeme Bülent Ecevit getirmiş. Washington'daki evinden bizzat aramış. Amerikalı olan ikinci eşiyle konuşarak Derviş'le ilk teması kurmuş. 
     İkili bir öneride bulunmuş 
     Ya Hazine ya Merkez Bankası... 
     Benim edindiğim bazı duyumlara göre, Kemal Derviş'in kafasında bazı soru işaretleri yok değil. Hazine Müsteşarlığı ya da Merkez Bankası Başkanlığı yerine ekonomiden sorumlu devlet bakanı olarak siyasal nitelik taşıyan bir görevin gönlünde yattığı söylenebilir. 
     Dıştan bakan olmak kolay mı 
     Kolay gözükmüyor. Örneğin, Başbakan Yardımcısı Yılmaz dün bunun olamayacağının ilk sinyalini verdi. 
     
Nasıl etkilenir      Buna karşılık, Ankara'yı da yakın takipte tutan biri şöyle dedi 
     "Kemal Derviş keşke ekonomik koordinasyondan sorumlu bir bakanlık koltuğuna sahip kılınabilse... Bir yandan Hazine ve Merkez Bankası'yla hükümet arasındaki eşgüdümü rahatlatırdı, iktisat politikalarının koordinasyonunu yapardı. Öbür yandan, başta Amerikan Hazine Bakanlığı, IMF ve Dünya Bankası üçgeninde olmak üzere dışarıda da çok rahat ilişkiler kurabilir, ikna edici roller oynayabilirdi. Sendikalar ve sivil toplum kuruluşlarıyla diyalog kurma bakımından da yararlı olabilirdi. Aynı zamanda Ecevit'e yine ekonomi konularında danışmanlığını sürdürürdü." 
     Olabilir mi 
     Bilemiyorum. Ancak, Kemal Derviş çapında bir iktisatçının Ankara'ya kazandırılması çok müspet bir gelişme olur. 1975'teki danışmanını yeniden anımsamış olması Ecevit açısından olumlu bir puan. 
     Hele Derviş siyasi bir göreve getirilebilirse, bu hem Ecevit'in ekonomik program konusundaki kararlılığı, hem yeni ekonomik paketin dışarıdaki inandırıcılığı iyi bir işaret olur. 
     
     





28 Şubat 


Diş işleri... 


Yeni program, yeni yönetim 


İşadamının inceliği 


Kemal Derviş'i Ankara'ya kazandırmak... 


Değişmez liderler .. 


"Prens" değil "Derviş" 


Zorla kitap 


ABD "akıl"lanıyor... 


Enflasyon hedeflemesi mi Şaşırıp kaldık... 


Yeni ekonomik program bayramdan sonra 


Aziz Nesin, ya bunları görseydi 


Derviş'e görev 


Bizim kriz, P G'nin hisselerini düşürdü 


Dövizi 800 bin TL’ye çekmeliyiz 


</TEXT>
</DOC>
