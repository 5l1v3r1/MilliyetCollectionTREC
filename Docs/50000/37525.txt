<DOC>
<DOCNO> 37525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/siyaset/siy02.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tepki oylarını toplayabilir 
</HEADLINE>
<TEXT>

Uzmanlar, Tayyip Erdoğan’ın siyasi zamanlamasını mükemmel bulurken, kişisel birikimini ve Ankara’ya uzaklığını en önemli handikap olarak görüyor 
     Önay Yılmaz - ARTILARI EKSİLERİYLE Tayyip Erdoğan 4 

     Erdoğan’ın siyasette başarı şansını inceleyen uzmanlar, zamanlamasının, örgütçülüğünün, belediye çalışmalarının önemli bir avantaj olduğu konusunda birleşiyorlar ancak Ankara bürokrasisine uzaklığı ve kişisel birikimini ise bir handikap olarak değerlendiriyorlar. 
     ANAR’ın kamuoyu araştırmasına bakıldığında, Erdoğan’ın partisinin birinci olduğu görülüyor. Uzmanlar bu değerlendirmeyi erken buluyorlar çünkü seçimlere kadar uzun bir zaman var ve daha birçok siyasal oluşum kapıda bekliyor. Uzmanlar, partisini İslami kesime dayandırmadığı için, o kesimden gelecek oyların sınırlı kalacağını düşünüyorlar soldan herhangi bir yönelişin de zor olduğu görüşündeler. 
     Peki AK Parti, siyasi yelpazenin neresinde Bu soru uzmanlara göre henüz bir netlik kazanmış değil zamanla anlaşılacak. 
     Prof. Dr. Doğu Ergil’e göre, partinin nerede olduğunu belirleyecek iki önemli gösterge var Avrupa İnsan Hakları Mahkemesi’nin Fazilet’in kapatılması hakkında vereceği gerekçeli karar bunlardan biri, ikincisi de, bu partinin yapamadıklarını Erdoğan’ın partisi nasıl yapacak 
     Ergil, bu belirsizliklerin giderilmesi halinde, avantajlardan daha iyi söz edilebileceğini vurguluyor. 
     Siyaset bilimci - yazar Ömer Çelik, "Partiden beklentiler toplumun tüm kesimlerini kucaklayacak kadar yaygın ve derinleşmiş durumda" tespitini yapıyor ve bunun bir avantaj olduğunu düşünüyor. "Nerede durması gerektiği" sorusuna, " Küreselleşme’ ve yerel değerlerin siyasallaşması’ arasında kuracağı dengede yatıyor yanıtını veren Çelik’in, partinin nasıl daha avantajlı bir konuma getirilmesi konusundaki değerlendirmesi şöyle 
     "Yoksullara sahip çıkacak bir parti olacaklarını söyledikleri zaman parti kurucularından yoğun alkış almalarına rağmen, Avrupa Birliği’ne girmek gerektiğine vurgu yaptıklarında az alkış almaları arasındaki kopukluğu’ gideren bir siyaset üretmeleri gerek." 
     
     TSK ile diyalogda zorlanabilir 
     Prof. Dr. Nur Vergin, halkın açlık sınırında olduğunu, Erdoğan’ın bu durumu iyi kullandığını vurguluyor. Vergin’e göre, sistemi değiştirmek için en uygunsuz insan yine Erdoğan, nedeni de şöyle 
     "Önereceği değişim programına öncelikle Türk Silahlı Kuvvetleri hayır’ der. Güven telkin etmiyor. İktidara gelirse Türkiye daha derin bir krize girebilir" 
     Vergin, Erdoğan’ın partisinin esas rakibinin ANAP olduğunu da ekliyor. 
     Prof. Dr. Zafer Üskül de, Vergin’le aynı fikirde, "Manevra alanlarını daraltan dinamiklerden biri TSK, diğerleri ise AB, Dünya Bankası ve IMF. Oyunun kurallarına uymak zorunda" diyor. 
     Bilgi Üniversitesi’nden Doç. Dr. Nihal İncioğlu, Erdoğan’ın toplumda varolan hoşnutsuzlukları dile getirip, bunları çözeceğini vaat etmesi durumunda tepki oylarını toplayıp başarı elde edebileceğini belirtiyor somut sorunların çözümünde popülizmden farklı bir yaklaşım gerektiğinin de altını çiziyor. 
     
Zamanlaması yerinde      Siyasi uzman Güçlü Atılgan’a göre, zamanlaması mükemmel, iyi kullanırsa şansı daha da artacak. "Belediyede iyi işler yaptı" imajının h l sürdüğünü belirten Atılgan, bürokrasiye uzaklığını şöyle değerlendiriyor "Ankara bürokrasisi ve sistemin dışında kalma ihtimali var. Örneğin Derviş, Dünya Bankası’nda bir süreçten, ciddi bir organizasyonun içinden geçmiş, tecrübeli. Erdoğan’ın geçmişinde, Türkiye’yi yönetebileceğine dair somut veri yok. Devlet tecrübesi eksikliği olumsuz yansıyacak" 
     
Donanımı çok zayıf      Uzmanlar, birikim ve eğitiminin sınırlı olduğu görüşündeler. Bu zaafını ancak çok iyi bir danışmanlar kadrosu ve yönetici ekip oluşturarak telafi edebileceğini düşünüyorlar. Yabancı dil bilmemesi de başka bir eksiklik. Vergin, "Ne hepten tahsilsiz, ne de Türkiye’yi yönetecek bir insanın tahsiline sahip" derken Ergil, "Ecevit de lise mezunu. Mesleki eğitimden çok, vizyonu, gelecek öngörüsü, ekibi, uzmanlarla çalışıp çalışmayacağı önemli" diyor. Prof. Köknel ise, liderlerin ruhbilim, toplumbilim, ekonomi bilmesi gerektiğini kaydederek, "Global çerçevede, Türkiye’nin şu andaki sorunlarını bunlara sahip olmayan birinin çözmesine imk n yok" diye konuşuyor. 
     
     - BİTTİ - 



 SİYASET 















</TEXT>
</DOC>
