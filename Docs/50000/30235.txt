<DOC>
<DOCNO> 30235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yasam/ayas.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıyamet senaryosu 
</HEADLINE>
<TEXT>

Antalya yaylalarına düşen göktaşı hatırlara eski kötü günleri getirdi. 1908'de Sibirya ormanlarını yakan meteor 2 saat erken düşse Moskova yerle bir olacaktı 
     ÖNAY YILMAZ İstanbul 

     Antalya Kaş Yaylası'na geçtiğimiz hafta içinde düştüğü sanılan, tahminen birkaç kilo ağırlığındaki göktaşı meteor , yeni endişelere yol açtı. Yanarak düşen göktaşının parçalanmış olabileceği, bu nedenle bulunmasının güçleştiği kaydedildi. 
     Bilim adamları, 65 milyon yıl önce dünyaya çarpan ve iklimi değiştirerek dinozorların yok olmasına neden olan göktaşlarının bugün de aynı şeyi yapmaması için harıl harıl çalışor. Amerikan Uzay ve Havacılık Dairesi NASA , önümüzdeki 10 yıl içinde asteroidlerin meteorun büyüğü yapısını anlamak için göndereceği uzay araçları için 1 milyar dolar Yaklaşık 1 trilyon 300 milyar Türk lirası harcayacak. 
     
10 milyon insan ölür      1908'de Sibirya'da, Tunguska'ya düşen 100 metre çapındaki bir kuyruklu yıldız parçası, 2 bin kilometrekarelik ormanlık alanı yok etmişti. Hesaplamalara göre, eğer göktaşı dünyaya iki saat önce çarpsaydı, Sibirya yerine Moskova'ya düşecekti. Bilim adamları, bu büyüklükte bir göktaşının İstanbul, Moskova, New York gibi şehirlere düşmesi halinde, binlerce kilometrelik bir alanın yok olacağını, 10 milyondan fazla insanın yaşamını yitireceğini bildiriyorlar. Bu tür göktaşlarının dünyaya 100 yılda bir düştüğü hesaplanıyor. Buna göre Sibirya'yı mahveden böyle bir göktaşının dünyaya çarpma olasılığına 7 yıl kaldı. Araştırmalara göre, önümüzdeki bin yıl içinde bu asteroidlerden birinin dünyaya çarpma olasılığı yüzde 0.5. 
     



 YAŞAM 






















</TEXT>
</DOC>
