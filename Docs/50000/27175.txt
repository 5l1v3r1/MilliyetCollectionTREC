<DOC>
<DOCNO> 27175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yasam/yas07.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Carettalar sıkı koruma altında 
</HEADLINE>
<TEXT>

Günde 10 kilometre yürüyebilenlerden seçilen 52 gönüllü, kaplumbağaların üreme merkezlerinde nöbet tutacak 
     SALİH UÇAR Antalya DHA 

     Doğal Hayatı Koruma Derneği DHKD gönüllüleri, Caretta Caretta’ kaplumbağalarının üreme merkezlerini korumak üzere işbaşı yaptı. 
     Çıralı sahilinde üreyen Carettalar’, Deniz ve Kıyı Programı kapsamında toplam 52 gönüllü tarafından izlenecek. Bu Caretta timleri’nde yer alan 40 gönüllü İngiliz kuruluşu BTCV'den British Trust for Conservation Volunteers , geri kalan 12 kişi de Türkiye’den olacak. 18 yaşını dolduran ve günde 10 kilometre yürüyebilen adaylar arasından seçilen gönüllü çevreciler, 18 Eylül’e kadar 24 saat nöbet tutarak kaplumbağaların üreme merkezlerine zarar verilmesini önleyecek. 
     Caretta Caretta’ların geceleri uzaktaki bir araba farından bile etkilenerek yumurtasını bırakmadan sahilden uzaklaştığını belirten Proje Sorumlusu Emine Kuzutürk, amaçlarını da şöyle özetliyor 
     "Gündüz saatlerinde kuma gömülen insanlar, farkında olmadan yumurtalara zarar verebiliyor. Amacımız, nesli tükenmekte olan Carettaların üremesi için gerekli ortamı hazırlamak." 
     



 YAŞAM 























</TEXT>
</DOC>
