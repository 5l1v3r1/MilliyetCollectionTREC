<DOC>
<DOCNO> 9318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yasam/yas03.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sovyetler’in dağılmasından sonra bir türlü toparlanamayan, art arda arızalanan MIR, katilini’ bekliyor... 
</HEADLINE>
<TEXT>
Bir efsanenin sonu 
Dünyanın en ünlü uzay istasyonunun öyküsünü yayınlayan Alman Focus dergisi, MIR sevenleri’ duygulandırdı 
     Doğdu, büyüdü ve ölüyor... MIR Uzay İstasyonu da tarihe karışıyor. 1986 yılında, Sovyetler Birliği’nin gururu olarak uzaya gönderilen MIR, ömrünü tamamladığı 15’inci yaşında dünyaya geri dönüyor. 13-15 Mart tarihleri arasında Moskova’daki merkezin kontrolünde dünyaya düşürülmesi planlanan MIR, atmosferde yanarak Büyük Okyanus’a düşecek. 
     
     Korkutan ihtimal... 
     MIR’in parçalarının 1500 kilometrekarelik bir alana yayılması bekleniyor. Rus Uzay Dairesi bilim adamları, istasyonun dünyaya düşürülmesinin yüzde 98 oranında başarılı olacağı görüşünde... Ancak yüzde 2’lik bir ihtimal olan "MIR’ın kontrolden çıkması" bir faciaya yol açacağından bu olasılığa karşı da tedbirler alınıyor. 
     Uzay istasyonu ilk badiresini 1990’da atlattı. Havalandırma ve oksijen tanklarında arıza meydana geldi büyük uğraşlar sonunda MIR’ı tamir etti. 
     Sovyetler’in dağılmasından sonra uzay programını devam ettirmek isteyen Rusya, ekonomik güçlükler nedeniyle, MIR’ı yeterince yenileyemedi son 6 yılda pek çok kaza yaşandı. 
     
     Kriz MIR’ı vurdu 
     Uzay çalışmalarının bütçesi kısılınca kozmonotlar, günlük görüşmeleri haftada bire indirdi. 
     Rusya, Amerika, Fransa ve Almanya ile işbirliğine giderek istasyonun kullanılmasına izin verdi... 
     MIR’e batılı astronotlar da geldi. Ancak tüm çabalar yaşlı MIR’i eski günlerine döndüremedi.. 
     


 YAŞAM 




















</TEXT>
</DOC>
