<DOC>
<DOCNO> 21425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sontur12.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Turizm Bakanı Mumcu "Mesut Yılmaz ile tartıştık ama istifa yok" 
</HEADLINE>
<TEXT>

     Turizm Bakanı Erkan Mumcu, istifa edeceği yolundaki soruları yanıtlarken, ''Genel Başkan ile tartıştığımız doğru ama yeni bir şey değil'' dedi. 
     Mumcu, gazetecilerin, Bakanlık görevinden istifa edeceğine ilişkin haberleri hatırlatılması üzerine, şunları söyledi 
     ''Benim 1995 yılının Aralık ayında milletvekili olduğum tarihten buyana ANAP'ta bulunduğum her görevde bir takım doğruları ifade etmeye çalıştım. Özellikle Genel Başkan danışmanlığı görevinden başlayarak Genel Sekreterlik, Genel Başkan yardımcılığı ve Bakanlık görevinde bilhassa Genel Başkanımız Mesut Yılmaz'ın gösterdiği toleransla en aykırı açılardan farklı bakış açılarını göstermeye çalıştım. Bunların her zaman doğru olması gerekmez, her zaman tutarlı olması gerekmez. 
     Dolayısıyla Sayın Genel Başkan ile benim ilişkimi bilen herkes bilir ki biz sadece bir kez tartışmadık. Hemen hemen her gün tartışırız. Hemen hemen hergün farklı görüşler ifade ederiz. Farklı görüşlerden doğruyu bulmaya çalışırız. Bizim tartıştığımız doğru ama yeni bir şey değil. Öyle üzerinde çok büyük yorumlar yapılacak, tartışmalar koparılacak bir şey de değil.'' 
     
     
     






</TEXT>
</DOC>
