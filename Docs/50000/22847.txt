<DOC>
<DOCNO> 22847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/ekonomi/eko01.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye imk nsızı başardı 
</HEADLINE>
<TEXT>

ABD Hazine Bakanı O’Neill, Türkiye’de son haftalarda atılan reform adımlarını Eskiden imkansız sayılan şeyler yapılıyor’ diyerek övdü 
     YASEMİN ÇONGAR Washington 

     Türkiye’nin krizden çıkmasına yönelik uluslararası finansman desteği kanallarının ve koşullarının belirlenmesinde etkili olan ABD Hazine Bakanı Paul O’Neill, Türkiye’nin son haftalarda attığı reform adımlarından övgüyle sözetti. 
     Bundan bir süre önce, Uluslararası Para Fonu’nun IMF sağladığı kredinin Türkiye için "son şans" olduğunu belirten ve geçen yıllarda verilen kredilerin Türkiye’de iyi değerlendirilememiş olduğundan yakınan O’Neill, bu kez "Eskiden imkansız sayılan şeyler yapılıyor" sözleriyle, Türk ekonomisinde son haftalarda, çok olumlu gelişmeler gözlendiğini söyledi. 
     O’Neill, önceki gün ABD Temsilciler Meclisi Mali Hizmetler Komitesi’nde uluslararası finans kuruluşlarının işleyişi üzerine bir konuşma yaptı ve özellikle IMF’nin, yeni reformlardan geçmesi gerektiğini vurguladı. 
     
     Reform yapana kredi 
     IMF’nin bundan böyle sadece ve sadece gereklı politika karar ve önlemlerini aksatmadan alıp uygulayan ülkelere acil yardımda bulunmasından yana olduklarını belirten O’Neill, Clinton döneminde Rusya’ya sağlanan yüklü miktardaki krediyi, "Rusya’ya bunca para göndermemiz akıl almaz bir şeydi. Ben bu tip kredilerin tekrarlanmasına karşıyım" diyerek eleştirdi. 
     
     "Türkiye’yi zorladık" 
     ABD Hazine Bakanı, Türkiye’ye yaklaşımlarının Clinton yönetiminden nasıl ayrıldığına ilişkin bir soruyu ise, "Bilmiyorum" diye yanıtladıktan sonra, kendi yönetimlerinin Türkiye’ye ikili yardım yerine, IMF ve Dünya Bankası kanallarından destek sağlanmasında ısrar ettiklerini vurguladı. 
     O’Neill, ayrıca mali desteğin koşulu olarak, Türkiye’yi birçok kararı almaya zorladıklarını da belirtti ve "Eğer son haftalarda gazeteleri okuyorsanız, Türkiye’nin artık, eskiden pekçok kişinin imkansız sayacağı türden şeyler yapmaya başladığını görürsünüz" dedi. 
     



 EKONOMİ 






















</TEXT>
</DOC>
