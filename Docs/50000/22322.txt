<DOC>
<DOCNO> 22322 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/siyaset/siy02.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
BAĞIMSIZ MISIN 
</HEADLINE>
<TEXT>

YÜCELEN, MUMCU, OKUYAN SORDU Tartışmalarda Genel Başkan’a niçin destek olmuyorsun Sessizliğini anlamıyoruz. ANAP’lı değilmiş gibi hareket ediyorsun 
     SERPİL ÇEVİKCAN ANKARA 

     ANAP Genel Başkanı Yılmaz ile İçişleri Bakanı Tantan arasında Beyaz Enerji Operasyonu’yla su yüzüne çıkan gerginliğin ANAP’lı bakanlarla Tantan’ın katıldığı bir toplantıda sert eleştirilerle gündeme geldiği öğrenildi. Kulislere yansıyan bilgilere göre toplantıda özellikle Devlet Bakanı Rüştü Kazım Yücelen, Turizm Bakanı Erkan Mumcu ve Çalışma Bakanı Yaşar Okuyan, Tantan’a sorular yönelttiler. 
     
Niye uzak duruyorsun      Üç bakan, öncelikle Yılmaz ile DGM Savcısı Talat Şalk ve Jandarma Genel Komutanlığı arasında yaşanan tartışmada Tantan’a "Bu tartışmada niye Genel Başkan’a destek olmuyorsun " diye sordular. 
     Bakanlar, Şalk’ın 50 milyon dolarlık rüşvet iddiasını kanıtsız olarak iddianameye koyması konusundaki tartışmayı anımsatarak, "Bu iddia partinin tümünü töhmet altında bırakıyor. Operasyonu başlatan ve yürüten bakanlığın başındaki isim olarak sessiz kalmanı anlayamıyoruz" dediler. 
     
Nasıl izah ediyorsun      Tantan’ın, davranışlarıyla ANAP’lı değil, "bağımsız bir bakan" gibi görüntü verdiğini, bu durumun parti disiplini ve hiyerarşisine uymadığını dile getiren bakanlar, İçişleri Bakanı’na, "Bu durumu nasıl izah ediyorsunuz" diye sordular. 
     Bakanlar, İçişleri ile Jandarma ilişkilerini düzenleyen yönergeyi de gündeme getirdiler. Bakanlar, Tantan’ın bu yönerge konusundaki isteksizliğini de eleştirdiler. 
     
Tantan’ın savunması      Tantan’ın ise bu eleştiriler karşısında, "Jandarma’nın emniyet gibi tamamıyla kendisine bağlı bulunmadığını" belirttiği öğrenildi. 
     Tantan, Beyaz Enerji için, "Soruşturma DGM tarafından yapıldı. Olay yargıya intikal ettikten sonra müdahale yetkim yok" dedi. Ve bu aşamadan sonra çıkan sorunları yargının ağır kalmasına bağladı. 
     
Sınırsız telefon dinleme      TOLGA ŞARDAN ANKARA 

     Kamuoyunda tartışılan "Organize Suçlarla Mücadele" yasasında İçişleri Bakanlığı’nın da değişiklik için çalışma yaptığı ortaya çıktı. Bakanlık, Çıkar Amaçlı Suç Örgütleriyle Mücadele Yasası’nda üç önemli değişiklik yapılması için tasarı hazırladı. Tasarıdaki en önemli iki değişiklik, suç kapsamının genişletilmesi ve mahkeme kararıyla yapılan telefon dinlemelerindeki yasal sınırın kaldırılması oldu. 
     
     İşte değişiklikler... 

</TEXT>
</DOC>
