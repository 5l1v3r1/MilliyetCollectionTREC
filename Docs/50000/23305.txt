<DOC>
<DOCNO> 23305 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/spor/spo03.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Güle güle Hagi 
</HEADLINE>
<TEXT>

Galatasaray ve Dünya Futbolu’nun müthiş sol ayağı, bugün son kez sahaya çıkacak, Trabzonspor maçıyla birlikte aktif futbol yaşantısını noktalayacak 
     ERHAN TELLİ 

     Bir yıldız kayıyor 
     SARI - Kırmızılı takıma beş yıl önce gelen, oynadığı futbol, attığı gollerle taraflı - tarafsız herkesin gönlünde taht kuran Hagi bugün yeşil sahalara veda edecek. Galatasaray’da dört şampiyonluk yaşayan, kariyerine UEFA ve Süper Kupayı katan, efsanevi yıldız son kez tribünleri selamlayacak, Trabzonspor karşısında futbol yaşantısını noktalayacak. 
     
     Miniklerle vedalaştı 
     SAHA içinde kazanmak için herşeyini ortaya koyan, zaman zaman sinirlerine hakim olamayan Rumen futbolcu dün son kez minik hayranlarıyla vedalaştı. Teknik Direktör Lucescu’dan izin alarak, Suat ve Ergün ile Özel Avrupa Koleji’ni ziyaret eden Hagi, "Yılın Sporcusu" ödülünü aldı, öğütlerde bulunduğu küçük sevenleriyle son kez kucaklaştı. 
     
     Yaşamak güzel şey’ 
     HAGİ, az bildiği Türkçesi ile konuşmaya çalıştı, "Çocuklar, siz burada her gün ders yapıyorsunuz, biz de antrenman. Sizler de aynı futbolcular gibisiniz. Çok çalışmak zorundasınız. Biliyorsunuz benim yarın son maçım. İnşallah kazanarak bırakmak istiyorum. Futbolu bıraktıktan sonra da başka işler yapacağım. Yaşamaya devam edeceğim. Yaşamak güzel bir iş" ifadelerini kullandı. 
     
Lig karnesi TÜRKİYE LİGİ KARNESİ 1996 - 1997 29 MAÇ 1997 - 1998 27 MAÇ 1998 - 1999 28 MAÇ 1999 - 2000 19 MAÇ 2000 - 2001 24 MAÇ 1996 - 1997 SEZONU 14 GOL 1997 - 1998 SEZONU 8 GOL 1998 - 1999 SEZONU 14 GOL 1999- 2000 SEZONU 12 GOL 2000 - 2001 SEZONU 9 GOL      TOPLAM 127 LİG MAÇI 57 GOL 
     
AVRUPA KARNESİ KUPA GALİPLERİ KUPASI 3 MAÇ ŞAMPİYONLAR LİGİ 30 MAÇ UEFA KUPASI 8 MAÇ SÜPER KUPA 1 MAÇ TOPLAM MAÇ 42 TOPLAM GOL 11      
     
KUPA KARNESİ TÜRKİYE KUPASI 15 MAÇ CUMHURBAŞKANLIĞI KUPASI 1 MAÇ TSYD KUPASI 2 MAÇ TOPLAM MAÇ 18 TOPLAM GOL 5 GENEL TOPLAM 73 GOL      
     
Taraftarın ilgisi      GALATASARAY taraftarları Trabzonspor maçına büyük ilgi gösteriyor. Sarı - Kırmızılılar, olası bir şampiyonluk için stadı süsleyecekler, takımlarını yine yalnız bırakmayacaklar. Biletlerin çoğu satılırken, taraftarların gözleri sahada, kulakları Samsunspor - Fenerbahçe maçında olacak. 
     
Yönetimin para oyunu      GALATASARAY yönetimi tıpkı Hakan Şükür’e yaptığı gibi Emre ve Okan’ın da primlerini kesmeyi planlıyor. Kendilerinin isteği dışında imza atan iki oyuncusuna büyük öfke duyan Sarı - Kırmızılı yönetim bu oyuncuların maç başına paralarını ödeyecek, ancak primlerini ceza yoluyla kesecek. Böylece yaklaşık dört aydır prim alamayan oyuncuların elleri yine boş kalacak. Bu arada Trabzonspor maçı öncesi dağıtılacağı açıklanan transfer alacaklarının ay sonuna sarkacağı belirtildi. 
     



 SPOR 
























</TEXT>
</DOC>
