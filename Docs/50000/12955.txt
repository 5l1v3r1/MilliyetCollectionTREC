<DOC>
<DOCNO> 12955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/siyaset/asiy.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis h l uykuda 
</HEADLINE>
<TEXT>

Yasama çalışmalarına hızlı başlayan milletvekilleri, ekonomik ve siyasi krizlerden etkilenince Meclis’i boşladı. Meclis’te toplantı için bile yeterli sayı bulunamıyor. Ortaklar önlem peşinde 
     YURDAGÜL ŞİMŞEK 

     Hükümet, hızlı çalışmasını sağlamak amacıyla içtüzük değişikliği yapmasına karşın Meclis, ocak ayından bu yana ancak 161 saat 39 dakika çalışabildi. Toplantı ve karar yeter sayısı bulunamadığı için sadece 14 yasa çıkarılabildi. Krizin aşılmasını hedefleyen yasama çalışmalarına da başlanamadı. 
     Meclis’te hızlı başlanan 21’inci dönemde 246 yasa çıkarıldı. Meclis depremlerde bile yasama faaliyetine devam etti. 
     
Çabuk yoruldular      1 Ekim’de yeni yasama yılına giren Meclis’in hızı bir anda kesildi. Meclis’ten ayrılmayan iktidar partili milletvekilleri Genel Kurul’a gelmemeye başladı. 
     Ortaklardan en fazla fireyi ANAP verdi. Son dönemlerde MHP’lilerin de çalışmalara ilgisi azaldı. Ortaklar, çalışmaları hızlandırmak için içtüzüğü değiştirdi. Ancak bu da çare olmadı. 
     19 Şubat’ta MGK’daki gerginlik sonucu gelen ekonomik kriz milletvekillerinin moralini iyice bozdu. Genel Kurul’da görüşülen yasa tasarılarına ilgi kayboldu. Özellikle gece çalışmasında toplantı yeter sayısı bulunamadı. 
     Ortaklar, sık sık Meclis’in çalışma gün ve saatlerini de artırdı. Son olarak 13 Şubat’ta Genel Kurul’un çalışma saatleri 14.00-20.00 olarak belirlendi ve perşembe ile cuma günü de çalışma kararı alındı. 21 Şubat’ta ise çalışma saati 20.00’den 23.00’e çıkarıldı. Daha hızlı yasa çıkarabilmek için denetim faaliyetlerinin yapılmamasına da karar veren ortaklar, ayrıca bu süre içinde çıkarılacak yasaları belirledi. 
     14 gün içinde 27 yasayı çıkarmayı hedefleyen ortaklar, Meclis’ten ancak altı yasa geçirebildi. 1 Mart’ta 20 dakika toplanan Meclis, bayram tatiline girdi. 
     Son iki haftadır görüşülen 29 maddelik bireysel emeklilik yasa tasarısı ise devamsızlık nedeniyle çıkarılamadı. Karar yeter sayısının zorlukla sağlandığı iki hafta içinde tasarının 18 maddesi kabul edilebildi. Krizden çıkış için önemi olan Şeker Kanunu tasarısı da h l komisyonlarda. 
     Meclis’in hızlı çalışmaması ortakları devamsızlığa karşı önlem almaya itti. DSP grup yöneticileri, Genel Kurul’da her gün yoklama yaparak gelmeyenleri uyarma kararı aldı. MHP lideri Devlet Bahçeli de bakan ve milletvekillerini uyardı. ANAP’ta ise gelmeyenlerin uyarılması ve genel başkan Mesut Yılmaz’a şik yet edilmesi kararlaştırıldı. 
     


 SİYASET 

















</TEXT>
</DOC>
