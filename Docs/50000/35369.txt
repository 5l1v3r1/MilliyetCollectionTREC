<DOC>
<DOCNO> 35369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/siyaset/siy08.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Sanal lem çok lem 
</HEADLINE>
<TEXT>
Politikacılara fiyat biçtiler 
"www.humanforsale.com" yaş, boy, kilo, ve göz rengine bakarak insanlara değer biçiyor 
     MERVE SEREN Ankara 

     İnternet siteleri hazırlayıcılarının hayal dünyaları sınır tanımıyor. Sanal lemde yayın hayatına geçen siteler arasına şimdi de "www.humanforsale.com" eklendi. Bu sitede boy, kilo, saç ve göz rengi gibi özelliklerinizi vererek "fiyatınızı" öğrenebilirsiniz. Erkeklerin ortalama fiyatını 1 milyon 961 bin 828 dolar olarak belirleyen site, kadınlara ise 1 milyon 782 bin 867 dolar "değer biçiyor". 
     
     İşte fiyat listesi 
     "Fiyatı biçilenler" arasında politikacılar da var. En fazla para biçilen politikacı DYP lideri Tansu Çiller. Çiller, 1 milyon 936 bin 240 dolarla rakibi ANAP lideri Mesut Yılmaz'ı solluyor. Çiller'in bayan rakibi ise 1 milyon 889 bin 762 dolarla Meral Akşener. Başbakan Ecevit'in bedeli ise 1 milyon 584 bin 204 dolar. Site hazırlayıcılarının fiyatları neye göre belirledikleri ise merak konusu oldu. 
     
     En değerli insan Goethe 
     Sitede aynı zamanda dünyanın en çok para eden isimlerini görmek mümkün. Alman yazar J.Wolfgang van Goethe 210 olan IQ'su ile dünyanın en çok para eden insanı. İkinci sırada 205 olan IQ'su ile İsveç'in ünlü yazarı Emanuel Swedenborg geliyor. Üçüncü sırada ise dünyaca ünlü ressam Leonardo da Vinci 205 olan IQ su ile yerini alıyor. 
     
İşte sorular      Fiyatınızı merak ediyorsanız aşağıdaki soruları yanıtlamanız gerekiyor. Her soruyu yanıtlamak gibi bir zorunluluk bulunmuyor 

</TEXT>
</DOC>
