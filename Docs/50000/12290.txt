<DOC>
<DOCNO> 12290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/gun05.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İpekçi ödülü MEVHİBE’nin 
</HEADLINE>
<TEXT>

Abdi İpekçi 2000 - 2001 Dostluk Ödülleri’ni alanlar açıklandı. Gülsün Bilgehan’ın "Mevhibe" eseri de ödül alanlar arasında 
     Abdi İpekçi Barış ve Dostluk Ödülleri Yunanistan Jürisi, 2000 - 2001 yılları için ödül sahiplerini belirledi. 
     İpekçi Ödülleri Yunanistan Eşbaşkanlığı, yaptığı yazılı açıklamada, İstanbul Üniversitesi Rektörü Kemal Alemdaroğlu ile Atina Üniversitesi’nin eski Rektörü Kosta Dimopulos, Türkiye ve Yunanistan Tarım bakanları Yusuf Hüsnü Gökalp ve Yorgo Anameritis, Atina Gazeteciler Cemiyeti Başkanı Nikos Kiaos, Türk - Yunan İş Konseyi Eşbaşkanları Şarık Tara ve Panoyotis Kuçikos ile işadamı Asaf Güneri’nin, Türk - Yunan yakınlaşmasına büyük katkıları nedeniyle İpekçi Özel Ödülleri’ne değer görüldüklerini duyurdu. 
     Açıklamada, İpekçi İletişim Ödülleri’nin ise Muğla ve Halkida Belediye Başkanları Osman Gürün ile Haralambos Maniatis, Tekirdağ ve Sapçı Sapes Belediye başkanları Osman Tabak ile Dinos Haritopulos, Türk - Yunan İşbirliği Forumu, Amerika’nın Sesi Yunanistan ve Türkiye şube müdürleri Yorgos Bistis ile Taçlan Süerdem, 2. Cumhurbaşkanı İsmet İnönü’nün torunu Gülsün Bilgehan ve yazdığı "MEVHİBE" adlı, İnönü ile Elefterios Venizelos’u konu alan kitabı yayımlayan Ellinika Grammata Yayınevi ile kitabın Türkçe’den tercümesini yapan Dışişleri Bakanlığı tercümanı Niko Belalidis, Müzisyen Fedon Kalyoncu, AEK takımında forma giyen Türk basketbolcu İbrahim Kutluay ve gazeteci Manolis Mavromatis’e verileceği belirtildi. 
     


 GÜNCEL 

























</TEXT>
</DOC>
