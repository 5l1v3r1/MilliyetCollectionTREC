<DOC>
<DOCNO> 18885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/guncel/agun.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
1 Mayıs’ın resmi bayram olmasını isteyen DSP ve ANAP’lılardan öneri 
</HEADLINE>
<TEXT>
1 Mayıs Bayramı’ 
İktidar milletvekilleri, "Emek Bayramı" adı altında yasalaşsın ve tatil ilan edilsin" dedi 
     ANKARA Milliyet 

     DSP’li ve ANAP’lı bir grup milletvekili, 1 Mayıs’ın resmi bayram olarak kutlanmasını istedi. 1 Mayıs’ın "Emek Bayramı" olarak yasalaşmamasının demokratikleşmedeki yetersizliği ortaya koyduğunu belirten milletvekilleri, 1 Mayıs’ın yaşamın her alanında barış içinde kutlanmasının, demokrasiye katkı sağlayacağını ifade etti. 
     DSP Genel Başkanlığı’na adaylığını koyan Sema Pişkinsüt ve DSP’liler Emin Karaa, Rıdvan Budak, İsmail Aydınlı, Ramis Savaş, Mehmet Özcan, Ali Arabacı ile ANAP’lı Ertuğrul Yalçınbayır, dün ortak bir açıklama yayımladı. Açıklamada, 1 Mayıs’ın "İşçi sınıfına, tüm çalışanlara ve emeği ile geçinenlere kutlu olması" dileğinde bulunuldu. Sosyal Demokrasi Vakfı Başkanı Ercan Karakaş da, 1 Mayıs’ın "Tatil Günü" ilan edilmesini istedi. 
     
Yeterince tatil yapıyoruz’      FP’li Mehmet Bekaroğlu, 1 Mayıs kutlamalarının, "emekçiler için bir hak arama gösterisi" olduğunu söyledi. Çalışma ve Sosyal Güvenlik Bakanı Yaşar Okuyan da yayımladığı mesajında tüm çalışanların "birlik ve dayanışma günü olan 1 Mayıs’ı kutladı. Okuyan, 1 Mayıs Dünya İşçi Bayramı’nın resmi tatil olması yönündeki öneriler için "Ülkemizde yeterince tatil yapıyoruz. Tatil edilmesine gerek yok" dedi. 
     
Mitinglerle kutlanacak      1 Mayıs, bugün İstanbul’da Şişli Abide-i Hürriyet Meydanı’nda, Ankara’da da Tandoğan Meydanı’nda 10.00 - 16.00 saatleri arasındaki mitinglerle kutlanacak. Düzenleme Kurulu Başkanı ve DİSK Genel Sekreteri Murat Tokmak, "Yolsuzluğa ve Yoksulluğa Hayır" sloganıyla gerçekleştirilecek 1 Mayıs’ı görkemli bir şekilde kutlamak için hazırlıkların tamamlandığını bildirdi. Tokmak, Türk - İş, Hak - İş, DİSK ve KESK’in işbirliğiyle gerçekleştirilecek etkinliklere, illegal örgütlerin katılmaması için de önlemlerin alındığını belirtti. 
     
Yollar kapanacak      Şişli Abide - i Hürriyet Meydanı’ndaki miting nedeniyle bugün saat 08.00’den itibaren bazı yollar araç trafiğine kapatılacak. Kapatılacak güzerg hlar şöyle "Kasımpaşa’dan Piyalepaşa Bulvarı’na katılım, Çağlayan Piyalepaşa Bulvarı katılımı, Mecidiyeköy’den Çağlayan’a gidiş, Şişli’den Çağlayan’a gidiş ve geliş, Okmeydanı’ndan Darülaceze Caddesi’ne geliş, Piyalepaşa Darüla-ceze gelişi, PERPA Darülaceze gelişi." 
     



 GÜNCEL 

















</TEXT>
</DOC>
