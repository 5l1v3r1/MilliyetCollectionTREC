<DOC>
<DOCNO> 34287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sondun07.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD "uzay bombardıman uçağı" geliştirmeyi planlıyor 
</HEADLINE>
<TEXT>

     Pentagon'un, uzun menzilli füzeler gibi havalandıktan sonra, 96 kilometre yükseklikten hedefi tam vuran bombalar atan, geleceğin ''uzay bombardıman uçağı''nı geliştirmeyi planladığı bildirildi. 
     Los Angeles Times'ın haberinde, bir hükümet planlama belgesine dayanarak, Savunma Bakanı Donald Rumsfeld'in, geçen ay Pentagon'a, dünya çapında hızlı bombardıman yapabilecek bu tür bir uçak üzerinde düşünülmesi emri verdiğini yazdı. 
     Gazete, muhtemelen insanlı olacak bombardıman uçağının, halen kullanılan uçakların irtifasının 10, hızının da 15 katına çıkabilmesinin ve dünyanın öbür ucundaki hedefleri yarım saat içinde vurmasının hedeflendiğini belirtti. 
     Haberde, böyle bir uçağın, dünyadaki askeri üsleri azalan ABD'ye çok uzaklardaki hedeflere ulaşabilme imkanı vereceği, ancak bununla birlikte uzayın askerileştirilmesi tartışmalarını da artıracağı belirtildi. 







</TEXT>
</DOC>
