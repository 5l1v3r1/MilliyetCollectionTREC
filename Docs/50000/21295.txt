<DOC>
<DOCNO> 21295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/spor/spo02.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da yer yerinden oynadı 
</HEADLINE>
<TEXT>
Fenerbahçe şampiyon gibi 
Sarı - Lacivertliler Erzurum dönüşü Kurtköy Sabiha Gökçen Havaalanı’nda binlerce kişi tarafından karşılandı. Futbolcular otobüste halay çekerek eğlendi 
     YUSUF KOBAL 

     Sevgi gösterileri 
     ERZURUMSPOR’u yenen, Galatasaray’ın da Ankaragücü’ne mağlup olmasıyla büyük avantaj elde eden Fenerbahçe, İstanbul’da şampiyon gibi karşılandı. Kurtköy Sabiha Gökçen Havaalanı’na gelen üç bini aşkın taraftar, takıma sevgi gösterilerinde bulundu. Tesislere kadar kafileye eşlik eden taraftarlar yüzünden otobüs bir saatte Samandıra’ya ulaşabildi. 
     
     Şampanyalar patladı 
     SARI - Lacivertli taraftarların sevgi gösterilerine futbolcular da otobüste halay çekerek karşılık verdi. Oyuncular Samandıra Tesisleri’nden kalabalığın dağılmasından sonra ancak sabaha karşı çıkabildi. Bu arada uçak yolculuğunda da şampanyalar patlatıldı, şampiyonluk şarkıları söylendi. Bursaspor maçı için de Şükrü Saracoğlu Stadı süslenecek. 
     
     Mirkoviç’in sevinci 
     FENERBAHÇE formasıyla ilk golünü Erzurum’da atan Mirkoviç, "Çocuklar gibi mutluyum. Zor bir engeli daha geçtik. İki maç kaldı. Bursaspor maçından sonra herhalde şampiyonluğu garantileriz" dedi. Rüştü ise, "Daha 180 dakika var. Galatasaray’ın başına gelen bizim de başımıza gelebilir. Dikkatli olmalıyız" diyerek arkadaşlarını uyardı. 
     
Sözümüzü tutuyoruz’      MUSTAFA Denizli, sezon başında ortaya koydukları hedefi yakalamalarına çok az bir süre kaldığını söyledi ve "Verdiğimiz sözü tutuyoruz. İki maç sonra Fenerbahçe’yi şampiyonluğa ulaştıracağız" dedi. Denizli, "Ligi kupadaki gibi penaltılara bırkamayacağız. Puan farkı olacak dediysem bu gerçekleşecek. Bundan sonraki hedeflerimiz daha farklı olacak" dedi. Bu arada, Celil dünkü idmanda sakatlanarak çalışmayı yarıda bıraktı. 
     
Yıldırım Zürih’te      FENERBAHÇE Başkanı Aziz Yıldırım, dün sabah İsviçre’ye Murat Yakın’ın parasını kurtarmaya gitti. Basel kulübünün FIFA’ya yatırdığı 4.5 milyon markı almak amacıyla bu ülkeye giden Yıldırım, Zürih’te görüşmelerde bulunacak. Başkan Yıldırım, Alman Kaiserslautern kulübünden Basel’e transfer olan Murat Yakın’ın bonservis bedelinin tahsil edilmesine çalışacak. 
     
Samsun reddetti      FENERBAHÇE’nin Bursaspor maçının kazanılması halinde Samsunspor karşılaşmasını İstanbul’da oynamak istemesi kabul edilmedi. Samsun Başkanı Yusuf Ziya Yılmaz, "Samsunlular’ı böylesine coşkulu ve heyecan dolu bir karşılaşmadan mahrum bırakamayız. Üstelik sezonun son maçı olacak" diyerek öneri gelmesi halinde kesinlikle geri çevireceklerini açıkladı. 
     



 SPOR 





























</TEXT>
</DOC>
