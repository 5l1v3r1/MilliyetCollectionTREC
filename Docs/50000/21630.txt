<DOC>
<DOCNO> 21630 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur26.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Bu savcıyı alnından vururlar" diyen milletvekiline inceleme 
</HEADLINE>
<TEXT>

     Ankara Cumhuriyet Başsavcı Vekili Bekir Selçuk, dün yapılan ANAP Grubu'nun basına kapalı bölümünde, ''Beyaz Enerji'' davasını açan Ankara DGM Savcısı Talat Şalk hakkında,''Bu savcıyı bir gün alnından vururlar'' şeklinde sözler sarfettiğine ilişkin basında çıkan haberler üzerine, Muş Milletvekili Erkan Kemaloğlu hakkında resen inceleme başlattı. 
     Başsavcı Vekili Selçuk, ANAP Milletvekili Kemaloğlu'nun dünkü ANAP Grup toplantısında, DGM Savcısı Şalk'a yönelik değerlendirmeler yapılırken, ''Bu savcıyı bir gün alnından vururlar'' şeklinde sözler sarfettiğine ilişkin basında yer alan haberleri ihbar kabul etti. 
     Konuya ilişkin basında çıkan haberlerden oluşturulan dosyayı inceleyen Selçuk'un, öncelikle haberlerin doğru olup olmadığını araştıracağı öğrenildi. 
     Daha sonra elde edilen bilgiler doğrultusunda, ''tehdit'' suçundan soruşturma açılıp açılmayacağının değerlendirileceği belirtildi. 
     
     
     







</TEXT>
</DOC>
