<DOC>
<DOCNO> 26631 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/soneko02.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB'da Miras düğümü bugün çözülüyor 
</HEADLINE>
<TEXT>

     Türkiye Odalar ve Borsalar Birliği Başkanı Fuat Miras, Odalar Birliği Genel Sekreterliği'ne istifasını geri aldığına dair yazı gönderdi. Fuat Miras'ın durumu bugün yapılacak yönetim kurulu toplantısı sonrasında açığa çıkacak. 
     TOBB'dan yapılan yazılı açıklamada, Miras'ın Genel Sekreterliğe gönderdiği yazıda, ''Yönetim Kurulu Başkanlığı görevine devam etmeye karar verdim. İstifamı geri alıyorum'' dediği bildirildi. 
     Açıklamada, Miras'ın Genel Sekreterliğe gönderdiği yazıda şunları kaydettiği bildirildi 
     ''TOBB konsey başkanlarımın, oda başkanlarımın ve TOBB Yönetim Kurulu üyelerinin büyük çoğunluğunun yapmış olduğu ısrarlı çağrı neticesinde sağlık nedenleriyle istifa etmiş bulunduğum Yönetim Kurul Başkanlığı görevine devam etmeye karar vermiş bulunuyorum. Bu nedenle istifa dilekçemin tarafıma iadesini rica ederim.'' 
     
     
     






</TEXT>
</DOC>
