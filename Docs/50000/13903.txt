<DOC>
<DOCNO> 13903 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/spo06.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Özberk’in yüzü güldü 
</HEADLINE>
<TEXT>

Gaziantepspor’da milli takımlara giden oyuncuların takıma katılması sevinç yarattı 
     ANTALYASPOR maçına hazırlanan Gaziantepspor’da, milli takımlarda bulunan futbolcuların çalışmalara katılması yüzleri güldürdü. Teknik Direktör Sakıp Özberk, Slovakya ve Makedonya karşılaşmaları nedeniyle takımdan ayrı kalan kaleci Ömer, Hasan Özer ve Kemal ile Rusya Milli Takımı’na giden Nikolay, Erich ve Maxim’in kente döndüklerini hatırlatıp, "Sakatlanmadan dönmeleri beni mutlu etti" dedi. 
     GAZİANTEPSPOR’UN ligin istikrar sembolü olduğunu iddia eden Özberk, kalan dokuz maçı da final havasında oynayacaklarını ifade etti. Özberk, şöyle konuştu "İyi bir çizgi yakaladık. Antalyaspor karşılaşması bu finallerden birisi. Fenerbahçe ve Galatasaray karşılaşmaları, ligdeki yerimizi belirleyecek." Antalyaspor maçında cezalı Batista oynayamayacak. Sakat Erhan, Mehmet Polat ve Güvenç’in tedavisi sürüyor. 
     


 SPOR 



























</TEXT>
</DOC>
