<DOC>
<DOCNO> 24791 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/yazar/mujde.html </URL>
<DATE> 2001/06/03/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Yeni Hebrid Adaları’ndan bir yar gelir bizlere... 
</HEADLINE>
<TEXT>

     Fazıl ne bu numaralar 
     - Ne numarası Ebru Ben loto oynamam biliyorsun. 
     - Saçmalama Fazıl bak Türk Telekom’dan fatura gelmiş, 4 milyar lira telefon parası. Ka de ve dahil. 
     - Annenle bu kadar çok konuşursan böyle olur işte. 
     - Saçmalama Fazıl ahize elimde uyusam ve bu sırada annemle konuşsam bile bu kadar çok telefon parası gelmez insana... Bu işte bir tuhaflık yok mu sence 
     - Yahu Türk Telekom’u özelleştirirken bize satmış olmasınlar 4 milyar liraya Belki de şu anda Türk Telekom’un sahibi biziz de haberimiz yok Ebrucuğum. 
     - Benim her şeyden haberim var ama... Üüüüü... Ayrıntı faturası aldım. Kim bu Yeni Hebridli kız Fazıl 
     - Yeni Hebridli kız mı 
     - Onun da çatlamış dudağına su serptin mi yoksa Fazıl Hüüü hüüüü... 
     - Yahu dur ağlama... Ne kızı Ne çatlamış dudağı Ne Yeni Hebrid’i Ayrıca Yeni Hebrid ne Yeni Omomatik gibi bişey mi 
     - Yeni Hebrid, Pasifik’te volkanik adalardan oluşan bir ülke. Rakım 15, nüfus 200 bin... 
     - Eeeee Bana ne 
     - Bi de bana ne diyo ya Fazıl gözlerinin retina tabakasını oyarım senin. Ayrıntı faturasına göre sen Yeni Hebrid Adaları ile görüşmüşsün. Cuma gecesi saat 02.00’de, cumartesi gecesi saat 01.30’da. Toplam 3 milyar Türk Lirası tutmuş bu görüşmeler. 
     - Yapma ya 
     - Ben yapmadım Fazıl. Bu adiliği yapan sensin. İnsan sadece sevgilisi ile bu kadar uzun uzun konuşur. Hatırlıyor musun, eskiden biz de evlenmeden önce seninle uzun uzun konuşurduk. 
     - Saçmalama Ebru. Ben ne Yeni Hebrid’i ne de eski Hebrid’i aradım. Öyle bir ülkede sevgilim yok. Öyle olmayan bir ülkede de sevgilim yok. 
     - 3 milyarlık telefon görüşmesini pardon yanlış numara demek için yapmadın herhalde... 
     - Ver bakiyim şu faturayı . Mır mır mır mır.. Yahu ben bu saatlerde internete bağlıydım. E-mail’lerimi okuyordum yani. Bir yanlışlık olmuştur. Üç milyon yerine üç milyar yazmışlardır. He he he... Şimdi Telekom’u arar öğreniriz Ebrucuğum... 
     
     - Alo Türk Telekom mu 
     - Evet, buyrun. 
     - Kardeşim benim faturamda bir yanlışlık yapmışsınız. Üç milyar liralık telefon olur mu Bir bakar mısınız Numaramı veriyorum.. 005724 45 00... Bekliyorum. 
     Bak gördün mü hayatım bakıyorlar. Birazdan öğreniriz. 
     - Alo... Beyefendi maalesef bir yanlışlık yok. Dolandırıcı bir internet firmasının tuzağına düşmüşsünüz. Erotik sitelerde gezinirken sizin bağlantınızı kesip Yeni Hebrid Adaları’nda kurulu şirketlerin 900’lü hatlarına yönlendirmişler sizi. 
     - Kim yapar bunu kardeşim Deli midir nedir bunlar 
     - Kimliklerini bilemeyiz ama hangi sitelerde gezindiğiniz belli... Porn Pic Post, Adult Links, Gay Super List, Gay International, Ultra Porno Pic Post, Seks Machine Post, Transseksüal World, Gay Adult Pic Post... 
     - Çat 
     
     - N’oldu hayatım Ne dedi Türk Telekom 
     - Sen haklıymışsın Ebrucuğum. Benim Yeni Hebrid’de bir sevgilim varmış... n 
     
     27 yıl önceki Derviş ve diğerleri... 
     Üç-dört gün önce Milliyet’in birinci sayfasında Derviş’in 27 yıl önceki hali basılmıştı. 
     Ben de merak ettim ve bazı ünlülerin 27 yıl önceki hallerini bulup ortaya çıkarttım. 
     İşte ünlüler ve 27 yıl önceki halleri... 
     
     Erdal Acar’ın 27 yıl önceki hali... 
     
     Süleyman Demirel’in 27 yıl önceki hali... 
     
     Ajda’nın 27 yıl önceki hali... 
     
     Nouma’nın tost-iti 

</TEXT>
</DOC>
