<DOC>
<DOCNO> 17150 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/guncel/gun09.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Hatalı üretim kavgası 
</HEADLINE>
<TEXT>

Karapınar’da Yargıç Kılınç, 97’deki kazayla ilgili olarak Mercedes otobüsleri toplatma ve yöneticileri tutuklama kararı verdi. Mercedes Türk, yargıcı davaya hazırlanıyor... 
     İSTANBUL Milliyet 

     Konya Karapınar Asliye Ceza Mahkemesi, 24 Ekim 1997’de Karapınar’da meydana gelen ve 49 kişinin yanarak öldüğü trafik kazasıyla ilgili davada, duruşmalara gelmedikleri gerekçesiyle, Mercedes Benz Türk AŞ’nin 10 yöneticisi hakkında tutuklama kararı çıkardı. Mahkeme ayrıca, kazaya karışan 0403 model otobüslerin de, hatalı üretildikleri iddiasıyla, aşamalı olarak üç ay içinde piyasadan toplatılmasına karar verdi. 
     Mahkeme Başkanı Habip Kılınç, davanın önceki günkü duruşmasında, tüm tebligatlara karşın mahkemeye gelmeyen ve kimlik tespiti yapılamayan yöneticilerin tutuklanmasına karar verildiğini açıkladı. Tutuklama kararı çıkarılan Mercedes yöneticileri şunlar 
     Yönetim Kurulu Başkanı Horst Zimmer, Yönetim Kurulu üyeleri Tarık Al Askari, Klaus Mainer, Karl Anton Jousher, Otto Diez, Sitting Fahrbecker, Eric Kurt, Halid Al Affali, Herbert Wal-ter Haufmann ve Kurt Joachim Lauk. 
     
Mercedes’ten tepki      Karara tepki gösteren Mercedes Benz Türk AŞ de yargıç Kılınç aleyhine dava açacağını açıkladı. 
     Şirketten yapılan açıklamada, Yargıç Habip Kılınç’ın usule ve hukuka aykırı davrandığı belirtilerek şöyle denildi 
     "Sayın Kılınç, bu kararıyla dünya çapında saygın bu işadamı yatırımcıların itibarını kamuoyu nezdinde zedelemiştir." 
     Açıklamada, Kılınç’ın kendi kararıyla değerlendirme mercii olarak tayin ettiği Sanayi ve Ticaret Bakanlığı’nın mahkemeye sunduğu resmi görüşün tam tersine, Mercedes Benz Türk’ün araçlarına kusur atfettiği de dile getirildi. 
     


 GÜNCEL 























</TEXT>
</DOC>
