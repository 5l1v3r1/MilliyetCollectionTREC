<DOC>
<DOCNO> 28866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/yasam/yas10.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İlk celsede kalemi kırıldı’ 
</HEADLINE>
<TEXT>

11 yaşındaki Sibel Nefer’i boğduktan sonra sekiz yerinden bıçaklayan ve olaya tecavüz süsü veren katil, çıkarıldığı ilk duruşmada idama çarptırıldı 
     TESLİME TOSUN, YÜKSEL ÇAKIROĞLU Antalya DHA 

     Antalya’da 11 yaşındaki Sibel Nefer’i 9 Nisan 2001’de önce boğan, sonra sekiz yerinden bıçaklayarak öldüren, ardından da tecavüz süsü vermek için parmağıyla kızlığını bozan komşusu Ercan Tarakçı 25 , dün ilk kez h kim karşısına çıktı. 
     Mahkeme heyetinin ısrarlı sorularına rağmen Tarakçı olayı hatırlamadığını söyledi. Bunun üzerine Mahkeme Başkanı H kim Özcan Şanlılar da sanığın ilk ifadesini okudu. Mahkeme Başkanı, "Küçük kızın önce boğazını sıktım. Yüzük parmağımı cinsel organına sokup çevirdim. Çocuğun ölmediğini fark edince de defalarca bıçakladım.’ Bunlar senin ifaden" diye çıkıştı. Bunun üzerine Tarakçı, "Ben verdiysem doğrudur" yanıtını verdi. 
     Mahkemede eşi aleyhine ifade veren Buket Tarakçı da, "Bu aile bize yardım etti, ama eşim onların kızını öldürdü" diye konuştu. 
     
     Serinkanlı davrandı 
     Tanıkların dinlenmesinin ardından Mahkeme Başkanı H kim Şanlılar’ın yerine kararı Başkan Yardımcısı H kim Ahmet Çetinkaya okudu. İlk duruşmada karara bağlanan davada Tarakçı’ya küçük Sibel’in kızlığını bozduğu için 4 yıl, evdeki 140 milyon lirayı çaldığı için 4 ay, cinayet için de idam cezası verildi. 
     H kim Çetinkaya, daha sonra karara imza attığı kalemi sembolik olarak kırdığını açıkladı, ancak kırmadı. 
     



 YAŞAM 
























</TEXT>
</DOC>
