<DOC>
<DOCNO> 23691 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/soneko21.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası Uzmanları, tarımsal projeler için Türkiye'de 
</HEADLINE>
<TEXT>

     Dünya Bankası uzmanlarından oluşan bir heyet, tarımsal projelere ilişkin müzakereler için bugün Ankara'ya geldiler. 
     Yarın başlayarak Hazine ve Tarım Bakanlığı ağırlıklı olarak gerçekleştirilecek müzakerelerin yaklaşık bir hafta sürmesi bekleniyor. 
     Görüşmelerin uzaması halinde, heyet kalış süresini erteleyecek. 
     Görüşmelerde anlaşma sağlanması halinde, Dünya Bankası, Türkiye'ye 600 milyon dolar kredi verecek. 
     600 milyon dolarlık kredinin, Dünya Bankası'nın, Haziran ayı sonundaki Banka İcra Direktörleri Kurulu'na yetiştirilerek, Temmuz ayından itibaren, dilimler halinde kullanıma hazır hale getirilebileceği belirtiliyor. 
     Banka'nın vereceği kredi, Tarım Reformu Uygulama Projesi kapsamında, doğrudan gelir desteği ve alternatif ürün, tarımsal birliklerin yeniden yapılandırılması alanlarında kullanılacak. 
     Dünya Bankası, Haziran ve Aralık aylarında yapacağı İcra Direktörleri toplantılarının ardından, Türkiye'ye üç yıl için vermeyi öngördüğü toplam 6.2 milyar dolarlık kredinin, 3.2 milyar dolarını bu yıl içinde serbest bırakacak. 






</TEXT>
</DOC>
