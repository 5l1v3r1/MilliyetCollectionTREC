<DOC>
<DOCNO> 14868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/siyaset/asiy.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
MİLLİ EĞİTİM tasarruf yapıyor 
</HEADLINE>
<TEXT>
Ali okulu boya 
Bakanlık, "okullardaki boya, badana, cam ve musluk tamiri gibi işleri öğrenciler yapsın" diye genelge yayınladı 
     ANKARA Milliyet 

     Milli Eğitim Bakanlığı, ekonomik kriz nedeniyle alınan tasarruf tedbirleri çerçevesinde, öğrencilerin işgücünden yararlanma kararı aldı. Bakanlık, yatırım ve onarım harcamalarında tasarrufa gidilmesini öngören bir genelge yayınlayarak, küçük onarım, boya, cam ve musluk değişimi gibi işlerin, öğretici işler kapsamında öğrencilere yaptırılabileceğini bildirdi. 
     
"Ödenek isteme benden..."      Milli Eğitim Bakanı Metin Bostancıoğlu, "Onarım ve Tadilat Teklifleriyle Harcamalarda Dikkat Edilmesi Gereken Hususlar" konulu bir genelge yayınlayarak, yatırım ve onarım harcamalarında tasarrufa gidilmesini istedi. Bakan halen yürütülen projeler tamamlanana kadar, yeni proje teklifinde bulunulmaması gerektiğini bildirdi. 
     
Uygulamalı badana dersi      Bostancıoğlu, ihale gerektirmeyen küçük onarımların öğrencilere yaptırılabileceğini bildirirken şöyle dedi 
     "Bütçenin küçük onarım kodundan, ihale edilmesine gerek görülmeyen ödenekle, boya, cam, kireç, musluk ve benzeri malzeme satın alınıp, kullanımdan doğan hasarların bakım işini olanaklar ölçüsünde yardımcı hizmetler personeline, uygun kuruluşlara ve okullarda 'temrinlik işler' öğretici işler, pratik uygulama meyanında öğrencilere yaptırılması sağlanacaktır." 
     


 SİYASET 























</TEXT>
</DOC>
