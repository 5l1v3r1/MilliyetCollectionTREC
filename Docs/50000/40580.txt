<DOC>
<DOCNO> 40580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yazar/akyol.html </URL>
<DATE> 2001/09/05/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İşte yakalandı... 
</HEADLINE>
<TEXT>

     ÜZEYİR Garih'in katil zanlısı Yener Yermez yakalandı. 
     İlk önce CNN Türk, "yakalandığı şeklinde bilgiler geliyor" diye haber verdi, ardından "İçişleri Bakanı Yücelen doğruladı, Yener Yermez yakalandı" diye haberi kesinleştirdi. 
     Yermez, cinayeti para almak için işlediğini itiraf etmiş. 
     Kuşkucu bir soru Para içinse, kolundaki pahalı saati niye almamış 
     Kol saatini fark etmediği için, veya cinayeti işleyince paniğe kapılıp kol saatini almayı düşünemediği için niye olmasın... 
     Neler deniliyordu 
     "Ardında örgüt olmasa günlerce kaçabilir mi " diyenler vardı... 
     "Bu işi İBDA - C yaptı" demişti eski bir MİT'çi... "Dinciler öldürdü" diye yazmıştı başka biri... 
     "Binlerce polis nasıl olur da yakalayamaz, birileri koruyor" diye düşünenler az değildi. 
     İşte yakalandı... 
     
     ÖRGÜT işi olsaydı, Yener Yermez gibi bir amatöre mi bu cinayeti işlettirirlerdi 
     Özal suikastının arkasında "büyük güçlerin bulunduğu" şeklindeki retoriği ben hiçbir zaman ciddiye almadım Özal'a suikast düzenleyen "büyük güçler", diyelim, büyük örgütler, kaçakçılar, gizli devletler niye amatör Kartal Demirağ'ı seçsinler ve niye eline çakaralmaz bir tabanca verip üstelik yakalansın diye de kongre salonuna göndersinler 
     Örgütler böyle işleri nasıl yapar İşte merhum Özdemir Sabancı'nın çok iyi korunan şirket merkezinde öldürülmesi 
     Yener Yermez'in de arkasında "gizli güçler" olsaydı, cinayetten hemen sonra onu yurtdışına kaçırmazlar mıydı 
     İşte Fehriye Erdal'ın kaçırılışı... 
     "Binlerce polis Yermez'i niye bulamıyor"du 
     Çünkü samanlıkta iğne arıyordu. 
     Amatör ve örgütsüz Yener Yermez'in "sıla"ya gitmesi kuvvetli bir ihtimaldi, akıllı davranan polis oralarda iyi tertibat almış, Kayseri yolunda yakaladı zaten... İstanbul'da kalsa belki daha zor yakalanırdı. 
     
     İNSANOĞLUNUN psikolojik bir eğilimi, "bilinmeyen"i "esrarengiz"e dönüştürmektir 
     Somut verilerden, hukukun ve bilimin akıl yürütme kurallarından uzaklaşıp, esrarengizlik psikolojisiyle akıl yürütmeye başladık mı, dehşetengiz sorular icat ederiz... 
     "Arkasında kim var Niye bulunamıyor Koruyorlar öyleyse... Derin devlet... Hayır, örgüt... Değil, emperyalizm... Mutlaka irticadır..." 
     Bu psikolojiyle akıl yürütünce, aydınlanmış cinayetler bile "aydınlanmamış" görülür, komplo teorileri sürer gider... 
     Onun için böyle konularda akıl yürütürken, aklımızı adli tıp, hukuk ve makul olma gibi ölçülerle kullanmalıyız. 
     Mumcu ve Kışlalı cinayetleri gibi siyasi suikastlar... Bir tek ipucu bile ele geçirilememiş Hamid Fendoğlu cinayeti gibi siyasi suikastlar... Bunlar açıkça gizli örgüt ya da servis eylemleridir. Çünkü çok profesyonelce, ustaca, en ileri bubi tuzağı teknikleri kullanılarak yapılmıştır. 
     Bir cinayetin örgüt işi olup olmadığında ilk ölçü, uygulanan 'tarz', kullanılan 'teknik' ve profesyonelliktir. Garih olayı baştan beri belliydi ki, pisi pisine bir ölüm, amatörce bir cinayet idi. Yazık oldu... 
     
     







İşte yakalandı... 


İngiltere'den 


Siyasilerin ticari işleri 


Adana'da siyasete ve hükümete tepki... 


Cosmos'da bahar 


Okullar açılıyor ama... 


Ya varsa 


Leoparın kuyruğu 


Mazlum da suçlu da çok... 


Suskunluk çözüm değil 


Yermez kim ve ne için öldürdü 


Milliyet’in TIR’ı Cunda’da 


Mirasçı olmak mümkün 


Batan geminin malları bunlar 


</TEXT>
</DOC>
