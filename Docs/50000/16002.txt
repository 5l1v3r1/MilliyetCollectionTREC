<DOC>
<DOCNO> 16002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/siyaset/asiy.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
An-la-mı-yor-su-nuz 
</HEADLINE>
<TEXT>

Seçim ve siyasi partiler yasası hakkında konuşan Tansu Çiller ve Ömer İzgi arasında yaşanan bir yanlış anlama ortamı bir anda gerginleştirdi 
     ANKARA Milliyet 

     TBMM Başkanı Ömer İzgi, seçim ve siyasi partiler yasasında değişiklik isteyen DYP Genel Başkanı Tansu Çiller’in erken seçime ilişkin sözlerini yanlış anlayınca, kameralar önünde "anladım - anlamadın" tartışması yaşandı. İzgi’nin makamında yaşanan tartışma şöyle gelişti 
     Çiller Değişiklik orada. Seçim olsun olmasın, yapalım. 
     İzgi Uzlaşma sağlanmadığı sürece Meclis’ten erken seçim konusunda bir yasanın çıkması mümkün değil. Zaten Genel Başkan da, parti liderleriyle görüşme yaparak, bu uzlaşmanın sağlanması önerisinde bulundu. Ben öyle anladım. Şimdi yapılacak şey, Anayasa’nın 77. maddesine göre, erken seçim kanunu çıkarmak olur. 
     
Öyle bir şey demedim’      Çiller Zannediyorum sizin algıladığınız biçimle, benim ifade etmek istediğim arasında fark var. Sayın Meclis Başkanı seçimi öne alan bir yasadan bahsediyor. Halbuki ben, iki yıldır gündemde olan yasalardan bahsediyorum. Bunun seçim olsa da olmasa da çıkması elzem. 
     İzgi Efendim öyle bir şey demedim. 
     Çiller Şimdi seçimle ilgili değil. Bu yasalar erken seçim kararıyla bunun alınmasının prosedürleriyle ilgili değildir. 
     İzgi Zannediyorum, benim söylediklerim tam olarak anlanmadı veya ben anlatamadım. Erken seçim isteğinizin belli yasal prosedürlerle olacağına işaret ettim. Şimdi anlaştık sanırım. 
     
Çok güldünüz ama...’      Çiller Hayır. Erken seçimi getirmiyoruz. Yasa değişikliklerini istedik. 
     İzgi Bunu her zaman ele alabiliriz. 
     Çiller Tamam. Bu ziyaretin amacı bu, sakın yanlış anlaşılmasın. 
     İzgi Bu konular seçimle ilgili değil, her zaman Meclis gündeminde görüşülmesi gereken konulardır. Siz çok güldünüz ama benim dediğimi galiba anlamakta gecikiyorsunuz. 
     Çiller İki yıldır bekliyor Sayın Başkan. 
     


 SİYASET 


















</TEXT>
</DOC>
