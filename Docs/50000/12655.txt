<DOC>
<DOCNO> 12655 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/spo01.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Erteleme gerksiz 
</HEADLINE>
<TEXT>

Beşiktaş’ın Alman çalıştırıcısı Christoph Daum, Galatasaray’ın Real Madrid maçı nedeniyle 31 Mart’taki derbi mücadelesini oynamama isteğini gereksiz buldu 
     KARTAL YİĞİT 

     "Ritmimiz bozulur" 
     BEŞİKTAŞ Teknik Direktörü Christoph Daum, Galatasaray’a her türlü desteğe hazır olduklarını vurguladı, "Ancak maçın ertelenmesi gereksiz" dedi. Alman hoca, antrenmandan sonraki basın toplantısında, "Bu hafta maç yok. Haftaya da olmaması ritmimizi bozar. Bugüne kadar haftada iki maç oynadılar. Bizimle de karşılaşacak durumda olmaları lazım. Ertelemeye sıcak bakmıyoruzödiye konuştu. 
     
     "Kulüp modernleşmiş" 
     DAUM, Koch’un gelişiyle rest çeken Antrenör Rıza Çalımbay’ın durumu hakkında da, "Antrenör ne kadar çoksa, o kadar iyi. Sahaya çıkacak kişi önemli değil. Takımı bir şefin yönetmesi zor. Antrenörün kalitesi sahaya çıkıp, çıkmamakta değildir" dedi. Ünlü hoca, "Kulübü modernleşmiş gördüm. Başkanımız milenyuma göre elden geçirmiş. Hedef bunu futbola da yansıtmak" ifadelerini kullandı. 
     
     "Nouma iyi arkadaş" 
     BEŞİKTAŞ’IN kafa yapısını değiştirmeye geldiğini belirten Daum, zatürre değil, sadece bronşit olduğunu söyledi. Daum, takımla ilgili de, "Nouma’nın agresif hareketlerini bilmiyorum. Onu iyi bir arkadaş olarak tanıdım. İlk Galatasaray maçında çok iyiydi. Bu karşılaşmada da ondan çok şey bekliyorum. Mehmet, büyük futbolcu. Elimde olsa, onu 10 yıl geriye döndürmek isterdim" diye konuştu. 
     
Hızır Nouma      BEŞİKTAŞLI Nouma, 4.5 aydır para alamayan takım arkadaşlarının imdadına yetişti. Banka hesabından 60 bin dolar çeken Fransız yıldız Nihat, Yasin, Bayram, Murat ve kaleci Shorunmu’ya 10’ar bin dolar verdi. Nouma, lösemili çocuklara da 20 bin dolar bağış yaptı. Öte yandan kavga ettiği gazeteciler tarafından şikayet edilen golcü futbolcu Dikilitaş Karakolu’ndan gelen polislere ifade verdi. 
     
Beşiktaş Günlüğü      Ceyhun tamam 
     SİİRT Jetpaspor’un başarılı oyuncusu Ceyhun ile anlaşmaya varıldı. Yönetim, genç futbolcunun bonservisini çözmek için kulübüyle masaya oturacak. Ayrıca Antalyaspor’dan Şenol ile orta saha oyuncusu Mustafa da listede yer alıyor. 
     
     Rıza’yı bırakmam’ 
     DAUM dün yardımcısı Koch’la birlikte yöneticilerden Yıldırım Demirören ve Hüsnü Güreli ile görüştü. Alman çalıştırıcı, "Rıza’yı kesinlikle bırakmak istemiyorum. Çünkü o takımı tanıyor. Buna kısa zamanda formül bulacağız" dedi. 
     
     Ümitler takipte 
     CHRİSTOPH Daum, bugün Ümit Milli Takım’ın, Slovakya ile oynayacağı maçı izleyecek. Alman hoca, Menajer Sinan Engin’le Bursa’ya gidip, başta Berkant ve İsmail Güldüren olmak üzere genç futbolcuları takibe alacak. 
     
     Tempo arttı 
     GALATASARAY maçı öncesi antrenman programı ağırlaştırıldı. Siyah - Beyazlılar, pazar gününe kadar günde çift idman yapacaklar. Dünkü antrenmana grip olan Fazlı ve Ahmet yine çıkmazken, sakat Münch de ayrı çalıştı. 
     


 SPOR 

























</TEXT>
</DOC>
