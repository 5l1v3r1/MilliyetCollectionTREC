<DOC>
<DOCNO> 4466 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/yazar/eralp.html </URL>
<DATE> 2001/01/29/ </DATE>
<TIME>  </TIME>
<AUTHOR> Yalım ERALP  </AUTHOR>
<HEADLINE>
Ben de havaalanı isterim 
</HEADLINE>
<TEXT>

     CNNTÜRK Ajans programında Çiğdem Anat, Türkiye'de yapılan havaalanlarından bir kısmının yanlış yerde yapılması dolayısıyla ya güvensiz olduklarından ya da yolcu olmadığından kullanılmadığını anlattı. Trilyonlar boşuna toprağa yatırılmış. Son derece modern Isparta Havaalanı yolcu olmadığından kullanılamıyor. Siirt ve Van havaalanları güvensiz imiş. Başkaları da var. Hele yapılmakta olan bir tanesinin yeri Antalya yakınlarında yanlış olduğundan inşaat durmuş. Madem ki rasgele yapılıyor bari bizim eve yakın bir yere de yapılsın ki Yeşilköy'e kadar zahmet etmeyeyim Zarar sadece toprağa yatırılan bu tür para ile de bitmiyor. THY bazı seferlerini 2 yolcu ile yapıyormuş. Bir de bunun zararı var. "Yanlış hesap Bağdat'tan döner" denir. Bağdat'a gitmeye gerek yok Isparta var, Siirt var. Var oğlu var... 
     
Böyle fakirleşiyoruz      Türkiye fakir bir ülke değil fakirleştirilmiş bir ülke. Kötü yönetenler tarafından. Sonradan görme bazı zenginler tuvaletlerine altın musluk yaptırırlar. Bizim hükümetler de böyle sanki... Milletin parasını hesapsız kitapsız harcıyorlar. Adımıza bunları güya Meclis denetleyecek Onlar ise bunların harcanmasını onaylıyor. Sonra da Türkiye mali egemenliğini kaybedip IMF denetimine giriyor. Duruma bakınca çaresiz Allah'tan IMF denetimi var demekten, ne yazık ki, kendimi alamıyorum. Bunlar, seçim zamanı, al sana vilayetlik, al sana havaalanı, al sana üniversite diyenlerin popülist politikalarının neticesi. Türkiye'yi şantiyeye çevirdik gibi sloganların sonucu... "Barajlar Kralı" tanınıyor. "Havaalanları Kralı" kim .. Listesini çıkarsak krallar ülkesi olduğumuzu göreceğiz. 
     
Yarış pisti      Şimdi bu alanlar kullanılmadığına göre ne olacak Belki araba yarış pisti olarak kullanılır. Bakarsınız Formula 1 gibi Isparta 1 veya Siirt 2, Çanakkale 3 gibi yarışlar ortaya çıkar 55 havaalanı varmış Türkiye'de... Kaç tanesi hangi kapasite ile kullanılır soran yok, bilen yok. Günah değil mi O kadar ihtiyaç ve onun kadar bütçe açığı varken parayı taşa toprağa yatırmak insan aklının alacağı şey değil. THY, özelleştikten sonra onun bunun emri ile her yere uçmaz. İşte o zaman anlarız hangi yatırım gerekli, hangisi gereksiz. Operasyonlar ülkesi olduk bu tür olaylar yüzünden. Bunun ekonomide ve dürüst işadamında yarattığı tedirginlik de çabası. Borsa düzelmiyor diye dövünüp durun sonra... 
     
     





'Tehcir' 


Diyarbakırspor 


Annesine benziyor 


Soykırım II 


Poker gibi yarışma 


ABD'nin tartıştığı adam 


Jenosid 


Ben de havaalanı isterim 


Hayali sorular gerçek cevaplar 


Gates'ten Davos'ta AIDS'e 100 milyon dolar 


İki örnek olay 


Küresel uçurum lafla kapanmıyor 


Beş bankanın birleşmesi "tedrici tasfiye"dir 


</TEXT>
</DOC>
