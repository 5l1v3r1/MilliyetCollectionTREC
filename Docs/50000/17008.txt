<DOC>
<DOCNO> 17008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/yasam/ayas.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aydın Doğan Vakfı Ödülü, Ortaylı'da 
</HEADLINE>
<TEXT>

Beşinci kez verilen Aydın Doğan Vakfı Ödülü, sahibini buldu. Prof. Dr. İlber Ortaylı, ödülünü Kültür Bakanı Talay'ın elinden aldı 
     SERHAT OĞUZ İstanbul 

     Aydın Doğan Vakfı'nın bu yıl beşincisini düzenlediği Aydın Doğan Ödülü, önceki gece düzenlenen muhteşem bir törenle sahibine teslim edildi 
     Ankara Üniversitesi AÜ Siyasal Bilgiler Fakültesi Türk İdare Tarihi Bilim Dalı Başkanı Prof. Dr. İlber Ortaylı, törenle ödülünü aldı. 
     Hürriyet Medya Towers'da yapılan törene Kültür Bakanı İstemihan Talay, Aydın Doğan Vakfı Başkanı Aydın Doğan ve eşi Sema Doğan'ın yanısıra, Osmanlı'nın son padişahı Vahdettin'in torunu Neslişah Osmanoğlu, Doğan Medya Grubu Başkanı Mehmet Ali Yalçındağ, milletvekilleri Abdulkadir Aksu, Güneş Taner, DTP Genel Başkanı İsmet Sezgin, İTO Başkanı Mehmet Yıldırım, Koç Holding Yönetim Kurulu Üyesi Sevgi Gönül, CHP eski Milletvekili Bülent Tanla'nın da aralarında bulunduğu çok sayıda seçkin davetli katıldı. 
     
     'Türkiye bir ailedir' 
     Hayatındaki en önemli ödüllerden birini aldığını belirten Ortaylı, konuşmasında şöyle dedi 
     "100 sene var ki, Türk toplumu aile sayesinde ayakta duruyor. Bir Yunan öğrenci ile Türk öğrenci, bir Ermeni ve bir Türk münevver her şeye rağmen dost olabiliyorlarsa, bu Türk aile dokusundaki beraberlikten ileri gelir. Aslında hepimiz aileyiz, çünkü birbirimize benziyoruz." 
     
     Talay’dan Ortaylı'ya görev 
     Kültür Bakanı Talay da, Ermeni soykırımı gibi haksız ve yersiz suçlamalara karşı tarihçilere görev düştüğünü söyledi. Bakan Talay, bu bağlamda da Ortaylı'ya, Moskova Kültür Müşavirliği ve uluslararası alanda Türkiye'yi anlatacak çalışma yapma görevlerini teklif etti. 
     Gecenin evsahibi, Vakıf Başkanı Aydın Doğan ise, yazılı mesajında, şunları kaydetti "Gelecekte, yine böyle bir ödül kitapçığının önsözünde benim yaşıma gelmiş torunlarımın imzası olursa, ancak o zaman bu girişimin başarısından ben de kendime pay çıkarma hakkı kazanırım." 
     


 YAŞAM 

























</TEXT>
</DOC>
