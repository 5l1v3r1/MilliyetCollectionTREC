<DOC>
<DOCNO> 31214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/ekonomi/eko09.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İnatlaşmanın bedeli ağır oldu 
</HEADLINE>
<TEXT>

Telekom krizi, piyasalarda boşu boşuna dalgalanma yaşanmasına yol açtı 
     IMF ile Türkiye arasındaki iplerin kopma noktasına gelmesine neden olan Türk Telekom, piyasaları yine dalgalandırdı. 
     Dünkü liderler zirvesi sonrasında yapılan açıklamalar, piyasaları tam olarak tatmin etmeyince borsada sert - iniş çıkışlar yaşandı. Geçen hafta cuma günü IMF ile Türkiye arasında yaşanan Telekom kriziyle borsanın yüzde 9.1 düşmesi, doların 1 milyon 350 bine ve faizlerin yüzde 98’e fırlamasıyla piyasalarda yaşanan panik havası, Telekom’da uzlaşma umutlarının güçlenmesi ile az da olsa dağıldı, ancak dolar ve faiz kriz öncesine göre yine de yüksek kalırken, borsa da kriz öncesi seviye ulaşamadı. 
     
     Borsa dalgalandı 
     Borsa ilk seansta Telekom’da uzlaşma beklentisiyle 10.509’a kadar çıktı. Daha sonra liderler zirvesinden sonra yapılan açıklama piyasaları tatmin etmedi. Endeks ikinci seansın ilk yarısında 10 bin psikolojik direnç seviyesinden de aşağı hızla inerek 9.717 puana kadar düştü ve gün içinde 7.53’lük hızlı bir kayba uğradı. 
     Ancak buradan gelen tepki alımlarıyla endeks tekrar 10 bin puanın üstüne çıkarak günü 10.048’den kapattı. Hisselerin günlük değer kaybı da yüzde 1.19 oldu. 
     
     Kıritik ihale 
     Kriz sırasında 1 milyon 350 bin liraya kadar tırmanan dolar, dün serbest piyasada 10 bin liralık düşüşle 1 milyon 310 bin liraya indi. 
     Bono faizleri sabah saatlerinde 3 puanlık düşüş getirdi. En çok işlem gören 7 Kasım 2001 vadeli bononun faizi yüzde 93.62 puanda seyretti. Hazine bugün 6 Mart 2002 itfa tarihli bonoların yeniden ihracı yoluyla minimum 500 trilyon lira borçlanmayı hedefliyor. 
     



 EKONOMİ 
























</TEXT>
</DOC>
