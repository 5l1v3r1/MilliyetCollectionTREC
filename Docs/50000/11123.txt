<DOC>
<DOCNO> 11123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/spor/spo05.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AĞZI OLAN KONUŞUYOR 
</HEADLINE>
<TEXT>

FENERBAHÇE CEPHESİ "Sonucuna katlanırlar"      SARI - Lacivertli takımın Asbaşkanı Hamdi Akın, Galatasaray'ın gereksiz yere polemik yaratmaya devam ettiğini söyledi. Akın, "Onarılamayacak laflar ederlerse sonucuna katlanırlar. Telafisi olmayan sözler söylenmemeli. Ağızlarından çıkanı kulakları duyacak. Köprüler atılırsa, onarmak zorlaşır" dedi. 
     ASBAŞKAN Mahmut Uslu ise Galatasaraylılar'ın ayıp ettiklerini belirtti. Hagi'nin büyük yanlışlar yaptığını ve Fenerbahçe ile ilgili sözlerinden dolayı özür dilemesi gerektiğini de ifade eden Uslu, "Çizmeyi çok aştı. Onu fazla konuşturmasınlar. Hagi olayını buzdolabına koymalı. Yoksa sonu iyiye gitmez" diye konuştu. 
     FENERBAHÇE kaptanı Ogün ise bulundukları yere haklarıyla geldiğini, bunu başka nedenlere bağlamanın kimseye fayda getirmeyeceğini savundu. Tecrübeli futbolcu, "Sahada verilen mücadelenin karşılığı alınır. İyi oynuyoruz ve liderlik koltuğundayız. Sezon içinde hakem hataları mutlaka olur" ifadelerini kullandı. 
     
GALATASARAY CEPHESİ "Açıklamalar yakışıksız"      Galatasaray, İkinci Başkanı Mehmet Cansun dün bir basın toplantısı düzenleyerek, Fenerbahçeli yöneticiler Uğur Dündar ve Atilla Kıyat'ın yaptıkları açıklamaları yakışıksız bulduğunu söyledi. Cansun MHK'yı ise sert bir dille eleştirdi. 
     Mehmet Cansun, "Sayın Kıyat kişi ve kulüp ismi verilmemesine rağmen bazı şeyleri neden üstlendiğini anlayamadım. Biz aynı gemilerdeyiz ama Galatasaray ve Fenerbahçe Kulübü ne kadar rakipse, o kadar dost olmak mecburiyetindedir" diye konuştu. 
     Bugüne kadar 7 nizami gollerinin iptal edilip, 8 puanlarının yok edildiğini ileri süren tecrübeli yönetici, "Bu olay Türkiye Ligi kurulduğundan bu yana hiç bir futbol takımının başına gelmedi. Ayrıcalık istemiyoruz ama hakkımızın yenmesini kabul edemiyoruz" ifadesini kullandı. 
     


 SPOR 



























</TEXT>
</DOC>
