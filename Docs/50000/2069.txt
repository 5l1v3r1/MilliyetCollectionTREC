<DOC>
<DOCNO> 2069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/13/son/sontur12.html </URL>
<DATE> 2001/01/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Temizel'in hastaneye yatması endişelendirdi 
</HEADLINE>
<TEXT>

     Bankacılık Düzenleme ve Denetleme Kurumu Başkanı Zekeriya Temizel'in, Milli Eğitim Bakanı Bostancıoğlu'nu ziyaret için cuma günü gittiği Başkent Hastanesi'ne yatırılması ve hafta sonunu hastanede geçirecek olması endişe yarattı. Hastane yetkilileri "kalp spazmı geçirdiği" iddialarını yalanladıkları Temizel'in check-up için hastaneye yatırıldığını bildirdiler. 
     Hastane yetkililerinin verdiği bilgiye göre, Temizel, yüksek ateş ve grip nedeniyle Başkent Hastanesi'nde tedavi altına alınan Milli Eğitim Bakanı Metin Bostancıoğlu'nu ziyaret için cuma günü Hastaneye gitti. Burada, check-up olmaya karar veren Temizel, tetkikleri yapılmak üzere hastaneye yatırıldı. 
     Tetkikleri uzun süren Temizel'in haftasonunu hastanede geçireceği bildirildi. Yetkililer, Temizel'in sağlığı ile ilgili bir problem olmadığını bildirdiler. Yetkililer, "kalp spazmı" iddialarını da spekolasyon olarak değerlendirdiler. Yetkililer, bu spekülasyonlar nedeniyle Temizel'in pazartesi günü sağlığı ile olarak kamuoyuna bir açıklama yapacağını kaydettiler. 




</TEXT>
</DOC>
