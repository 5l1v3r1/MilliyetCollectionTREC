<DOC>
<DOCNO> 25799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sonspo18.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da Hami ve kaleci Metin yarın imzalıyor 
</HEADLINE>
<TEXT>

     Trabzonspor, iç transferde ilk imzalara hazırlanıyor. 
     Bordo-mavili takımın kaptanı Hami, kaleci Metin ile birlikte yönetim kuruluyla bir görüşme yaptıklarını ve yarın sözleşme imzalayacaklarını söyledi. 
     Hami, yönetim kuruluyla yaptığı görüşmede, para konusunun geçmediğini belirterek, ''2 dakikalık bir görüşme yaptık. Ben takımımla boş sözleşme imzalayacağım. Yönetim kuruluna güvenim tam'' dedi. Takım arkadaşlarına örnek olmak için böyle bir karar aldığını da kalyeden Hami, ''Trabzonspor'un benim için önemi büyük. Bu konuda üzerime düşen herşeyi yaparım. Yönetim kuruluda üzerine düşeni yapacaktır'' diye konuştu. Kaleci Metin de yönetimle yaptığı görüşmede maddi konularının konuşulmadığını belirterek, ''Ben Trabzonsporluyum ve Trabzonspor'da futbol oynayarak dünya çapında bir kaleci olmak istiyorum'' dedi. 







</TEXT>
</DOC>
