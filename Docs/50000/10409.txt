<DOC>
<DOCNO> 10409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/ekonomi/eko06.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuşadası boş kaldı... 
</HEADLINE>
<TEXT>

Bayramda Kuşadası’ndaki rezervasyonların yüzde 60’ı iptal edilirken, Kartalkaya dolup taştı 
     Türkiye Otelciler Birliği Genel Başkan Yardımcısı ve Kuşadası Otelciler Birliği Başkanı Mehmet Akal İmre, ekonomik durgunluğun iç turizme yansıdığını öne sürerek, "Yüzde 60 rezervasyon iptali yaşandı" dedi. 
     İmre, bayram tatilinde, yüzde 90 doluluk oranı hedefleyen Kuşadası esnafının bunun çok gerisinde kaldığını bildirdi. Krizden sonra yapılmış rezervasyonların yüzde 61’inin iptal edildiğini öğrendiklerini kaydeden İmre, şöyle konuştu 
     "Havaların sıcak olmasından dolayı bayram süresince büyük beklentimiz vardı. Bu moralle turizm sezonuna girmeyi hedefliyorduk. Ancak krizin ardından yaşanan iptaller moralimizi bozdu. Kuşadası’ndaki otel ve tatil köylerinde şu anda doluluk oranı yüzde 45-50 seviyelerinde." 
     


 EKONOMİ 




















</TEXT>
</DOC>
