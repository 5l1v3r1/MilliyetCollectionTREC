<DOC>
<DOCNO> 44200 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yazar/tamer.html </URL>
<DATE> 2001/09/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Savaş haberlerini zaplayın 
</HEADLINE>
<TEXT>

     TÜSİAD'ın dünkü Yüksek İstişare Konseyi toplantısında Başkan Muharrem Kayhan'ın dediği gibi "Hepimiz ben hariç 2 haftayı aşkın süredir TV ekranlarına ve gazete sayfalarına kilitlenmiş durumdayız. Saldırının yarattığı zararın boyutlarını anlamaya, faillerini ve nedenlerini öğrenmeye ve misillemenin yaratacağı gelişmeleri kavramaya çalışıyoruz." 
     Bu "kilitlenme" durumunun daha bir süre devam edeceği kaygısını taşıyan Kayhan, Türkiye'nin zaten çok zorlu bir ekonomik, siyasal ve sosyal gündemi bulunduğunu hatırlatarak, "Düşünme ve tartışma bağlamında biraz daha kendi geleceğimize odaklansak" temennisinde bulunuyor. Ve çok haklı. 
     Geçen hafta tatilden döndüğümden beri yakından - uzaktan tanıdığım herkesin savaş ve saldırı haberlerine gözünü dikmiş, travmatik bir durumda olduğunu hayretle gördükten sonra ben Kayhan'dan daha da ileri giderek ve kimilerinin tepkisini çekeceğimi bile bile "Sadece ABD saldırısını değil, Türkiye'yi de es geçip kendi kişisel dünyanıza odaklanın" diyorum. İşadamı falan olmadığım için ben böyle bir lükse sahibim. 
     
Son yıllarda doğru çıkan tahmin yok      Takmayın kafanızı savaşa. Zaplayın televizyonlardaki savaş haberlerini. İşadamı olsanız bile. Muhtemel harekat planını bir an önce öğrenerek işinizde ona göre pozisyon almayı falan mı düşünüyorsunuz yoksa Hiç heveslenmeyin 
     Belki farkında değilsiniz ama, Amerika ve Avrupa'da en ciddi kurumlar, çok sayıda veriye dayanarak yaptıkları tahminlerde bile ne zamandır fena halde yanılıyorlar Bakınız yandaki grafikler . Böyle bir karmaşa ortamında yapılacak herhangi bir tahminin tutma şansı hiç yok. 
     Hemen her olayda benim verdiğim tepkiyle çoğunluğun tepkisi genelde taban tabana zıttır. ABD'ye terörist saldırı sonrasında da bu aykırı durumumda değişiklik olmadı. Elbette ilk 1 - 2 gün TV başına çakılıp olan biteni kavramaya çalıştım. Ama 1999 depremi sonrasında günlerce TV başına kilitlendiğim için, sonradan nasıl sinirlerimin bozulduğunu ve bel fıtığı rahatsızlığımın nüksederek beni aylarca perişan ettiğini anımsayınca derhal frene bastım. 
     
Hayatımız pamuk ipliğine bağlı      Zaten ikiz kuleleri delip geçen terörist saldırıyı duyduğum ilk andan itibaren beynimin gerisinde hep, hayatımızın her geçen gün nasıl daha çok pamuk ipliğine bağlı hale geldiğini, teknolojideki baş döndürücü gelişmenin hepimiz için beklenmedik bir anda ve yerde toplu imha olasılığını nasıl hızla artırdığını düşündüm - durdum. 
     Bu korkunç gidişata karşı benim yapabileceğim herhangi bir şey var mı Yok. 
     İlk 1 - 2 günden sonra temcit pilavı gibi birbirini tekrar etmeye başlayan TV haberleri önünde saatler tüketmenin bana maddi - manevi ya da düşünsel planda bir katkısı olur mu Hayır. 
     Bu kaotik yeni dünya düzeninde en sevdiklerimi, dostlarımı hiç beklemediğim bir anda yitirmem giderek kolaylaşıyor mu Evet. 
     Benim inisiyatifimde olan sadece kendi hayatım. O da kısmen tabii. Trafikte inisiyatif bende değil. Ama mevcutlar içinde neyi izleyip neyi izlemeyeceğime sadece ben karar verebilirim. 
     
Birbirinden güzel sergiler      Ve ben de son 1 haftadır kendimi bir sergiden diğerine atıyorum. Şu sıralar İstanbul'da müstesna sergiler var. Örneğin Galatasaray'daki Yapı Kredi Sanat Galerisi'nde Şakir Paşa Ailesi'nden 3 sanatçı hanım Fahrelnisa, Aliye ve Füreya'nın ortak sergileriyle bir üst kattaki Cevat Şakir sergisi. Galatasaray Lisesi'nin yanından aşağı doğru 100 metre yürüdüğünüzde karşınıza çıkan Apel Sanat Galerisi'ndeki Hasat konulu karma sergideki birbirinden ilginç yaratıcılıklar. 
     Koleksiyon Mobilya'nın Büyükdere'deki merkezinde bir ürünün tasarımıyla, tasarlanan ürünü üretecek makineleri bir arada gördüğünüz, farklı bir disiplinde titizlikle hazırlanmış bir küçük sanayi sergisi. Haliç'teki Rahmi Koç Sanayi Müzesi. 
     Ve tabii Beylerbeyi Sarayı'ndan Aya İrini'ye, Cağaloğlu Hamamı'ndan Yerebatan Sarayı'na, Kız Kulesi'nden Boğaz Köprüsü'ne 7 - 8 ayrı yerde bizleri bekleyen 7. Uluslararası İstanbul Bienali. 
     Bienalin bir bölümü ve Koç Müzesi hariç tümü parasız. İmkanları çok kıt olanlar bile tabanvay ya da 1 - 2 otobüs biletiyle bambaşka dünyalara yelken açabilirler. 
     
     







Hangi Türkçe 


Taliban rozeti 


MGK'nın destek sınırı 


Hükümette kaptan köşkü boş mu, dolu mu 


Dere ve at 


Kim "terörist" 


Anadolu liselerine giriş 


Ortadoğu'dan Orta Asya'ya... 


Günaydın bayım, bugün nasılsınız 


TÜSİAD’ın farklı yüzü... 


Değişmek ve dönmek... 


ABD'nin zorluğu çıkış'ta 


Savaş haberlerini zaplayın 


Borçlunun parası olmalı 


"Laik Cumhuriyet" kurmak kolay mı 


Çifte standart 


</TEXT>
</DOC>
