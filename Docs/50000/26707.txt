<DOC>
<DOCNO> 26707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/son/sontur30.html </URL>
<DATE> 2001/06/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Genelkurmay Başkanı "İrtica sinmiştir" 
</HEADLINE>
<TEXT>

     Genelkurmay Başkanı Orgeneral Hüseyin Kıvrıkoğlu, ''650 yıldır Avrupa'nın şekil almasında çok büyük katkılarsağladık'' dedi. 
     Kıvrıkoğlu, İzmir Valisi Alaaddin Yüksel'i makamında ziyaret etti. Kıvrıkoğlu, ziyarette, Türkiye'nin bölgesel ve dünya barışına katkı koymak üzere dünyanın birçok ülkesinde birlik ve gözlemcileri bulunduğunu söyledi. 
     Kıvrıkoğlu, bir gazetecinin, bugün bir gazetede yer alan 9. Cumhurbaşkanı Süleyman Demirel'in sözlerini hatırlatması üzerine, ''Ülkeler ve insanlar ümitlerini kaybederlerse başarıya ulaşmaları, başarıyı yakalamaları mümkün değildir. Daha fazla çalışıp, sorunları aşmalıyız'' dedi. 
     ''İrtica tehlikesi kalktı mı '' sorusu üzerine Kıvrıkoğlu, ''İrtica yok edilmiştir demek doğru değildir. Yok gibi görülür, ama sinmiştir'' diye konuştu. 
     Orgeneral Kıvrıkoğlu'nun ziyaretinde, Kara Kuvvetleri Komutanı Orgeneral Hilmi Özkök, Hava Kuvvetleri Komutanı Orgeneral Ergin Celasin, Deniz Kuvvetleri Komutanı Oramiral İlhami Erdil, Jandarma Genel Komutanı Orgeneral Aytaç Yalman, Ege Ordu Komutanı Orgeneral Çetin Doğan, NATO Güneydoğu Avrupa Müşterek Komutanı Orgeneral Tamer Akbaş da bulundu. 
     
     






</TEXT>
</DOC>
