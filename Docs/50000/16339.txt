<DOC>
<DOCNO> 16339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun11.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Lisede irtica operasyonu 
</HEADLINE>
<TEXT>

Karşıyaka Behçet Uz Lisesi’nde görevli 4 öğretmenin yerleri değiştirildi 
     NESRİN COŞKUN İzmir 

     Karşıyaka Behçet Uz Lisesi’nde bir grup velinin "irticai faaliyetlerde bulunuyorlar" iddiaları üzerine, dört eğitimcinin görev yerleri değiştirildi. Eğitimcilerin, "Okuldaki yoksul öğrencileri dinci grupların toplantılarına yönlendirdikleri" ifade edildi. Geçen haziranda valiliğe dilekçe veren veliler, bazı eğitimcilerin dinci gruplarla ilişki içinde olduğu iddiasında bulundu. Bunun üzerine Valilik suçlanan eğitimciler hakkında soruşturma açarken, şik yetçi velilerin çocuklarına tavır alındığı ve mezhep ayrımı yapılarak Alevi olan öğrencilere baskı uygulandığı iddiası ortaya atıldı. Karşılıklı iddialarla karışan okulda, açılan soruşturma aylar sonra sonuçlandı. Soruşturma sonunda ikisi yönetici, ikisi branş öğretmeni olmak üzere dört eğitimcinin görev yerleri değiştirildi. Rasim Gönültaş Dr. Behçet Uz Lisesi müdürlüğünden alındı, Fen Bilgisi öğretmeni olarak Bergama Osman Nuri İlköğretim Okulu’na tayin edildi. Müdür Yardımcısı Ramazan Çetin’in de Bornova Tülay Aktaş İlköğretim Okulu’na Türkçe öğretmeni olarak gönderildi. Sosyal Bilgiler Öğretmeni Belgin Karaduman’ın tayini Karşıyaka Mustafa Uygur İlköğretim Okulu’na, Türkçe Öğretmeni Nezihe Midilli’nin tayini ise Karşıyaka Atatürk İlköğretim Okulu’na yapıldı. 
     


 GÜNCEL 

































</TEXT>
</DOC>
