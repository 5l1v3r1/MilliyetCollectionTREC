<DOC>
<DOCNO> 42552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/spor/spo04.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
TRABZON ÇÖKTÜ 
</HEADLINE>
<TEXT>

Bordo-Mavililer, bir şok da Samsunspor karşısında yaşadı. Rakibinin hatalarını iyi değerlendiren konuk ekip, hem ligde, hem de Avni Aker’de ilk galibiyetine ulaştı 
     KARADENİZ derbisinde gülen taraf Samsunspor oldu. Trabzon iyi oynamasına ve birçok gol pozisyonu bulmasına rağmen kişisel hatalar nedeniyle rakibine boyun eğdi. Samsun, ilk yarıyı Ertuğrul ve Mehmet Yılmaz’ın golleriyle 2 - 0 önde geçti. İkinci devreye iyi başlayan ev sahibi, Da Silva’nın golüyle farkı bire indirdi. Özellikle son 15 dakikada Samsun’u ceza sahasına hapsetmesine rağmen eşitliği sağlayacak sayıyı bulamadı. 
     
     Baidoo tartışması 
     GÖZTEPE maçında kırmızı kart gören, Beşiktaş karşılaşmasının ertelenmesi nedeniyle Trabzon maçında oynaması tartışmalara yol açan Samsunlu Baidoo’ya Federasyon Hukuk Kurulu’nun onay verdiği bildirildi. Samsun’un başvurusu üzerine Hukuk Kurulu’nun, Tahkim Kurulu’nun emsal kararlarını örnek alıp, "Baidoo’nun oynamasında sakınca yoktur" raporunu verdiği ortaya çıktı. 
     
     SALAZAR 
     Perulu futbolcunun iki büyük hatası pahalıya mal oldu. Pozisyonları hep uzaktan izledi. 
     
     GÖKDENİZ 
     Zafer - Osman değişikliğinden sonra orta alanda kilit adamdı. Fazla top kaybetti, etkisizdi. 
     
     OSMAN 
     Sağ dış kulvarda Celil’in yolunu kesmek için sahaya sürüldü. Sıradan görüntü verdi, takımı ateşleyemedi. 
     
     AURELİO 
     Müthiş enerjisiyle üretkenlik sağladı. Son bir saat santrfor olarak görev yaptı, ancak verimsiz kaldı. 
     
     SOMMERS 
     Çok pozisyon buldu. Biraz dikkatli ve şanslı olsa sahadan gol kralı çıkardı. Sol kanatta açık verdi. 
     



 SPOR 






















</TEXT>
</DOC>
