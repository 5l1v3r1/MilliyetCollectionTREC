<DOC>
<DOCNO> 28316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sontur21.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan Cuma namazını Dolmabahçe'de kıldı, Tantan ile tokalaştı 
</HEADLINE>
<TEXT>

     Kapatılan RP'nin Genel Başkanı Necmettin Erbakan, Cuma namazını, Dolmabahçe'deki Bezm-i Alem Valide Sultan Camii'nde kıldı. 
     İçişleri eski Bakanı Sadettin Tantan ile ANAP Yozgat milletvekili Lütfullah Kayalar da, Cuma namazlarını aynı camide kıldılar. Cami çıkışında Tantan'la el sıkışan Erbakan, gazetecilerin yönelttiği soruları yanıtsız bıraktı. Erbakan daha sonra caminin yanındaki Dolmabahçe Çay Bahçesi'ne geçti. 
     Daha sonra Tantan'la birlikte aynı çay bahçesine gelen Kayalar da, gazetecilerin, ANAP Kongresi'ni hatırlatarak, ''Eğer genel başkan seçilirseniz, Tantan'ı partiye alacak mısınız '' sorusuna, ''Sadece Tantan'ı değil, birçok arkadaşımızı da alacağız'' yanıtını verdi. 
     Erbakan ile Tantan ve Kayalar'ın ayrı ayrı masalarda oturdukları görüldü. 







</TEXT>
</DOC>
