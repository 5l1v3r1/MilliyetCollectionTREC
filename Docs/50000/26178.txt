<DOC>
<DOCNO> 26178 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/siyaset/siy11.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Turan Genç de gitti 
</HEADLINE>
<TEXT>

     TOLGA ŞARDAN Ankara 

     Emniyet teşkilatında, ANAP Genel Başkanı Mesut Yılmaz’ın görev yerini değiştirdiği Sadettin Tantan’ın istifasıyla başlayan hareketli günler devam ediyor. Tantan’ın bakanlık ve ANAP’tan istifa etmesi, İstanbul Emniyet Müdürü Kazım Abanoz’un görevden ayrılmayı istemesinden sonra, Genel Müdür Genç de görevden alınmayı talep etti. 
     İçişleri Bakanı Rüştü Kazım Yücelen, görevden ayrılmayı talep eden Genç’e, Hasan Özdemir’den boşalan Ardahan Valiliği’ni teklif etti. Genç, teklife teşekkür etti ve düşünmek için birkaç günlük süre istedi. 
     
     Dilekçesini verdi 
     Genç, dün, pazar günü olmasına rağmen öğle saatlerinde makamında bir süre çalıştı. Son kez "acil" evrakları imzalayan Genç, "Yürütmekte olduğum Emniyet Genel Müdürlüğü görevimden alınarak merkez valiliğe atanmamı arz ederim" yazılı dilekçesini, Bakan Yücelen’e verilmek üzere bakanlığa gelen Müsteşar Yardımcısı Saim Çotur’a teslim etti. 
     



 SİYASET 
















</TEXT>
</DOC>
