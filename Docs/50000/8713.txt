<DOC>
<DOCNO> 8713 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sondun07.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya da radikal kararlar eşiğinde 
</HEADLINE>
<TEXT>

     Rusya Devlet Başkanı Vladimir Putin'in bir süredir danışmanlığını yapan SSCB'nin son lideri Mihail Gorbaçov, Putin'in yakında ''çok ciddi ve büyük kararlar açıklayacağını'' öne sürdü. 
     Gorbaçov, lideri olduğu Birleşik Sosyal Demokratik Parti'nin ''Siyasi Konsey'' toplantısında bugün yaptığı konuşmada, ''Kendisiyle yaptığım görüşmelerde anladığım kadarıyla, bu kararlarını parlamentoda yapacağı konuşmada açıklayacak'' dedi. 
     ''Gündeme getirilmesi hiç de kolay olmayan bu öneriler konusunda Putin halktan da kendisine destek için talepe bulunacak'' diyen Gorbaçov, bu kararların içeriğiyle ilgili fazla sır vermeden, şöyle devam etti 
     ''Yakın gelecek içerisinde hiçbir şey yapılmazsa, ülkede durum kötüleşecek, siyasi tansiyon yükselecek. Geleceğinin ne olacağı, sıradan yurttaşlarımızın temel sorularından biri. Halk korunmalı bu en temel ulusal fikirdir.'' 
     
     



</TEXT>
</DOC>
