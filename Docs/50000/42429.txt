<DOC>
<DOCNO> 42429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yazar/sazak.html </URL>
<DATE> 2001/09/16/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Meclis ve savaş hali 
</HEADLINE>
<TEXT>

     Amerika'yı hedef alan saldırılar dünyayı savaş atmosferine sürüklerken NATO üyesi Türkiye de "Batı ittifakı" içinde sıcak gelişmelerin aktif taraflarından biri olmaya aday. 
     Ankara 1990 yazında da Saddam'ın Bağdat'ı işgali nedeniyle Körfez krizinin tam ortasına düşmüştü. Dönemin muhalefet lideri Ecevit günümüzün başbakanı ve Özal'ın aksine yarım asırlık siyasi birikimi kendisine "İsmet Paşa"yı çağrıştıran, maceracılıktan uzak bir sorumluluk ve avantaj sağlıyor. Kriz masası kurulmuş durumda. Genelkurmay ve Dışişleri'nin eşgüdümüyle hükümet olası gelişmeleri izliyor. 
     TBMM de yarın toplanacak. 
     Meclis 17 Eylül'de "Anayasa değişikliği" önerilerini görüşmek üzere "olağanüstü" toplantıya çağrıldığında ABD'de "kıyamet kopmamıştı." Ancak salı gününden itibaren yeni bir milada girildi. Türkiye de NATO üyesi olarak stratejik ülkeler arasında. 
     Dolayısıyla dünyadaki "gündem değişikliği" de Meclis'in görüşeceği "Anayasa reformu"na ek olayların görüşülmesini zorunlu kılıyor. 
     TBMM nasıl açılacak 
     Başkanlık Divanı gündemi oluşturdu tatil sırasında ölen üye Ali Rıza Septioğlu için saygı duruşu yapılırken, ABD'deki terör kurbanları da anılacak. Doların düşmesi için cuma hutbesi okutan Türkiye, dünyadaki genel yası niye atladı Hayret... TBMM'deki anmanın ardından FP kapatıldıktan sonra ana muhalefet konumuna yükselen DYP'ye düşen bir başkanvekilliği ile Nejat Arseven'in hükümete girmesi nedeniyle boşalan ANAP kontenjanı için seçim yapılacak. Ardından TBMM Anayasa Komisyonu'nun Saadet ve Ak Parti'li üyeleri belirlenecek. 
     İçtüzüğe göre TBMM olağanüstü toplantı zamanlarında ancak çağrı gerekçesindeki konuları görüşebiliyor. 
     Gündem Anayasa'yla sınırlı. Dolayısıyla Komisyon, Meclis'in mutfağı çalışacak. 
     Oysa TBMM hazır toplanmışken, dünyayı topyekun etkileyecek savaş olasılığı karşısında Türkiye'nin ne yapacağını tartışması gerekmez mi ABD Kongresi Bush'a yetki verdi, NATO'nun 5'inci maddesine uyacağını açıklayan Ankara görünmeyen düşmana ve hedefi henüz belli olmayan bir savaşa taraf olduğunu açıkladı. İncirlik Üssü kullandırılacak... Ama Meclis toplantı gündemi "Anayasa paketi"yle sınırlı olduğu için bunları konuşamayacak. 
     Olacak şey değil 
     TBMM Başkanvekili Murat Sökmenoğlu'na bu tuhaflığı sorduk. Deneyimli siyasetçi şunu söyledi "İçtüzük bağlayıcı olsa da dünyanın savaş hali yaşadığı olağanüstü ortamda gündem Cumhuriyet Hükümeti'nin Meclis'e bilgi vermesine engel değildir. Sayın Başbakan istediği an Parlamento'yu bilgilendirebilir" 
     Aç - kapa olmaz. 
     Meclis açık tutulmalı, dünyayla eşzamanlı kararlar alabilmelidir. 
     
     







Köpekler için 


Balıkesir emzirecek il arıyor 


Afgan kebabıyla Taliban sakallı’ gençler 


Şeytan taşlamak... 


Savaşa hayır 


YÖK’te işler karışık 


Kederli şiirler mevsimi 


Meclis ve savaş hali 


Eda’nın hayata dair fikriyatı 


Hiç ümitlenmeyin 


İşler aynı minval sürüp gidecektir 


İslamköy'de "Baba'nın Külliyesi" yakında açılıyor 


Ha Sivas ha New York 


</TEXT>
</DOC>
