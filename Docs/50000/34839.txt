<DOC>
<DOCNO> 34839 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/siyaset/siy02.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem sevindiler hem eleştirdiler 
</HEADLINE>
<TEXT>

Erbakan'ı yarış dışı bırakan karar yenilikçilerin partisini de etkileyecek 
     HABER MERKEZİ 

     RP kararı, siyasal yasağından kurtularak aktif siyasete dönme umudunu AİHM'ye bağlayan Necmettin Erbakan'a karşı mücadele eden Tayyipçi kanatta, açığa vurulmak istenmeyen bir sevinç yarattı. Milli Görüş çizgisindeki partilerin gelenekçilerin tutumu nedeniyle sürekli kapatılmasını eleştiren Tayyipçiler, AİHM'nin de bu görüşü perçinlediği değerlendirmesini yaptılar. Tayyipçi kanatta yapılan değerlendirmeler şöyle 
     Recep Tayyip Erdoğan Partilerin kapatılmasına sıcak bakmıyorum. Çünkü dünyada hem demokrasinin yaşayacağını, hem siyasi partilerin demokrasinin vazgeçilmez unsurları olduğunu her yerde söyleyeceğiz, ondan sonra da onların önünü tıkayacağız. Bu bana göre uygun değildir, yanlıştır. Kararı objektif bulmuyorum. Daha önce verdiği kararlarla tezat söz konusu. 
     Bülent Arınç Kararın gerekçesi hukuka aykırı. Kararda açıklanan hususlar gerçekleşmemiştir. Mahkeme, uluslararası normlardan ayrılarak sadece Türkiye'ye özgü bir karar vermektedir. Kesinleşirse Türkiye'de bugüne kadar bu istikamette siyaset yapmış ve şimdi iki parti konumunda örgütlenmiş olan siyasi çizgi, bu karara uygun olarak yoluna devam edecektir. 
     Abdullah Gül Karar sürpriz. AİHM'ye güvende çok köklü bir sarsılma oldu. İşin içine siyaset ve diplomasi karıştı. En azından örgütlenme hürriyetinin çiğnendiği yönünde bir kararın çıkacağını bekliyordum. Kararın 4'e 3 olarak çıkması da enteresan. 
     



 SİYASET 















</TEXT>
</DOC>
