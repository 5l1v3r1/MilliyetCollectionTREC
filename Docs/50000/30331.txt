<DOC>
<DOCNO> 30331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur08.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Anaokulu ücretleri de cep yakıyor...Fiyatlar için tıklayın... 
</HEADLINE>
<TEXT>

     Okul öncesi eğitimde çocuğun gelişimine önemli katkısı olan anaokullarının bu yılki ücretleri, 2 milyar lira ile 7.5 milyar lira arasında değişiyor. 
     Eylül ve Haziran aylarını kapsayan kış döneminde özel anaokullarının birçoğunda bale, yüzme, halk oyunları, müzik ve spor aktivitelerinin yanı sıra İngilizce ve bilgisayar eğitimi de veriliyor. 
     Genellikle 09.00-19.00 saatleri arasında verilen eğitim ve bakım hizmeti karşılığında bazı anaokullarının aldıkları ücretler ise şöyle 
     -Üsküdar Amerikan Koleji'ne bağlı Özel Üsküdar Sev Anaokulu 3 taksit halinde toplam 7 milyar 452 milyar lira alınıyor. Çocukların kurayla alındığı anaokulunda kayıtların dolduğu bildirildi. 
     -İstanbul Erkek Liseliler Vakfı Anaokulu KDV hariç 6 eşit taksitte 6 milyar 950 bin lira alınıyor. Peşin ödemelerde yüzde 25'e kadar indirim yapılıyor. 
     -Fevziye Mektepleri Vakfı Özel Işık Anaokulu 10 taksitte 4 milyar 600 milyon lira. 
     -Özel Atacan Anaokulu 10 taksitte 4 milyar 410 milyon lira. 
     -Özel Ortadoğu Eğitim Kurumları Anaokulu KDV hariç, 11 taksitte 2 milyar 980 milyon lira. Peşin ödemelerde yüzde 15-20 indirim yapılıyor. 
     -Doğuş Okullar Grubu Anaokulu 10 taksitte 4 milyar 800 milyon lira. 
     -İstek Vakfı Anaokulu 9 taksitte 3 milyar 134 milyon lira. 
     -Yeni Levent Çocuk Kulübü ve Gülyuva Anaokulu KDV hariç aylık 300 milyon lira. 
     -Çekirdek Çocuk Yuvası Aylık 280 milyon lira. 
     -Palmiye Çocukevi KDV hariç aylık 215 milyon lira. 
     -Altınyunus Çocukevi KDV hariç aylık 200 milyon 216 bin lira. 
     Belediyeye bağlı olanlar 
     Özel anaokullarının dışında İstanbul Büyükşehir Belediyesi ile Bakırköy, Bayrampaşa, Zeytinburnu, Kadıköy, Üsküdar, Pendik, Şişli, Sarıyer ve Eminönü ilçe belediyelerine bağlı olanlar da mevcut. Bu anaokullarında aylık ücretler en fazla 150 milyon lira. Bu ücretlere yılda 2 kez, Temmuz ve Ocak aylarında olmak üzere yüzde 10-15 civarında zam yapılıyor. Daha çok çalışan annelerin çocuklarının tercih edildiği bu anaokullarına kayıt için ilçe belediye başkanının onayı gerekiyor. 
     Anne veya babadan birinin devlet memuru statüsünde olması durumunda bu ücret 120 milyon liraya, her ikisinin bu statüde olması halindeyse 100 milyon liraya kadar düşebiliyor. 
     
     






</TEXT>
</DOC>
