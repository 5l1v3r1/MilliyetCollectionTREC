<DOC>
<DOCNO> 10205 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/yazar/cankat.html </URL>
<DATE> 2001/03/06/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Sahte imza 
</HEADLINE>
<TEXT>

     Meclis Genel Kurulu’nda YÖK bütçesi tartışılıyordu. Salonda, Komisyon’a ayrılan bölümde, yüzünden düşen bin parça, YÖK Başkanı Kemal Gürüz oturuyor. 
     Muhalefet milletvekillerine diyeceği yoktu da, iktidar milletvekillerinin tenkitleri ağırına gidiyordu. Asıl şik yeti de, bir türlü yıldızının barışmadığı, MHP’-lilerdi. Kürsüde yine bir MHP milletvekili, YÖK’e verip veriştirirken, görevli kavas, Gürüz’ün önüne bir not bıraktı. 
     "Sayın Gürüz kürsüde konuşan arkadaşımızın görüşleri partimizin görüşleri değildir kendi görüşleridir ve kendisini bağlar. İmza İsmail Köse, MHP Grup Başkanvekili." 
     Gürüz birden rahatladı yüzü güldü ve İsmail Köse’yle göz göze gelip teşekkür etmek için o tarafa döndü. 
     Köse, yüzü asık, hiç oralarda değil. 
     Görüşmeler bitince, Gürüz yerinden kalkıp, tam İsmail Köse’ye teşekküre gidiyordu ki, ANAP Milletvekili Mustafa Taşar kolundan tuttu 
     Sakın Köse’nin yanına gitme, o notu sana ben gönderdim. 
     Gürüz’ün donakaldığını görünce de izah etti 
     Ne yapayım Suratın öyle asıktı ki, biraz moral vereyim dedim. İyi de yapmışım, notu alınca nasıl gevşedin ama... 
     
Kinova Tunca      Bir resmini bulabilir miyim, diye Cağaloğlu’nda sordurdum 1970’li yıllarda, çocukların bayıldığı çizgi romanlardan Tommiks, Teksas, Teks ve Zagor h l basılıyormuş, ama Kinova’nın adını bile hatırlayan yok. 
     Biz, bu açıdan, talihsiz bir nesildik. Bu kitapları okumak için fazla büyüktük. Ama evdeki kardeşimizden, kaldırımda tezg h kurup eski kitaplarını satan mahalleli çocuklardan, gizli gizli otlandık. Bilmeyenler için söyleyeyim Kinova, yanılmıyorsam ailesini katlettikleri için, Kızılderililer’den nefret eden, yüzüne boynuzlu bir maske takıp, yerlileri öldüren ve kafa derilerini yüzen bir "kahramandı". 
     Nerden mi aklıma geldi MHP milletvekilleri, arkadaşları Devlet Bakanı Tunca Toskay’a "Kinova" diyorlar da ondan. Fiziği sebebiyle olsa gerek yoksa Tunca Bey’in kafa derisi yüzmek cinsinden zevkleri olduğunu hiç işitmedim. 
     
Derviş Yunus’tan Kemal Derviş’e      Yunus ne der hatırlar mısınız 
     Derviş bağrı taş gerek Gözü dolu yaş gerek Koyundan yavaş gerek Sen derviş olamazsın 
     Dövene elsiz gerek Sövene dilsiz gerek Derviş gönülsüz gerek Sen derviş olamazsın. 
     Kemal Bey bilir, ama ben gene bir hatırlatmak istedim. 
     
YAŞAR İYİ YAŞAR      Yaşar’la tanıştınız. Daha çok marifeti var, demiştim ya, devam ediyorum. 
     Bir cumartesi akşamı, birlikte bir davete gideceklermiş. Karısı "Bak Yaşar, geç kalma gene " diye tembih etmiş, ama nerdee Cumartesi işyerinde kimse yok ya malum ortaklarından birinin de katkısıyla, yine iki kız ayarlamış bürosunda "happy hour" yapmışlar. Bir şişe viskiyi de götürmüş. 
     Eve geldiğinde saat gecenin 11’i. Karısı garip, giyinmiş, saçını yaptırmış, bekliyor. "Davet yattı, bari karnımızı doyuralım" diye bir ocakbaşına gitmişler. Bundan sonrasını Yaşar anlatsın 
     Şuurum bulanmış, nerede olduğumu çıkarmaya çalışıyorum. Bir ara baktım, karşımda bir kadın oturuyor. "Büroya attığım kızı yemeğe çıkardım herhalde" diye düşündüm. "Buradan çıkar bir otele gideriz" dedim, hani tutarsa diye. Kız, gülerek "Şu kadar paranı alırım" deyince, kalkıp yanına geçtim, başladım kızı sıkıştırmaya. 
     Yaşar, kızın elini ellerinin arasına alınca, parmağındaki yüzük tanıdık gelmiş. 
     Başımı kaldırıp "aaa, karıcığım, sen misin " diyecektim, lafımı bitiremedim. Ağzımızın ortasına tokadı yedik. Niye kızdı, anlamadım, diyor. 
     İnanmayacaksınız, ama gerçekten anlamamış 
     
     





Kişi ve sistem 


Oya Ünlü'nün yaklaşımı 


Sahte imza 


Cimbom'dan Türkiye'ye bayram hediyesi 


Dam Dersleri 


Kurban eziyeti 1 


Ekonomide 12 Mart beklentisi 


İstanbul prizması 


Son kurbanımız 


TL’ye geçemezsiniz 


Borda "kuru gürültü" 


</TEXT>
</DOC>
