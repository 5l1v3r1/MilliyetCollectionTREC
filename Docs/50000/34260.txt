<DOC>
<DOCNO> 34260 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yasam/yas10.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Sebep kıskançlık... 
</HEADLINE>
<TEXT>
Doktoru eski sevgili öldürtmüş 
     DİNÇER ŞEREF İstanbul 

     Maslak’ta otomobilinde kurşunlanan Dr. Mehmet Fatih Barutçu’yu İran asıllı doktor nişanlısının 63 yaşındaki eski sevgilisinin 100 bin dolar karşılığı tuttuğu kiralık katillere öldürttüğü iddia edildi. Barutçu’nun nişanlısı Dr. Perisa Sadıkoğlu’nun eski sevgilisi Hasan Yılmaz’ın sorgusuyla cinayetteki sır perdesi aralandı. Kömür tüccarlığı yapan Yılmaz, arkadaşı Barutçu’yu Sadıkoğlu’yla kendisinin tanıştırdığını, ancak Barutçu’nun sevgilisini "ayarttığını" söyledi. Yılmaz, cinayeti planladığını da itiraf etti. Olayın faili olduğu iddiasıyla aralarında İrfan Türkdinmez’in de bulunduğu beş kişi gözaltına alındı. Türkdinmez sorgusunda suçunu itiraf etti. Üç kişinin daha arandığı bildirildi. 
     



 YAŞAM 























</TEXT>
</DOC>
