<DOC>
<DOCNO> 8079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/ekonomi/eko04.html </URL>
<DATE> 2001/02/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit Programda değişiklik yok 
</HEADLINE>
<TEXT>

     ANKARA Milliyet 

     Başbakan Bülent Ecevit, IMF heyetiyle görüşmesi sonrasında yaptığı yazılı açıklamada Sezer ile aralarındaki tartışmanın ekonomik programda sapmaya neden olmayacağını açıkladı. Açıklamada, "Hükümet şimdiye kadar olduğu gibi programı sürdürmeye kararlıdır. Ekonomik etkinliklerle ilgilenen iç ve dış çevrelerin bu konuda hiçbir tereddütüne yer yoktur" denildi. 
     
     Durum çözülecek’ 
     Ecevit, Başbakanlıktan ayrılırken gazetecilerin "MGK’da yaşanan krizden sonra IMF heyetinin size aktardığı bir kaygı var mı " sorusuna ise "Kaygı hepimizde var. Ama öyle ciddi bir kaygı yok. Çünkü bundan önceki krizi çok kısa sürede başarıyla geride bırakabildik. Şimdiki durum da bir krize dönüşmeden umarım çözülecektir. Bu konuyu da tabii IMF yakınen izliyor" yanıtını verdi. 
     
     Kararlı olunacak 
     Ekonomik programla ilgili ek önmelerin alınıp alınmayacağıyla ilgili soruya ise Ecevit, "Hayır şu sırada o kadar ayrıntı görüşmedik. Ama programda bir değişiklik yok" dedi.Ecevit, Türk Telekom’un özelleştirme payının yüzde 51’e çıkarılmasının söz konusu olup olmadığı sorusuna da "Bu gibi durumlarda ufak tefek sarsıntılar olabilir ama kararlı davranışlarla aşılabilir" karşılığını verdi. 
     


 EKONOMİ 


















</TEXT>
</DOC>
