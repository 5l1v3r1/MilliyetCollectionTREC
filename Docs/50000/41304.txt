<DOC>
<DOCNO> 41304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sonspo12.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Birleşik Grup Derneği'nden Aziz Yıldırım'a yaylım ateşi 
</HEADLINE>
<TEXT>

     Fenerbahçeliler Birleşik Grup Derneği, bir açıklama yaparak, ''Sayın Yıldırım'ın kongreye 5 ay gibi uzunca bir zaman varken, şimdiden panikleyip, 'Daha 10 yıl başkanım' türünden açıklamalar yapması son derece düşündürücüdür'' dedi. 
     Dernekten yapılan yazılı açıklamada, bugün yayınlanan günlük gazetelerde, Fenerbahçe 2000 Grubu Lideri Şevket Yılmaz'ın, Şubat 2002'de yapılacak olan kongrede bir grubu destek vermek için parasal yardım aldığını beyan ettiği hatırlatılarak, özetle şu görüşlere yer verildi 
     ''Bu açıklama son derece üzücü ve düşündürücüdür. Tarafımızdan hayret ve infialle karşılanan bu açıklama karşısında bazı sorular spor kamuoyu adına sormayı borç biliyoruz. Açıklama sahibi sayın Şevket Yılmaz kimdir Kongrede kendi görüşleri doğrultusunda hareket edebileceğine inandığı üye sayısı kaç kişidir Aldığını itiraf ettiği bu meblağı sayın Yılmaz hangi amaca hizmet etmek için almıştır Tüm bu soruların en kısa sürede cevap bulacağını umuyoruz. 
     Sayın Yıldırım'ın kongreye 5 ay gibi uzunca bir zaman varken, şimdiden panikleyip 'Daha 10 yıl başkanım' türünden açıklamalar yapması son derece düşündürücüdür. Fenerbahçe Kulübü'nün kongre üyelerinin teveccühüne mazhar olan kişinin Fenerbahçe'ye başkan seçilmesi olağandır, lakin başkanımızın çıkıp üyelerin iradesine ipotek koyar gibi, 10 yıllığına başkanlığını ilan etmesi, talihsiz bir açıklamadır. 
     Aziz Yıldırım'ın kendisini böyle bir güce sahipmiş gibi görmesi de, kongre üyelerine hoş karşılanmayacaktır. Ayrıca sayın Yıldırım'ın bu konuda başkaca bir dayanağı varsa, şunu kamuoyuna açıklamasını beklemekteyiz. 
     Aksi taktirde sayın Yıldırım'ın da bu tarzda bazı ilişkiler içerisinde bulunduğu veya bulanabileceği ihtimalleri akla gelmektedir.Çok kıymetli kongre üyelerimizin gerek sayın Aziz Yıldırım'ın bu çıkışını, gerekse de sayın Şevket Yılmaz'ın bu talihsiz alışverişini en iyi şekilde değerlendireceğinden de en ufak kuşkumuz bulunmamaktadır.'' 






</TEXT>
</DOC>
