<DOC>
<DOCNO> 33424 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/yasam/yas00.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilim erkekleri aklıyor 
</HEADLINE>
<TEXT>

Sevdiğiniz adam seviştikten sonra arkasını dönüp uyuyor nedeni, vücudunun fazla oksitosin’ salgılaması... Kadınlara erkeklik hormonu veriliyor’, cinsel dürtüleri yüzde 80 artıyor... Sonuçta bilim diyor ki, çapkın, ilgisiz ve duyarsız sanılan erkeklerin kimyası böyle 
     AŞKIN KİMYASI Devrim Sevimay 

     Varlığına yönelik bir tehdit doğmadığı sürece önemini hep unuttuğumuz yaşamımız, aslında biricik’tir... Onu beslemek, büyütmek, çiftleştirip, ev bark sahibi yapmak ise kendiliğindendir. Zor olan, anlamaktır. Felsefe sadece bunun için vardır. 
     Şimdi şimdi öğreniyoruz ki, H2O’dan ibaret sandığımız kimya da yaşamımızı anlamanın hizmetine girmiş... Tabii ki tıptan büyük yardım alarak, ancak bir o kadar da karşılığını ödeyerek... 
     Psikiyatr Doç. Dr. Cem İncesu’ya göre bilim dünyası gözünü kulağını sosyo-biyoloji’ye, yani insanın kimyasına çevirmiş durumda. Türkiye’de, çoktan başlayan bilgi bombardımanından bihaber yaşandığını söyleyen İncesu, bilim ve aşk dünyasındaki son gelişmeleri aktarıyor... 
     
Erkekler uyur, çünkü...      Bilim dünyasından aşk bombardımanı mı başlayacak 
     Çoktan başladı. Her gün aşka, cinselliğe yönelik yeni bulgular elde ediliyor. Tamamen kimyadır diyemiyoruz. Halen araştırma safhasında bilim. Ancak devasa bir hızla ilerliyor. Örneğin bildiğimiz hormon sayısı son 10 yılda 30’a çıktı. 
     
     Aşkın kimyası spekülasyonlara da çok açık bir konu değil mi 
     Zaten bu nedenle bilim adamları tartıştıkları her konuyu sağlam verilere dayandırmadan açıklamıyorlar. Mesela oksitosin muazzam bir hormon. İnsanın vücudunda ne kadar etkili olduğu ise daha yeni anlaşılabildi. Ve şimdi bilim adamlarının bir spekülasyonu var 'Erkekler seviştikten sonra arkasını döner uyur' denir. Çünkü birleşme sırasında kadın da erkek de fazla miktarda oksitosin salgılar. Oysaki erkeğinki daha fazladır, pik yapar. Ve bu fazla salgı sakinleştirici etki göstererek, uyku hali verir. 
     
Cinsel haz beyinde başlar      Hormonla kimyasallar arasında ne fark var 
     Hormonlar da kimyasal maddedir, ancak onlar doğrudan kana ve vücuda karışır. Kimyasallar denilen nörotransitler ise beyindeki iletişimi sağlarlar. Örneğin 'dopamin' bir numaralı nörotransittir. Beyindeki haz bölgesi olarak kabul edilen dar bir alanda ağırlıkla bulunur. Orgazm da, aşk da beynin o bölgesinin uyarılmasıyla yaşanır. O nedenle en büyük cinsel organ beyindir. 
     
     Aşk kimyası dev bir ilaç sektörünü de beraberinde getiriyor mu 
     Nitrikoksit küçücük, yıllardır gözümüzün önünde duran bir maddeydi. Meğerse ereksiyonun en önemli maddesiymiş. İşte 'Viagra' böyle ortaya çıktı. Başlı başına bir sektör oldu. Sırada benzeri 10 ilaç daha var. 
     
     Kimyayla yaşıyorsak, psikanalizin babası Freud'un tahtı sallanıyor mu 
     Freud'un yeri sosyo-biyolojiyle iyice daraldı. Zaten mayıstaki New Orleans'ta yapılan American Psychiatric Association APA Kongresi'nin temel tartışması da buydu. 
     20 bine yakın bilim adamı bir araya gelip Freud’un savunduğu analitik çözümlemeyle sizin de dizinizin konusu olan insanın kimyasının ne kadar çatışacağını konuştu. 
     
Aşkın bilimsel süresi 2 yıl      Psikiyatr Doç. Dr. Cem İncesu, aşkın süresinin bilimsel bir sınırı olduğunu söylüyor ancak bu, davranışlara göre değişebilir’ demeyi de ihmal etmiyor... 
     Aşkın süresi de keşfedildi mi 
     Bilimsel süre 2 yıl. Ancak bu, kimyanın değil, davranışların gösterdiği değişikliğe göre bulunan ve tabii ki matematiksel olmayan bir süre. Araştırmalara göre ortalama olarak bu süre sonunda aşk belirtileri yavaşlıyor. 
     
     İnsan neden her ilişkiden sonra aşktan biraz daha soğur Kimyası mı tükenir 
     Vücuttaki kimyasallar bitmez. Ancak insanı hayvandan ayıran en büyük özellik devreye girer. O da beynin dış yüzeyini kaplayan 'korteks'tir. Burası deneyimleri, öğrenmeleri, duyguları biriktirir. İçgüdüleri organize eder ve bunu yaparken de baskıcı davranır. İnsan eğer bir ilişkisinde travma yaşadıysa bu kortekste kalır. Daha sonraki ilişkide bu deneyim beynin diğer bölgelerinin nasıl çalışacağına ilişkin uyarılar gönderir. Kolay şık olamaz, kolay bağlanamaz. Atalarımızın deyimiyle 'yoğurdu üfleyerek yer.' Örneğin cinsel şiddete ya da tacize maruz kalan kişi çok hoşlanacağı bir ilişki yaşasa da haz duymasını sağlayacak kimyasalları bastırıldığından bu zevki duyamaz. 
     
Kadınlar çapkın oldu      Çapkın, ilgisiz, duyarsız gibi sıfatlara layık görülen erkekler, bilimsel çalışmalarla aklanıyorlar... Çünkü araştırmalarda pek çok şeyi kimyaları gereği yaptıkları’ ortaya çıkıyor... 
     1997’de Valencia’da incelemelerde bulunan Avustralyalı bir ekip, menopoza giren kadınları araştırdı... 
     Bilim adamları denek kadınlara erkeklik hormonu olarak bilinen, ancak kadında da cinselliği yöneten testosteron hormonunu verdi. Kadınların cinsel dürtüleri yüzde 70-80 oranında artış gösterdi. Ama ekip hiç tahmin etmediği bir yan etkiyle karşılaştı. Kadınlar "Gözümüz dışarda, artık kocamızı istemiyoruz" diyorlardı. 
     Bilim adamları şimdi şunu soruyor "Acaba erkekleri boşuna mı çapkınlıkla suçluyoruz Bunun sorumlusu acaba testosteron mu " 
     
Kadın emzirirken soğuyor      Kadınlar doğum yaptıktan sonra neden cinsellikten uzaklaşır Özellikle ilk çocuğun olduğu dönemlerde yaşanan bu problemin çok masum bir nedeni var. Anne emzirme için 'prolaktin' salgılıyor. Bu madde ise cinsel etkileşimi azaltıyor. 
     

</TEXT>
</DOC>
