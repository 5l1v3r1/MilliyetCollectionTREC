<DOC>
<DOCNO> 5309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/akyol.html </URL>
<DATE> 2001/02/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İkinci aşama 
</HEADLINE>
<TEXT>

     YÖNETEMEYEN demokrasinin adeta 'ikinci aşama'sına girmiş buluyoruz, devlet içinde kurumların kendi bildikleri gibi davranma eğilimine girmesi... 
     Savcı Talat Şalk'ın IMF ve Dünya Bankası'ndan soruşturma bilgileri istemesi bunun son örneğidir. 
     Savcıların yabancı kurumlarla yazışmalarını Adalet Bakanlığı ve Dışişleri Bakanlığı'nı aracı kılarak, hukuki terimiyle "tavsit ederek" yapması şarttır. CNN TÜRK'te "Editör" programına açıklamalarda bulunan tecrübeli emekli savcı Nazmi Şarman bunu açıkça belirtmiştir. 
     Sayın Şalk'ın saygın bir hukukçu, görev bilincine sahip bir savcı olduğu kesindir yolsuzlukların üzerine gitmesi de alkışlanacak bir tavırdır elbette. Bakanlığı atlayarak yazışma yapması "sehven" bir yanılgı olabilir. Bakanlık kanallarına güvenememiş de olabilir. 
     Her iki ihtimal de, devlet hayatımızda işleyiş sorunlarının artmakta olduğunu gösterir. 
     
     HÜKÜMETİN konuşması gereken konularda MİT açıklama yapar Genelkurmay da ona karşı açıklama yapar Hükümet ikisini de "normal" karşılar 
     Başbakan Ecevit Nice'te AB adaylığımızı kutlarken, Genelkurmay AB'ye karşı bildiri yayımlar 
     Genelkurmay, hakim ve savcıları çağırıp brifing verir, adli yargıda ya da Anayasa Mahkemesi'nde görülmekte olan davalar, hatta hakimler hakkında bile açıklamalar yapar Ve bunlar hep hükümetler tarafından "normal" bulunur Sadece Hikmet Sami Türk'ün karşı çıktığını belirtmeliyim. 
     Siyaset bilimi literatüründe "ordunun görece özerkliği" yani siyasi otoriteye tam uymaması olarak nitelenen bu tablo, giderek diğer kurumlara da yayılma eğilimi gösteriyor. 
     Hatta, "kuvvetler ayrılığı" ilkesi "kuvvetler çatışması"na dönüşüyor Bir Yargıtay başsavcısı siyasi kampanyalar düzenleyebiliyordu Anayasa Mahkemesi yasamaya ilişkin bildiri yayımlıyor, bir DGM savcısı siyasi konulardan dolayı Başbakan'ı suçlayabiliyor. Susurluk örneğinde olduğu gibi, Meclis Araştırma Komisyonu bile bürokrasiye laf geçiremiyor. Bir soruşturmayı jandarmanın mı, emniyetin mi yapacağı konusunu hükümet "siyasi sorun" olarak tartışıyor... Vs... Vs... 
     
     YÖNETEMEYEN demokrasinin ikinci aşaması dediğim budur Hem hiyerarşinin gevşemesi, hem "kuvvetler ayrılığı"nın "kuvvetler çatışması"na yönelmesi 
     Fransa'da De Gaulle'den önceki altı partili "Dördüncü Cumhuriyet"te de böyleydi Hem zayıf ve tutarsız hükümetler, hem hükümet kurumunun askeri ve mülki bürokrasiye yeterince hakim olamaması... 
     Bizde de partilerin ufalanması "yönetemeyen demokrasi"ye yol açtığı gibi, 28 Şubat da hükümetlere karşı "bürokratik özerkleşme"yi yaygınlaştırdı. 
     Temel sorun, yıllardan beri "hükümet" kurumunun "demokratik otorite"yi üstün ve işlevli kılacak güce sahip olmamasıdır. 
     Fransa "Beşinci Cumhuriyet"le sağı ve solu toparlayarak "yöneten demokrasi"yi kurdu kurumların da sağlıklı işlemesini sağladı... 
     Bizde sistem değişikliğinden başka bir çıkış gözükmüyor. Türkiye'ye "İkinci Cumhuriyet" değil, "Beşinci Cumhuriyet" lazım 
     Yani "yöneten demokrasi" sistemlerinden biri yarı başkanlık sistemi gibi... 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
