<DOC>
<DOCNO> 46678 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sondun13.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD, Taliban'ı içten vuruyor 
</HEADLINE>
<TEXT>

     ABD yönetiminin Taliban yönetimini parçalama çabasını artırdığı bildiriliyor. 
     ABD Başkan Yardımcısı Dick Cheney, PBS televizyonuna yaptığı açıklamada, ''Taliban üzerinde önemli etkimiz olduğuna dair haberler alıyoruz'' dedi. 
     Cheney, Afganistan'ın çeşitli bölgelerinde Taliban hükümetinden ayrılmalar olduğu haberleri aldıklarını söyledi. 
     Üst düzey bir Amerikalı yetkili de Asociated Press'e yaptığı açıklamada, Taliban ordusunu parçalamaya çalıştıklarını söyledi. 
     Adının açıklanmasını istemeyen yetkili, Kabil'in tüm komutanlar üzerinde sıkı kontrolü bulunmadığını belirtti. 
     Yetkili, Taliban yerine geçmesi beklenen yönetimle ilgili olarak da ABD'nin tek istediğinin teröristlerin ülkeyi üs olarak kullanmasına izin vermeyecek ve Pakistan, İran ve diğer komşuların kabul edebileceği bir hükümet kurulması olduğunu söyledi. 
     






</TEXT>
</DOC>
