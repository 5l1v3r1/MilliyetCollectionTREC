<DOC>
<DOCNO> 13107 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/yasam/yas06.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kıskançlık cinneti 
</HEADLINE>
<TEXT>

Kıskançlık krizine giren 16 yaşındaki genç, tartıştığı kız arkadaşını, polis annesinin beylik tabancasıyla öldürdü 
     SEMRA PELEK İstanbul 

     Lisede başlayan aşk hikayesi hazin bitti. Kıskançlık krizine giren Mehmet Akarca 16 , kız arkadaşı Gamze Salman’ı 15 öldürdü. Daha sonra silahı çenesine dayayan genç ağır yaralandı. Gamze ile Mehmet’in arası, üç gün önce bozuldu. Önceki kavgalarında olduğu gibi tekrar barışacaklarını umut eden Akarca, Gamze’yi başka bir erkekle görünce, konuşmak üzere okulun önüne çağırdı. Öğle tatilinden sonra buluşan iki genç arasında tekrar tartışma çıktı. 
     
     İstediğin oldu mu ’ 
     Tartışma sürerken, Gamze uzaklaşmak istedi. Bu sırada Akarca, Büyükçekmece Merkez Karakolu’nda görev yapan annesinin beylik silahını belinden çıkartarak tetiğe bastı. Başına isabet eden kurşunla ağır yaralanan talihsiz kız yere yığılırken, Akarca, "Şimdi istediğin oldu mu " diyerek, silahı bu kez kendi çenesine dayayıp tetiğe bastı. Vatandaşlarca Büyükçekmece Özel Hastanesi’ne kaldırılan Salman kurtarılamazken, Cerrahpaşa Hastanesi’ne sevk edilen Akarca yoğun bakıma alındı. 
     
     Yaşam savaşı veriyor 
     Kenan Erçel Kumburgaz Ticaret Meslek Lisesi Lise 1 A sınıfında okuyan Gamze Salman ile 1 B öğrencisi Mehmet Akarca, tanıştıktan kısa süre sonra ilişkilerini ilerletti. Arkadaşlarının, "Birbirlerini deli gibi seviyorlardı" dediği Gamze ile Mehmet’in arası, üç gün önce bozuldu. Sevgilisini başka bir erkekle görünce çılgına dönen Akarca, Gamze’yi vurarak öldürdü, kendisini de ağır yaraladı. 
     


 YAŞAM 





















</TEXT>
</DOC>
