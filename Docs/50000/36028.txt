<DOC>
<DOCNO> 36028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sondun02.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kolombiya'nın Sydney Konsolosluğu işgal edildi 
</HEADLINE>
<TEXT>

     Avustralya'da aralarında kadınlar ve çocukların da bulunduğu bir grup Kolombiyalı, Sydney'deki Kolombiya Konsolosluğu'nu işgal etti. 
     ''İkinci Bağımsızlık İçin Bolivya Hareketi'' adlı bir örgütün üyesi olduklarını belirten 25 Kolombiyalı adına açıklama yapan grup sözcüsü, ABD'nin Kolombiya üzerindeki nüfuzuna son vermesini istedi. 
     Adını açıklamayan sözcü ''Kolombiya planını, Latin Amerika'nın Yankiler tarafından işgalini ve Kolombiya'daki Amerikan işgalini protesto ediyoruz'' dedi. 
     Kolombiya planının, Kolombiya'da giderek büyüyen kokain ve eroin ticaretine son vermeyi ve ülkedeki solcu gerillalarla barış yapmayı içeren milyarlarca dolarlık bir proje olduğu kaydediliyor. 
     Eylemcilerin yerel saatle 09 30'da TSİ 23 30 konsolosluktaki görevlileri de rehin alarak işgal ettikleri konsolosluk binasının, ağır silahlı 100 polis tarafından kuşatıldığı ifade edildi. 
     Öte yandan adının açıklanmasını istemeyen bir konsolosluk görevlisi, konsolosluk binasından telefonla yaptığı açıklamada, erkek, kadın ve çocuklardan oluşan grubun silahlı olmadığını ve işgalin ''barışçı bir eylem'' olduğunu belirtti. 







</TEXT>
</DOC>
