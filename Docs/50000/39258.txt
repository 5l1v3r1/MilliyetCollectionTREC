<DOC>
<DOCNO> 39258 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/son/sonspo20.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Antalyaspor, teknik direktörüyle yollarını ayırıyor 
</HEADLINE>
<TEXT>

     Süper Birinci Lig'de 3 haftadır galibiyet yüzü görmeyen Antalyaspor Kulübü, teknik direktör Cezmi Turhan'la ipleri koparıyor. 
     Antalyaspor Basın Sözcüsü Murat Bulat, teknik direktör Cezmi Turhan'ın kulüple olan ilişkisinin sona erdirilmesi için karşılıklı mutabakat sağlandığını belirterek, ''Bu akşam Antalyaspor yönetimi ve Cezmi Turhan bir görüşme yapacak. Yönetim, karşılıklı mutabakat içerisinde teknik direktör Cezmi Turhan'la sözleşmesini feshedecek'' dedi. 
     Murat Bulat, yönetimin Antalyaspor'un sorunlarını giderecek yerli ve veya yabancı yeni teknik adam arayışları içine girdiğini belirterek, şu an birkaç isim üzerinde yoğunlaşıldığını ancak, yeni teknik direktörün kim olacağının henüz netlik kazanmadığını bildirdi. 






</TEXT>
</DOC>
