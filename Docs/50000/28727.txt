<DOC>
<DOCNO> 28727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/soneko11.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi Cuma günkü kapanışa göre 182.05 puan kayıpla, 1. seansı 10,937.70 puandan tamamladı. 
     Hisse senetleri ortalama yüzde 1.64 oranında değer yitirdi. Borsa'da, günün ilk seansı 11,190 seviyesinde alış ağırlıklı açıldı. Ancak yükseliş kısa sürdü ve 11,230 puan seviyesinde satışlar geldi. Seans başında gelen alımlar satış fırsatı olarak değerlendirilirken, düşüş 10,935 puana kadar sürdü. 
     Bu seviyeden tepki alımlarıyla satışlar biraz karşılandı ve Endeks, 11 bin seviyelerinde dengeye oturdu. İlk bir saat ise 10,970 puanla geçildi. İkinci yarıda ise yatay bir seyir izleyen piyasa, düşük işlem hacmiyle dar bir bantta hareket etti. En düşük 10,902 puanı gören Endeks, seansı 10,937.70 puandan tamamladı. 
     Kapanışta mali endeks 305.53 puan kayıpla 15,856.21 puana, hizmet endeksi 55.76 puan kayıpla 6,316.41 puana, sınai endeksi de 92.19 puan kayıpla 8,356.20 puana geriledi. Önceki kapanışa göre mali grup hisseler ortalama yüzde 1.89, hizmet grubu hisseler yüzde 0.88, sınai grubu hisseler de yüzde 1.09 oranında değer yitirdi. 1. seansta işlem gören toplam 282 hisse senedinden 127'si değer yitirdi. 68 hisse senedi değer kazanırken, 87 hissenin fiyatında ise değişiklik olmadı. Seansta, 79 trilyon 422 milyar 980 milyon liralık işlem hacmi oluştu. 1. seansta Yapı Kredi Bankası, Akbank, Koç Holding, Garanti Bankası, ve Vestel, en yoğun işlem gören hisseler oldular 







</TEXT>
</DOC>
