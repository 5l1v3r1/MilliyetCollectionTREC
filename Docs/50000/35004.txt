<DOC>
<DOCNO> 35004 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/siyaset/siy01.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
YAŞ terfileri görüştü 
</HEADLINE>
<TEXT>
TSK’dan 16 ihrac 
Yüksek Askeri Ş ra toplandı. Deniz ve Hava Kuvvetleri Komutanları değişti. Havacılar MGK Genel Sekreterliği'ni karacılara kaptırdı. İrticacı 16 subay ve astsubay ihraç edildi 
     UTKU ÇAKIRÖZER Ankara 

     Başbakan Bülent Ecevit başkanlığında toplanan Yüksek Askeri Ş ra'nın ilk gün toplantılarında, görev sürelerini dolduran Deniz Kuvvetleri Komutanı Oramiral İlhami Erdil ve Hava Kuvvetleri Komutanı Orgeneral Ergin Celasin emekliye ayrıldı. MGK Genel Sekreterliği'ne altı yıl aradan sonra yeniden karacı bir orgeneral atanırken, 16 subay ve astsubayın da, irticai ve bölücü eylemler nedeniyle TSK'dan ihraç edildiği öğrenildi. 
     Uzun yıllar karacı orgeneraller tarafından yürütülen MGK Genel Sekreterliği görevi, 1993 - 1995 arasında görev yapan Orgeneral Doğan Beyazıt'tan sonra havacı orgenerallere geçti. 1995 - 1997 arasında İlhan Kılıç, 1997 - 1999 arasında Ergin Celasin ve 1999 - 2001 arasında Cumhur Asparuk, mavi havacı üniformasıyla MGK Genel Sekreterliği görevini yürüttü. 
     
     MGK’ya yeni isim 
     Bu yıl hava kuvvetlerinde orgeneralliğe terfi ettirilen İbrahim Fırtına da, bu göreve getirilmesi beklenirken, şura tarafından Harp Akademileri Komutanı olarak görevlendirildi. MGK Genel Sekreterliği'ne, kara kuvvetlerinde yeni orgeneral olan isimlerden birinin getirileceği bildirildi. 
     Ecevit, Milli Savunma Bakanı Sabahattin Çakmakoğlu ve aralarında Genelkurmay Başkanı Orgeneral Hüseyin Kıvrıkoğlu ve kuvvet komutanlarının da bulunduğu TSK yönetimindeki 15 orgeneral - oramiralin katıldığı YAŞ toplantısının ilk günkü bölümünde şu kararlar alındı 
     Deniz Kuvvetleri Komutanı Oramiral İlham Erdil emekli olurken, yerine Donanma Komutanı Oramiral Bülent Alpkaya atandı. 
     Hava Kuvvetleri Komutanı Orgeneral Ergin Celasin emekli olurken, yerine MGK Genel Sekreteri Orgeneral Cumhur Asparuk atandı. 
     1. Ordu Komutanı Orgeneral Necdet Timur ile Harp Akademileri Komutanı Orgeneral Nahit Şenoğul emekli oldu. 
     TSK'dan irticai ve bölücü faaliyetlere karışan 16 subay ve astsubayın atılmasına karar verildi. 
     Kara Kuvvetleri Komutanlığı'nda Hurşit Tolon ve Oktar Ataman korgenerallikten orgeneralliğe terfi etti. 
     Deniz Kuvvetleri Komutanlığı'nda Özden Örnek oramiralliğe, Hava Kuvvetleri Komutanlığı'nda İbrahim Fırtına orgeneralliğe terfi etti. 
     
Kadın albaylar müjde bekliyor      Dört gün sürecek ş ranın ilk iki gününde TSK bünyesindeki toplam 362 general - amiralden, 115’inin dosyası değerlendirilerek, 12 korgeneral - koramiral, 30 tümgeneral - tümamiral ve 73 tuğgeneral - tuğamiral hakkında "terfi", "uzatma" ya da "emeklilik" kararı alınacak. Ş ranın üçüncü günü bekleme süreleri dolan albayların durumu ele alınacak. Yüzlerce albay arasında bulunan iki kadın subay, GATA Hemşirelik Yüksek Okul Komutanı Albay Nur İnanç ve Bandırma Askeri Hastanesi Başhekimi Albay Alev Belhan generallik müjdesi bekleyecek. Genelkurmay Başkanı Org. Kıvrıkoğlu’nun uygun bulması durumunda kadın albayların unvanları "Tuğamiral İnanç" ya da "Tuğgeneral Belhan" olarak değişecek. 
     



 SİYASET 















</TEXT>
</DOC>
