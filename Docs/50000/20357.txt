<DOC>
<DOCNO> 20357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/soneko13.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
TÜSİAD Başkanı "Telekom meselesi çözülmesi lazım" 
</HEADLINE>
<TEXT>

     TÜSİAD Yönetim Kurulu Başkanı Tuncay Özilhan, Türkiye'nin Telekom meselesini çözmesi gerektiğini belirterek, ''Türkiye'de birtakım tedbirleri alıp en azından kanunun çıkarılması, Türkiye'nin önünün açılması olarak çok önemli görüyoruz''dedi. 
     Özilhan, TÜSİAD ve AB Komisyonu Türkiye Temsilciliği'nin ortaklaşa düzenlediği ''9 Mayıs Avrupa Günü'' etkinliği sırasında basın mensuplarının çeşitli sorularını yanıtladı. 
     Türk Telekom'daki tıkanıklığı nasıl değerlendirdiği yönündeki bir soru üzerine Özilhan, ''Türkiye'nin telekom meselesini çözmesi lazım. Esasında bu artık gelecek krediden, satışından elde edilecek gelirden ziyade Türkiye'nin kredibilitesini, özelleştirmedeki kredibilitesini artıracak önemli bir nokta haline geldi'' dedi. 
     Özilhan, önümüzdeki günlerde 1-2 konu üzerinde de anlaşma sağlanarak bu kanunun Meclis'e sevkedilecek hale geleceği inancında olduğunu ifade ederek, esasında Telekom'un artık stratejik bir yatırım olmaktan çıktığını, komünist ülkeler dahil bütün ülkelerin özelleştirdiğini anlattı. 
     Tuncay Özilhan, şunları kaydetti 
     ''Dolayısıyla her ülke, Telekomun özelliğine göre birtakım altın hisse gibi, yahut birtakım hakların korunması açısından tedbirler aldı. Türkiye'de bu birtakım tedbirleri alıp en azından kanunun çıkarılması, Türkiye'nin önünün açılması olarak çok önemli görüyorum.'' 







</TEXT>
</DOC>
