<DOC>
<DOCNO> 7120 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/guncel/gun07.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
BİRAZ GEÇ OLDU AMA... 
</HEADLINE>
<TEXT>
Durmuş Nazım’ı kitaplardan tanıyacak 
Sağlık Bakanı Durmuş, Nazım’ı tanımak için Asım Bezirci’nin kitabını seçti 
     ANKARA ANKA 

     MHP, vatandaşlığa iadesi tartışma yaratan Nazım Hikmet’i şiirleriyle ve hakkında yazılan kitaplarla tanımaya çalışıyor. 
     Sağlık Bakanı Osman Durmuş, bir yandan Nazım Hikmet’in vatandaşlığa iadesi ile ilgili soruları yanıtlamaktan kaçınırken, bir yandan şairi tanımak için şiirlerini ve hakkında yazılan kitapları okuyor. 
     
     Ara başlık yaz 
     Ulaştırma Bakanı Enis Öksüz başta olmak üzere birçok MHP’linin vatandaşlığa iadesine karşı çıktığı Nazım Hikmet’i, "anlamaya" çalışan Durmuş, Asım Bezirci’nin, ozanın hayatını anlatan "Nazım Hikmet" ve şiirlerinin derlendiği "Bütün Eserleri 1" kitaplarını inceliyor. 
     Sivas katliamında yanarak ölen 37 aydından biri olan Asım Bezirci’nin kitabında "Ailesi", "Çocukluğu", "Rusya’ya Yolculuk", "Türkiye’ye Dönüş" ara başlığı ile Nazım Hikmet’in tüm hayatı anlatılıyor. 
     
     


 GÜNCEL 






















</TEXT>
</DOC>
