<DOC>
<DOCNO> 25877 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/09/siyaset/siy10.html </URL>
<DATE> 2001/06/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İçişleri’ne Dışişleri’nden danışman 
</HEADLINE>
<TEXT>

     İçişleri Bakanlığı görevine getirilen Rüştü Kazım Yücelen, kendisine danışman olarak, Dışişleri Bakanlığı eski sözcü yardımcısı Büyükelçi Ferhat Ataman’ı seçti. Yücelen, insan haklarından sorumlu bakanken kendisine danışmanlık yapan Ataman’ı bırakmadı. Ataman’ın, Dışişleri Bakanlığı sözcülüğü döneminde birlikte çalıştığı Büyükelçi Volkan Vural’la yolları da, son dönemde bir kez daha kesişti. Avrupa Birliği Genel Sekreterliği’ne getirilen Vural’la, Ataman, yakın mesai arkadaşlığı içine girdi. Yücelen’in, Ataman’ın görevini sürdürmesini istemesi, yeni içişleri bakanının insan hakları alanındaki duyarlılığının bir işareti olarak yorumlandı. 
     



 SİYASET 















</TEXT>
</DOC>
