<DOC>
<DOCNO> 13534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/ekonomi/eko09a.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Emek kesiminden Alternatif Program 
</HEADLINE>
<TEXT>

     ANKARA Milliyet 

     Emek Platformu, "Alternatif Programını" açıkladı. Programda, yoksullaşmanın aşılabilmesi için sosyal devlet uygulamalarına hız verilmesi, iç ve dış borç ödemelerinin yeniden takvimlendirilmesi, kriz nedeniyle oluşan ücret kayıplarının telafi edilmesi istendi. Emek Platformu 14 Nisan’da tüm illerde geniş katılımlı miting kararı aldı. 
     Türkiye Mimar ve Mühendis Odaları Birliği TMMOB Genel Başkanı Kaya Güvenç tarafından açıklanan programda, ekonomik krizin sorumlusunun IMF, Dünya Bankası ve hükümetler olduğu savunuldu. Programda adaletsiz gelir dağılımının ve yoksullaşmanın arttığı belirtildi. Ayrıca vergi tabanının yaygınlaştırılması, yolsuzlukların üzerine gidilmesi, kamu bankalarının özerk modele kavuşturulması gerektiği talep edildi. 
     
     Tarım yoksulluk sınırının altında 
     Tarımdaki küçük üreticilerin yoksulluk sınırının altında yaşadığına dikkat çekilen programda, küçük ve orta ölçekli işletmelerin batma noktasına geldiği, esnafın kepenk kapattığı görüşü de savunuldu. Programda "devletin küçültülmesi saplantısından vazgeçilmesi, üretim ve istihdamın önünün açılması, büyümeyi ve kalkınmayı hedefleyen politikalara dönülmesi, sosyal devlet uygulamalarına hız verilmesi" istendi. 
     


 EKONOMİ 

























</TEXT>
</DOC>
