<DOC>
<DOCNO> 18717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/ekonomi/eko08.html </URL>
<DATE> 2001/04/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Patronlar zirvesi bugün toplanıyor 
</HEADLINE>
<TEXT>

     İş dünyasının önde gelen isimleri bugün Çukurova Grubu Başkanı Mehmet Emin Karamehmet’in ev sahipliğinde Yapı Kredi Bankası’nın Yeniköy’deki Sosyal Tesisleri’nde bir araya gelecek. TOBB Başkanı Fuat Miras, toplantıda, Odalar Birliği olarak üretim, istihdam ve ihracat konusundaki sorunları kaçınılmaz bir şekilde gündeme taşımayı düşündüklerini belirtti. Toplantıya TÜSİAD Başkanı Tuncay Özilhan, işadamları Rahmi Koç, Sakıp Sabancı, İSO Başkanı Hüsamettin Kavi, TİSK Başkanı Refik Baydur, Mehmet Emin Karamehmet gibi isimlerin katılacağını belirten Miras, söz konusu toplantının bir amacının da, katılacak kuruluşlar arasında diyalog sağlanması ve bu kuruluşlardan kamuoyuna farklı söylemlerin yansımasının önlenmesi olduğunu düşündüğünü söyledi. 
     
     



 EKONOMİ 


















</TEXT>
</DOC>
