<DOC>
<DOCNO> 23760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/dunya/dun04.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yunan Dışişleri greve gitti 
</HEADLINE>
<TEXT>

     ATİNA Milliyet 

     Bir aydan beri çeşitli sektörlerde birbiri ardına patlak veren grev dalgalarıyla boğuşan Yunanistan’da son olarak diplomatlar da zam isteyerek bir günlük greve gitti. Grev nedeniyle, Yunanistan’ın dış politikası dün kepenk indirdi. 
     Atina’da merkezde çalışan diplomatların yanısıra, Yunanistan’ın çeşitli ülkelerdeki büyükelçiliklerinde ve uluslararası kuruluşlardaki çalışanlar günlük mesailerini yapmadı. Diplomatlar grevine, Ankara Büyükelçiliği’ndeki Yunan diplomatlar da yer aldı. 
     
Geçinemiyorlar      Yunanlı diplomatlar, hayat pahalılığından şikayet ediyorlar. Diplomatlar Sendikası EDY tarafından yapılan iki sayfalık açıklamada, üniversitelerde çalışan öğretim görevlilerinin asgari maaşının 700 dolar olduğu, oysa diplomatların asgari maaşının 520 doları geçmediği belirtildi. Düşük ücret sorununun 10 yıldır çözümlenmediği vurgulanan açıklamada, hükümet "diplomatların aleyhinde ayırımcı muamele yapmakla" suçlandı. Dün Yunan Dışişleri’nde sadece idari personel, hukukçular ve teknik personel çalıştı. 
     



 DÜNYA 













</TEXT>
</DOC>
