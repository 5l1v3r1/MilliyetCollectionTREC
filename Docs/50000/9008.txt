<DOC>
<DOCNO> 9008 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/son/sondun09.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de kar fırtınası ve hortum... Mississippi felaket bölgesi ilan edildi 
</HEADLINE>
<TEXT>

     ABD'nin orta batısını etkisi altına alan kar fırtınaları, 9 kişinin ölümüne, 30'dan fazla kişinin hastanelik olmasına yol açarken, otoyollar kapandı ve pek çok bina hasar gördü. 
     Mississippi'de ortaya çıkan bir hortum, çok sayıda evi kullanılamayacak hale getirirken, fırtınadan şu ana kadar 7 kişinin öldüğü belirlendi. 
     Tennessee'de de fırtına, 200 ev ile çok sayıda araca zarar verdi.Indiana ve Wisconsin'de de, kar fırtınasının 2 kişinin ölümüne yol açtığı belirtildi. 
     Yetkililer, fırtına yüzünden görüş seviyesinin sıfıra indiği Minnesota, South Dakota ve Iowa'da çok zorunlu olmadıkça trafiğe çıkılmamasını istedi. Minneapolis, South Dakota ve Iowa'da 31 santimetreye varan yoğun kar yağışının otoyolları kapattığı belirtildi. 
     Chicago'da elektrik kesintileri ortaya çıkarken, bazı uçuşlar iptal edildi. Amerikan Federal Acil Yönetim Kurumu FEMA , fırtına yüzünden evini yitirenler için sığınaklar oluştururken, Mississippi Valisi Ronnie Musgrove, eyaleti ''felaket bölgesi'' ilan etti. Fırtına yüzünden, Texas ve Arkansas'ta da bazı evlerin zarar gördüğü kaydedildi. 




</TEXT>
</DOC>
