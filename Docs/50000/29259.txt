<DOC>
<DOCNO> 29259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yazar/tamer.html </URL>
<DATE> 2001/06/28/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Türkbank'ı uğurlarken... 
</HEADLINE>
<TEXT>

     Tüketici köşesinden kalma alışkanlıkla, yazılarımı yazarken okurlarımdan gelen bilgi ve belgeleri her zaman dikkatle incelerim. Hazine'den sorumlu Devlet eski Bakanı Ufuk Söylemez'in dün bu köşede yer alan açıklaması üzerine sadece Türkbanklılar değil, Türkbanklı olmayanlar da köşemizi arayıp ilginç hatırlatmalar yaptılar. 
     Örneğin bazı Türkbanklılara göre bankalarının bu hale gelmesinde, Tansu Çiller'in ilk başbakanlığında biraz da deneyimsizliği nedeniyle yaşanan 1994 ekonomik krizinin de payı var. Zaten Türkbank'ın 64. madde kapsamına ilk alınışı da bu krizin ertesine rastlıyor. 5 Nisan kararlarıyla birlikte gelen büyük çaplı devalüasyon sonrası Türkbank, Eylül 1994'te 64. madde kapsamına alınıyor. Mart 1995'te de Çiller'in o dönemdeki yalı komşusu Mehmet Üskünkaya'ya yakın olduğu belirtilen Oğuz Özkanlı Türkbank Genel Müdürlüğü'ne atanıyor. Dönemin Başbakanı Çiller, Hazine Müsteşarı Ayfer Yılmaz. 
     26 Mayıs 1996 tarihli Milliyet'te yer alan ve arkadaşımız Nedim Şener'in imzasını taşıyan haberde ise İzmir'den milletvekili seçildikten hemen sonra Başbakan Tansu Çiller tarafından Hazine'den sorumlu Devlet Bakanı yapılan Ufuk Söylemez'in Türkbank'ta Genel Müdür Oğuz Özkanlı'yı görevinden alarak yerine İzmir'li Yaşar Grubu'nun bankası Yaşarbank'ta yıllarca çalışmış Erol Okuyan'ın atanması değerlendiriliyor ve bankanın Yaşarbank'a satılmak istendiği iddia ediliyor. 
     Dün arayan Türkbanklı bir okurum ise Çiller başbakan, Söylemez'in de bakan olduğu günlerde Kanal 6 - Ahmet Özal - Mehmet Kurt - Alaaddin Çakıcı bağlamındaki gelişmeleri anımsatırken, Erol Evcil'e Türkbank'tan kredilerin hangi dönemde açtırıldığını da düşünün diyor. Flash TV baskınını hatırlatıyor. 
     Türkbank'ın hazin sonunu hazırlayan gelişmelerde Mesut Yılmaz'ın hakkını kimse yiyemez Kendisi açık ara öndedir. Ecevit'in başbakanlığındaki mevcut hükümetin de bankanın emin ellere devri konusunda basiretli davrandığı söylenemez. Ama DYP iktidarında da Türkbank rahat bırakılmadı. 
     Bugün ortaya çıkan faturada 90 sonrasındaki tüm iktidarların vebali var. 
     
Gelir dağılımında sondan 19'uncuyuz      Mustafa Sönmez'in son kitabı Gelir Uçurumu'nda, en temel sorunumuz olan adaletsiz bölüşüm enine boyuna irdeleniyor. Ve ülkemiz, gelir dağılımındaki bozukluk açısından dünyanın diğer ülkeleriyle karşılaştırıldığında çok vahim bir tablo karşımıza çıkıyor 
     Türkiye, gelirin adaletsiz bölüşümü açısından dünyanın ilk 20 ülkesinden biri. Çoğunluğunu Afrika ülkelerinin oluşturduğu sıralamada Brezilya ve Meksika gibi sıkça karşılaştırıldığımız Latin Amerika ülkeleri de yok değil. 
     Orta gelirli ülkeler diye yapılan bir diğer sıralamada ise ilk 5'teyiz Bu grupta gelirin bizden de daha adaletsiz bölüşüldüğü 4 ülke ise Brezilya, Meksika, Şili ve G. Afrika. 
     1908'den bugünlere Türkiye'deki gelir bölüşümünün değerlendirildiği kitapta, ülkemizde yaratılan toplam gelirin bölgeler, iller ve ilçeler bazında nasıl paylaşıldığına ilişkin en son verileri içeren çok sayıda tablo da yer alıyor. 
     Om Yayınları'ndan çıkan kitapta Sönmez, yaşadığımız son 2 krizin yoksullaşma sürecine yeni bir ivme kattığına dikkat çekerek, 2001 yılı verileri ortaya çıktığında sıralamada maalesef çok daha kötü yerlere geleceğimizi anımsatıyor. 
     
     Gelir dağılımı en bozuk ülkeler 
     1- Sierra Leone 
     2- Brezilya 
     3- Guatemala 
     4- G. Afrika 
     5- Paraguay 
     6- Kolombiya 
     7- Zimbabwe 
     8- Şili 
     9- Lesotho 
     10- Meksika 
     11- Honduras 
     12- El Salvador 
     13- P. Y. Gine 
     14- Nijerya 
     15- Mali 
     16- Nijer 
     17- Nikaragua 
     18- Zambiya 
     19- TÜRKİYE 
     20- Venezuella 
     
     







Erbakan çekilsin 


Tam tiyatro 2 


Normale dönüş Asayiş jandarmaya 


Muhtarda kaydı yok 


Sürekli diken üstünde mi yaşanacak 


Avrupalılar ne der korkusu 


Olmak - olmamak 


Fazilet, adalet, siyaset 


Aceleye gerek var... 


Demirbank’a Brüksel sürprizi 


Kalkanı siyaset olanlar, yeni oyun peşinde 


Şu Jakobenler 


CHP kurultayı 


Türkbank'ı uğurlarken... 


Resmi Gazete’de ilan şart mı 


Ya faiz yükselecek ya da döviz 


Nasrullah Ayan "Tıkölatacak 


</TEXT>
</DOC>
