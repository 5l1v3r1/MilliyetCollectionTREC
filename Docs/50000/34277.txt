<DOC>
<DOCNO> 34277 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/yazar/toker.html </URL>
<DATE> 2001/07/28/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Kadını arayınız " 
</HEADLINE>
<TEXT>

     BU, polis romanı meraklılarının iyi bildikleri bir formüldür. Bir türlü çözülemeyen, esrarengiz cinayetlerde "Kadını arayınız " denilir. Çünkü ortada daima bir kadın vardır ve cinayet muhtemelen o yüzden işlenmiştir. Kadını buldun mu, katili ortaya çıkarmak kolaylaşır. 
     
     Şu anda herkes, sağda ve solda, parti kurma hevesinde görünüyor. FP kapatılınca "dinci kesim"de bir boşluk doğmuştur ve siyasetin - "tıpkı tabiatta olduğu gibi" diye de özellikle vurgulanır - boşluk kaldırmadığı bilinir. 
     "Dinci kesim", içinde dindarlar bulunmakla birlikte - bunlar elbette bütün partilerde vardırlar, Türk toplumu genelde dindardır - öteki kesimlerden farklıdır. Orada "dünyevi" ile "uhrevi" biraz fazla karıştırılır ve olur olmaz yerlerde bile "din faktörü" üste çıkarılır. Bunun bir adım ötesi, din istismarıdır. Onunla "tehlikeli sular"a girildiğinden dinci kesimin FP gibi partileri, Yeni Şafak gibi gazeteleri bu etiketin kendileri hakkında kullanılmasından tedirgin olurlar. İçlerinde oralara "bizzarure", başka taraflarda yer bulamadıklarından dolayı adeta eklenmiş olanlar bulunduğundan bunlar "hamamın namusu"nda daha titiz, hatta polemiklerinde daha sivri görünmeye dikkat ederler. 
     Şimdi, FP'nin bir değil, iki parti doğuracağı ortaya çıkmıştır. Kutan ve arkadaşları kendilerine "gelenekçi" sıfatını yakıştırarak kurdukları Saadet Partisini FP'nin çizgisine oturtmuşlardır. Belki "klasik Erbakan"dan biraz uzak kalmaya çalışarak.. Bunda ne kadar başarı kazanacakları, meçhuldür. 
     Asıl, "Yenilikçiler" diye ortaya çıkanlardır ki 
     1- Adeta "redd - i miras" eyleyerek, bırakınız "dinciler"i, "dindarlar"ı bile partilerinin esas tabanı saymayarak "tüm toplum"u kucaklama amacı söylemektedirler. 
     2- Birden yanlarında, bin kapının ipini çekmiş eski marksistlerden, maoistlerden, Filistin kampı yetişmelerinden, ateistlerden, kürtçülük şampiyonlarından, Özal maşalarından oluşan bir "hazır kuvvet" belirivermiştir ve bunlar hava basmaya koyulmuşlardır "Bugünkü şartlarda bir seçim olması halinde Tayyip Erdoğan'ın başını çektiği hareketin tek başına iktidar olması kesin kabul ediliyor " Acaba kim tarafından Bu hazır kuvvet vaktiyle "Cem Boyner hareketi"nin de etrafını sarmış ve onu dejenere edip seçim sandıklarının dibine itmiştir. 
     
Homeyni mi, Taliban mı      Yenilikçiler bu parazitlerden yakalarını sıyırabilecekler midir, bilinmez ama takkiyecilik suçlamasından kurtulup inandırıcılık aşamasına geçebilmeleri için önlerinde bir "turnsol kağıdı" vardır Düşündükleri toplumda kadının yeri ne olacaktır 
     Elbette ki "Biz şeriatçı değiliz" diyeceklerdir. Elbette ki medeni kanunu hemen "dört karı almaya" açık hale getirmeye kalkışmayacaklardır. Elbette ki "mirasta 2 hak erkeğin, 1 hak kadının" paylaşmasına gitmeyeceklerdir. Hatta başörtüsünü mecburi kılmayacak, kadınları işlerinden derhal almayacaklardır. 
     Bunlar, deli değillerdir ya.. Ama, toplumlarında kadının yeri ne olacaktır "Cemiyet hayatı"na onu karıştıracaklar mıdır, yoksa onlar "kendi kapalı bölmeleri"nde mi "saygıdeğer vatandaşlar" olarak yaşayacaklardır 
     Yani, henüz Taliban değil ama, Atatürk kadınları olmaktan çıkıp Homeyni kadınları mı olacaklardır 
     Kendi "özel yaşamları"ndaki manzara pek fazla ümide, hatta iyimserliğe yer bırakmıyor da.. 
     
     Yarın Kaf Dağının arkasındaki Olimpiyatlar 







Beyfendi rahat 


Lira ve dolar 


Utanç verici Ayıp Duyarsızlık 


İnce ayar 


Hasankeyf kurtuluyor 


Hangi üniversite daha iyi 


"Mega" sorunlu ülke... 


Vergi kaçağında "Alo 189" hattı... 


Fischer'e soralım, ne olacak 


Telekom’u Oyak’a saaatttııım 


"Ben bilmem, büyüklerim bilir " 


Yönetici diktatör değildir 


"Kadını arayınız " 


Stanley Fischer’a dalgalı sorular 


Kur "çıpa" idi "sopa" oldu 


</TEXT>
</DOC>
