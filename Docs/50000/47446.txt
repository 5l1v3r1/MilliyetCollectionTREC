<DOC>
<DOCNO> 47446 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/siyaset/siy05.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hoca ve Tayyip için nabız yoklanıyor 
</HEADLINE>
<TEXT>

Anayasa’da düzeltme’ pazarlığı 
     SALİHA ÇOLAK Ankara 

     Başbakan Bülent Ecevit ve MHP Lideri Devlet Bahçeli ile görüşen TBMM Uzlaşma Komisyonu, Anayasa’da "düzeltme" çalışması için bugün toplanacak. Komisyona, 14 madde ve milletvekili maaşına ilişkin düzeltme maddesinin yanı sıra yeni pazarlıklara kapı açacak öneriler getirilmesi bekleniyor. 
     AKP ve SP, pakete daha önce Genel Kurul’da reddedilen Tayyip Erdoğan ve Necmettin Erbakan maddelerinin de alınmasını istiyor. Ancak SP ve AKP, bunu pazarlık konusu yapan bir görüntüden uzak durmaya çalışıyor. Hükümet ikna edilebilirse pakete bunlar da alınacak. 
     Uzlaşma Komisyonu ile görüşen Ecevit ve Bahçeli’nin, "Bu iş hükümetle Cumhurbaşkanı arasında bir mesele değil, bu Cumhurbaşkanı ile Meclis arasında bir mesele, değişikliği yapmak Meclis’in işi" dedikleri öğrenildi. 
     



 SİYASET 















</TEXT>
</DOC>
