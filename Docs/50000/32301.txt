<DOC>
<DOCNO> 32301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sondun11.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Finlandiya tangoda Arjantin'e rakip... 
</HEADLINE>
<TEXT>

     Finlandiya'nın batısındaki ormanlık köy Seinajoki, düzenlenen 5 günlük ''Tango Şöleni'' ve 45 bin dansçısıyla, Arjantin tangosunun başkenti kabul edilen Buenos Aires'e rakip oldu. 
     Seinajoki'de dün gece sokaklarda başlayan ''17. Tango Şöleni''nin davetsiz konuğu yağmur, tango sevdalılarını dans etmeden alıkoyamadı ve dansçılar yağmurlukları ya da şemşiyeleriyle sokaklarda tangolarını sürdürdü. 
     Tango Şöleni'nin sözcüsü Ilkka Heiskari, Fin tangosunun Arajantin tangosundan biraz farklı olduğunu belirterek, ''Fin tangosu, Arjantin tangosuna nazaran daha hafif, daha yumuşak ritimli ve Finlandiyalılar biraz Alman Marşı gibi tango yapma eğilimindeler, ama yaptıkları tabi ki yine tango'' dedi. Tango meraklarından ziyade buz hokeyi sevdaları ya da telekomünikasyon devi Nokia gibi yüksek teknoloji markalarıyla tanınan Finlandiya'daki ''Tango aşkı'' karşısında şaşkınlığını gizlemeyen Arjantin'in Helsinki Büyükelçisi Alfredo Corti de, ''Tango'yu tarif eden tek bir model ya da tanım yok, tangonun birçok çeşidi var, Fin tangosu da bunlardan biri'' dedi. 17 yıldır her yıl düzenlenen Tango Şöleni bünyesindeki yarışmada birinci olacak Tango Kralı ve Kraliçesi'nin ''ulusal star'' haline geldiği ve basının ilgi odağı olduğu belirtiliyor. 







</TEXT>
</DOC>
