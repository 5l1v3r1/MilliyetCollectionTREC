<DOC>
<DOCNO> 34938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/son/sonspo04.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da lig fikstürü çekildi, Milan'a şanssız takvim... 
</HEADLINE>
<TEXT>

     Teknik direktörlüğünü Fatih Terim'in yaptığı Milan takımı, şansız bir fikstür çekti. 
     İtalya 1. Futbol Ligi'nde dün belli olan gelecek sezonun fikstürüne göre, şampiyonluğa oynayacak takımlar arasında Milan'ın daha şansız olduğu görüldü. İlk derbi maçını 4. hafta Lazio'ya karşı oynayacak Milan, ligin son haftalarında zorlanacak. 
     İtalya'da lig şampiyonun belli olması her zaman son haftalara kalırken, Milan 12. haftada Parma, 14. haftada Juventus, 15. haftada Roma gibi en güçlü rakiplerine karşı oynayacak. 
     Kırmızı-siyahlı ekip, ligin son iki haftasında da Verona ve Lecce ile karşılaşırken, bu iki takımının da 2. lige düşmeme mücadelesi vereceği tahmin edilerek, son haftaların onlar için de önemli olacağı belirtiliyor. 
     Öte yandan Hakan, Emre ve Okan'ın oynadığı İnter'in ise daha şanslı olduğu görülüyor. İnter, ligin 2. haftasında Parma deplasmanına gidecek olmasına karşın, diğer derbi maçlarını ligin ortalarında 8 ve 11. haftalar arasında oynayacak. 
     
     
     







</TEXT>
</DOC>
