<DOC>
<DOCNO> 39289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/ekonomi/eko01.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Asansörde iade pazarlığı 
</HEADLINE>
<TEXT>

Devlet Bakanı Kemal Derviş, ihracatçıları ziyaret ettiği Dış Ticaret Kompleksi’nin asansöründe mahsur kalınca, İhracatçılar, KDV iadelerini alana kadar bizi tutuyorlar’ diyerek espri yaptı 
     EKONOMİ SERVİSİ 

     Türkiye İhracatçılar Meclisi TİM icra kurulu üyeleriyle dün İstanbul’da bir araya gelen Devlet Bakanı Kemal Derviş ve beraberindekiler asansörün azizliğine uğradı. Derviş, Dış Ticaret Kompleksi’nde reel sektörün sorunlarını tartıştığı toplantıdan ayrılırken, asansörde mahsur kaldı. 
     Toplantının gerçekleştirildiği binanın dokuzuncu katından ayrılmak üzere asansöre Derviş’le birlikte TİM Başkanı Oğuz Satıcı, TİM Başkan vekili Ersin Tezol, GİSAD Genel Müdürü İbrahim Özdoğan, Bakan Derviş’in Danışmanı Oya Ünlü ve iki koruması bindi. Aşırı ağırlık nedeniyle bozulan ve zemin katta kapıları açılmayan asansördeki arızanın giderilmesiyle, iki kat aşağıya otoparkın bulunduğu kata inildi. Asansörde mahsur kalan Derviş, "İhracatçılar KDV iadelerini alana kadar bizi tutuyorlar" diye espri yaparken, yanında bulunan ihracatçılar da, "Gitmenizi istemiyoruz" diyerek espriye yanıt verdiler. 
     
     Keşke yüzde 10 büyürüz deseydim’ 
     Asansör krizi aynı zamanda toplantının başlangıcında da meydana geldi. Bu kez asansörde mahsur kalan Derviş’in beraberindeki Eximbank Genel Müdürü Ahmet Kılıçoğlu, İhracat Genel Müdürü Soner Maşa ve Devlet Bakanı Derviş’in danışmanı Oya Ünlü oldu. Toplantının yapılacağı salona birlikte gelen Derviş ve Satıcı, Kılıçoğlu, Maşa ve Ünlü’nün asansörde mahsur kalmaları üzerine toplantının başlaması için bir süre beklediler. 
     Bu arada Satıcı, "Sayın Bakanım asansörden çıkarken, Yugoslavya’da asansörde bir kere kaldığını anlatıyordu" demesi üzerine Derviş de gülümseyerek, "Onun yerine büyüme yüzde 10 olacak falan deseydik" diyerek espri yaptı. 
     
     12 ayda ihracatta güçlü bir ülke olacağız’ 
     TİM Başkanı Oğuz Satıcı ile birlikte açıklamalarda bulunan Bakan Derviş, "Eğer dengeler oturursa, ekonomik programın bir sonucu da belki hemen değil ama önümüzdeki altı - 12 ay içinde dış satım açısından son derece güçlü bir Türkiye’yi yaratabiliriz diye düşünüyorum" dedi. Derviş, temmuz ayında yüzde 13’e yakın ihracat artışı olduğunu, sene sonunda yüzde 15’lik artış hedefinin tutturulabileceğini belirtti. Fotoğraf OKTAY ANKIN 
     
Fon bankaları devreye girecek      TİM Başkanı Oğuz Satıcı, Bakan Derviş’le yaptıkları toplantıda, "Fon’a devredilmiş bankaların, geçmiş dönemdeki limitleriyle özellikle 
     Eximbank’la ihracatçılar arasında köprü görevi yapmaya devam edeceği konusunda bir mutabakat olduğunu" bildirdi. 
     Satıcı, Türkiye’yi krizden çıkaracak programın reel sektörden bağımsız yapılıp uygulanamayacağını da vurgulayarak, şöyle konuştu "Bu seneki ihracatımızı 50 milyar dolar görebilseydik dünyadaki kredibilitemiz, borç yükünü tasfiye etmek konusundaki umudumuz çok daha fazla olurdu. Bizim oluşturduğumuz kaynaklar kurutulmaz ise 50 milyar dolarlık ihracatı yakalamak işten bile değildir." 
     
     Asya Kaplanları’ndan iyiyiz 
     Bakan Derviş ise Asya Kaplanları olarak adlandırılan bazı Doğu Asya ülkelerinin ihracatının gerilediğine dikkat çekerek, şöyle dedi "İhracat Malezya’da eksi yüzde 22, Tayvan’da eksi yüzde 16, Kore ekside. Biz, dünya piyasası şartlarına rağmen şu anda bir ölçüde başarılıyız fakat bu başarıyı nasıl büyütebiliriz Özellikle fiyatla miktar arasındaki uyumu nasıl sağlarız Bu başarı aslında miktarda daha da büyük ancak, fiyatlar çok düşüyor. Bu konuda ne yapılabilir tartışabiliriz." Derviş, "Rekabet gücünü artıran gerçek bir kur, dış satım için büyük bir kozdur" dedi. 
     



 EKONOMİ 
















</TEXT>
</DOC>
