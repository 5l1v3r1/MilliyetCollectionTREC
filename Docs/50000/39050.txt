<DOC>
<DOCNO> 39050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yasam/yas03.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İtirafçıya infaz 
</HEADLINE>
<TEXT>

Hizbullah Lideri Velioğlu’nun şoförü ve oğlu öldürüldü 
     ÇAĞLAR ÇAĞATAY İstanbul 

     Esenler’de kırmızı ışıkta duran bir otomobilin içindeki babayla oğlu silahlı saldırı sonucu öldürüldü. Öldürülenlerin, terör örgütü Hizbullah itirafçısı oldukları öğrenildi. 
     Esenler Caddesi üzerindeki Ayvalıdere köprü altında, dün öğle saatlerinde, kırmızı ışıkta duran 34 GS 4062 plakalı otomobilin içindeki iki kişi silahlı saldırıya uğradı. Kimliği belirsiz iki kişinin, duran otomobile yanaşarak açtığı çapraz ateş sonucu, otomobildekiler olay yerinde hayatlarını kaybetti. Saldırganlar, yaya olarak olay yerinden kaçtı. 
     Silahlı saldırının emniyet kuvvetlerine yönelik olduğu ihbarı üzerine süratle olay yerine gelerek otomobildeki ölenleri inceleyen polis, cesetlerin Şaban Elaltınterin 42 ile oğlu Mehmet’e 22 ait olduğunu belirledi. Olay yerinde, 7.65 milimetre çapında tabancalardan çıktığı anlaşılan sekiz adet boş kovan bulundu. 25 - 30 yaşlarında, Doğu şivesiyle konuştukları bildirilen ve eşk li belirlenen saldırganların yakalanması amacıyla tüm birimler harekete geçirildi. 
     Diyarbakır’da 1987 - 1993 yılları arasında Hizbullah’ın askeri kanat yapılanmasında yer alan, bir dönem örgütün lideri Hüseyin Velioğlu’nun şoförlüğünü de yapan Elaltınterin, Diyarbakır polisine örgütü çökertecek bilgiler verdikten sonra İstanbul’a yerleşmiş ve kadayıfçılık yapmıştı. 
     



 YAŞAM 



















</TEXT>
</DOC>
