<DOC>
<DOCNO> 20533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/son/soneko17.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Döviz mevduat hesapları 191 milyon dolar azaldı 
</HEADLINE>
<TEXT>

     Bankalardaki toplam döviz mevduat hesapları, 191 milyon dolar azalarak 51 milyar 980 milyon dolara indi. 
     Merkez Bankası'nın geçici verilerine göre, 20 Nisan tarihinde 52 milyar 171 milyon dolar olan toplam döviz mevduat hesapları, bir haftada 191 milyon dolar azalarak 51 milyar 980 milyon dolara indi. 
     Dalgalı kur sistemine geçilmesiyle birlikte, bu tarihten itibaren bankaların ABD Doları bildirimi esas alınarak yayımlanmaya başlanan döviz tevdiat hesapları, bir haftada 387 milyon dolar gerileyerek 41 milyar 715 milyon dolara düştü. Yurtiçi döviz tevdiat hesapları DTH toplamı 74 milyon dolar artarak 36 milyar 257 milyon dolara çıkarken, yurtdışı DTH 43 milyon dolar yükselerek 2 milyar 865 milyon dolar olarak gerçekleşti. Bankalararası interbankta döviz tevdiat hesapları ise 504 milyon dolar azalarak 2 milyar 594 milyon dolara indi. 27 Nisan - 4 Mayıs tarihleri arasında kredi mektuplu DTH ve süper döviz hesapları da, 115 milyon dolar azalarak 10 milyar 150 milyon dolar oldu. DTH, 23 Şubat 2001 tarihine kadar, bankalardan TL olarak derlenmekte ve ABD Doları karşılığı için Merkez Bankası'nın gösterge niteliğindeki günlük dolar döviz alış kuru uygulanmaktaydı. 







</TEXT>
</DOC>
