<DOC>
<DOCNO> 29302 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/son/soneko19.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Krizin öteki yüzü...Bir ayda 94.9 trilyonluk senet protesto oldu 
</HEADLINE>
<TEXT>

     Bankalardaki protestolu senetlerin tutarında Mayıs ayında, Nisan ayına göre azalma yaşanırken, sayısında artış yaşandı. 
     Merkez Bankası'nın verilerine göre, Mayıs ayında bir önceki aya göre, protestolu senetlerin değeri 8 trilyon 698.8 milyar lira azalarak, 94 trilyon 893.5 milyar lira olarak gerçekleşti. Nisan ayında 103 trilyon 592.3 milyar lira tutarında senet protesto edilmişti. 
     Aynı dönemde bankalardaki protesto edilen senetlerin sayısında artış görüldü. Protesto edilen senetlerin sayısı Mayıs ayında, 4 bin 153 artarak 77 bin 240'a yükseldi. Nisan ayında protesto edilen senet sayısı 73 bin 87 idi. 
     2001 yılı Ocak-Mayıs döneminde toplam 432 trilyon 791.4 milyar lira değerinde 391 bin 710 adet senet protesto edildi. Protesto edilen senetlerin miktarı ve tutarı geçen yılın aynı dönemi ile karşılaştırıldığında ise sırasıyla yüzde 3.1, yüzde 65 oranında artış yaşandı. 
     Geçen yıl Ocak-Mayıs döneminde 262 trilyon 293.2 değerinde 379 bin 999 adet senet protesto edilmişti. 
     2000 yılı Ocak-Aralık döneminde toplam 629 trilyon 803.4 milyar lira değerinde, 859 bin 827 adet senet protesto edilmişti. 
     
     







</TEXT>
</DOC>
