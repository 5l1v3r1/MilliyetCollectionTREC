<DOC>
<DOCNO> 11724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sontur06.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Turgay Ciner'in ortağı tutuklandı 
</HEADLINE>
<TEXT>

     Park Holding'in sahibi Turgay Ciner'in ortağı Erhan Aygün'ün, Beyaz Enerji soruşturması kapsamında hakkında çıkarılan gıyabi tutuklama kararı vicahiye çevrildi. 
     Erhan Aygün ve avukatı Kenan Tekdağ bugün gazetelerde yer alan haberler üzerine DGM'ye geldi. Ankara 2 No'lu DGM'nin Yedek Hakimi Ramazan Aksan tarafından hakkındaki gıyabi tutuklama kararı vicahiye çevrilen Aygün, daha sonra DGM Karakolu'na alındı. Aygün, cezaevine gönderilmek üzere burada bekletiliyor. 
     Bu arada, soruşturmayı yürüten DGM Savcısı Talat Şalk, yaklaşık bir saat süreyle de, Beyaz Enerji soruşturması kapsamında daha önce tutuklanan eski Enerji ve Tabii Kaynaklar Bakanlığı Değişik Enerjiler Daire Başkanı Hasan Hüseyin Çoğalan'nın ifadesine başvurdu. Şalk'ın, elde ettiği yeni deliller kapsamında Çoğalan'ın ifadesini aldığı belirtildi. 
     



</TEXT>
</DOC>
