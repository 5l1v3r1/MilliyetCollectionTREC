<DOC>
<DOCNO> 5241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/guncel/gun02.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu da İtalyan skandalı 
</HEADLINE>
<TEXT>

Hasta kanları Türkiye'ye satmışlar 
     DOĞAN SÖNMEZ Manavgat DHA 

     Türkiye'ye hastalıklı kan ithal edildiği, İtalya'da yakalanan şebeke üyelerinin itirafıyla ortaya çıktı. Şebeke, aralarında Türkiye'nin de bulunduğu sekiz ülkeye hastalıklı kan sattığını söyleyince, İtalya Sağlık Bakanlığı bu ülkeleri uyardı. İtalya'nın talebi üzerine, Manavgat Kaymakamlığı'nın kapısına da duyuru asıldı. 
     Yakalanan 27 kişilik şebekenin üyelerinin, Türkiye'nin yanı sıra Romanya, İsviçre, İsrail, Tayvan, Hindistan, Tunus ve Mısır'a hastalıklı kan sattığını açıklamasının ardından, İtalya Sağlık Bakanlığı bu ülkeleri uyardı. Kanlarla ilgili açıklama yapılmazken, İtalya'nın talebi Valilik, Kaymakamlık ve Emniyet Müdürlüğü aracılığıyla vatandaşlara duyuruldu. Duyuruda, bir internet adresi de verilerek, hastalıklı kan alan kişilerin İtalya Trento Mahkemesi'nde görülen davaya taraf olması istendi. 
     
Kaymakamlık ilan astı      Manavgat Kaymakamlığı'nın kapısına asılan duyuruda da şöyle denildi 
     "İtalya'daki Trento Mahkemesi tarafından, 12 Aralık'ta konlamine kan ticareti yapmakla suçlanan 27 kişinin sahte belgelerle salgın hastalık başlatmak iddiasıyla yargılanacakları, bu şahıslardan kan alan Romanya, İsviçre, Türkiye, İsrail, Tayvan, Hindistan, Tunus ve Mısır'ın taraf ülke olacakları belirlendi. Bu konuda dava açmak isteyen şahıslar, www.politrasfusi.it web adresinden başvuru formlarını temin edebilir. Bu ilan metni vatandaşlarımızın haberdar edilmesi için ilgili kuruluşlar aracılığıyla bildirilmelidir." 
     


 GÜNCEL 

















</TEXT>
</DOC>
