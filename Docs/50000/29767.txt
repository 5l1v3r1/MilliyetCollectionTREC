<DOC>
<DOCNO> 29767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/yazar/civaoglu.html </URL>
<DATE> 2001/07/01/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Sağlık gurusu 
</HEADLINE>
<TEXT>

     ABD'nin en ünlü kalp cerrahı Dr.Mehmet Öz'ün önüne bir dosya konur. 
     Dosya, ABD Başkan Yardımcısı adayı olarak düşünülen Dick Cheney'e aittir. 
     İçinde Cheney'in sağlık durumunu en ince ayrıntılarıyla yansıtan raporlar, laboratuvar incelemeleri, filmler bulunmaktadır. 
     Dr.Öz'den "çok gizli" kaydıyla istenen şey şudur 
     "Dosyayı inceleyin. 
     Bu kişi ABD Başkan Yardımcılığı'na aday gösterilebilir. 
     Bush'un Yardımcısı seçilmesi halinde sağlığı 4 yıl hizmet vermeye elverişli mi " 
     Doktor Öz'ün dosyayı inceledikten sonra verdiği görüş nedir 
     Bu sorunun cevabı, Hipokrat yeminine aykırı... 
     Peki dosyayı verip Öz'ün görüşünü isteyenler kimler 
     Öz "Bunu da söyleyemem" diyor. 
     
Yeltsin'in dosyası      Ama... Kaynağını gösterebileceği başka bir dosya olayı daha yaşamış... 
     Rusya Eski Devlet Başkanı Boris Yeltsin hastadır. 
     ABD İstihbarat Örgütü CIA yetkilileri, dünyada en çok yapay kalp takan ve en iyi kalp cerrahı olan Dr.Öz'e Yeltsin Dosyasını verirler. 
     "İnceleyin lütfen... 
     Belki Rusya'ya gidip Yeltsin'e yapay kalp takmanızı rica edeceğiz" derler. 
     Öz'ün anlatımına göre "Dosyada, Yeltsin'in tıp alanında düşünülebilecek bütün özellikleri, teşhisleri bulunmaktaydı. Hangi kalp damarlarının ne oranda tıkalı olduğunu gösteren Anjio filmleri bile..." 
     
Şifalı kordon      Dr.Öz için ilk yazıyı 1995'te yazmıştım. 
     O, sadece en iyi kalp cerrahı değil kendi kalbini ve beynini insanlığa adamış bir sağlık gurusu... 
     1996'da onunla "yapay kalp"i konuşmuştuk. 
     Bir yapay kalp nakli 500 bin dolara maloluyordu. 
     Hedefi "bu maliyeti, 50 bin dolara indirmek ve daha düşük gelirli hastalara da uygulayabilmek"ti. 
     110 bin dolara indirmiş. 
     Ayrıca... Çocuğu olan genç anne - babalara hastaneden izin almadan, bir oldu - bittiye getirerek zaten yıllardır bu yapay kalpleri ücretsiz takıyor. 
     Şimdi tamamen kendi keşfi olan bir kordon ile kalpteki ritmik bozuklukları iyileştirmekte. 
     Özel plastikten üretilen kordona elektrik veriyor... Ritim bozukluğu yapan elektrik akımlarını lazerle yakıyor... Kalbin yukarıdan aşağıya elektrik üretmesini ve düzenli çalışmasını sağlayan bir enerji yolu açıyor... 
     Bu işlemi, göğüs kafesini açmadan doğrudan tek delik delerek yapmaya başladı. 
     Tıpta müthiş bir hadise... 
     Bir diğer uygulama... 
     Kaliforniya'da bir grup mühendisle Öz, bir hayal projeye girişirler. 
     Göğüs kafesini kesip kalbi çıkarmadan by - pass , kalp kapakçığı ve diğer çok zor ameliyatları yapmanın yolunu aramaya koyulurlar. 
     Göğüsten 3 çubukla kalbe girilecektir. 
     Çubuklardan birinin ucuna 2 göz, diğer ikisinde ise bıçak, makas,dikiş dikme gibi ameliyat marifetleri olan eller... 
     Proje başarılıdır. 
     
Uzaktan kumandayla      Bu çubuklar, buzdolabı büyüklüğünde bir robotun kollarıdır. 
     Robota hükmeden cerrah - tıpkı video oyunları gibi - monitörle görerek ve bazı düğmeleri oynatarak, yandaki odada ameliyatı yapıyor. 
     1 ya da 2 yıl sonra, aradaki iletişim hatları ile aynı ameliyat ülkelerarası - uzaktan kumandayla - gerçekleşebilecek. 
     Böyle bir deneyim, kısa süre önce yapılmış... New York'taki doktor İtalya'daki hastanın safra kesesini almış. 
     Öz'ün dünya çapındaki ünvanını da belirtmeliyim. 
     Her sektörden seçilen dünya liderleri arasında, İletişim alanında Bill Gates'in dünya lideri olması gibi sağlık alanında da Mehmet Öz dünya lideridir. 
     
Müzikle terapi      Öz, bütün hastalarına, doktorlarına ve hemşirelerine haftada 4 gün masaj ve yoga yaptırıyor... 
     Ayrıca... Hastalarına kulaklıkla sufi müziği dinletirken fondan da şöyle seslenişler veriyor 
     "İyileşeceksiniz. 
     Sizi çok seviyoruz. 
     Çok yetenekli doktorlar elindesiniz." 
     Keşke "Türkiye seninle gurur duyuyor" söylemi böylesine ucuzlamasaydı. 
     Ama... Şöyle seslenebiliriz "İnsanlık seninle gurur duyuyor." 
     
     







Yaşşaaa Paşa 


CHP'nin sorunu 


Kokulu işkence 


Kışkırtıcı olmanın dayanılmaz hafifliği... 


Sağlık gurusu 


Güzel ölüler 


Hedef şahdamarımız 


Kıyıdaki köşedeki kitaplarınızı... 


Kapkaç-City 


Kıssadan hisse 


Şimdi CHP zamanı 


Gümrükler kevgir olmasın da ne olsun 


Derviş’i kaçırmadan olayı net göremeyiz 


Telekom güveni yok etti 


Nil'de turizm gemisi 


</TEXT>
</DOC>
