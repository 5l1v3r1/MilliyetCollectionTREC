<DOC>
<DOCNO> 20115 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/yasam/ayas.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Var yaaaa Adını dağlara yazarım 
</HEADLINE>
<TEXT>

Ezeli rakip Galatasaray'ı yenmenin sevincini sokaklara taşıyan Fenerbahçeli taraftarlar, şarkılar söyleyip sabaha kadar eğlenerek galibiyetin tadını çıkardı 
     DENİZ ALTUNTAŞ 

     Hazırlıklar günler önce başlamıştı... Maç nerede, nasıl izlenecek, sonuca göre nerelerd"e eğlenilecek belirlenmiş, iddialara girilmişti... Ve o gergin 90 dakika sona erdi maç sonunda 2-1'lik skorla Galatasaray'ı yenen Fenerbahçeliler '40 gün 40 gece' sürecek kutlamalara start verdi Türkiye'nin dörtbir yanı sevinç gösterilerine sahne oldu. 
     İstanbul eğlence hayatının merkezi Etiler, sarı - lacivertli taraftarların kutlama merkezi haline geldi. Otomobilleriyle galibiyet turuna çıkan Fenerbahçeli taraftarlar, Nispetiye Caddesi'nde trafiğin kilitlenmesine sebep oldu. Sarı - lacivert formalarını giyen taraftarlar bayrak sallayıp takımlarının galibiyetini coşkuyla kutladılar. 
     
     Bu gece barda...’ 
     Etiler'in gözde gece kulübü Şamdan, eğlenmeye gelen ünlülere ev sahipliği yaptı. Fenerbahçe Teknik Direktörü Mustafa Denizli'nin kızı Selin Denizli, Cem Özer, Gülümsün-Ercan Saatçi, Aslı -Metin Şen, İbrahim Kutluay - Demet Akalın, Biricik Suden-Can Akçay ve Raif Dinçkök gibi ünlüler maç sonrası Şamdan'da eğlendi. 
     Fenerbahçeli futbolcular, Şamdan'dan sonra Nispet Bar'a gidip, geç saatlere kadar eğlenerek ve şampiyonluk yolundaki en büyük rakipleri Galatasaray'ı yenmenin keyfini çıkardılar. 
     
     Göz görmese de gönül Fener’le 
     İşte kendisi de fanatik bir Fenerbahçeli olan foto-muhabirimiz Ercan Arslan'ın objektifinden iki enstantane... Fenerbahçe ile devrimci lider Che'yi bir araya getiren bir fanatik... Ve gözleri görmese de hiçbir Fener maçını kaçırmayan bir taraftar... Maçı seyredemiyor. Ancak tribünlerin ortasında radyosunu açmış, galibiyeti dinliyor’... 
     
     Fanatik gelin 
     Fenerbahçeli Başak Harron, düğün gününü lig fikstürüne bakmadan belirleyince böyle oldu... Çırağan Sarayı'nda Amerikalı David Harron'la evlenen Başak, gelinliğini çıkarmadan Şamdan'a giderek, eşiyle birlikte galibiyeti kutladı dudak dudağa objektiflere poz verdi. 
     
     Şampiyon Fener’ 
     Maçtan sonra sevgilisi Demet Akalın ile eğlenen basketbolcu İbrahim Kutluay, "Fener'in galibiyetini görmek için İstanbul'a geldim. Şampiyon Fenerbahçe" dedi. Ercan-Gülümsün Saatçi çifti de sarı-lacivertli takımın şampiyon olacağından emindi... 
     
     Barda da coştu 
     Galibiyette büyük pay sahibi olan İsrailli futbolcu Haim Revivo, galibiyeti önce Şamdan'da sonra da arkadaşlarıyla birlikte Nispet Bar'da kutladı. Fulden Uras, Revivo'ya çok sevdiği 'Güz Gülleri'ni söyletmek için yanına gitti ama futbolcu şarkıya eşlik etmedi. 
     
     Selin Denizli Babamı kutlarım 
     Fenerbahçe Teknik Direktörü Mustafa Denizli'nin kızı Selin, galibiyeti önce Şamdan'da ardından da Nispet Bar'da kutladı. Denizli, manken arkadaşı Martin ile birlikte Fulden Uras'ın şarkılarına eşlik etti. Gece boyunca Revivo'nun 10 numaralı formasını giyen Selin Denizli şöyle dedi "Babamı telefonla kutladım. Bu sene şampiyon Fenerbahçe olacak." 
     
Yine magandalar...      TURAÇ TOP-TAYLAN YILDIRIM DHA 

     Maç sonrasında Fenerbahçeliler'in sokaklara dökülüp şarkılarla, türkülerle eğlenmesi güzeldi... Ancak kutlamalar yine maganda dehşetine sahne oldu. İzmir'in Eşrefpaşa semtinde, şehir magandalarının tüfeğinden çıkan saçmaların isabet ettiği 3 çocuk yaralandı. 
     Üzümcü İlköğretim Okulu öğrencileri 8 yaşındaki Şerefcan Gönüler ve Sevdi Kübra Balcı ile 7 yaşındaki Naci Tolga Çakıcı birlikte ders çalıştıktan sonra evlerinin önünde oyun oynamak için dışarı çıktı. 
     
     Saldırganlar aranıyor 
     Bu sırada sokaklarından geçen şehir magandaları av tüfeğiyle havaya ateş etmeye başladı. Magandaların tüfeğinden çıkan saçmalar küçük çocuklara isabet etti. Tedavileri yapılan talihsiz çocuklar taburcu edildi saldırganların yakalanması için çalışmalar sürüyor. 


 YAŞAM 


















</TEXT>
</DOC>
