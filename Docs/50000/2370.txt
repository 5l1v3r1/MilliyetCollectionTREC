<DOC>
<DOCNO> 2370 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/guncel/gun08.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Altı bürokrat Hasat’a takıldı 
</HEADLINE>
<TEXT>

     AHMET KAYA Gaziantep DHA 

     Güneydoğu Tarım Satış Kooperatifleri Birliği eski Genel Müdürü Mehmet Okur’un da aralarında bulunduğu altı yöneticinin, Mersin’deki "Hasat Operasyonu"nda çok sayıda belgelerine el konulan Hasan Şeker Gıda Sanayii ile birlikte altı ayrı şirkete ucuz mercimek sattığı ve devleti 316 milyar lira zarara uğrattığı için görevden alındığı ortaya çıktı. Olay, 2000 Nisanı’nda Birlik Genel Müdürlüğü’ne atanan Vakkas Korkmaz’ın, eski genel müdür ve bazı yönetim kurulu üyeleri hakkında Gaziantep Cumhuriyet Savcılığı’na suç duyurusunda bulunmasıyla aydınlatıldı. 
     Olayda adı geçen Hasan Şeker Gıda Sanayi ile Serttaşlar firmaları ihraç etmek için Mersin Serbest Bölgesi’ne bakliyat ürünleri getirdi. Ancak ihraç edilmiş gösterilen ürünler iç piyasada satıldı. Serbest Bölge üzerinden yapılan ticari işlemin vergiden muaf olması nedeniyle firmalar vergi ödemezken, ihraç nedeniyle trilyonlarca liralık vergi iadesi aldı. 
     


 GÜNCEL 














</TEXT>
</DOC>
