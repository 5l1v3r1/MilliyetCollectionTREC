<DOC>
<DOCNO> 3519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/23/yazar/sazak.html </URL>
<DATE> 2001/01/23/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Çiller Bakan çekilmeli 
</HEADLINE>
<TEXT>

     DYP'nin Enerji Bakanı hakkında verdiği gensoru Meclis gündemine gelirken Çiller, hükümete çağrıda bulunarak Cumhur Ersümer'in bakanlıktan çekilmesini istedi. 
     Tansu Çiller'le dün yaptığımız söyleşide yakın tarihe ilişkin çarpıcı bilgiler ortaya çıktı. 
     Beyaz Enerji Operasyonu'ndan aylar önce Başbakan Ecevit'e yapılan bir ziyarette DYP lideri, Dünya Bankası'nın uyarılarını gündeme getiriyor. Ecevit dinliyor ve yardımcısı Hüsamettin Özkan'a bakarak hayretini ifade ediyor. Sonraki gelişmeyi Çiller'in sözlerinden aktaralım 
     "3 ay sonra Ecevit'e bir daha gittik, Türkiye'yle ilgili söylentiler ayyuka çıkmıştı, DPT Müsteşarı bile projeleri maliyetli buluyor ve karşı çıkıyordu, Başbakan'a Dünya Bankası raporları konusunda sizi uyarmıştık dedik... Hatırlamıyorum cevabı verdi. O gün konuşulan pek çok iddia bugün fezleke haline getirildi... Keşke Başbakan zamanında ciddiye alsaydı şaibeli işleri. Aynı şey Egebank'ta olmadı mı Gizlenen raporlar yüzünden bakan intihar girişiminde bulundu... Şimdi yapılması gereken Enerji Bakanı'nın görevden çekilmesi, istifa etmiyorsa gensoruyla düşürülmesidir. O bakan gitmediği sürece orası nasıl temizlenecek Çekilsin ve yargı gereğini yapsın." 
     DYP gensoruda Meclis'e yeni bir dosya, belge sunacak mı 
     Tansu Çiller'in yanıtı şöyle 
     "Soruşturmayı DGM Savcılığı sürdürüyor, yazılanlar ortada, iş Mavi Akım'a gidiyor. 50 milyon dolarlık avans verilmiş, nükleer santralda da benzer rakamlar telaffuz ediliyor. Hafiyelik peşinde değiliz, geçmişte bize yapıldığı gibi kişiler üzerinden komplo hazırlanmasına dönük bir muhalefet anlayışımız yok, yargıya gidilsin ve gerçekler ortaya çıksın. Cumhuriyet tarihinde böyle dönem görülmedi, yolsuzluklar örtbas ediliyor, yol arkadaşlığı ortaklığa dönüşmüş, tamam siyaset kurumu yıpratılmasın ama şirketleşmesin de .." 
     MHP'nin suskunluğunu da eleştiriyor Çiller 
     "Bahçeli diyor ki, bunlar dünün sorunu, neredeyse milattan önceye gidecek, bankalar ne zaman battı, Türkiye 40 milyar dolar borçlandı, Enerji Bakanlığı 1997'den bu yana ANAP'ta değil mi Bunlar 'hep bir koy on al' anlayışının sonucudur. Ganimet paylaşması gibi bir şey... Yolsuzluklar ortaya dökülüyor diye bu defada darbe tartışması açılıyor. 
     Geçen defa hükümeti darbe geliyor diye yıktılar, bu defa da asker korkusu yayarak, ayakta kalmaya çalışıyorlar. Sözde demokrasi mücadelesi veriyorlar. İnönü'nün dediği gibi, hadi canım sen de .. Darbe diye bir olay yok. Pandomim oynayanların, 180 derece nasıl çark ettiklerini gördük şimdi de inandırıcı değiller. Bugün 'Gestapo devlet' havası estiriliyor, insanlar kelepçeyle korkutuluyor, koaliyonun 3 ortağı, iktidar gücünü, iş dünyasına, sivil toplum kuruluşlarına karşı silah olarak kullanıyor ama vatandaş her şeyi görüyor. Türkiye böyle gitmez, ortadirek çökmüş, esnaf ve çiftçi battı, yolsuzluklara seyirci kalınırsa sosyal patlama olur." 
     Gensoru günü... Çiller'e soruyoruz "Meclis'te alternatif var mı " 
     Seçim olasılığından söz ediyor, İzmir ve Bursa izlenimlerini aktarıyor, "İki ay önce bu hava yoktu şimdi herkes seçim diyor, halkta siyaseti birkaç partide yoğunlaştırma eğilimi var" diyor. 
     DYP lideri unutulan bir slogana güncel içerik kazandırmış 
     "Hükümet, yolsuzlukların üzerine giderse bitecek... Gitmese de.. Ya bitecek, ya bitecek " 
     
     





Savaş psikolojisi 


"Cehalet kuvvettir" 


Neden bu telaş 


'Savaş'ın sözleri SADECE İFTİRA' 


Aliyev ve İshak Bey’in k rhanesi 


Duyguyla içgüdüyle değil, akıl ve mantıkla... 


Çok cephede 


Özgür balık, Billy 


Marsilya'da ağaç dikmek yerine... 


Sezer ve hukuk 


Fransızcayı boykot 


İngiltere ne yapacak 


Meslek sorumluluğu 


Çiller Bakan çekilmeli 


Üç ilgisiz olay 


Çankaya davetinden gecikmiş notlar 1 


Maaş miras değildir 


Soruşturma var, hüküm yok, sanık var, suçlu yok 


Tayyip Erdoğan GELİYOR 


</TEXT>
</DOC>
