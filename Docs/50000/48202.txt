<DOC>
<DOCNO> 48202 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/soneko07.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 9 aylık bilançolara bağlı hareketler bekleniyor 
</HEADLINE>
<TEXT>

     İstanbul Menkul Kıymetler Borsası'nda bu hafta, 9 aylık bilançolara bağlı hisse bazlı hareketler bekleniyor. 
     Ak Yatırım Menkul Değerler Araştırma Müdür Yardımcısı Abdülkadir Konukoğlu, Borsa'da hafta boyunca 9 aylık bilançolara bağlı hisse bazında hareketlerin yoğun olarak devam etmesinin beklendiğini söyledi. 
     Konukoğlu, İMKB Ulusal-100 Endeksi'nin de 8,500-9,000 aralığında hareket edeceğini tahmin ettiklerini bildirdi. 
     Bilanço bazındaki hareketlerin özellikle sanayi şirketlerinde yoğunlaşacağını ve finansal performansı iyi şirketlerde yoğun alımların gözlenebileceğini vurgulayan Konukoğlu, şunları söyledi 
     ''Bunun yanı sıra bütçe finansmanına ilişkin IMF'nin net tavır takınması biraz piyasaların neşesini kaçırmıştır. 10. gözden geçirmeye ilişkin heyet yerine bir bütçe uzmanın gelmesi kısa vadede piyasada olumsuzluk yaratacaktır. 
     Yurtdışı piyasalardaki gelişmeler de son derece önemli. Özellikle Arjantin'in 7 milyar dolar civarında bir borç takası söz konusu. 
     Önümüzdeki günlerde bu takasın başarılı geçmesi tüm gelişen piyasalara özellikle Türkiye'ye olumlu yansıyacaktır.'' 
     






</TEXT>
</DOC>
