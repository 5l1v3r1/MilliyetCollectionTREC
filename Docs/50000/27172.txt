<DOC>
<DOCNO> 27172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/16/yasam/yas04.html </URL>
<DATE> 2001/06/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkı uğruna ölmek istedi 
</HEADLINE>
<TEXT>

Liseli genç, sevdiği kızdan beklediği yanıtı alamayınca, 3. kattaki sınıfın camından kendini boşluğa bıraktı 
     DİNÇER ŞEREF, M. AKİF ERDEM İstanbul 

     Küçükköy Merkez Lisesi, eğitim yılının son gününde bir intihar girişimine sahne oldu. Lise son sınıf öğrencisi S.K., şık olduğu sınıf arkadaşı C.T.’nin arkadaşlık teklifini reddetmesi üzerine bunalıma girerek üçüncü kattan atladı. 
     Kazım Karabekir Mahallesi'ndeki okulun bahçesinde karne almak için tüm öğrenciler toplandı. Bu sırada sınıfın penceresine çıkan S.K., bahçedeki arkadaşlarına "Çekilin" diye seslendi ve şaşkın bakışlar arasında kendisini boşluğa bıraktı. 
     
     Hayati tehlikeyi atlattı 
     Betona çakılan S.K., arkadaşları ve öğretmenleri tarafından derhal hastaneye kaldırıldı. Vücudunda çok sayıda kırık ve ezilme bulunan S.K.'nın hayati tehlikeyi atlattığı belirtildi. 
     S.K'nın, sınıf arkadaşı C.T.’ye şık olduğu, ancak karşılık bulamadığı öğrenildi. Önceki gün de arkadaşlarıyla Kilyos’ta piknik yapmaya giden gencin, genç kıza burada da arkadaşlık teklif ettiği, ancak reddedilince bunalıma girdiği öne sürüldü. Arkadaşları, lise hayatının son gününde okula gelen S.K.’nın kimseyle konuşmadığını da kaydettiler. 
     



 YAŞAM 























</TEXT>
</DOC>
