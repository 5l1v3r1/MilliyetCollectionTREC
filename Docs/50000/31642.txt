<DOC>
<DOCNO> 31642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yasam/yas09.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dört yaşında ama tanrıça 
</HEADLINE>
<TEXT>

Nepal’de ergenlik çağına giren 12 yaşında tanrıça 'emekli' olunca yerine 4 yaşında yeni bir tanrıça atandı... 
     DIŞ HABERLER SERVİSİ 

     Prens Dipendra'nın işlediği saray cinayetiyle dünya gündemine gelen Nepal'de 4 yaşındaki bir kız çocuğu 'tanrıça' seçildi. 
     12 yaşındaki eski tanrıçanın ergenlik çağına girmesi nedeniyle emekliye sevk edilmesinin ardından dün Budist rahipler tarafından yapılan seçim sonucunda Preeti Shakya adlı küçük kız 'Katmandu Kumari' denilen 'velinimet ilahe' unvanını aldı. 
     Henüz dört yaşında tanrıça olan Preeti Shakya, seçimin yapıldığı tapınaktan küçük bir maiyet tarafından bir tahtırevanla evine götürüldü. 
     
     Emekli sekiz tanrıça var 
     İnanışa göre, minik tanrıça bundan böyle inzivaya çekilip, halk arasına pek çıkmayacak ve gülmeyecek. Sadece Ekim ayında 'Dasain' denilen 10 günlük festivalde Hindu ve Budist inanışa mensup halkın karşısına çıkacak ve onları kutsayacak. Bu festival sırasında kralın da minik tanrıçanın ayağına gidip kutsanması gerekiyor. 
     



 YAŞAM 


















</TEXT>
</DOC>
