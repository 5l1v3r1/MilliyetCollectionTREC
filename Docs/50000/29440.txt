<DOC>
<DOCNO> 29440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yasam/yas08.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Taciz mektubuna meydan dayağı 
</HEADLINE>
<TEXT>

Komşu kızın pencere önüne astığı külota 'aşk mektubu' iliştiren tacizci, kızın ağabeyince hastanelik edildi 
     MEHMET SOYKAN Samsun DHA 

     Zeytinlik Mahallesi’nde oturan 16 yaşındaki P.Ö.'yü bir süredir taciz eden 52 yaşındaki Ekrem Alkış, önceki gün pencere önünde asılı gördüğü külota 1.5 milyon lira, sakız ve içinde cinsel fantaziler yazılı bir aşk mektubu iliştirdi. 
     Mektubu görünce şoke olan P.Ö., olayı derhal ağabeyine anlattı. Ağabey Atakan Ö. de, bunun üzerine olayı çözmek için bir plan yaptı ve Ekrem Alkış'ın bıraktığı mektuba cevap yazarak, aynı şekilde pencere önünde asılı iç çamaşırına bıraktı. 
     Gece geç saatlerde tekrar pencere önüne gelen Alkış, külotun içindeki mektubu alınca, aşkına karşılık bulduğu gerekçesiyle seviniyordu ki, olanlar oldu. 
     
     Önce dayak, sonra polis 
     Öfkeli ağabey ve kızkardeşi, tacizci Alkış'ı evire çevire dövdüler. Yetmedi alıp bir de polise teslim ettiler. Önce Samsun Devlet Hastanesi'ne kaldırılan Alkış, tedavisi yapıldıktan sonra ağabey kardeşin şik yeti üzerine mahkemeye çıkarıldı. 
     Mahkeme, Ekrem Alkış'ı tutuksuz yargılanmak üzere serbest bıraktı. 
     



 YAŞAM 























</TEXT>
</DOC>
