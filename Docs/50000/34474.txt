<DOC>
<DOCNO> 34474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/ekonomi/eko11.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Doğalgazda İran pürüzü 
</HEADLINE>
<TEXT>

     AYDIN HASAN Ankara 

     Türkiye ile İran arasında doğalgaz alımı konusunda, ölçüm istasyonunun standart dışı olduğu tartışması nedeniyle "pürüz" çıktı. 
     İran, doğalgazı bugün pompalamaya başlayacağını açıklarken, Türkiye, sertifika imzalanmadan alıma başlamayacağını kaydetti. Refahyol hükümeti döneminde, 8 Ağustos 1996’da BOTAŞ ile İran Ulusal Gaz Şirketi NIGC arasında doğalgaz sevkiyatına ilişkin bir anlaşma imzalandı. Türkiye 1999 sonunda 3 milyar metreküp doğalgaz alacaktı. Türkiye, Doğubeyazıt - Erzurum doğalgaz boru hattının inşaatına başladı. Görüşmelerde sevkiyat tarihi de 30 Temmuz 2001 olarak belirlendi. Türkiye’de boru hattının inşaatı tamamlandı, ancak İran’daki ölçüm istasyonunun uluslararası standartlara uygun olmaması sorun yarattı. 
     BOTAŞ Ankara Bölge Müdürü Recep Aslantay başkanlığındaki teknik ekip, İran’a gidip teknik incelemelere başlarken, İran yönetimi bugünden itibaren gaz pompalamaya başlayacağını açıkladı. 
     



 EKONOMİ 




























</TEXT>
</DOC>
