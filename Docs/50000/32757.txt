<DOC>
<DOCNO> 32757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/ekonomi/eko05.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Ferrari kriz dinlemedi 
</HEADLINE>
<TEXT>

Yılın ilk altı ayında 300 milyar - 443 milyar liralık dokuz Ferrari satıldı. Geçen yılın aynı döneminde sadece üç Ferrari satılmıştı 
     Otomobil satışlarında yaşanan büyük durgunluğa rağmen, yüz milyarlarca liralık Ferrari’ler kolayca müşteri buluyor. Yılın ilk altı ayında, dördü haziranda olmak üzere toplam dokuz Ferrari satıldı. 
     Geçen yılın aynı dönemine oranla Ferrari satışındaki artış yüzde 200 oldu. 2000 yılının aynı döneminde toplam üç adet Ferrari satılmıştı. 
     Bu yıl ocak - haziran döneminde 443 milyar liralık 320 bin dolar Ferrari 550 Maranello’dan bir, 341 milyar liralık 246 bin 500 dolar 360 Spider F1’den bir ve fiyatı 300 milyar lirayı aşan 221 bin dolar 360 Modena F1’den yedi adedi müşteri buldu. 
     Bu arada, yılın ilk altı ayında diğer ithal otomobil satışları yüzde 69 azalarak 33 bin 56 adete geriledi. 
     Türkiye’de satışa sunulan 41 markadan 39’unun otomobil satışları yüzde 7 ile yüzde 100 arasında düşerken, sadece Ferrari ile Saab satışlarını artırdı. 
     



 EKONOMİ 




















</TEXT>
</DOC>
