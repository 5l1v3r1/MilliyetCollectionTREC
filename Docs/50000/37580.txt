<DOC>
<DOCNO> 37580 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sondun02.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Yanmış patates yüzünden bale izleyicileri salonu boşalttı 
</HEADLINE>
<TEXT>

     İngiltere Kraliyet Operası'nda dün geceki bale gösterisi sırasında, dansçılardan birinin fazla pişirdiği patatesten çıkan dumanların yangın alarmını devreye sokmasının ardından yaklaşık 2 bin seyirci salonu boşalttı. 
     Londra İtfaiyesi sözcüsü, karışıklığa, sahne arkasında, dansçılar tarafından geçici mutfak olarak kullanılan bir odadaki mikrodalga fırında yanmış halde bulunan patatesin yol açtığını söyledi. Seyircilerin, itfaiye ekiplerinin alarmı incelemesi sırasında dışarıda yaklaşık 20 dakika bekledikleri belirtildi. 
     Turneye gelen San Franscisco Balesi'nin gösterisi sırasında meydana gelen olayın ardından gösterinin kaldığı yerden devam ettiği, dansçılardan hiçbirinin henüz olayın sorumluluğunu üstlenmediği bildirildi. 







</TEXT>
</DOC>
