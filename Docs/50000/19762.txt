<DOC>
<DOCNO> 19762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/ekonomi/eko03.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusal güvenlik tehlikede olursa hisselere el konur’ 
</HEADLINE>
<TEXT>

     EKONOMİ SERVİSİ 

     Devlet Bakanı Yüksel Yalova, ABD gezisi sırasında uluslararası yatırımcılarla Türkiye’nin ekonomisini görüşürken, kendisinin hazırladığı Türk Telekom ile ilgili kanun tasarısında bulunmayan Türksat uydusuyla ilgili bilgi vermek durumunda kaldığını söyledi. 
     
     Uydu tartışması kafa karıştırdı’ 
     ABD’de bulunduğu üç gün içerisinde 30’dan fazla uluslararası yatırımcı ve fon yöneticisiyle görüşme imk nı bulduğunu ifade eden Yalova, şunları söyledi "Her biri 400-500 milyar doları kontrol eden, dünyanın çeşitli ülkelerinde müşterileri adına fon yöneten bu yöneticilerle yaptığımız görüşmelerde, Türkiye’nin uluslararası yatırımcılar açısından ne büyük potansiyele sahip olduğunu, ama siyasal kültürü nedeniyle ekonomisini uluslararası ilişkilere yansıtamadığını bir kez daha gördüm.’’ 
     Hazırladığı kanun taslağında Türksat uydusunun bulunmadığını ifade eden Yalova, "Olmayan bir hususun, kanun tasarısından çıkartılması gerektiği talepleri Türkiye’de dile getirildi. Türksat uydusu zaten Ulaştırma Bakanlığı’nın yetkisinde" şeklinde konuştu. 
     
     Güvenlik endişesi yersiz’ 
     Yalova, Genelkurmay Başkanlığı ve Ulaştırma Bakanlığı’nın, yasalarından gelen yetkileri olduğunu ve ulusal güvenliğin tehlikede olduğu bir durumunda hisse oranına bakılmaksızın Türk Telekom’a doğrudan el koyabileceklerini söyledi. Türkiye’nin çok hassas dönemden geçtiğini belirten Yalova şunları söyledi "Artık Türkiye’nin ilgisiz, bilgisiz insanlar yüzünden daha fazla fatura ödemeye müstahak olmadığını bütün herkesin bilmesi gerekir. İki kriz yaşadık, hiç değilse bundan ders çıkarmaya çalışmak varken, yeni krizlerin müsebbibi olmaya da hiç kimsenin hakkı yok." 
     



 EKONOMİ 















</TEXT>
</DOC>
