<DOC>
<DOCNO> 46471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yazar/cemal.html </URL>
<DATE> 2001/10/12/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
11 Eylül'ün Batı'ya verdiği ders ve Türkiye 
</HEADLINE>
<TEXT>

     Günümüzde Bin Ladincilik, Talibancılık ya da köktendincilik nedir, felsefi kökleri ne olabilir diye düşünüyorsanız, İngiliz düşünür Isaiah Berlin'in şu satırlarının altını da çizin 
     "Sadece kendinin haklı olduğu yolundaki görüş, ürkütücü ve tehlikeli bir ukalalıktır. Bir tek senin gerçeği gören sihirli bir gözün var Diğerleri sana karşıysa, haklı olamazlar. Bu tutum, insanı şuna inandırır Tek bir amaç vardır ve o amaç uğruna her acıya katlanılır. Ya da senden farklı düşünenlere her türlü acı çektirilir." 
     Ünlü düşünür şöyle devam etmiş 
     "Hiçbir şey bir kişinin ya da milletin hatasızlığına inanması kadar yıkıcı değildir. Bu, başkalarının vicdan azabı duyulmadan yok edilmesine olanak tanır. Çünkü o kişi, İspanyol Engizisyonu ve Ayetullahlar örneğinde olduğu gibi Tanrı'nın, Hitler örneğinde olduğu gibi 'üstün ırk'ın, Lenin ve Stalin gibi 'tarihin görevi'ni yaptığına inanır. O yüzden totaliterlerin ilk yok ettikleri ya da susturdukları insanlar, fikir adamları ve fikri hür insanlardır." 
     İsaiah Berlin böyle diyor. 
     Totaliterler 
     Kendi gibi düşünmeyen, kendi gibi olmayanlara her türlü acıyı çektirenler geçen yüzyılda dünyamızı korkunç felaketlere sürüklediler. Hitler gibi, Mussolini gibi diktatörleri tarihin çöp tenekesine atmak için İkinci Dünya Savaşı verildi. 
     Bu aynı zamanda demokrasi ve özgürlük zaferiydi. 
     Bitmedi. 
     Sıcak savaştan sonra bu defa soğuk savaş başladı. Yarım yüzyıl sürdü bu savaş. 1989'da Berlin Duvarı yıkılışına kadar. 
     Böylece faşizm ve nazizm'den sonra komünizm çöktü. Stalin'in Gulagları, Çin'in Mao düzeni, Pol Pot'un Ölüm Tarlaları tüm acılarıyla tarihe karıştı. 
     Kendilerini Tanrı'nın yerine koyacak kadar çılgınlaşan, gerçeği kendi tekellerine aldıklarını sanacak kadar ahmaklaşan diktatörler, tarihi yeniden yazmak için tarihi durduracaklarını hayal etmişlerdi. 
     Olmadı. 
     İnsanlık, demokrasi ve özgürlük yolundaki büyük yürüyüşüne devam etti. 
     Ama totaliterler yok olmadı 
     Demokrasiyi şeytan icadı sayanlar yine vardı. Özgürlük ve demokrasiyi, çoksesliliği küfür düzeni diye niteleyenler yine sahnedeydi. 
     Kadınlara köleliği layık görenler dünyanın bir bölümünde cirit atıyorlardı. Komünist düzende nasıl ki toplumu 'sınıf düşmanları, halk düşmanları' diye ayıranlar varsa, bu kez de kendileri gibi düşünmeyen, inanmayanları günahkar ve kafir sayanlar vardı. 
     Nerede 
     İslam coğrafyasında. 
     Köktendincilikti bunun adı. 
     Radikal İslam'dı. 
     Talibancılıktı. 
     Batı, bir zamanlar komünizme karşı mücadelede kullandığı bu totaliterleri önce dert etmedi. Ayrıca, nazizm ya da komünizm örneklerinde olduğu gibi kendi hayat tarzları da bu fanatikler tarafından tehdit edilmiyordu. 
     Çünkü 'Müslüman' değil, 'Hıristiyan'dılar. İslam coğrafyasında değil, Avrupa'da, Amerika'da yaşıyorlardı. Rahat, konforlu, güvenlik içinde bir hayat sürüyorlardı. 
     Ama kazın ayağı öyle değildi. 
     11 Eylül'de bu anlaşıldı. 
     Hem çok acı biçimde... 
     Batı da artık hem Talibancılığı, hem İslam coğrafyasında terör örgütlerinin köklerini besleyen suları, köktendinciliği düşünmek ve bunlarla insanlık adına mücadele etmek zorunda. 
     Tıpkı İkinci Dünya Savaşı'nda, soğuk savaşta demokrasi ve özgürlüğü adına verdiği mücadelede olduğu gibi... 
     Peki Türkiye'nin yeri 
     Elbette demokrasi ve özgürlük cephesinde. Bu cephede yer almak, macera değil, Atatürk'ün gösterdiği çağdaş uygarlık hedefinin gereğidir. 
     --------- 
     1997 yılında ölen Isaiah Berlin'in New York Review of Books dergisinin son sayısında yer alan bir yazısından. Çevirisi Radikal, 11 Ekim 01, sayfa 9. 
     
     







Taliban ve İslam 


Körfez anıları 


Maaş zammını önleme formülü 


11 Eylül'ün Batı'ya verdiği ders ve Türkiye 


Sevgi krallığı yok 


Türkiye işte bu yüzden çöker 


Bilgi devrimine Nobel ödülü 


Nedenler önemli 


Romantizm bir strateji değildir 


Tanrı'nın dinleri, çocukları ve savaşı 


Biz yaşadık, Amerika öğrenecek... 


Asker nereye gidecek 


Terörle eriyen 312 milyar ’lık bütçe fazlası 


II. Pornografik Savaş 


İçtihat aramanıza gerek yok 


Az bilen kaybetmeye mahkum 


</TEXT>
</DOC>
