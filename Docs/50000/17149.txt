<DOC>
<DOCNO> 17149 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/guncel/gun08.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Cezaevinde din dersi olur mu 
</HEADLINE>
<TEXT>

ÇAPRAZ ATEŞ 
     ASLI ÖKTENER 

     F tipi cezaevlerine karşı başlatılan ölüm orucu eylemi devam ederken, Adalet Bakanlığı ve Diyanet İşleri Başkanlığı’nca imzalanan protokol gereği, önümüzdeki aydan itibaren cezaevlerinde din dersleri verilecek. Bu karar neden alındı Talep var mı Dersler isteğe mi bağlı olacak İşte değerlendirmeler... 
     
     Mehmet Nuri Yılmaz Diyanet İşleri Baş. 
Amaç topluma kazandırmak      15 Mayıs’ta yürürlülüğe girecek bu programın amacı, ceza ve infaz kurumları ve tutukevlerinde bulunan hükümlü ve tutukluların, dini ve ahlaki duygularını geliştirerek, yeniden topluma kazandırılmalarını sağlamak. Cezaevlerinden, din konusunda aydınlatılmak, hurafe inanışlar konusunda bilgilendirilmek ve Kuran’ı Kerim okumayı öğrenmek doğrultusunda bir çok talep, Adalet Bakanlığı’nın ilgili birimlerine ve Başkanlığımıza iletilmiştir. Topluma yeniden kazandırılmaları için, dinden yararlanılması son derece doğaldır. 
     Dersler, ilahiyat fakültesi mezunu müftü, müftü yardımcısı, şube müdürü, vaiz, vaize, din hizmetleri uzmanı ve imam - hatipler tarafından, haftada en az iki gün olarak uygulanacak. Dersler, istekli olanlara verilecek. 
     İslam dininin dışındaki dinlere mensup kişilerin, din ihtiyaçlarının karşılanması konusu, Başkanlığımız sorumluluk alanına girmemektedir. Avrupa ülkelerinde bu hizmet, laiklik ilkesine aykırı görülmemekte, tam aksine teşvik edilmektedir. Amaç suçluların topluma yeniden kazandırılmasıdır. 
     
     Ali Saydı İstanbul Barosu Gn. Sekreteri 
F tipinden talep yok      Benzeri bir uygulamadan eski Adalet Bakanı Şevket Kazan da söz etmişti. Acaba, Kuran’dan bir kaç sure ezberleyenlerin, ya da hatmedenlerin ortak kullanım alanlarına çıkmasına izin mi verecekler İnsanların ölümüne bu kadar kayıtsız kalan bir bakanlığın, bu uygulamasını anlamak mümkün değil. Türkiye’de din dersi diye verilen, aslında din propagandasıdır. İlkokulda çocuklarımıza yapılıyor. Cezaevlerinde neden böyle bir uygulamaya gidiliyor Talep mi var F tipi cezaevlerinden şimdiye kadar bize din dersi verilsin diye bir talep gelmedi. 
     
     Halit Çelenk Avukat 
Anayasaya aykırı      Hükümlü ve tutuklulara, söz verilen ortak mekanlar yapılmamış, sosyal hakları tanınmamış, aylardan beri TMK 16. madde değiştirilmemiş ve içerdekiler oyalanmıştır. Bu, vicdan sorunu haline gelmiştir. Ölüm sayısı 14’e yükselmişken, her gün yeni ölümler beklenirken, yönetimin acil görevi, bu yaşamsal sorunu çözmektir. Ölümleri engellemek varken, din dersi gibi anayasaya ve yasalara aykırı uygulamalara gidilmesini anlamak olanaksızdır. 
     


 GÜNCEL 























</TEXT>
</DOC>
