<DOC>
<DOCNO> 17265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sonspo12.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ 0 - SAMSUNSPOR 0 Maç sonucu 
</HEADLINE>
<TEXT>

     Birinci Futbol Ligi'nde, Beşiktaş ile Samsunspor arasında yapılan maç 0-0 berabere bitti. 
     10. dakikada İlhan'ın yaklaşık 25 metreden sert şutunda, kaleci Fevzi, yatarak topu tokatladı, savunma da meşin yuvarlağı taca atarak tehlikeyi uzaklaştırdı. 
     13. dakikada Müslüm'ün sağdan ortasında topla ceza alanı dışında buluşan Ertuğrul'un sert şutunda, kaleci Fevzi meşin yuvarlağı güçlükle tokatlayarak ceza alanı dışına attı. 
     14. dakikada Ayhan'ın sağdan ortasında, topu ceza alanının sağ çaprazında kontrol eden Nihat'ın şutunda, meşin yuvarlak yan direği sıyırarak auta çıktı. 
     15. dakikada İbrahim'in soldan ortasında Ahmet'in kale alanı içinden vuruşunda, savunmaya çarpan top, üstten kornere çıktı. 
     22. dakikada, Ahmet'in ceza yayı üzerinde şutunda, top yandan autagitti. 
     26. dakikada Nihat'ın sağdan kullandığı korner atışında, Bayram'ınceza alanı içinden kafa vuruşunda, top üst ağlarda kaldı. 
     41. dakikada, Ayhan'ın ceza alanı dışından şutunda, top kaleci Göksel'de kaldı. 
     42. dakikada Nihat'ın sağdan ortasında, Ahmet'in kale alanı içindedokunduğu top, az farkla yandan auta çıktı. 
     45. dakikada Ali'nin soldan ortasında, İlhan'ın ceza alanı içindenşutunda, savunmaya çarpan top kornere çıktı ve karşılaşmanın ilk yarısı golsüz berabere sona erdi. 
     52. dakikada Ertuğrul'un pasında topla ceza alanının sol çaprazında buluşan Ali'nin şutunda, meşin yuvarlak yan ağlarda kaldı. 
     55. dakikada, Samsunspor'da İlhan, sarı kart gördü. 
     65. dakikada Ali Eren'in sağdan ortasında arka direkte topu göğsüyle kontrol eden Ahmet'in şutunda, savunmaya çarpan meşin yuvarlak kornere çıktı. 
     66. dakikada Samsunspor'da Baidoo sarı kart gördü. Aynı dakikada soldan şık çalımlarla ceza alanına giren Karhan'ın ortasında, Göksel'igeçip kaleye parelel giden topa, Beşiktaşlı futbolcular dokunamadı. 
     69. dakikada, Beşiktaş'ta Ali Eren sarı kart gördü. 
     73. dakikada, Beşiktaş'ta Sellami, yerini Murat'a bıraktı. 
     74. dakikada, Samsunspor da Müslim sarı kart gördü. 
     80. dakikada, Beşiktaş'ta Ahmet'in yerine Mehmet oyuna dahil oldu. 
     81. dakikada Samsunspor ceza alanı içinde Beşiktaşlı Mehmet, Samsunsporlu Mehmet tarafından yere düşürülünce, hakem Tatlı, penaltı noktasını gösterdi. 
     82. dakikada, Mehmet'in penaltı atışında, top yan direkten döndü. 
     85. dakikada Murat'ın sağdan ortasında, Mehmet ceza alanı içinde topa dokunamayınca, savunma meşin yuvarlağı kornere göndererek tehlikeyi uzaklaştırdı. 
     87. dakikada Murat'ın yine sağdan ortasında, Nihat'ın kafa şutundasavunmaya çarpan top kornere çıktı. 
     89. dakikada, Beşiktaş mutlak bir golden oldu. Bu dakikada Karhan'ın uzun pasında savunmadan seken topu altıpas içinde bomboş pozisyonda önünde bulan Ayhan'ın şutunda, kaleci Göksel meşin yuvarlağı gol çizgisi üzerinden ayaklarıyla çıkardı. Dönen topa Mehmet'in penaltı noktasında şutunda, meşin yuvarlak üstten auta gitti. 
     Aynı dakikada, Samsunspor'da Souza'nın yerine Hakkı oyuna girdi. 
     90. dakikada Murat'ın sağdan ortasında, Ayhan'ın kafa şutunda savunmaya çarpan top, yan direkten kornere gitti. 
     Uzatma dakikalarında Samsunspor'da Mehmet, yerini Serkan Karababa'ya bıraktı ve karşılaşma da 0-0 berabere sona erdi. 




</TEXT>
</DOC>
