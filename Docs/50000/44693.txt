<DOC>
<DOCNO> 44693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/soneko02.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Ticaret Merkezi'ne saldırının zararı 60 milyar dolar.... 
</HEADLINE>
<TEXT>

     New York'taki Dünya Ticaret Merkezi'ne yönelik saldırının New York kentine verdiği zararın 60 milyar dolar olduğu hesaplandı. 
     Daily News Gazetesi'nin haberine göre, bu miktarın yaklaşık 25 milyarı sigorta şirketleri tarafından karşılanacak. Söz konusu ödeme, sigorta şirketlerinin şimdiye kadar yapacakları en ağır ödeme olacak. 
     Şirketler 9 yıl önce Andrew Kasırgası'nın meydana getirdiği zararı karşılamak için 19 milyar dolar tazminat ödemişlerdi. 
     Öte yandan, New York Belediye Başkanı Rudolf Giuliani, Dünya Ticaret Merkezi'nin yıkılmasından kaynaklanan zararı karşılayabilmek amacıyla 1 milyar dolarlık bono ihraç edeceklerini açıkladı. A tipi bonoların büyük finans kuruluşları aracılığıyla bugünden itibaren satın alınabileceğini kaydeden Giuliani, ''bonolardan satın almanın, hoş ve sembolik bir eylem olacağını'' ifade etti. 
     






</TEXT>
</DOC>
