<DOC>
<DOCNO> 5319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/yazar/heper.html </URL>
<DATE> 2001/02/03/ </DATE>
<TIME>  </TIME>
<AUTHOR> Doğan HEPER  </AUTHOR>
<HEADLINE>
Bir tartışmanın ortaya koyduğu 
</HEADLINE>
<TEXT>

     Reha Muhtar'ın Ateş Hattı bir gerçeği gözler önüne serdi. 
     Türkiye'de sağ - sol, dinci - ilerici, liberal - sosyalist vesaire ayırımları yapıla dursun büyük bir grup genç, çağdaş Atatürkçü çizgide ilerlemeye devam ediyor. 
     Çağdaş, demokratik, laik, özgürlükçü, hoşgörücü, insan haklarına saygılı, herkesi kucaklayan vatandaşlık esasına dayanan Atatürk milliyetçiliği çizgisi... 
     Demokrasiden istifade ile demokrasiyi yıkma özgürlüğünün olmayacağını da belirten bu gençler 28 Şubat öncesinde rejimi değiştirme isteklerini açık seçik seslendiren bazı milletvekillerinden örnekler de veriyorlar. 
     En ilginci de, tukaka olan 28 Şubat'ın, o şartlar içinde gerekliliğinin savunulması oldu. 
     
28 Şubat gerekli miydi      28 Şubat öncesinde olanları ve söylenenleri, yazılıp çizilenleri, yani rejimin nasıl tehlikeye düştüğünü örnekleriyle ortaya koyan gençler, o hareketin salt askeri bir hareket olmadığını, bir halk hareketi olduğunu da ileri sürüyorlar. 
     Gerçekten de o günlerde sivil toplum örgütleri, üniversiteler, sendikalar, dernekler, asker - sivil kişiler hepsi durumdan şikayetçiydi, kapıya dayanan tehlikenin defini istiyordu ve bu nedenle 28 Şubat'ın mimarlığında ortak görev almışlardı. 
     Bunların gençler tarafından hatırlatılması, kasıtlı unutkanlar bir yana, onların dışındakilerin de hafızalarını tazelemek bakımından yararlı oldu. 
     28 Şubat arifesinde yoğunlaşan tehlikenin bugün artık geçtiği, bu nedenle demokratik açılımlara hız verilmesi gereği ne kadar doğruysa, 28 Şubat'ı büyük ekseriyet o gün gerekli gördüğü halde bugün o gereği bazılarının inkar etmesi, ucuz kahramanlık taslaması da o kadar yanlış sayılmaz mı 
     
Almanya'da parti kapatma      Tartışmalar sırasında parti kapatma konusu da gündeme geldi. 
     Biz parti kapatmaktan yana değiliz. 
     FP'nin kapatılma davası sona yaklaşmışken bu konuda fazla yazılıp çizilmesine de karşıyız. 
     Ama akşamki tartışma, birkaç gündür kullanmadığımız AA'nın haberini kullanma gereğini doğurdu. 
     "Almanya'da Feredal hükümet, aşırı sağcı Milliyetçi Demokratik Partisi'nin NPD yasaklanması için Anayasa Mahkemesi'ne başvurdu. 
     NPD'nin yasaklanması için toplanan çok sayıda belge ve malzeme bir araçla Karlsruhe kentinde bulunan Federal Anayasa Mahkemesi'ne teslim edildi. NPD'nin yasaklanması için ayrı ayrı başvurma kararı alan Federal Meclis Bundestag ile Federal Eyalet Temsilcileri Meclisi'nin de Bundesrat , başvurularını kısa zamanda yapmaları bekleniyor. 
     Jutta Limbach başkanlığındaki Federal Anayasa Mahkemesi'nin partinin kapatılması ile ilgili kararı en erken ne zaman verebileceği ise bilinmiyor. Federal Almanya Cumhuriyeti tarihinde bugüne kadar 1952 yılında Sosyalist Devlet Partisi ve 1956 yılında da Alman Komünist Partisi yasaklanmıştı." 
     Kadere bakın Avrupa'nın göbeğinde, iki kez parti kapatan demokratik bir ülkede de Türkiye ile aynı anda yine bir parti kapama davası var. 
     
     





İkinci aşama 


Dışpolitika berbat 


Nasret Finans... 


'Dokununulmazlık zırhı kaldırılmalı' 


Önemli olan parmak 


Devlet Bahçeli inandırıcı olmak istiyorsa... 


Siyasetin silahı 


Kadınların beş ahret sorusu 


Sezer'in YÖK kuşatması 


Üniversiteler kimin umurunda 


Bir tartışmanın ortaya koyduğu 


Yaptırımlara dikkat... 


"Sümer Yatırım" tamam, diğerleri kapatılıyor 


Koçaryan'ın oltası... 


Körfez'de Ecevit farkı 


Bir öküzün itirafı 


Mikro kredi ABD'de var, bizde yok 


Sıfırdan milyoner olanlar 


</TEXT>
</DOC>
