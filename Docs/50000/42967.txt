<DOC>
<DOCNO> 42967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yazar/guclu.html </URL>
<DATE> 2001/09/19/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Pazarcı öğretmenler 
</HEADLINE>
<TEXT>

     Edirne kişi başına düşen gelirin en yüksek olduğu illerimizden biri. Okullaşma oranı da yüzde 100’e yakın. Zorunlu eğitim çağında olup da okula gitmeyeni bulmak çok zor. Sınıflar 30 kişilik. İngilizce öğretmeni dışında açıkları yok. Trakya Üniversitesi’nin 22 bin öğrencisinin yüzde 70’e yakını da Edirne ve diğer bölge illerden... 
     Eğitim düzeyi böylesine yüksek kentimizde herhalde öğretmenlerimizin sosyoekonomik koşulları da iyidir diyecek oldum, sözüm yarım kaldı. "Neredeeee" diye söze başlayan ticaret odası yetkilileri, "Pazardaki esnafın çoğu memur. Önemli bir kısmı de öğretmen" dedi. Dondum kaldım... 
     Üniversite olan pek çok kent gibi Edirne de bir an önce yeni öğretim yılı açılsın istiyor. Açılsın ki ekonomi canlansın. Tarımda, sanayide, ticarette aradığını bulamayan Edirne’nin de tek umudu üniversiteli gençler. Onlar da olmazsa biz ne yapardık diyorlar... 
     Osmanlı İmparatorluğu’na başkentlik yapan üç kentten biri olan Edirne, sanıldığının aksine giderek küçülen mini minnacık bir kentimiz. Nüfus artmıyor azalıyor. Ekonomi daralıyor. Doğu ve Güneydoğu’daki kentlerimizde bile 3, 4 yıldızlı oteller varken buradaki oteller en fazla iki yıldızlı. Oysa Avrupa’ya açılan penceremiz. Bir yandan turizm canlansın, üniversite ve kongre kenti olsun istiyorlar öte yandan gereken altyapıyı sağlamıyorlar. 
     
     Havaalanı yerine otel yapılsın 
     Havalanı yerine 4, 5 yıldızlı oteller yapılsa çok daha iyi olur. Arabayla İstanbul’dan 1.5, 2 saatte geliniyor. Ama gelen kalmıyor. Kalmayınca da para bırakmıyor görüşündeler. 
     Son yıllarda üniversitelerde 5 yıldızlı oteller açmak moda oldu. Rektör Osman İnci de olaya sıcak bakıyor. Yemekte işadamlarına arazi ve çevre düzenlemesi bizden gerisi sizden, gelin yapın çağrısında bulundu. 
     MHP’li kadrolaşma Edirne yurtlarında sorun. ANAP’lı Belediye Başkanı Cengiz Varnatopu da bu konuda dertli. Hükümet bizden küçük Tekirdağ’a MHP’li diye bizim beş katımız yardım etti diyor. Kentte dedikodu çok. Hemen herkes birbirinden şikayetçi. Üç kişiyi bir araya getirip ortak bir şey yaptırmanız zor. Suç oranlarında da artış var. Spor akademisi sınavlarının iptal edilmesi de tuzu biberi olmuş. 
     Kendisine takan tek hoca yüzünden üniversiteden mezun olamayan, milli eğitimin vekaletle yönetildiğinden bunalanlar, meslek lisesini bitirip üniversiteye giremeyenler, üniversiteyi bitirip iş arayanlar çoğunluktaydı. 
     Peki ya umutlar Onu da bir anne özetledi Eskiden önlükler siyahtı ama umutları aydınlıktı. Şimdi önlükler renklendi umutlar karardı. Ne olacak bu çocuklarımızın hali .. 
     Edirne’nin sorunları çok ama çözülmeyecek gibi değil. Birikim ve yetişmiş insan gücü fazlasıyla var. Sadece helva yapacak birileri yok .. 
     
     







Üniversiteye bak 


Evangelistler... 


Yücelen'in önerisi 


Terörle mücadelede topu taça atmak 


Asimetrik tehdit 


Ecevit gelmesin ’ 


Pazarcı öğretmenler 


Zor dönemlerde başarılı toplantı 


Bana yasak, sana da yasak 


Ne haçlı seferi, ne cihad... 


Allah’ın parmağı yok ki.. 


Açığa satış yapmak... 


Terör, terörist, iki yüzlülük ve çifte standart 


"Avrupa, Avrupa duy sesimizi " 


Edirne İstanbul’un arka bahçesi 


</TEXT>
</DOC>
