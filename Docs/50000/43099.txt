<DOC>
<DOCNO> 43099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko05.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
POAŞ ve Tüpraş’ta 1.2 milyar ’lık rötar 
</HEADLINE>
<TEXT>

Karakoyunlu, POAŞ ve Tüpraşı’taki 1.2 milyar dolarlık hisse satışının, yaşanan zorluklar nedeniyle kasımda yapılacağını söyledi 
     ANKARA Milliyet 

     Özelleştirmeden sorumlu Devlet Bakanı Yılmaz Karakoyunlu, bu yıl POAŞ ve Tüpraş’ın halka arzından oluşacak 1.2 milyar dolarlık özelleştirme hedefinin ABD’ye yapılan saldırı sonrasındaki gelişmeler nedeniyle ekim yerine kasım ayında gerçekleşebileceğini belirtti. 
     Karakoyunlu, Bakanlar kurulu toplantısından sonra yaptığı açıklamada, halen yürürlükte olan 4046 sayılı özelleştirme kanununda karşılaşılmış güçlükleri bertaraf eden ve gelişen ekonomik koşulların getirdiği imkanları sonuna kadar değerlendiren bir anlayışla, yeni bir kanun hazırlanması prensibinden hareketle yeni bir özelleştirme kanunu hazırlaması direktifi verdiğini belirtti. 
     ÖİB’nin çok kısa süre içinde "Çok etkin, çok nitelikli" bir kanun tasarısı hazırlandığını kaydeden Karakoyunlu, taslağın tüm bakanlıklara dağıtıldığını söyledi. 
     
     Özelleştirme raporu 
     Dünkü Bakanlar Kurulu’na sunulan ve mevzuattaki değişiklikleri de içeren ’Türkiye’de Özelleştirme’’ konulu raporda yer alan bilgiye göre, POAŞ’ta kalan yüzde 42.3’lük hissenin de yurtiçi - yurtdışı halka arz çalışmalarının devam ettiği kaydedildi. Raporda, temmuz - ağustos 2001’de durum tespiti yapıldığı belirtilerek, 27 Eylül - 2 Ekim arasında analiz sunumu, 22 Ekim - 2 Kasım arasında tanıtım turu Roadshow , 2 Kasım’da da fiyatlandırma ve kapanış işlemlerinin yapılacağı belirtildi. Tüpraş’ın yıl sonuna kadar minimum yüzde 17’lik hissesinin halka arzı veya hisse senedine çevrilebilir tahvil ihracı yapılacağı kaydedildi. 
     



 EKONOMİ 



























</TEXT>
</DOC>
