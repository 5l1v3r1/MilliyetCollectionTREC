<DOC>
<DOCNO> 7592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sonspo18.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu "Hakemler bizi cezalandırdı" 
</HEADLINE>
<TEXT>

     Samsunspor Teknik Direktörü Bülent Ünder, ''Dünya Devi'' Galatasaray'dan puan aldıklarını belirtirken, hakemden yakınan Galatasaray Teknik Direktörü Mircea Lucescu ise, ''Hakemler bizi cezalandırdı'' dedi. 
     Galatasaray karşısında zaman zaman zor durumlara düştüklerini, ancak daha sonra oyunu kortrol altına aldıklarını belirten Bülent Ünder, maçla ilgili şu açıklamayı yaptı 
     ''Her iki takım da 10 kişi kaldıktan sonra oyun düzeninde değişiklik yapmak zorunda kaldı. Maçın ilk bölümünde zaman zaman zor durumlara düştük. Ancak, ikinci yarıda toparlandık ve oyunun kontrolünü elimize aldık. Birazda riskli oynadık ve 'Dünya Devi' Galatasaray'dan 1 puan almasını bildik. Futbolcularımı kutluyorum.'' 
     Beraberliği hazmetmenin kolay olmadığı ifede eden Galatasaray Teknik Direktörü Mircea Lucescu ise,''Maçın ilk dakikalarında Jardel'e tekme atıldı, hakem Jardel'i de cezalandırdı. Hakemlerin yanlışını bu maçta da gördük. Bu akşam hakem bizi adeta cezalandırdı. Bu kararlarla Türk futbolu ve tabiatiyle Galatasaray kaybetmektedir'' dedi. 




</TEXT>
</DOC>
