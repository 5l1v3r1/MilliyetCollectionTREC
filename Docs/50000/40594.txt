<DOC>
<DOCNO> 40594 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/05/yazar/zbirand.html </URL>
<DATE> 2001/09/05/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
MHP de diğerlerinden farklı değilmiş... 
</HEADLINE>
<TEXT>

     MHP son seçimlerden büyük oy patlaması ile çıkınca, biz de dahil olmak üzere, hepimiz bunun nedenlerini sayarken, özellikle bu partinin "temizliğine" dikkat çekmiştik. 
     MHP belki vurdulu kırdılı, milliyetçiliği oya çevireme yaklaşımları olan bir partiydi, ancak yolsuzluklara adı karışmamıştı. Devleti soymak öylesine yaygınlaşmıştı ki, MHP hiç iktidar olamamanın getirdiği avantajla bu bataklığın dışında kalmıştı. 
     Bu koalisyon sırasında da ANAP yolsuzluk konusunda öylesine ön plana çıktı ki, MHP yine "düzgünlük" sembolü gibi göründü. 
     Meğer hiçte öyle değilmiş. 
     Bayındırlık Bakanlığı’ndaki gelişmeler, bir buzdağının ucunu göstermeye yetti. 
     Arka arkaya ihbarlar yağmaya başladı. 
     MHP yönetimindeki resmi kuruluşlar ve yerel yönetimlerden gelen haberler bu partinin de diğerleri gibi hareket ettiğini gösteriyor. 
     MHP yönetimi başkalarına ders vermekte çok usta. ANAP’lı enerji bakanını istifaya davet ederken, en ufak yolsuzluk kokusu çıktığı taktirde koalisyonu bozmayı dahi göze alabileceğini söyleyen MHP, aynı duyarlılığı göstermiyor. Oysa tam aksine, Koray Aydın görevini bırakmalıydı. 
     
     Politikanın inceliği budur. 
     Sorumluluğunuz altındaki bir kurumda böylesine bir soruşturma başlatılırsa, yapacağınız ilk iş istifa jestidir. Batıda kamuoyunu kazanmak isteyen her politikacının uyguladığı en garantili yöntem budur. Böylece, soruşturma bittikten sonra daha güçlü şekilde geri gelebilirsiniz. Son derece yaygın ve klasik bir senaryodur. 
     Ancak bizimkiler politika dahi bilmiyorlar. Toplum psikolojisinden anlamıyorlar. Bunlar için "politika yapmak" ya devlet nimetlerinden yararlanmak veya etrafa caka satmaktan ibaret. 
     Koray Aydın "Ben suçlanmıyorum. İstifamı gerektiren bir durum yok" diyebiliyor. Zira MHP için, istifa etmek çok kötü bir şey. Siyasi yara almak, oy kaybetmek anlamına geliyor. 
     Oysa tam aksine hiç suçunuz yokken istifa etmek kadar onurlu ve oy kazandıran bir jest yoktur. 
     Anlayacağınız MHP’nin farklı olduğunu sanarak yanılmışız. 
     MHP de, ANAP gibi, DYP gibi, Refah-Fazilet ikilisi gibi, hatta 
     DSP gibi, devlet nimetlerinden nemalanan bir partiymiş... 
     
Ecevit’te sorumluluk taşıyor...      Başbakan Ecevit’in durumu da garip. 
     Hükümet parsellenmiş ve her parti kendi sahasından sorumlu. Hükümetin başı olarak Ecevit’in sorumluluğu , orkestra şefliği yapmak, kavga eden ortakları ayırmak ve ne pahasına olursa olsun, koalisyonu ayakta tutmaktır. 
     Peki, herhangi bir uygar ülkede hükümetleri devirebilecek skandallar yaşanınca, sadece bakanı değiştirmekle mi yetinilecek Ortak sorumluluk olmayacak mı 
     Ekonomik kriz, hükümeti de rehin almış durumda. 
     Koalisyonun bozulması öylesine büyük bir tehlike olarak görülüyor ki, her türlü pisliğin üstünün örtülmesi pahasına hükümet ayakta tutulmaya çalışılıyor. 
     Ecevit’te seyretmekle yetiniyor... 
     
     







İşte yakalandı... 


İngiltere'den 


Siyasilerin ticari işleri 


Adana'da siyasete ve hükümete tepki... 


Cosmos'da bahar 


Okullar açılıyor ama... 


Ya varsa 


Leoparın kuyruğu 


Mazlum da suçlu da çok... 


Suskunluk çözüm değil 


Yermez kim ve ne için öldürdü 


Milliyet’in TIR’ı Cunda’da 


Mirasçı olmak mümkün 


Batan geminin malları bunlar 


</TEXT>
</DOC>
