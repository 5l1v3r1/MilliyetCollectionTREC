<DOC>
<DOCNO> 48103 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/guncel/gun01.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsimleri gizli tutulan 6 ülkenin istihbarat teşkil tı ABD’yi uyardı 
</HEADLINE>
<TEXT>
Eyleme hazır olun 
Ladin yanlılarının telefonlarını dinleyen istihbarat teşkil tları, bekledikleri yeni eylemlerin çok büyük olacağını ancak yer ve zaman konusunda bilgilerinin olmadığını ifade etti... 
     SEMA EMİROĞLU New York 

     ABD'ye yönelik saldırıların ardından, Usame bin Ladin ve örgütü El - Kaide'ye yönelik istihbarat çalışmaları, yeni terörist saldırıların yaklaşmakta olduğunu ortaya koyuyor. New York Times gazetesinin haberine göre, Ortadoğu ve Avrupa'daki, isimleri açıklanmayan altı ülkenin istihbarat teşkil tı, Ladin'in çevresindeki kişilerin telefon konuşmalarını dinleyerek, yeni bir saldırı dalgasının gelmek üzere olduğunu ABD'ye bildirdi. 
     
     Halk facia bekliyor 
     İkinci, hatta üçüncü bir saldırı yapılacağının kesin olduğunu öğrenen yabancı istihbarat örgütleri, sadece bunun nerede ve hangi silahlarla yapılacağını bilmiyorlar. Newsweeek dergisi tarafından yapılan bir kamuoyu yoklaması da, Amerikalıların büyük çoğunluğunun, yeni terör saldırılarında çok fazla kişinin öleceğine inandığını ortaya koydu. Ankete göre, özel sektör ve hükümet binaları ile tüneller, stadyumlar ve içme suyu şebekeleri yeni saldırının hedefleri olarak görülüyor. 
     11 Eylül'den sonra ABD ve dünya çapında girişilen terörist avında yüzlerce zanlının yakalanması ve bunlar haklarında soruşturma açılması, Türkiye de dahil pek çok ülkedeki Amerikan hedeflerine yönelik saldırı planlarını bozdu. 
     
     Eldeki deliller bitti 
     Öte yandan, ABD'nin elindeki ipuçları da tamamen tükenmiş durumda. ABD'de son bir ay içinde tutuklanan 800 kişiden sadece 10'unun El - Kaide ile bağlantısı bulundu. Bu nedenle, olası hedeflerin neler olduğuna ilişkin bilgi de elde edilemiyor. 
     



 GÜNCEL 


















</TEXT>
</DOC>
