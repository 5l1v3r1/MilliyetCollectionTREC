<DOC>
<DOCNO> 16628 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/ekonomi/eko07.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Ford müdürlerinin ücretlerini indirdi 
</HEADLINE>
<TEXT>

     Ford Otomotiv Sanayi A.Ş, kriz nedeniyle birtakım tedbirler aldı. Yöneticiler dahil ücretler indirilirken, 400 işçi ile memur olarak adlandırılan 40 "beyaz yakalı" çalışan işten çıkarıldı. 
     Ford Otosan Genel Müdür Baş Yardımcısı Mehmet Barmanbek, bu yılın sıkıntılı olacağını belirterek kendi ücretlerini indirmek de dahil olmak üzere her türlü tedbiri aldıklarını belirtti. Mehmet Barmanbek, şunları kaydetti "Darboğazdan geçmek için herşeyi yapıyoruz. Tasarruf, fiziki yatırımı aksatmadan ödemeleri uzatmak suretiyle, yurtdışındaki kreditörler, yani makinayı yapanlarla esneterek, uzatarak, bir kısmını faizsiz uzatarak, masraflarımızı minumuma indirmeye çalışıyoruz. Stokları indiriyoruz. İşte çalışmıyoruz. Çalışmadığımız dönemde işçilere yarım ücret ödüyoruz. Memurlarda maaşları azalttık. 400 işçiçıkardık. 40 tane memur çıkardık. Yani herkes fedakarlık yapıyor. İkinci bir işçi çıkarma daha ileride düşünebilecek konu." 
     Barmanbek, "sizde mi küçülerek, büyüyeceksiniz " sorusuna da, şu karşılığı verdi "İşin çok iyi olduğu dönemlerde şişman şirket tabiri olarak, gözünüzden kaçan yani gereksiz harcamalarınız vardır. Böyle krizler size kemiğe kadar inmeyi öğretir. Kemiğe kadar bir süre indiğiniz zaman, işler düzeldikten sonra da birden şişmanlamazsınız. O bakımdan küçülerek büyümek, yani krizden çıkış çok süratli olur." 
     


 EKONOMİ 



















</TEXT>
</DOC>
