<DOC>
<DOCNO> 13447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sondun15.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazze'de bubi tuzağı 1 Filistinli çocuğu havaya uçurdu 
</HEADLINE>
<TEXT>

     Gazze Şeridi'nde Filistinli bir çocuğun, arkadaşlarıyla yerde bulduğu bubi tuzağı olduğu tahmin edilen bir çift eldiveni almaya kalkmasıyla meydana gelen patlamada öldüğü, 3 çocuğun da yaralandığı bildirildi. 
     Görgü tanıkları ve hastane yetkililerinin açıklamalarına göre, 12 yaşında olduğu tahmin edilen çocuk, Gazze Şeridi ile Mısır arasında sıkı kontrol altındaki sınır bölgesi yakınında yerde bulduğu boks eldivenlerini almaya çalışırken meydana gelen patlamayla havaya uçtu. Hastane yetkilisi Rıdvan El Akras, eldivenleri İsraillilerin bölgeye fırlattığının tahmin edildiğini belirtti. İsrail ordusu ise olayla ilgili ve bölgede herhangi bir patlama olduğuna ilişkin bilgileri bulunmadığını, ancak haberi kontrol ettiklerini bildirdi. 




</TEXT>
</DOC>
