<DOC>
<DOCNO> 45175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/siyaset/siy10.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvet’ kayınpederdenmiş 
</HEADLINE>
<TEXT>

Beyaz Enerji sanığı Selvi'nin eşi, yakalanan 345 bin doların babasına ait olduğunu söyledi 
     ANKARA Milliyet 

     Enerji ve Tabii Kaynaklar Bakanı Zeki Çakan, Beyaz Enerji operasyonu sırasında, "Görevlerini ihmal ettikleri ve kötüye kullandıkları" ortaya çıkan eski bürokratların, bu suçlardan da yargılanmaları için izin verdi. 
     Çakan'ın eski bürokratlar hakkında verdiği izin yazısı, Beyaz Enerji sanıklarının yargılandığı Ankara 3. Ağır Ceza Mahkemesi'ndeki dünkü duruşmada okundu. Mahkeme Başkanı Mahmut Acar, eski Müsteşar yardımcıları Mustafa Mendilcioğlu, Haldun Atıf Danışman, Enerji İşleri Eski Genel Müdürü Osman İlhan, Yardımcısı Yavuz Gürsoy ile Hidroelektrik Santrallar Dairesi eski Başkanı Hasan Hüseyin Çoğalan'ın, "Görevi ihmal ve kötüye kullanmak" suçlarından yargılanabilmeleri için istenen iznin bakanlıkça verildiğini bildirdi. 
     Duruşmada ayrıca, evindeki karyolanın altında, rüşvet yoluyla elde ettiği belirtilen 345 bin dolar bulunan tutuklu sanık TEAŞ eski Genel Müdürü Muzaffer Selvi'nin eşi Serpil Selvi ile kızı Hande Selvi de tanık olarak dinlendi. Serpil Selvi, bu paranın babasına ait olduğunu savunurken, Hande Selvi de aynı doğrultuda ifade verdi. Tutuklu sanıkların tahliye istemlerini reddeden mahkeme, duruşmayı bir başka güne erteledi. 
     



 SİYASET 















</TEXT>
</DOC>
