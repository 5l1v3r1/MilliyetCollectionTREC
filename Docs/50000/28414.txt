<DOC>
<DOCNO> 28414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/23/yazar/cemal.html </URL>
<DATE> 2001/06/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Kafayı değiştirme zamanı gelmedi mi 
</HEADLINE>
<TEXT>

     Fazilet Partisi kapatıldı. Kapatılmasaydı keşke Niye mi Dünkü yazım da bu konuyla ilgiliydi. Bugünkü de öyle... 
     Fazilet Partisi kapatılırsa ne olur sorusuna Erbakan Hoca'nın yanıtı, "Sadece kapıdaki levha değişir " olmuş... 
     Bir bakıma öyle. 
     İsim değişir, yola devam edilir. Tıpkı 1970'li, 80'li, 90'lı yıllarda yaşanan Milli Nizam Partisi, Milli Selamet Partisi, Refah Partisi örneklerinde olduğu gibi... 
     Ama bir bakıma öyle değil. 
     Çünkü yalnız parti adı değişmekle kalmıyor. İsimle birlikte değişen başka şeyler de oluyor. Sözgelimi oylar azalıyor. Siyasal yasaklar geliyor. Harekette isyanlar çıkıyor. Bölünmelerin tohumları atılıyor. 
     Örneğin 1995 genel seçimlerinde Refah'ın oy oranı yüzde 21.4'tü. 6 milyon oy alarak seçim sandığından birinci parti olarak çıkmıştı. 
     Hatta Hoca başbakan oldu. 
     Oysa şimdi siyaset yasaklısı... 
     Ayrıca, Fazilet seçim sandığında Refah'ın oy oranının gerisinde kaldı. 1999'da 6 puanlık düşüşle yüzde 21.4'den 15.4'e indi. Oyu 2 milyon azaldı. "Bu parti seçim kazansa da iktidar olamıyor iktidarı vermiyorlar. İyisi mi bir başkasına atayım da oyum ziyan olmasın " mantığı, seçmeni kaçırdı. 
     Refah'ın kapatılmış olması, yalnız oyları azaltmakla kalmadı. Aynı zamanda Milli Görüş hareketi bölündü. Tabandaki adı Küçük Erbakan olan Recep Tayyip Erdoğan'ın Hoca'yla yolları ayrıldı. 
     Tayyip Erdoğan özellikle 28 Şubat sonrasında gördü ki, artık Erbakan kafası ile işlerin yürümesi mümkün değil devletle kavgalı bir parti çizgisiyle iktidar oyunu oynanamaz. 
     O yüzden Tayyip Erdoğan, Hoca gibi kendisinin de siyasal yasaklı olmasına rağmen kendi partisini kurmak üzere... 
     Uzun lafın kısası 
     Partiler kapatıldıkça yalnız levha değişmedi. Hareket küçüldü ve bölündü. 
     Burada hem Erbakan Hoca'nın hem Tayyip Erdoğan'ın yandaşları durup düşünmeli... Ama düşünmesi gereken, yasakçı anlayışlardan ders çıkarması gereken yalnız onlar değil. 
     Bu topraklarda demokrasiyi isteyen herkes bu konuda kafa yormak zorunda. Çünkü özgürlüklerin alanını genişletmeden bu ülkeye gerçek huzur ve istikrar gelemeyecek. Çünkü, toplumsal yanı ağır basan sorunların çözümü mahkeme kapılarından ve yasaklardan geçmeyecek. 
     Bakın, Fazilet Partisi oyların yüzde 15.4'ünü almış. 1999'da 4.5 milyon seçmen bu partiyi tercih etmiş. Bu partinin kapısına vurulan kilit, bu seçmen kitlesini de cezalandırmak oluyor. 
     Bu ceza, siyasal istikrara yatırım değil. Büyük bir kitlenin dışlanması siyaset sahnesini huzursuz edici bir ceza... 
     İçte böyle. 
     Ya dışarıda 
     Türkiye'nin demokrasi açısından özürlü bir ülke olduğu kanısını güçlendirmiyor mu böylesi kararlar 
     "Bu ülkede siyasal istikrar bıçak sırtında " diyen yabancı yatırımcılar Türkiye'den uzak durmuyor mu 
     Türkiye, Avrupa'yla Amerika'yla ilişkilerinde güçlükler yaşamıyor mu Ya da dış politikasında manevra alanı daralmıyor mu 
     Bütün bu olumsuzluklar yaşanıyor. 
     Hem de bin yıldır. 
     Adam levhayı değiştirip yola devam ederken, sen ülke olarak içte ve dışta bir sürü darbe almakla kalıyorsun. 
     Bu kafayı değiştirme zamanı çoktan geldi Bu değişiklik demokratikleşme demek. 
     Partiyi kapatmak yerine suç işleyen partiliyi cezalandırmak daha demokratik bir yöntem. Partiyi kapatmak yerine başka türlü cezalandırmanın yollarını bulmak, örneğin ağır para cezası vermek, hatta bir dönemlik seçim yasağı koymak da mümkün... 
     Bunun gibi bir konuşma yaptığı için, bir şiir okuduğu için siyasetçinin hapse atılmasını, ömür boyu siyaset yasağına uğramasına da son vermek gerekiyor. 
     Bütün bunlar demokratik görevler 
     TBMM'nin önünde şimdi bir anayasa değişikliği paketi var. Keşke bu paket, Siyasal Partiler ve Seçim Yasalarıyla birleştirilerek bir demokrasi reformu haline getirilebilse... 
     Ekonomik açıdan hükümetin parlamentoda izlediği reformcu yasama faaliyetinden keşke demokratikleşme alanı da nasibini alabilse... 
     Fazilet kapatıldı şimdi hiç olmazsa TBMM böyle bir demokrasi dönemecini alabilse... 
     
     







Parti kapatmak 


Ararat yolda... 


Parti ve akım 


The other Turgut 


Kafayı değiştirme zamanı gelmedi mi 


Beklenende beklenmeyenler 


Mahiriz kendimizi paralamakta 


Toz duman içinde eğitim 


Siyaset, hukuk ve erotizm 


Dış etkenin rolü... 


"Vizesiz satış" 


Biz yargıya inanırız ama 


Fazilet'in yerine 2 parti 


Derviş'in medyayla ilk ciddi sınavı 


Göcek kaderini "tekne"lere bağlamış 


</TEXT>
</DOC>
