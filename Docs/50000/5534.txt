<DOC>
<DOCNO> 5534 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/sanat/asan.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DT’de son durum 
</HEADLINE>
<TEXT>

Rahmi Dilligil’in ardından DT Genel Müdürlüğü’ne vek leten atanan Faruk Günuğur kurumdaki gelişmeleri anlattı 
     ELİF KORAP 

     Devlet Tiyatroları’nda yaşanan yolsuzluk skandalının ardından Genel Müdür Rahmi Dilligil yerine, vek leten Faruk Günuğur atandı. Dilligil’in görevden alınışı kurumda olumlu karşılanırken, Günuğur’la ilgili çeşitli iddialar gündeme geldi. Günuğur, göreve gelir gelmez hakkında iddialar ortaya atılmasına üzüldüğünü belirtirken, "DT’de huzur dönemi başlamıştır" açıklamasını yaptı. 
     DT’de uzun süredir huzursuzluklar yaşanmaktaydı. Göreve gelişiniz nasıl karşılandı 
     Şu an, son derece mutlu kurum çalışanları. Kurumda huzur var mı, bir araştırma yapılsa ortaya çıkar. Ancak göreve gelir gelmez bazı üzücü olaylar yaşadım. Geçtiğimiz günlerde Bursa’da düzenlediğim basın toplantısında sarf ettiğim sözler, Cihan Haber Ajansı CHA tarafından çarpıtılarak yansıtılmış. Basın önümü şimdiden bu kadar keserse, nasıl başarılı işler yapabilirim Oysaki DT’de birleştirici bir rol üstlenmek, amacım. 
     
"Herkesin fikrine saygılıyım"      Devlet Tiyatroları Sanatçıları Derneği DETİS 1. Olağan Genel Kurulu’nda konuşan Mehmet Ege, önceki yönetimin adamlarından olduğunuz gerekçesiyle sizi istifaya çağırdı... 
     Arkadaşlarımın fikirlerine saygı duyarım. İstifadan ziyade doğru olanı yapmakla yükümlüyüm şu an. Zamanla yapılanlar görülecek ve doğruya, yanlışa karar verilecek. Eleştiriler ancak o zaman önem kazanacak. Dilligil döneminde sanatçı temsilciliği yaptım, doğru. Bu dönemde, tek tek sorunlara eğildim. Şimdi konuşmaktan çok iş yapmam gerekiyor. Geçmişe dönmek istemiyorum. 
     Naylon fatura skandalı nasıl karşılandı kurumda 
     Çoğu şaşkınlık içerisinde. Beklenmiyordu bu tür bir yolsuzluk. Konu yargıda olduğundan, fikirlerimi söylemem pek doğru olmaz sanıyorum. 
     Göreve gelişinizin ardından Bursa DT ve İstanbul DT’de görev değişikliği yaptınız. İstanbul DT Müdürü Zafer Kayaokay’ı görevden almanızın nedeni nedir 
     Zafer Kayaokay hakkında çeşitli iddialar var, Sürmeli Oteli’nde kalarak 6 milyarlık faturayı DT’ye ödettirdiği iddia ediliyor ancak bunlar kanıtlanmış değil. Kimseyi suçlayamayız. Şu an Kayaokay hakkında soruşturma açıldı. Soruşturmanın selameti için de kendisini görevden aldım. İş adliyeye intikal etti. Henüz kanıtlanmış bir suç yok. Yerine de, Osman Wöber’i atadım. Bursa DT’de ise Mehmet Gökçer göreve geldi. 
     
Soruşturmalar sürüyor      Diğer müdürlüklerde de soruşturmalar sürüyor mu Yönetim kadrolarında başka değişiklikler yapmayı düşünüyor musunuz 
     Ankara, Bursa ve İstanbul müdürlüklerinde soruşturmalar sürüyor. Ancak diğer müdürlüklerde açılmış bir soruşturma yok. Şu an başka değişiklikler düşünmüyorum. 
     Vek leten genel müdürlüğe atandınız. Ne kadar görevde kalacağınız belli mi 
     Hayır. Bu konuda bir beklentim de yok. Bakanımızın takdiri. Çalışmalarımı görürler. Değerlendirirler. Kalırım veya giderim. Şu ana kadar Turgut Özakman, Bozkurt Kuruç gibi isimlerden çeşitli teklifler almıştım, fakat bürokrasiden hep kaçtım. Bakan’ımızın güvenini sarsmamaya çalışıyorum. 
     
"Danışarak karar alırım"      Geçtiğimiz sezon, bazı oyunlar yasaklandı. Bazı oyunlarda da sanatçılar zorla oynatıldı. Sizin yönetiminizde de bu tür olaylarla karşılaşacak mıyız 
     Görüş ayrılıklarına açığım. Demokratik olmanın bir şartıdır bu. Oyun yasaklamak söz konusu olamaz. Danışmadan, kimsenin fikrini almadan, kişisel kararlar almam. Önemli olan nitelikli oyunlar sahnelenmesi. 
     


 SANAT 









</TEXT>
</DOC>
