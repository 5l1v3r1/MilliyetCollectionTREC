<DOC>
<DOCNO> 46223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/ekonomi/eko02.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sadece savaşta değil, ekonomide de imparator 
</HEADLINE>
<TEXT>

Financial Times , Türk Ordusu’nun NATO’nun en modern ordularından biri olmasının yanısıra OYAK ile iş dünyasında da başarılı bir imparatorluk haline geldiğini ifade etti 
     EKONOMİ SERVİSİ 

     Financial Times gazetesi, Türk Silahlı Kuvvetleri’na bağlı Ordu Yardımlaşma Kurumu’nu OYAK , "Türkiye’nin en başarılı iş imparatorluklarından biri" sözleriyle tanımladı. 
     Gazetenin dünkü sayısında yeralan haberde, OYAK’ın Türk Telekom ihalesine katılmak için ABD’li bir ortak aradığı da öne sürüldü. 
     Financial Times gazetesi, "Bir askeri tatbikatla başlayan imparatorluk oluşumu" başlığıyla yer verdiği değerlendirme yazısında, "Türk Silahlı Kuvvetleri yalnızca NATO’nun en büyük ikinci ordusuna değil, aynı zamanda ülkenin en başarılı iş imparatorluklarından birine de sahip" yorumunu yaptı. 
     TSK’nın emekli fonu OYAK’ın ilgi alanının, Türkiye’nin lider araba üreticisi Renault’dan iç piyasaya hakim yedi çimento üretisiyle ortaklığa kadar geniş olduğu kaydedilen haberde, OYAK’ın 26 yan kuruluşunun geçen sene toplam 4.8 milyar dolarlık satıştan 350 milyon dolarlık kar elde ettiği vurgulandı. 
     
     Çekici bir partner 
     Oyak’ın rakiplerini kıskandıran kaynağını halen görevli 155 bin subay ile 30 bin emeklinin maaşından aldığı yüzde 10’luk paydan kaynaklandığı belirtilerek, "Bu düzenli akış, Türkiye’de ordu olmanın verdiği prestij ve güçle birlikte, OYAK’ı dış iş dünyası için çekici bir partner yaptı" denildi. 
     Yazıda OYAK’ın otomotiv, telekom, bankacılık gibi alanlara yoğunlaştığı belirtilerek "Türk özel sektörünün büyükleri için çok güçlü bir rakip" denildi. 
     Gazete askerlerin Türkiye’nin modernleşmesinde tarihi bir rol oynadığına dikkat çekildi. 
     
Ulusoy dengeleri değiştirebilir      OYAK Genel Müdürü Coşkun Ulusoy’un, şirketin modernleşmesini ve daha hızlı büyümesini sağlamak göreviyle bir yıl önce OYAK’ın başına atandığına dikkat çekilen değerlendirmede, "ABD eğitimli Ulusoy bunu başarırsa, Türkiye’deki iş dünyasının güç dengesini değiştirebilir" görüşü belirtildi. Gazete yazıda Ulusoy, OYAK’ı gerçek anlamda kamuya açmak istiyor. İşte burada Amerikan etkisi gözüküyor" denildi. Değerlendirmede, Ulusoy’un "OYAK ve bütün yan kuruluşları iki sene içinde batı tarzı bütçeye ve kamu denetimine sahip olacak" sözlerine yer verildi. 
     



 EKONOMİ 

























</TEXT>
</DOC>
