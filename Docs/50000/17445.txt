<DOC>
<DOCNO> 17445 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/guncel/gun01.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Aileler oturuyor’ 
</HEADLINE>
<TEXT>

Ölüm orucundaki tutuklu ve hükümlülerin aileleri, ölüm oruçları sona erene kadar her cumartesi oturma eylemi yapacaklarını açıkladı 
     ANKARA Milliyet 

     Ölüm orucundaki tutuklu ve hükümlülerin aileleri, ölümleri engellemenin tamamen devletin sorumluluğu altında olduğunu ve kritik haftaya girildiğini savunarak, her cumartesi oturma eylemi yapacaklarını açıkladı. 
     Ölüm orucundaki tutuklu ve hükümlü aileleri adına dün bir basın açıklaması yapan Metin Koca, F tipi cezaevlerini, "IMF’nin hapishaneleri, tecrit ve izolasyona yönelik" diye niteleyerek, bunun kabul edilmeyeceğini ifade etti. Koca, tutukluların taleplerinin insani ve demokratik olduğunu, sorunun çözümü için devletin tutuklu temsilcileriyle görüşmesi gerektiğini de iddia etti. 
     
"Ölümleri seyretmek istemiyoruz"      Daha sonra Ankara İnsan Hakları Şubesi önünde oturma eylemi yapılırken, Şube Başkanı Lütfi Demirkapı, "Ölümleri seyretmek istemiyoruz. Çünkü ölenler kardeşlerimizi, eşlerimiz. Bu insanlık dramına seyirci kalınmamalı. Biz aileler olarak ölüm oruçları sonlandırılıncaya kadar, her cumartesi 12.30’da burada oturma eylemi yapacağız" dedi. 
     
Kritik hafta      Ölüm orucundaki tutuklu ve hükümlü aileleri dün Ankara İnsan Hakları Şubesi önünde oturma eylemi yaptı. Aileler adına basın açıklaması yapan Metin Koca, sorunun çözümü için devletin tutuklu temsilcileriyle görüşmesi gerektiğini de iddia etti. 
     
     5 SORU 5 CEVAP 
TMY 16 tartışması1 Terörle Mücadele Yasası’nın TMY 16’ncı maddesi neyi düzenliyor 
     - Madde, terör ve çete suçlarından cezaevinde bulunanların F tipi cezaevlerinde barındırılmalarını, haberleşme ve birbiriyle görüşme gibi olanaklara ilişkin kısıtlamaları düzenliyor. 
2 TMY 16’nın üzerinde değişiklik yapılacağı ne zaman açıklandı 
     - Adalet Bakanı Türk, değişiklik yapılarak, maddenin mahkumların ortak yaşam alanlarını kullanacağı biçime dönüştürüleceğini, ölüm oruçları başlamadan önce açıkladı. 
3 Değişiklik neden gecikti 
     - İçişleri ve Adalet bakanlıkları, "güvenlik" gerekçesiyle anlaşamadı. 
4 Açıklanan tasarıda neler var 
     - Tasarı, mahkumların, spor, meslek kazandırma, eğitim, iş yurtlarında disiplin cezası almamaları, cezaevi idaresinin koşulları uygun görmesi gibi şartlarda bir araya gelebilmelerini düzenliyor. 
5 Tasarı neden eleştiriliyor 
     - Tasarı, belirlenen yaşam alanlarında diyalog imkanı olmaması, buraların kullanımının şartlara bağlanarak yeni bir baskı aracına dönüştürülmesi gibi nedenlerle eleştiriliyor. 
     


 GÜNCEL 
















</TEXT>
</DOC>
