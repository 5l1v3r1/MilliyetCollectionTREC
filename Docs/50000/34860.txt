<DOC>
<DOCNO> 34860 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/yasam/ayas.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocukları cep’e yaklaştırmayın 
</HEADLINE>
<TEXT>

Alman Radyasyondan Koruma Ofisi, Cep telefonu zararlı mı ’ tartışmalarına noktayı kurdu Çocuklar mutlaka, büyükler olabildiğince uzak durmalı 
     DIŞ HABERLER SERVİSİ 

     Tüm dünyada olduğu gibi Türkiye’de de son derece hızla yayılan cep telefonları, Tehlikeli mi değil mi ’ sorusuyla yine gündeme oturdu. Milyonlarca Türk insanının kullandığı, bugüne kadar insan sağlığı üzerindeki özellikle kanserojen’ zararları defalarca tartışılan cep telefonlarıyla ilgili son noktayı koyan ise, resmi bir Alman kurumu oldu. 
     
     Berliner Zeitung’a demeç verdi 
     Almanya Radyasyondan Koruma Ofisi yetkilileri, çocukların cep telefonlarından mutlaka uzak tutulması, büyüklerin de bu cihazları mümkün olduğu kadar az kullanması gerektiğini açıkladı. Konuyla ilgili açıklamayı, Almanya Radyasyondan Koruma Ofisi Başkanı Wolfram König, bizzat Berliner Zeitung gazetesinde dün yayımlanan demecinde yaptı. 
     Cep telefonları üzerinde yaptıkları son araştırmalara dayanarak konuşan König, gazeteye, Anne babalar çocuklarını bu teknolojiden olabildiğince uzak tutmalı. Cep telefonları, yetişkinler tarafından da mümkün olduğunca az kullanılmalı’ diye konuştu. 
     
     Bazlara da dikkat ’ 
     Cep telefonlarının insan vücudunda termik ve biyolojik bakımdan kaygı verici sonuçlara yol açtığına dikkat çeken Almanya Radyasyondan Koruma Ofisi Başkanı König, baz istasyonlarına da değindi ve Baz istasyonları da kesinlikle okul, hastane ve çocuk parklarından uzak yerlere yerleştirilmeli’ dedi. 
     



 YAŞAM 

























</TEXT>
</DOC>
