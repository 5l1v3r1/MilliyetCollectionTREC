<DOC>
<DOCNO> 22547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/yazar/cemal.html </URL>
<DATE> 2001/05/22/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyasette yenilenme dalgası ve Derviş... 
</HEADLINE>
<TEXT>

     Güçlü Ekonomiye Geçiş programıyla birlikte ekonomik açıdan iyimserlik de uç vermeye başladı. İç ve dış piyasalardan gelen ilk işaretler olumlu... 
     Ancak bir başka gerçek var 
     Yakın geleceğe dönük siyasal belirsizlik havası varlığını koruyor. Siyasal risk, iç ve dış güç odaklarında en çok merak edilen ve sorgulanan konu. 
     Bir başka deyişle 
     "Ekonomik program iyi de siyaset ne olacak Bu hükümet böyle bir programı nereye kadar götürebilir Böylesine iddialı bir ekonomik dönüşüm programı, siyasal yenilenme olmaksızın hayata ne kadar geçebilir " soruları siyaset kulisinde tartışılıyor. 
     Siyasal yenilenme ya da siyasette kabuk değişimi konusu tabii yalnızca politika kulisinin malı değil. 
     Sokaktaki adamın da ağzında... 
     Açıkça görülüyor Kamuoyu yoklamalarının hepsinde mevcut liderlerle partilerin durumu hiç de parlak değil. Saygınlık ve seçilebilirlik eğrilerinin başı dik değil, baş aşağı... 
     Yani yeni yüzler isteniyor. 
     Değişim isteniyor politikada. 
     Halkın nabız atışları böyle. 
     Mevcut siyaset sınıfı, öyle anlaşılıyor ki, halkın güzel bir yaşama ve geleceğe dönük hayallerini fena halde tüketmiş. Bu nedenle uzun yıllardan beri ilk kez siyaset sahnesinde alttan alta büyük bir yenilenme dalgasının kabardığı hissediliyor. 
     Yenilenme ve değişim iddialarıyla bu dalganın üstüne ustalıkla oturacak yeni bir lider ve yeni bir partinin bu yüzden birden bire umut olabileceği anlaşılıyor. 
     Bu çerçevede, Recep Tayyip Erdoğan'la birlikte adı şu günlerde özellikle öne çıkan biri sır değil 
     Kemal Derviş. 
     Artık Derviş'le ilgili olarak iki konuda herhangi bir kuşku kalmadı Türkiye'ye yerleşiyor, siyasete girecek... 
     Ama şimdilik bilinmeyen iki konu var 
     Politikaya nasıl girecek 
     Zamanlaması ne olacak 
     İbre başlangıçta DSP'yi gösteriyordu. Şimdi ise galiba bekle - gör eğilimi ağır basıyor Derviş'te. Belki de politik opsiyonlarını açık tutması yolundaki yakın çevre telkinleri bugün için daha etkili... 
     Peki yeni bir siyasal hareket, yeni bir partiyse, bunun zamanlaması ne olacak 
     Kemal Derviş, Ecevit'in çağrısına uyarak Türkiye'ye gelirken aklında zaten siyaset vardı. Bu yüzden Merkez Bankası Başkanlığı gibi görevleri değil, siyasal bir göreve, bakanlığa talip olmuştu. 
     Koalisyonun güçlükleri ve karşılaşabileceği sorunlarla ilgili de hayal kurmuyordu. Nelerin olabileceğini daha işin başında görmüştü. 
     Nereye kadar gidebilirdi 
     Öyle anlaşılıyor ki, baştan beri Derviş'in kafasında evirip çevirdiği bir soru bu 
     Hükümetle nereye kadar .. 
     Hangi sınırdan itibaren dişlinin bir parçası haline gelebilirdi Yıpranıp popülaritesini yitirmeye başlayabilirdi Ama vaktinden önce davranırsa da büyük suçlamalarla karşı karşıya kalmaz mıydı 
     O yüzden, Kemal Derviş bir yandan Güçlü Ekonomiye Geçiş programı için çalışırken, aynı zamanda siyaset için düğmeye nasıl bir zamanlamayla basması gerektiğini düşünmekte... 
     Nazik bir konu 
     Kamuoyunda bugün Derviş'e ilgi büyük. Yeni bir isim olarak kendisine her geçen gün umut bağlandığına dair işaretler çoğalıyor. 
     Ama yine de dikkatli olması lazım. 
     Bizim siyasette zemin kaygandır. 
     
Recep Tayyip Erdoğan...      Derviş'in öncelikli işi, ekonomi programının titizlikle uygulanmasıdır. Bu yalnız Türkiye için değil, kendi siyasal kariyeri açısından da büyük önem taşıyor. 
     Evet, ülkemizde siyaset kabuk değiştirmek için sabırsızlanıyor. Bir eşikteyiz Ama unutulmasın, siyaset aynı zamanda 'sabır ve zamanlama' ustalığını gerektirir. 
     Örneğin, kamuoyu yoklamalarında Kemal Derviş'le birlikte başa güreşen Recep Tayyip Erdoğan geçen gün bu konuda şöyle diyordu 
     "Meyve ne ham iken yenir, ne de olgunlaşıp çürümeye yüz tuttuktan sonra. Tam zamanında yemek gerekir meyveyi..." 
     Siyasetin gitgide ilginçleşeceği bir döneme girdik. 
     Haydi hayırlısı 
     
     







Tartışmak.... 


Halki ve Halk 


FP kapatılırsa buradayız, HAZIRIZ 


Bakanlık kuğuları kesmeye kalktı 


Siyasette yenilenme dalgası ve Derviş... 


Şeffaflık 


Eşiniz sizi ele verir 


Derviş gençlere özür borçlu 


AB ile yeni sürtüşmeler 


Gümüşsuyu baronları 


RTÜK yasısı neden değişmeli 


CHP'de değişim 


Keşke anlaşabilseniz 


Fiyat artışı, enflasyon, pahalılık, fakirleşme farklı şeyler 


</TEXT>
</DOC>
