<DOC>
<DOCNO> 22313 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/guncel/gun06.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte, Sabah’ öyküsü 
</HEADLINE>
<TEXT>

Sabah’ın eski yazarı Can Ataklı, son dönemde gazetede yaşanan olaylarla ilgili tartışma yaratacak iddialarda bulundu 
     İSTANBUL Milliyet 

     Gazeteci Serkan Seymen’in yazdığı, "Sabah Grubunun Öyküsü - Amiral Battı" isimli kitapta Can Ataklı, Dinç Bilgin ve Zafer Mutlu’nun geçirdiği değişimden, gazete içinde yaşanan tartışmalara kadar birçok konuda açıklamalar yaptı. Ataklı, kitapta önce Zafer Mutlu ile eski dostluğunu, 1980’de, Mutlu’nun Ankara’dan İstanbul’a gelişini ve kendisinin Laleli’deki küçük evine nasıl taşındığını anlatıyor. O dönem Mutlu ile neler konuştuklarını, düşünce yapılarını şöyle anlatıyor "Bize göre o sırada gazete yöneticileri, devlet adına çalışan adamlardı, hatta CIA ajanıydılar. Gazetede yönetici olanların, başka türlü oraya gelemeyeceğine inanıyorduk... Türkiye İşçi Partisi’ne yakın davranmış adamlardık o dönemlerde... Zafer, Sabah’la birlikte güç sahibi olmanın nasıl bir şey olduğunu öğrendi. Bazen 1980 yılını konuşuyorduk ve gülmekten yere yatıyorduk. İlk Özal geldiğinde nefret vaziyetindeyiz. Hatta Özal bizim için tarikatçı falandı o zaman. " 
     
Havası bitti      Zafer, artık benim yüzüme bakamaz sanıyorum. Zafer, Bilgin, insan içine çıkamaz. Mühim adamlarla ortalıkta görünmeye çalışabilirler, legal olabilmek için. Mesela Şişli Belediye Başkanı ile Şamdan’a gidebilir. Eskiden böyle miydi, başbakan gelecek de ona, Şurada buluşuruz, sen oraya git önden’ diyordun. Havalar böyleydi. Bir kuruşluk itibarları yok artık. 
     
İnsan içine çıkamazlar      Güngör Mengi, git gide düşüyor. Artık bitecek. Selahattin Duman çok kötü bir sınav verdi. Zafer ne diyorsa onu yapar. Zafer yarın hapse girsin, cezaevinin karşısında ev tutar. Ben Karamehmet paraları ödemediği zaman Güngör Mengi’ye gittim, Çetin Altan’a, Zülfü Livaneli’ye, Mehmet Altan’a, Ahmet Vardar’a... Açıkça söyledim, Direnişe geçmemiz lazım’ dedim. Zafer’le kurmuşlar bütün ilişkiyi, bir tek onu biliyorlar. Sistemi çalıştırmayalım dedim ben de. Güngör Mengi engel oldu, Zülfü engel oldu, ya dur bir görelim bakalım dediler. Herkes işsiz kalmaktan çekindi anladığım kadarıyla. Ama bugün işsiz kalmaktan beter duruma düştüler. Yüzleri yok insan içine çıkacak." 
     
Bilgin hepimizden daha fakir      Derken bir gün, Gazeteyi Karamehmet devraldı’ dediler. Dinç Bilgin de Ceketini aldı gitti.’ İlk tepkim şu oldu Ceketini aldı gitti de, ceketin cebinde ne vardı ’ Güngör Mengi de dedi ki Ceketin cebinde hiçbir şey yok. Bir kuruş da parası kalmadı. Öyle bir anlattı ki ne parası var, ne evi var, hiçbir şeyi yok, hepimizden daha fakir bir adam ve neredeyse oturup ağlayacağız." 
     
Başbakanların bindiği yat...      Dinç Bilgin’in New Century isimli yatı, o teknenin yabancı bayrağı var ve o yabancı bayraklı tekneye bir başbakan biniyor. Çağdaş, demokratik hukuk devletinde, o başbakanı bir dakika tutmazlar. Ama bizde oldu. Özal bindi, Tansu Çiller de bindi, Mesut Yılmaz da bindi. Bir Türk’e ait yabancı bayraklı bir tekneye hepsi bindiler. Yabancı bayraklı teknesinin olması demek, bu ülkeden vergi kaçırdığı anlamına geliyor. 
     
Adamına göre dolar      Ataklı, Mutlu’nun kendisine verdiği sözleri tutmadığını vurguladıktan sonra şöyle devam ediyor "Yavuz Donat’a 22 bin dolar verirken, bunun yarısını bile bana vermeyen bir Zafer Hiç olmazsa şunu yap deyince bana, Sen Türkiye’de profesör maaşını biliyor musun...’ diyen bir adam. Neye ihtiyacı varsa, oraya veriyor. Selahattin Duman’a 25 bin dolar veriyor, çünkü arkadaşlık yapıyor onunla Rauf Tamer’e en az 20 bin dolar verirken şöyle bir durum oluşuyor. Benim arkadaşım, ona az versek olur, diğer taraftaki adamı bankanın büyük kredi getiren önemli bir şube müdürü gibi görüyor. Mesela, Ahmet Vardar, polisle ilişkileri çok sağlam... 
     



 GÜNCEL 














</TEXT>
</DOC>
