<DOC>
<DOCNO> 28051 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/son/sondun22.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika'da babanın soyadını alma mecburiyeti kalkıyor 
</HEADLINE>
<TEXT>

     Belçika'da, yeni doğan çocuklara babalarının soyadının verilmesi mecburiyeti kaldırılıyor. 
     Hükümet ve muhalefet milletvekillerinin ortaklaşa sundukları yasa değişikliğinin, yıl sonundan önce uygulanacağı bildirildi. Yeni uygulamaya göre, veliler, çocuklarına annenin veya babanın soyadını verebilecekler. Çocuklara iki soyadı birden de verilebilecek ancak gelecek nesillerde, soyadı sayısının ikiden fazla olmaması için, mevcutlar arasında paylaşım yapılması gerekecek. Yeni doğan çocuklara hangi soyadını verecekleri konusunda velilerin uzlaşma sağlayamamaları halinde, çocuklar iki soyadını da alacaklar ve bunlar, kimlik kartına alfabetik sırayla yazılacak. Veliler, her çocuğa farklı soyadı veremeyecekler ve ilk seçenekleri, doğacak diğer çocuklar için de geçerli olacak. 







</TEXT>
</DOC>
