<DOC>
<DOCNO> 45062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/sondun30.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO, ABD'nin taleplerini onayladı 
</HEADLINE>
<TEXT>

     NATO üyesi ülkelerin, ABD'nin dün İttifak'a ilettiği yardım talebini kabul ettikleri ve söz konusu talep listesindeki 8 maddeyi onayladıkları bildirildi. 
     NATO kaynakları, ABD'nin, New York ve Washington saldırılarına karşı girişeceği askeri harekat çerçevesinde, İttifak üyesi ülkelerin hava sahaları, havaalanları, limanları, üsleri ve İttifak radar uçaklarını sınırsız olarak kullanabileceğini söylediler. 
     Kaynaklar, NATO ülkelerindeki Amerikan üs ve askerlerinin korunacağını, Washington'ın Balkanlar'dan asker çekmesi halinde boşluğun diğer müttefikler tarafından doldurulacağını belirttiler. 
     İttifak'ın, bu kapsamda, ABD'ye her türlü lojistik destek garantisi verdiği kaydedildi. 
     NATO'nun onayının, dün yapılan ABD başvurusuna itiraz süresinin dolmasıyla, otomatik olarak gerçekleştiği belirtildi. 
     Kaynaklar, ABD'nin, bazı NATO müttefilerinden ek yardım taleplerinde bulunabileğini de ifade ettiler. 
     






</TEXT>
</DOC>
