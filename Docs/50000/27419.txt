<DOC>
<DOCNO> 27419 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/spor/spo07.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'a müjde 
</HEADLINE>
<TEXT>

2008 Olimpiyatı için iddialı rakiplerden Pekin aleyhinde kampanya başlatıldı. Paris’in Adaylık Komitesi Başkanı Claude Bebear ise yolsuzluk suçlamasıyla gözaltına alındı 
     MURAT AĞCA 

     Köşeye sıkıştılar 
     2008 Olimpiyatı’na ev sahipliği adaylığında İstanbul’un iddialı rakiplerinden Pekin ve Paris, şok gelişmeler üzerine köşeye sıkıştı. IOC Değerlendirme Komisyonu’nun raporları sonucunda favori gösterilen Pekin aleyhine uluslararası bir anti kampanya başlatıldı. Paris’in ise Adaylık Komitesi Başkanı Claude Bebear, yolsuzluk suçlamasıyla gözaltına alındı. 
     
315 milyar kefalet      AXA sigorta firmasının kurucusu olan Bebear, Lüksemburglu eski bir müşteri firma üzerinden kara para aklama işine karıştığı suçlamasıyla polis tarafından sorguya çekildi. Hakkında soruşturma süren Bebear, ancak 260 bin dolarlık yaklaşık 315 milyar lira kefaletle serbest kalabildi. Ünlü Fransız işadamı, bu gelişmeye rağmen adaylık başkanlığından istifa etmeyeceğini açıkladı. 
     
Hitler benzetmesi      PEKİN’in ise insan hakları ihlalleri nedeniyle başı derde girdi. Uluslararası Sınır Tanımayan Gazeteciler Derneği, IOC üyelerine gönderdiği mektuplarla Pekin’e oy vermemelerini istedi. Çin’deki mağdur gazetecilerin yer aldığı kampanya için bilboardlar hazırlatıldı. Pekin’i seçmenin, Berlin’i Hitler Almanyası’na vermekle aynı olacağı vurgulandı. 
     



 SPOR 
























</TEXT>
</DOC>
