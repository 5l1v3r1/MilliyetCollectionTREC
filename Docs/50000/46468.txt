<DOC>
<DOCNO> 46468 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yazar/akyol.html </URL>
<DATE> 2001/10/12/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Taliban ve İslam 
</HEADLINE>
<TEXT>

     11 EYLÜL teröründen üç gün önce, Erzurum'da İlahiyat Fakültesi bir sempozyum düzenlenmişti. "Günümüzde İnanç Problemleri" konulu sempozyumda İlahiyat Doçenti Dr. Mehmet Ali Büyükkara'nın sunduğu tebliğin başlığı şöyle 
     "Bir İnanç ve İmaj sorunu olarak İslam'ın Talibancası." 
     Dindaşlık uğruna Taliban'ı savunanların, en azından, Başbakan Ecevit'in Meclis'te belirttiği gibi, Taliban'ı eleştirmekten sakınanların mutlaka okuması gereken bilimsel bir tebliğ... 
     Taliban kafasının en önemli özelliği, ekonomik ve sosyal gerçekleri, çağın gereklerini, hatta halkın günlük ihtiyaçlarını bile dikkate almadan, yüzlerce yıl önce yazılmış fetva kitaplarına körü körüne bağlı olmasıdır. 
     Dr. Büyükkara diyor ki 
     "Örneğin, kadınlara İslam adına çalışma yasağı getiren Taliban, savaştan sonra dul kalan 400 bin Afgan kadının halini ve istikbalini düşünmez. Sağlık kurumlarında doktor ve hemşire, okullarda bayan öğretmen yokluğundan dolayı yaşanacak sorunları hiç aklına getirmez." 
     Nasıl bir kafa bu 
     
     BÜYÜKKARA'NIN tebliğinde Taliban'ın Hasan ül Benna ve Seyyid Kutup gibi Mısırlı İslamcıları bile "sapık" ilan ettiğini öğreniyoruz. 
     Taliban Valisi Molla Niyazi, 10 Ağustos 1998 hutbesinde Şii Müslüman Hazaralar için diyor ki 
     "Hazaralar nereye kaçsa bulup çıkaracağız Hazaralar Müslüman değildir. Onları öldürebilirsiniz... Cesetleri defnedilmeden caddelerde üç gün boyunca kalmalı..." 
     Bu konuşmanın ardından 2 bin Hazara öldürülmüş 
     Bu kafa şimdi "cihad" ilan ediyor ve bütün Müslümanların uymasını istiyor 
     Dr. Büyükkara, "Harici zihniyet yapısının Taliban üzerinde egemen olduğunu" belirtiyor. Hz. Ali'yi bile "kafir" diye şehit eden terörist bedevi Hariciler 
     Düşünce biçimi bakımından ise, İslam tarihindeki "selefiye"ye benziyor. İslam medeniyetinin gelişmediği bedevi yörelerde görülmüş bulunan eski bir akım... 
     "Zahiri metincilik", yani, eski çağların fetva metinlerine körü körüne bağlanmak... Ekonomik, sosyal ihtiyaçlara, çağın gereklerine gözlerini kapamak 
     "Zahiri metincilik temel olunca, rasyonel düşünce ortadan kalkmaktadır..." 
     
     NEDEN böyle .. Taliban denilen medrese talebelerinin yetiştiği şartlar, onların neden zihnen kör, vicdanen gaddar olduklarını izah ediyor 
     "Eğitimlerini Kuzey Pakistan'da mülteci kamplarındaki medreselerde almışlardır. Dayanılmaz sıcakta, çok az suyun bulunduğu ve fakirliğin had safhada yaşandığı bir ortamda... 
     Hangi bilgiye, görgüye, inceliğe, gözlem ve tecrübeye, zihni yaratıcılığa sahip olabilirdi ki... Bunun yanında 
     "Kırsalın modern olana tepkisi ve yoksulluğun intikamı, İslamın Talibancasını şekillendiren diğer unsurlardır..." 
     Dr. Büyükkara "dini motiflerden çok, sosyal, kültürel, psikolojik, ekonomik ve siyasi unsurların" rolünün önemini belirtiyor. 
     Gerçekten aynı sosyolojik faktörler sebebiyle, Taliban'la Kamboçyalı 'Marksist' Kızıl Khmer arasındaki benzerlikler tesadüf değildir Bağnazlık ve şiddet 
     Bir o kadar vahim husus da İslamın yüzkarası olan Taliban'ı dindaşlık adına esirgemeye kalkmaktır. 
     
     







Taliban ve İslam 


Körfez anıları 


Maaş zammını önleme formülü 


11 Eylül'ün Batı'ya verdiği ders ve Türkiye 


Sevgi krallığı yok 


Türkiye işte bu yüzden çöker 


Bilgi devrimine Nobel ödülü 


Nedenler önemli 


Romantizm bir strateji değildir 


Tanrı'nın dinleri, çocukları ve savaşı 


Biz yaşadık, Amerika öğrenecek... 


Asker nereye gidecek 


Terörle eriyen 312 milyar ’lık bütçe fazlası 


II. Pornografik Savaş 


İçtihat aramanıza gerek yok 


Az bilen kaybetmeye mahkum 


</TEXT>
</DOC>
