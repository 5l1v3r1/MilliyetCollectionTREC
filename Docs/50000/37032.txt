<DOC>
<DOCNO> 37032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yazar/sazak.html </URL>
<DATE> 2001/08/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Solda ne değişti 
</HEADLINE>
<TEXT>

     İnönü - Baykal buluşmasının ardından sosyal demokrat kulvarda ne değişti 
     Tarafların "diyaloğu" gelecek açısından umut verici izler bıraktı mı Siyasetin profesyonel kadrolarının tepkileri bir yana solda bütünleşmeye dönük niyetlerin - adım demiyoruz - heyecanla karşılandığı bir gerçek. Çünkü sağ ve solda parçalanma sürdükçe Tayyip Erdoğan hareketi başta "kenardan merkeze yönelik dalga" ılımlı seçmeni "kime oy vereceğiz" kaygısıyla baş başa bırakacaktır. Nitekim bu açmaz kamuoyu araştırmalarındaki "hangi partiye oy vereceksiniz" hanesine yazılan "hiçbiri" yanıtında somutlaşmaktadır. Bugün seçim olsa Hiçbiri Partisi HP yüzde 50'yi aşan ezici bir çoğunlukla iktidara gelecek 
     İnönü - Baykal görüşmesi uzun süredir gündemde olmayan "sol"a yönelik merakı canlandırırken, yeni oluşumla ilgili durumu da gözler önüne serdi. 
     Erdal Bey'in Baykal'a "CHP'nin parlak gidişi karşısında başarılar dilemesi" Eylülde kuracağı yeni partiye "start" vermek anlamına geliyor. Burada akla şu soru geliyor 
     İnönü Baykal'a niye gitti 
     Çünkü CHP, kurultaydan yeni çıkmıştı, Erdal Bey ise yeni oluşum konusunda temmuzdan bu yana bağlayıcı mesajlar veriyordu. Baykal bir iyi niyet girişimi çerçevesinde İnönü ile görüştü. Anlaşılan Erdal Bey de Baykal'la buluşarak istifadan sonra "ne değişti " diye anlamaya çalıştı. Tarafların bu diyaloğunda hedef, gelecekte "şemsiye" bir oluşumda birleşmesi olabilirdi. Baykal, İnönü'yü CHP'ye davet edince "başarı" temennisiyle görüşme sona erdi. 
     Bundan sonra ne olacak 
     İnönü parti kurma noktasına biraz daha yaklaşmış oldu. Kaderini Erdal Bey'in çıkışına bağlayanlar ise rahat bir nefes aldılar. Ancak İnönü'nün de zorlukları var. Çünkü Türkiye'de müthiş bir parti enflasyonu başladı. 
     Erken kalkan parti kuruyor. 
     Dün de Ulusal Muhtariyet Partisi adıyla muhtarlar sahneye çıktı. Dernek kurmaktan daha kolay partileşmek... Üstelik her oluşumda "yeni" klişesi kullanılıyor. Oysa partileri kuranlar "eski" isimler geçmişte belediye başkanlığı, milletvekilliği yapmış isimler. Aralarında gençler yok 
     İnönü bu "değişimi" hayata geçiremezse kuracağı parti SHP'nin devamı olmaktan öteye geçmez Ve partilerden biri mutlak baraja takılır. 
     Peki solda birleşme fırsatı kaçtı mı Hayır. 
     Çünkü bunu halk istiyor, profesyonel siyasetçiler istemese de ... 
     
     







İran ve Azeriler 


Çiller'den Yılmaz'a çağrı 


Tanrı'nın göktaşları 


Stiglitz’le kahvaltı ve toplumsal sorumluluk 


Hazar huzursuz 


Zor tercih... 


Yolsuzlukla Türk usulü mücadele 


Solda ne değişti 


Hortum ve hayali teknolojisinde bizden iyisi yok 


Müeyyide şart 


Deutsche Bank mide bulandırıyor’ 


Erdoğan neyin merkezinde 


</TEXT>
</DOC>
