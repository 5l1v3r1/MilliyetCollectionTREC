<DOC>
<DOCNO> 23901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/soneko30.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Para piyasalarında bugün böyle geçti... 
</HEADLINE>
<TEXT>

     Hububat alım fiyatlarının belirlenmesinde yaşanan tartışmalardan sonra 13 aylık hazine tahvili ihalesine yeterli talep gelmeyince, Borsa'daki düşüş sürdü, döviz fiyatları ve bono faizleri yükseldi. 
     Kapalıçarşı'da güne 1 milyon 115 bin lira satış fiyatıyla başlayan dolar 1 milyon 130 bin liradan, 490 bin liradan başlayan mark da 495 bin liradan günü tamamladılar. Dolar, dünkü kapanışa göre 8 bin lira, bugünkü açılış fiyatına göre 15 bin arttı. Mark ise, dünkü kapanış ve bugünkü açılış fiyatına göre 5 bin lira artmış oldu. 
     Merkez Bankası ise doların bugünkü kapanış kurunu alışta 1 milyon 121 bin 730 lira, satışta ise 1 milyon 127 bin 140 lira olarak belirledi. 
     Banka, dünkü kapanış kurunu alışta 1 milyon 116 bin 532 lira, satışta ise 1 milyon 121 bin 917 lira olarak tespit etmişti. 
     İstanbul Menkul Kıymetler Borsası İMKB Tahvil ve Bono Piyasası Repo Pazarı'nda gecelik faiz oranı, 2 puan düşüşle ortalama yüzde 63'den kapandı. 
     İMKB Tahvil ve Bono Piyasası verilerine göre, Repo Pazarı'nda en düşük oran yüzde 63, en yüksek oran ise yüzde 63.10'dan gerçekleşti. Bankalararası TL interbankında da gecelik faiz oranı yüzde 63 oldu. 
     Tahvil ve Bono Piyasası Kesin Alım Satım Pazarı'nda ise bono faizinde artış gözlendi. 
     En çok işlem gören 6 Mart 2002 tarihli, bugün valörlü bononun bileşik getirisi, yüzde 79.25'den yüzde 80.33'e yükseldi. 
     Borsa ise, siyasi gelişmelerin ardından, Hazine'nin 13 aylık tahvil ihalesi sonucundan da olumsuz etkilendi. 
     Uzun süredir ilk kez denenen uzun vadeli ihalede, 154.1 trilyon liralık teklife karşılık, nominal 10.6 trilyon liralık satış yapıldı. Bileşik faizin yüzde 79.98 olduğu ihalede net satış ise 5.6 trilyon lira oldu. 
     Borsa uzmanları, önceden ilgi görmeyeceği belli olan ihalenin hiç yapılmaması gerektiğini belirterek, piyasanın bunu güvensizlik olarak değerlendirdiğine dikkat çektiler. 
     
     






</TEXT>
</DOC>
