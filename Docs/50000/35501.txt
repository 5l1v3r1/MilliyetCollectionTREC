<DOC>
<DOCNO> 35501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/ekonomi/eko08a.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank için talipler ortaya çıkıyor 
</HEADLINE>
<TEXT>

Ankara Kulisi ZÜLFİKAR DOĞAN 
     İsimlerini bizzat Atatürk’ün belirlediği iki bankadan Sümerbank, yeni sahibini buldu. Şimdi Etibanka sahip aranıyor. Eylüle kadar satılamazsa, kapatılacağı, ya da tasfiye edileceği’ açıklanmıştı. 
     Yani Etibank’ta geri sayım günleri. İhale ne olacak Kimler alakadar Duyduğumuza göre ilgilenenler, bir hevesle gidiyor, sonra bir daha uğramıyorlarmış. Çoğunun kendi bankası da olan bu alakadarlar, kendi bankaları için sermaye artışı taahhütünde bulundukları için, Eti’ye talip olma noktasında müteredditler anlaşılan. 
     Örneğin Habaş’ın ve Anadolubank’ın sahibi Mehmet Başaran en sıcak ilgililerdenmiş.Türkiye’de sanayi gazları pazarının yüzde 80’ini tek başına elinde tutan Habaş, en likit gruplardan. Zorlu Holding ve Denizbank da gayrı resmi alakadarlar arasında. Bir dönem, Akbank’da yönetim kademesinde görev yapan, sonra KKTC’de Turkish Bank’ın sahibi olan Tanju Özyol da var. 
     Asıl ilginç ilgili, West LB. Karadeniz bölgesi ve Türk Cumhuriyetlerine açılmayı planlayan Alman West LB’nin Türkiye’de bir banka sahibi olmayı hedeflediği belirtiliyor. West LB’nin arkasında, aslında büyük bir yatırımcı grubun olduğu söyleniyor. 
     



 EKONOMİ 

















</TEXT>
</DOC>
