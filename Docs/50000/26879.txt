<DOC>
<DOCNO> 26879 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sonspo22.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Cavcav "Ümit Özat için Fenerbahçe ile anlaştık" 
</HEADLINE>
<TEXT>

     Gençlerbirliği Kulübü Başkanı İlhan Cavcav, Ümit Özat'ın Fenerbahçe'ye transferi konusunda, sarı-lacivertli kulüple 1 milyon dolar bonservis bedeli karşılığında anlaştıklarını açıkladı. 
     Birinci Futbol Ligi Kulüpler Birliği toplantısı için İstanbul'da bulunan Cavcav, toplantı öncesi yaptığı açıklamada, Ümit Özat'ın transferi için Fenerbahçeli yöneticilerle anlaşmaya vardıklarını vurgulayarak, arada çok küçük pürüzler kaldığını, bunun da önümüzdeki günlerde giderileceğini kaydetti. 
     Galatasaray ile anlaştığını açıklayan Ümit Karan konusuna da değinen İlhan Cavcav, ''Galatasaray'dan bonservis bedeli olarak 1.5 milyon dolar istedik. Ancak onlar bize 1 milyon dolar artı altyapıdan 2 oyuncu önerdiler. Şu anda anlaşamadık. Mehmet Cansun'dan haber bekliyoruz'' dedi. 
     Cavcav ayrıca, ''Galatasaray, Ümit Karan'ın transferini hülle yoluyla gerçekleştirmeye çalışırsa, bizim de güvendiğimiz yerler var''diye konuştu. 






</TEXT>
</DOC>
