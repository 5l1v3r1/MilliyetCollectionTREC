<DOC>
<DOCNO> 37508 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/ekonomi/eko12.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka alamadılar şirket peşindeler 
</HEADLINE>
<TEXT>

     Güney Afrika’nın en büyük ticari bankası olan Standard Bank, Türkiye, Brezilya ve Çin gibi gelişmekte olan ülkelerde küçük şirket alımları yapmak istediğini açıkladı. Standard Bank Genel Müdürü Jacko Maree, yaptığı açıklamada, bankanın bu uzun vadede yatırımlarda yüzde 25 oranında sermaye dönüşüne ulaşmayı hedeflediğini belirtti. 
     
     Esbank ve İnterbank’la ilgilendi 
     Standard Bank’la aynı grupta bulunan ve Ekim 1999’dan bu yana Türkiye’de temsilcilik düzeyinde faaliyet gösteren Standard Bank London, Fon bünyesindeki Esbank ve İnterbank’a, geçtiğimiz şubatta teklif vermişti. Standard Bank London Türkiye Temsilcisi Scott Branch ve Sermaye Piyasaları Bölüm Başkanı Aydın Ulusan, bu dönemde verdikleri bir demeçte, "Esbank ve İnterbank’ı, en kolay üstesinden gelebilecekleri bankalar" olarak nitelemişlerdi. 
     Dünya çapında özellikle madencilik projelerine yaptığı yatırımlarla adını duyuran Standard Bank grubunun 30 bin personeli ile 3 milyar doları aşan sermayesi bulunuyor. 
     



 EKONOMİ 






















</TEXT>
</DOC>
