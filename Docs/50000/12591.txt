<DOC>
<DOCNO> 12591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/22/son/sontur20.html </URL>
<DATE> 2001/03/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Generale suikast girişimine üst düzey soruşturma 
</HEADLINE>
<TEXT>

     Jandarma Genel Komutanı Orgeneral Aytaç Yalman, Jandarma Bölge Komutanı Tümgeneral Bekir Uğurlu'nun aracının da bulunduğu konvoya ateş açılan Yenikaradona Köyü mevkiinde inceleme yaptı. 
     Ankara'dan askeri helikopterle Çorum'un Sungurlu İlçesi'ne gelen Orgeneral Yalman, buradan, beraberinde Tümgeneral Bekir Uğurlu, Çorum Valisi Atıl Üzelgün, Çorum Garnizon Komutanı Yarbay Şafak Karakoç ve Çorum Emniyet Müdürü Vedat Kaymış olduğu halde, askeri konvaya ateş açılan Çorum-Ankara karayolunun 38. kilometresindeki Yenikaradona Köyü mevkiine geldi. Yaklaşık 10 dakika olay yerinde inceleme yapan Orgeneral Aytaç'a, Jandarma Bölge Komutanı Bekir Uğurlu, saldırı ve sürdürülen operasyonlara ilişkin bilgi verdi. Orgeneral Aytaç ve beraberindekilerin incelemeleri sırasında, geniş güvenlik önlemi alındığı gözlendi. 




</TEXT>
</DOC>
