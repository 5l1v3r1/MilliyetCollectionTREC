<DOC>
<DOCNO> 41543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun02.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa alev alev... 
</HEADLINE>
<TEXT>

     Fransa'da, helikopterler, buldozerler ve yangın söndürme uçaklarıyla yüzlerce itfaiye görevlisi ülkenin güneyinde çıkan orman yangınlarıyla mücadele ediyor. 
     İtfaiye görevlileri, Akdeniz'de liman kenti Marsilya yakınında çıkan yangında 200 hektar alanın yanarak kül olduğunu ve burada yaşlı iki kişinin ölü bulunduğunu söylediler. 
     İkinci Dünya Savaşı'ndan kalma bir sığınakta yaşamlarını sürdüren yaşlı çiftin dumandan zehirlenerek ya da yanarak mı öldüğü konusunda bilgi verilmezken, yangın nedeniyle bölgedeki evler ve kamp yerlerinden 165 kişinin tahliye edildiği belirtildi. 
     Bouches-du-Rhone bölgesindeki itfaiye yetkilileri, bu bölgedeki yangını söndürmek için bütün imkanların seferber edildiğini ve yangında iki itfaiye aracının yandığını söylerken, yangınları söndürmek için 500 itfaiye görevlisi ve 6 yangın söndürme uçağının görev yaptığı kaydedildi. 
     Fransa'nın İtalya sınırındaki Castellet bölgesi civarında bulunan ormanlık arazide 800 hektardan fazla, Aix-en-Provence bölgesinin kuzeydoğusunda da 130 hektar alanın kül olduğu bildirildi. 
     Orman yangınlarına kundaklamanın yol açtığı ve polisin soruşturma başlattığı belirtildi. 
     
     
     






</TEXT>
</DOC>
