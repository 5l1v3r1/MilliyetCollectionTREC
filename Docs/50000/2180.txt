<DOC>
<DOCNO> 2180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sonspo01.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe sözcüsü Kıyat "Fenerbahçe transfer yapmayacak" 
</HEADLINE>
<TEXT>

     Fenerbahçe Kulübü Asbaşkanı ve Kulüp Sözcüsü Atilla Kıyat, Andersson’un sakatlığı ile forvette oluşan boşluğu teknik direktör Mustafa Denizli’nin takım içinden çözeceğini söyledi. 
     Atilla Kıyat, Andersson gibi bir futbolcunun eksikliğinin her takım için dezavantaj olduğunu ifade ederek, "Andersson’un eksikliğini hissetmemek mümkün değil. Fakat teknik direktörümüz Denizli, bu sorunu takım içinden çözecektir. Transfer yapmayı kesinlikle düşünmüyoruz" dedi. 
     Atilla Kıyat, Polonya’nın Pogon Szczecin takımıyla yaptıkları hazırlık maçında Andersson’un yokluğu nedeniyle teknik direktör Mustafa Denizli’nin forvette oynatığı Serhat’a herkesin yardımcı olması gerektğini de belirterek, "Andersson varken Serhat oynatılmıyor diye eleştiriliyorduk. Şimdi devamlı oynama şansı elde etti ve çokta başarılı olacağına inanıyoruz" diye konuştu. İkinci yarı hazırlıklarının İstanbul etabının çok iyi geçtiğini belirten Kıyat, sözlerini şöyle tamaladı 
     "Polonya’nın Pogon Szczecin takımıyla yapılan maçta oyuncuların ortaya koyduğu futbol ve kazanma hırslarından memnunuz. Devre arasının ilk hazırlık maçı olmasına rağmen, oyuncularımız rakiplerini ciddiye alarak, oyun disiplininden uzaklaşmadan sahada mücadele ettiler. 90 dakika boyunca çok koştular ve sahanın her yerinde pres yaptılar. Bu da hazırlık döneminin istenilen düzeyde geçtiğini gösteriyor." 
     




</TEXT>
</DOC>
