<DOC>
<DOCNO> 21031 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sonspo14.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
GALATASARAY 1 - ANKARAGÜCÜ 2 maç sonucu 
</HEADLINE>
<TEXT>

     Birinci Futbol Ligi'nin 32. hafta maçında Ankaragücü, deplasmanda Galatasaray'ı 2-1 yendi. 
     2. dakikada Hakan Keleş'in sağdan ortasında, Cafer'in yakın mesafeden vuruşunda top yan direği çarparak, auta çıktı. 
     5. dakikada Ergün'ün soldan ortasında, Ankaragücü savunmasının durakladığı pozisyonda altı pas içinde Serkan topa vurdu. Ancak meşin yuvarlak kaleci Da Silva'da kaldı. 
     11. dakikada Cafer'in sağdan ortasında, Capone'nin uzaklaştırmak istediği top, ceza alanı içinde Faruk'un önünde kaldı. Bu futbolcu mükemmel bir vuruşla topu Galatasaray filelerine gönderdi 1-0 20. dakikada Hagi'nin ceza yayı üzerinden kullandığı serbest atışta top barajın arasından geçerek, auta çıktı. 
     33. dakikada Okan, Yılmaz'a sert bir müdahalede bulundu. Daha önce sarı kartı bulunan sarı-kırmızılı futbolcu, 2. sarı kartın ardından, kırmızı kartla oyun dışı kaldı. Okan, bu pozisyonun ardından, hakem Bülent Uzun'un elini sıkarak sahayı terketmek istedi. Ancak Uzun, elini çekerek, Okan ile tokalaşmadı. Okan'ın ısrarı sonuç vermezken, bu sırada Galatasaraylı taraftarlar maçın hakemini protesto ederek, sahaya çok sayıda yabancı madde attı. 
     42. dakikada Emre Belözoğlu'nun ceza sahasının dışından sert şutunda top yandan auta gitti. 
     45. dakikada Yılmaz'ın ceza alanının dışından kullandığı serbest atışta kaleci Taffarel son anda meşin yuvarlağı kornere attı ve karşılaşmanın ilk yarısı Ankaragücü'nün 1-0 üstünlüğüyle kapandı. 
     
     Galatasaray, maçın 2. yarısına Arif'in yerine Hasan'ı alarak başladı. 
     49. dakikada Cafer'in uzak mesafeden şutunda top Taffarel'de kaldı. 
     50. dakikada Augustine'nin pasında topla ceza alanı içinde buluşanFaruk, ilk pozisyonda vurmayıp, çalım atmayı deneyince, meşin yuvarlak, açısını kapatan Ergün'e çarparak kornere çıktı. 
     55. dakikada Hasan, soldan çalımlarla ceza alanına girdi. Vuruşunda top Hagi'nin önüne düştü. Ancak Rumen futbolcu topu kötü birvuruşla auta attı. 
     59. dakikada Galatasaray'da Fatih'in yerine Bülent Akın oyuna girdi. 
     61. dakikada Cafer'in soldan ortasında Augustine topun üzerinden atladı. Yakın mesafeden topa dokunan Rogerio, Ankaragücü adına aradakifarkı 2'ye çıkaran golü attı 2-0 
     62. dakikada Galatasaray'da Bülent Akın sarı kart gördü. 64. dakikada Ümit'in sağdan ortasında ceza alanı içinde Hasan, güzel bir kafa vuruşuyla topu ağlara gönderdi 2-1 
     73. dakikada Ankaragücü'den Rogerio sarı kart gördü. 
     75. dakikada Cafer'in şutunda top Taffarel'den döndü, ceza alanı içinde Faruk'un uygun durumda kafa vuruşunda meşin yuvarlak yandan auta gitti. 
     77. dakikada Ankaragücü'nde Hakan Keleş'in yerine Niyazi oyunagirdi. 
     78. dakikada Galatasaray'da Ergün, yerini Ahmet'e bıraktı. 
     82. dakikada Hagi'nin sol çaprazdan kullandığı serbest atışta kaleci Da Silva son anda meşin yuvarlağı tokatlayarak kornere attı. 
     89. dakikada soldan Cafer ceza alanına girdi. Pasında, altıpasta uygun durumda topla buluşan Augustin'in vuruşunda meşin yuvarlak auta çıktı. 
     90. dakikada Ankaragücü'nde Rogerio'nun yerine Özgür oyuna girdi ve 20 bin 699 biletli seyircinin, 21 milyar 898 milyon lira ödeyerek izlediği maç Ankaragücü'nün 2-1 galibiyetiyle sonuçlandı. 
     







</TEXT>
</DOC>
