<DOC>
<DOCNO> 35239 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yazar/akyol.html </URL>
<DATE> 2001/08/03/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Taşra' gelecek 
</HEADLINE>
<TEXT>

     TAYYİP Erdoğan, ANAR'ın yeni araştırmasına göre, yüzde 30 oy alabilir Öteki partiler ise, barajın altında 
     ANAR'a göre FP seçmeninin yüzde 70'i Erdoğan yanlısı Erbakan tükeniyor 
     MHP'ye oy vermiş olanların 47'si Erdoğan'a oy vermeyi düşünüyormuş. Bu oran DYP bakımından yüzde 30, ANAP bakımından yüzde 25 
     Şimdi, Türkiye'nin devasa sosyolojik problemini yansıtan iki soru 
     Türkiye Cumhuriyeti'nin "eşit" mi vatandaşları olan bu milyonlar, neden yurtsuz göçebeler gibi yer arayıp duruyorlar ve neden Erdoğan'a yöneliyorlar 
     Dün Demokrat Parti'de, Adalet Partisi'nde ve Özal'ın ANAP'ında toplanarak istikrara ve kalkınmaya büyük katkıda bulunmuş olan bu milyonlar, şimdi neden yurtsuz göçebeler gibi, oradan oraya 'savlet' ediyorlar 
     İki faktör sebebiyle... 
     
     BİRİNCİSİ, Osmanlı'dan beri süren, Cumhuriyet'te derinleşen "merkez" resmi ile "kenar" taşra arasındaki kültürel çelişki... 
     "Merkez"in aşağıladığı "kenar"daki milyonlarca vatandaş, büyük sağ partilerde sözcü ve sahip bulmuşlardı. Rahmetli Menderes diyordu ki 
     "Vatandaşların bir kısmı medeni, ilerici, bütün iyi sıfatlara sahip... Diğer kısım vatandaşlar ise geri, zararlı her manasıyla fena Muazzam vatandaş kitlesini böyle kötü sıfatlarla damgalamak, oy'a, millet iradesine, ekseriyet sistemine inanmamak demektir." Adnan Menderes'in Konuşmaları, IX, sf. 115. 
     AP lideri Demirel de "şalvarlı, kasketli, mağdur, sessiz milyonların davası"nı savunurdu. Özal, Nilüfer Göle'nin doğru teşhisiyle "liberal muhafazakar" bir liderdi. 
     İkinci faktör ekonomiktir Bu liderler "kenar"ı dışlamayıp kültürel bakımdan "merkez"e entegre ederken, büyük ekonomik atılımların, umut ve kazanımların da önderliğini yapmışlardı. Köylüyü çarıktan kurtaran, yolu, enerjiyi, sanayii Anadolu'ya götüren, Anadolu'dan ihracatçılar çıkaran, bu liderlerdi 
     
     'ZİNDE KUVVETLER' daima "kenar"ı aşağıladı, dışladı Büyük "kenar"la kudretli "merkez" arasında kültürel iletişimi ve ekonomik bağlaşmayı sağlayan büyük partiler darbelerle tahrip edildi. 
     Erbakan böyle büyüdü 
     "Zinde kuvvetler" son olarak 28 Şubat'ta merkez sağın elde kalmış parçalarını 'hizaya' soktular, izole ettiler 
     Netice Bugünkü politik ve sosyal mağduriyet duygusu, Erdoğan'a yüzde 30'luk bir taban sağlamış gözüküyor Öteki partiler barajın altında kalırken 
     Müdahalelerle durduramazsınız Modernleşen toplumlarda "kenar"dakiler "merkez"e gelirler 
     Ama nasıl gelir Kavgalarla, iç savaşlarla, devrimlerle .. Serdar Turgut'un "Taşranın İktidar Yürüyüşü Durdurulmalı" yazısı bu kaygının ifadesidir. 
     "Kenar"ın kaçınılmaz gelişi, "merkez"i demokratikleştiren, "kenar"ı sisteme bağlayan uzlaşmacı politikalarla ve hızlı kalkınmayla barış içinde de gerçekleşir. 
     Erdoğan, eski Erbakan gibi kavgaya mı götürür Yoksa Menderes - Özal çizgisindeki gibi entegrasyona mı Yahut zamanla rüzgarı yitirir mi 
     Her şey niyet ve birikimine bağlı ekibinin açık ve çeşitli mi, yoksa dar ve ideolojik mi olduğuna bağlı... 
     
     







'Taşra' gelecek 


Zorlu ikilem... 


Maceranın adı Tayyip Alternatifi Yılmaz mı 


Meslek liseleri çöküyor 


ANAP kongresi ve Özal 


İtalya’dan çürük ağaçları aldılar 


O, iyi insandı... 


Solda dayanışma zamanı 


ANAP'a da ISO 9002 ne yakışır ya 


Animatörler Momo'ya karşı 


ABD’nin söylediğini değil yaptığını yapacaksınız 


</TEXT>
</DOC>
