<DOC>
<DOCNO> 9271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/guncel/gun03.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
72’lik hocalar geliyor 
</HEADLINE>
<TEXT>

ANAP’lı Pakdemirli, profesörlerin 72 yaşına kadar çalışmasını sağlayan yasa teklifini Meclis’e getirdi. Teklif, ilk etapta 67 yaşındakileri kapsayacak... 
     ANKARA Milliyet 

     ANAP’lı Ekrem Pakdemirli, üniversitede görev yapan öğretim elemanlarının 72 yaşına kadar çalışabilmesine olanak sağlayan yasa teklifinin doğrudan Genel Kurul gündemine alınmasını istedi. 
     Genel Kurul’da yapılan oylamayla gündeme alınan teklifin ilk etapta 67 yaş sınırına gelen yaklaşık 200 öğretim elamanının üniversitelerde kalmasını sağlayacağı bildirildi. 
     Pakdemirli önerge üzerinde yaptığı konuşmada, ünlü kalp cerrahı De Bakey’in 85 yaşında, Gazi Yaşargil’in de 74 yaşında önemli görevler yürüttüğünü belirterek, Türkiye’nin, pahalı eğitim alan hocalarını 67 yaşına geldi diye emekliye ayırmasının israf olacağını vurguladı. Pakdemirli, 67 yaşını geçmesine rağmen zinde olanlara olanak sağlanması gerektiğini vurguladı. Teklif komisyonlarda görüşülmediği için doğrudan Genel Kurul gündemine alındı. 
     


 GÜNCEL 
















</TEXT>
</DOC>
