<DOC>
<DOCNO> 38607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sondun18.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
New York'ta eski metro "suni kayalık" olacak 
</HEADLINE>
<TEXT>

     ABD'nin New York kentinde artık kullanılmayan metrodan ''kurtulmak'' için ilginç bir yol bulundu Vagonlar okyanusa atılarak ''suni kayalıklar'' oluştulacak. 
     New Yorklulara hizmetini tamamlayan ve kullanımdan kaldırılan eski metronun vagonlarının bir bölümü New York'un 220 kilometre güneyindeki New Jersey'de bulunan Cap May açıklarında Atlantik Okyanusu'nun sularına atıldı. 
     Kalanların da önümüzdeki günlerde denize atılacağı ve eski vagonların deniz dibinde yatmakta olan Donanma'ya ait bir gemi, 28 ton çimento, 8 ton eski lastik ve aralarında tankların da bulunduğu 86 askeri araçla ''buluşacağı'' belirtildi. Söz konusu vagonların yeniden değerlendirilmesi yerine denize atılması sayesinde ABD ekonomisinin 10 ila 13 milyon dolarlık tasarruf sağladığı belirtilirken, vagonların, suya zarar verebilecek koltuk ve diğer maddelerden arındırıldığı, vagonlarda çok az miktarda kalan amyant maddesinin de suya ve sudaki canlılara zarar vermeyeceği kaydedildi. Yetkililer, vagonların balıkları çekeceğini, bunun da sualtı yaşamının gelişmesine katkıda bulunacağı ileri sürüyor. 







</TEXT>
</DOC>
