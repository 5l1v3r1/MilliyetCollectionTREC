<DOC>
<DOCNO> 24067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/sondun16.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Usame Bin Ladin'i ABD'ye vermiyor 
</HEADLINE>
<TEXT>

     Afganistan'da iktidarda bulunan Taliban yönetimi, Amerikan elçiliklerinin bombalanmasıyla ilgili davada dün verilen kararı adaletsiz bulduklarını açıkladı. 
     Taliban'ın Enformasyon Bakanı Abdül Anan Himat, ayrıca Amerikan elçiliklerinin bombalanmasının ardındaki isim olan Usame Bin Ladin'i hiçbir koşul altında Amerika'ya vermeyeceklerini söyledi. 
     Himat, Bin Ladin için ''O İslam'ın büyük bir mücahidi ve Afgan halkının büyük bir velinimetidir'' dedi. 
     ABD'nin Kenya ve Tanzanya'daki büyükelçiliklerine 1998 yılında düzenlenen bombalı saldırılarla ilgili davada Suudi kökenli Usame bin Ladin'in adamları oldukları öne sürülen 4 sanık yargılanıyordu. 
     Sanıklar, dün New York Manhattan Mahkemesi'nde jüri tarafından cinayet, bombalama ve suç örgütü oluşturmaktan suçlu bulunmuşlardı. 







</TEXT>
</DOC>
