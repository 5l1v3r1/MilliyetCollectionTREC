<DOC>
<DOCNO> 44976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/guncel/gun10.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Canlı bomba esnaf’ korkuttu 
     BEHZAT MİSER Ankara 

     Ankara'da ekonomik krizi atlatamayan esnaf Hacı Kök, dün Çankaya Köşkü'ne yakın alışveriş merkezlerinden birinde Canlı bombayım’ diye bağırınca, büyük panik yaşandı. Ankara Emniyeti, bölgedeki caddeleri trafiğe kapattı, şehirde kısa süreli bir panik havası esti. Olay yerine gelen Asayiş Şube Müdürü İsmail Sökelen, Hacı Kök'ü ikna ederek eylemine son verdirdi. Gözaltına alınan Kök, sorgusunun ardından savcılığa sevk edildi. 
     
     Başbakanlık’ta tabancalı ziyaretçi 
     ANKARA Milliyet 

     Başbakanlığa dün çantasındaki iki kurusıkı kalem tabancayla girmeye çalışan işadamı Cem Ünal, gözaltına alındı. Kısa süreli sorgunun ardından serbest bırakılan Ünal, kurusıkı tabanca taşımanın suç olduğunu bilmediğini kaydetti. Konya'da yağ ticareti yapan Ünal’ın, Başbakanlığa Devlet Bakanı Faruk Bal'ın danışmanlarından birini ziyaret için geldiği öğrenildi. 
     
     Sahte h kimin subaylığı da sahte çıktı 
     Kırıkkale'de kendisini h kim olarak tanıtan ve bir kişiyi, davasına yardımcı olacağı vaadiyle 11 milyar lira dolandırdığı öne sürülen Reis Şahinli yakalandı. Ankara Üniversitesi Hukuk Fakültesi mezunu olduğunu bildiren Şahinli'nin, Hukuk Fakültesi geçici mezuniyet belgesinin sahte olduğu, bu belgeyle Askerlik Şubesi'ne başvurarak, lise mezunu olmasına rağmen asteğmen olarak vatani görevini yaptığı da belirlendi. 
     
     Başsavcı’dan bir valiye daha dava 
     ANKARA Milliyet 

     Göreve başladığından bu yana birçok vali hakkında dava açan Yargıtay Cumhuriyet Başsavcısı Sabih Kanadoğlu, Düzce Valisi Fikret Güven hakkında da görevini kötüye kullandığı gerekçesiyle 1 yıldan 3 yıla kadar hapis istemiyle dava açtı. Kanadoğlu, Yargıtay 4. Ceza Dairesi'ne gönderdiği idianamede, Güven'i orman arazisine izinsiz kalıcı konut yapmakla suçladı. 
     
     Gıda yardımı için komşu onayı’ 
     YILDIZ YAZICIIOĞLU Ankara 

     Dünya Bankası desteğiyle "Sosyal Riski Azaltma Projesi" kapsamında 600 bin aileye yapılacak toplam 24 trilyon liralık gıda yardımından faydalanmak isteyen aileler, iki komşularını ekonomik durumlarına ilişkin şahit gösterecek. Eğitim yardımı olarak öğrencilere dağıtılan 50'şer milyon lira için de velilerden başvuru formuna mali durumlarına ilişkin bilgi verebilecek iki komşularını yazmaları istenmişti. 
     
     Lojmanda oturana köpek yasağı 
     ANKARA ANKA 

     Sağlık Bakanlığı, lojmanlarda büyükbaş ve küçükbaş hayvan ile köpek beslenmesini yasakladı. Sağlık Bakanlığı, Merkez Teşkilatı Personeline Tahsis Edilen Kamu Konutlarına İlişkin Uygulama Yönergesi hazırlayarak, lojmanda oturma koşullarını belirledi. Buna göre, lojmanda oturacaklar, konutun bir bölümünde veya bahçede ahır hayvanları ile köpek besleyemeyecek. 
     
     Prof. Yalçın Eğeci vefat etti 
     Türk tıp dünyasının saygın simalarından Prof. Dr. Yalçın Eğeci dün vefat etti. 1932 doğumlu olan jinekolog Prof. Eğeci, kürsü başkanlığı görevini de üstlendiği Çapa Tıp Fakültesi Kadın Doğum Kliniği’nden emekli oldu. Prof. Eğeci için yarın 10.30’da Çapa Tıp Fakültesi’nde bir tören düzenlenecek ve Ataköy 5. Kısım Camii’ndeki öğle namazı sonrası, Silivrikapı Mezarlığı’nda toprağa verilecek. 
     
     Nörolojik Bilimler Merkezi açıldı 
     AYŞEGÜL AYDOĞAN İstanbul 

     Alman Hastanesi bünyesinde uyku bozukluğunun saptanması ve epilepsi cerrahisine hastayı hazırlamak amacıyla kurulan "Nörolojik Bilimler Merkezi" düzenlenen törenle açıldı. Merkez sorumlularından Prof. Dr. Naci Karaağaç ve Prof. Dr. Hakan Kaynak, uyku bozukluğu probleminin merkezde çok kısa sürede teşhis edilebildiğini kaydetti. 
     



 GÜNCEL 
















</TEXT>
</DOC>
