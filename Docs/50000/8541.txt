<DOC>
<DOCNO> 8541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/son/sondun03.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'de dünyadaki en büyük dinozorun kalıntıları bulunduğu iddiası 
</HEADLINE>
<TEXT>

     Arjantin'de bir paleontolog, dünyadaki en büyük dinozorun kalıntılarını ortaya çıkardığını öne sürdü. 
     Paleontolog Jorge Calvo, Reuters'e yaptığı açıklamada, başkent Buenos Aires'in 1200 kilometre güneybatısındaki Rio Negro eyaletinde, ''sauropod'' adlı dev otçul bir dinozorun yaklaşık 1 metre boyunda omurgasını bulduğunu söyledi. 
     Calvo, dinozorun ağırlığının tahminen 90-100 ton, boyunun 16 metre, uzunluğunun ise 40 metre olduğunu kaydetti. 
     Ekibiyle birlikte, artık faaliyet göstermeyen petrol ve gaz sahası Lomo de Lata'da 87 milyon yıllık olduklarını tahmin ettiği 8 dev omurga parçasını ortaya çıkaran Calvo, sauropod ile ilgili olarak, ''Şimdiye kadar bulunanlar içinde en büyüğü olduğunu söyleyebilirim'' dedi. 
     Arjantin'de 1990 yılında bulunan Argentinosaurus adlı otçul dinozor, 80-100 ton arası ağırlığıyla dünyanın en büyük dinozoru kabul ediliyor. 
     




</TEXT>
</DOC>
