<DOC>
<DOCNO> 18269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/guncel/agun.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilenen F-4’ler defolu cıktı 
</HEADLINE>
<TEXT>

İsrail’in 1 milyar dolara modernize ettiği 17 uçaktan 15’inin yakıt tankında sızıntı olduğu belirlendi. Uçuş yasağı konan uçaklar Eskişehir’de bakıma alındı 
     ANKARA Milliyet 

     İsrail tarafından bir milyar dolara modernize edilen F - 4 savaş uçaklarının 15’inde arıza tespit edildiği bildirildi. Eskişehir’de bakıma alınan uçaklar arıza giderilene kadar uçuşlardan çekildi. 
     Hava Kuvvetleri Komutanlığı’nın elindeki 54 savaş uçağının modernize edilmesine yönelik proje kapsamında İsrail’de radar ve aviyonik sistemleri değiştirilip Türkiye’ye getirilen 17 uçaktan 15’inin yakıt tanklarında sızıntı olduğu belirlendi. Bu tespit üzerine, İsrail’de modernize edilen 17 adet F -4 uçağına uçuş yasağı kondu ve Eskişehir’de bakıma alındı. 
     
İhalesiz verildi      F -4 uçaklarının modernizasyonu projesi DYP Genel Başkanı Tansu Çiller’in Başbakanlığı, Halis Burhan’ın Hava Kuvvetleri Komutanlığı döneminde ihale yapılmaksızın İsrail’in IAI firmasına verildi. 
     
2020’ye kadar kullanılacaktı      Ocak 1995’te 632 milyon dolara imzalanan projenin bedeli, aradan geçen altı yılda yeni talepler doğrultusunda bir milyar doları aştı. Modernize edilen F-4 savaş uçaklarının 2020 yılına kadar Türk Silahlı Kuvvetleri’nde kullanılması planlanıyor. 
     



 GÜNCEL 

















</TEXT>
</DOC>
