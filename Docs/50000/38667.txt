<DOC>
<DOCNO> 38667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sontur14.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Binbaşı, kendisine yol vermeyen sürücüye kızınca ateş açtı 
</HEADLINE>
<TEXT>

     Yalova'da bir binbaşı, kendisine yol vermeyen servis aracının şoförüne kızarak, araca iki el ateş etti. 
     Alınan bilgiye göre, Gölcük Askeri Hastanesi'nde görevli Deniz Tabip Kıdemli Binbaşı Nuri Uluçay aracılığıyla Yalova'dan İzmit'e giderken, Taşköprü beldesindeki Ak-Al Fabrikası işçilerini taşıyan 77 AT 833 plakalı servis otobüsünün kendisine yol vermemesi üzerine, servis aracını durdurdu. 
     Servis otobüsü şoförü Engin Orakçı ile önce sözlü olarak tartışan Kıdemli Binbaşı Uluçay, daha sonra beylik tabancası ile aracın şoför mahalline doğru iki el ateş etti. 
     Olayda, mermilerin aracın ön tamponuna isabet etmesi sonucu ölen ya da yaralanan olmadı. 
     Yalova Jandarma Komutanlığı'nın el koyduğu olayda, Kıdemli Binbaşı Uluçay, önce Yalova Merkez Komutanlığı'nda gözaltına alındı. Uluçay, burada alınan ifadesinin ardından, çıkarıldığı mahkemece tutuksuz yargılanmak üzere serbest bırakıldı. 
     Servis aracı şoförü Orakçı, olayla ilgili verdiği ifadesinde, trafik akışının çok yoğun olmasına karşın, Uluçay'ın kendisinden sürekli yol istediğini, ancak kazaya sebebiyet vermemek için yol vermediğini söyledi. 
     
     







</TEXT>
</DOC>
