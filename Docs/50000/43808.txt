<DOC>
<DOCNO> 43808 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/yazar/civaoglu.html </URL>
<DATE> 2001/09/25/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
2 jest 
</HEADLINE>
<TEXT>

     ABD'nin büyük gazetelerinde ve dergilerinde tam sayfa yayınlanmak üzere TÜSİAD, başsağlığı ilanları hazırlattı. 
     Türk ve ABD bayraklarının altındaki ilanın metni şöyle 
     "Menfur saldırının ardından tüm ABD'lilerin acı ve üzüntülerini paylaşıyoruz. 
     Amerikan halkına ve kurbanların aile ve dostlarına başsağlığı diliyoruz. 
     Müthiş kurtarma operasyonunu izledik ve enkazdan bir hayat daha kurtarabilmek için gece gündüz çalışanların cesaretine hayran olduk. 
     Masum sivillere yönelik kör şiddet ve terörün korkunç sonuçlarından uzun süre acı çekmiş olan Türk halkı, 11 Eylül olaylarını derinden hissetmekte ve bu vahşeti kınamaktadır. 
     Kurbanların huzur içinde yatmalarını ve hatıralarının barışçı bir dünyanın yolunu göstermesini dileriz." 
     Ayrıca... TURSAB Türkiye Seyahat Acentaları Birliği da gene tam sayfa olarak Washington Post ve New York Times gazetelerine, "Amerikan Halkına Başsağlığı Mesajı" başlığı altında ilanlar yayınlattı. Hem de bazı devlet kurumlarının "ne gereği var" gibi anlaşılmaz karşı tavırlarına rağmen... 
     Devletin üst düzeylerinde Fransa, İngiltere, Almanya, Japonya, hatta Malezya gibi temsil edilmedik... Ama hiç değilse Türk halkının duyguları böylece yansıtılmış oluyor. 
     İnsanlık değerlerini paylaşan - keşke ABD ve Batı'nın demokratik sivil örgütleri de Türkiye'deki terör kıyımına aynı duyarlığı gösterseydiler - her iki kuruluşu da kutluyoruz. 
     
Çakallara karşı nobel      Dün sabah, Haliç'teki Rahmi M.Koç Müzesi'nin konferans salonunda, Nobel Ödüllü İktisat Profesörü Robert Solow'un "Krizi Aşmak" konulu konuşmasını dinliyoruz. 
     Eski model, pırıl pırıl otomobiller, vagonlar, lokomotifler, yelkenliler, yangın söndürme tekneleri, eski makineler, Haliç'in şimdilerde müzeye dönüştürülen eski Lengerhane ve Hasköy Tersanesi binalarında sergileniyor. 
     Orada "Dünya ve Türkiye Ekonomisi Nasıl Kurtulur " konulu söyleşi, bir gerçeğin sessizce şöyle haykırılışıydı 
     "Şu bulunduğunuz yere iyi bakınız. 
     Yüzyıllar boyu kimler geldi kimler geçti... 
     Neler oldu ve neler aşıldı .. 
     Bu kriz de geçecektir." 
     Solow'a göre "Krizden zarar gören sektörlere Washington para pompalayacak. Ek girdiyle, ekonomi 2 ya da 3 çeyrek yılda belini doğrultabilir." 
     Ama... Dünya ve Türkiye için geçerli olan kural "hiçbir krizin acısız aşılamayacağı"dır. 
     
Domino teorisi      Solow'u dinlemeye gelen politikacılar, diplomatlar, iktisatçılar, işadamları, yazarlar daha karamsarlar. 
     "Domino etkisi" adlı teori yeniden güncelleşti. 
     Örneğin... New York'ta ikiz kuleler ve Pentagon'un bir kanadı çöktü... Devrilen o 3 taş, diğer global taşları da sarsıyor... Sigorta, bankacılık, havacılık, turizm sektörleri... 
     Uluslararası şirket evlilikleri ve yabancı sermaye girişleri askıya alındı. Tüketim ve ihracat gerilerken, reel sektör zorlanıyor. Bütün uluslararası şirketler ve bankalar, kurmaylarının uçakla seyahatlerini bir süre için yasakladı. 
     Evet... 
     Takvimi olmayan bir bekleyiş. 
     Nirengi noktaları olmayan şu ortamda, tahminler de yapılamıyor. Ne maliyet, ne üretim, ne fiyat tahmini... 
     
İlk round      Ağır siklet ABD, balyoz gibi yumruğu indirecek ama nereye 
     Havaya mı .. 
     Bu bir gölge boksu mu 
     Hindikuş doruklarında Laden ve adamları nasıl bulunacak 
     Eylemleri yapanların dağlarda kuş gibi avlanmayı bekleyeceklerini düşünmek saflık değil mi 
     Ya savunma hatları Afganistan dağlarında değil de Batı'nın diğer başkentlerinde yeni dehşet verici eylemler planlanarak kurulmuşsa .. 
     İnsanlığı dehşet içinde bırakacak çok daha vahim terör eylemleriyle sarsılacaksak .. 
     Dünya ilk kez bu kadar dehşet verici bir belirsizlik içinde. 
     
     







Anayasa... 


Bu kalp seni... 


Çözüm Atatürk modelidir 


Anayasa için renk yasaklamıştı askeri yönetim 


2 jest 


"Ama"sız anayasa 


Kendi kendini yalanlıyor 


Solow Mutsuz aileler farklı olur 


Savaşa kaç var 


Kendi kaderini kendin yarat 


Dünya gerçeği... 


Savaş, barbarlar ve uygarlık 


Anayasa ve Tanör ayıbı 


Hedef rekabete açık’ üretim yapısı 


Kanuni’nin parası Çörtük’te... 


</TEXT>
</DOC>
