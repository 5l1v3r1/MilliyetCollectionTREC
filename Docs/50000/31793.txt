<DOC>
<DOCNO> 31793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/siyaset/siy07.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenal Ansen’e yargı yolu açıldı 
</HEADLINE>
<TEXT>

Halk Bankası eski Genel Müdürü hakkında soruşturma izni çıktı 
     HARUN GÜREK Ankara 

     Ekonomiden sorumlu Devlet Bakanı Kemal Derviş, Halk Bankası eski Genel Müdürü Yenal Ansen hakkında soruşturma açılmasına izin verdi. 
     Ansen, Danıştay’ın da onay vermesi halinde, Egebank’ın içini boşaltan eski sahibi Yahya Murat Demirel’in şirketlerine verilen usulsüz krediler nedeniyle yargılanacak. 
     Halkbank Genel Müdürlüğü Teftiş Kurulu Başmüfettişi Uğur Belovacıklı’nın, Yahya Murat Demirel’in Dempa, Dempanel, Eral Leasing ve Universal şirketlerine yönetim kurulu kararıyla 100 milyon dolar kredi tahsis edilmesine rağmen, 164 milyon dolar usulsüz kredi açıldığına ilişkin raporu üzerine soruşturma başlatan Şişli Cumhuriyet Savcılığı, dosyayı Derviş’e göndererek, soruşturma açılması ve yargılanması için izin istedi. Derviş, ön inceleme için dosyayı Hazine Müsteşarlığı Kontrolörler Kurulu Başkanlığı’na gönderdi. Derviş, Kurul’dan gelen rapor üzerine önceki gün yargılama iznini verdi. 
     



 SİYASET 




















</TEXT>
</DOC>
