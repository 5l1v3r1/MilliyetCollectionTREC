<DOC>
<DOCNO> 17106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sontur09.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkeş'in mirası kızlarını mahkemede birbirine düşürdü 
</HEADLINE>
<TEXT>

     MHP Genel Başkanı Alparslan Türkeş'in ölümünden sonra İngiltere'deki Deutsche Bank hesabında bulunan 575 binmark, 845 bin dolar ve 367 bin sterlinin çekilmesiyle ilgili olarak, ilk eşinden olan kızları Ayzıt Türkeş ile Umay Günay hakkında, ''özel evrakta sahtecilik ve banka aracılığıyla dolandırıcılık'' suçlamasıyla açılan davaya devam edildi. 
     Kimlik tespitinin yapılması ve iddianın hatırlatılmasının ardından savunmasını yapan Umay Günay, sözlerine, ''böyle bir şeyi değil yapmam, hayalimden bile geçirmem'' diye başladı. Günay, devlet üniversitelerinde 30 yıldır çalıştığını ifade ederek, ''Türk milliyetçisi olarak, babamın özel vasiyetinin gereği kendime düşen görevi yaptım. Babamın, tamamen ablama vasiyetidir. Dosyada, benimle ilgili ne bilgi ne de belge vardır. Benim üzerime düşen görev vardı. Yerine getirdim. Bunu, burada açıklayamam'' diye konuştu. 
     Ayyüce Türkeş ise savcılıkta verdiği ifadeyi tekrarladığını belirterek, şikayetçi olduğunu söyledi. 
     



</TEXT>
</DOC>
