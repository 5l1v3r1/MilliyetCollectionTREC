<DOC>
<DOCNO> 25972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/dunya/dun01.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz İçişleri’ne m bakan 
</HEADLINE>
<TEXT>

Tony Blair, Dışişleri’ne de AB’ye mesafeli yaklaşan Jack Straw’u getirdi 
     NEVSAL ELEVLİ Londra 

     İngiltere’de geçtiğimiz perşembe günü yapılan seçimlerin kesin sonuçlarının dün açıklanmasının ardından Başbakan Tony Blair yeni kabinesini derhal kurdu. Blair, Dışişleri Bakanlığı’na, Avrupa Birliği’ne pek sıcak bakmadığı bilinen eski İçişleri Bakanı Jack Straw’u atayarak Birlik çevrelerinin dikkatini çekerken, İçişleri Bakanlığı’na da görme özürlü David Blunkett’i getirdi. 
     Blunkett, önceki kabinede Eğitim Bakanı olarak görev yapmaktaydı. Seçim çalışmaları sırasında bir seçmenden yediği yumurtaya yumruklarla karşılık veren eski Başbakan Yardımcısı John Prescott ise, yeni kabinede Parlamento ile İlişkilerden Sorumlu Bakan oldu. 
     
Tantan’ı kapıda bekletti      Straw, partisinde Avrupa ile işbirliğine karşı şüpheci yaklaşımlarıyla tanınıyor ve Parlemento’da "Avrupa’dan şüphe edenler" grubunda yer alıyor. Avrupa ortak para birimi Euro için referanduma gideceğini söyleyen Blair’ın bu ataması ilginç bir gelişme olarak değerlendiriliyor. 
     Geçtiğimiz yıl, Türk muadili, eski İçişleri Bakanı Saadettin Tantan’ı İngiltere ziyareti sırasında yarım saat beklettikten sonra "Acele bir işim çıktı" diyerek sadece 10 dakikalık bir görüşme yapan Straw’un Türkiye’ye nasıl yanaşacağı ise belirsiz. 
     Straw, geçtiğimiz ocak ayındaki Yahudileri anma gününe Türkiye’den gelen baskıya rağmen Ermenilerin de katılmasına taviz vermişti. Ancak Straw geçtiğimiz aylarda, yasaklı örgütler yasasını çıkararak PKK ve DHKP - C’yi "yasaklı örgütler" listesine dahil etmişti. 
     
Muhafazakar oylar yüzde 1.5 arttı      Bu arada, İşçi Partisi’nin aslında önceki seçimlere göre oy kaybettiği Muhafazakarlar’ın ise yenilgiye karşın daha fazla oy topladığı dikkat çekti. Blair, 1997’de seçmenlerin yaklaşık yüzde 44.5’inin desteğini kazanmıştı, ancak bu kez yüzde 42’de kaldı. Muhafazakarlar yüzde 1.5’lik artışla oyların yüzde 32.7’sini topladı. 
     
K.İrlanda’da uç’lar kazandı      İngiltere seçimleri için Kuzey İrlanda’da kurulan sandıklarda Protestan ve Katolik aşırı uç partilerin beklenmedik başarılar elde etmesi, bölgede 1998’de temeli atılan barış sürecini de baskı altına aldı. 
     Protestan kitlelerin desteklediği iki partiden biri olan ve Kuzey İrlanda barış sürecine tümüyle karşı çıkan Rahip Ian Paisley’in Demokratik Birlik Partisi DUP , İngiliz Parlamentosu’na 5 milletvekili sokarak, halen Kuzey İrlanda’yı bölgesel koalisyonla idare eden diğer Birlikçi Parti olan Kuzey İrlanda Birlik Partisi’ne UUP karşı muhalefetini güçlendirdi. Barış anlaşmasının altına UUP’nin itirazına rağmen imza koyan parti lideri ve Başbakan David Trimble’ın bile kılpayı kazanması barış yanlılarının güç kaybetmesine yol açtı. Trimble mecliste 6 sandalye kazandı. 
     
     Aşırı solcu Katolikler 
     Aynı durum Katoliklerin desteklediği Sinn Fein ve Sosyal Demokrat İşçi Partisi SDLP için de geçerli. Gerry Adams’ın lideri olduğu Sinn Fein, İngiltere Parlamentosu’na 4 milletvekili gönderme hakkı kazanırken, geçen dönemde parlamentoda ilk kez 2 milletvekiliyle temsil edilen partinin SDLP karşısında oylarını bu kadar yükseltmesi, aşırı uçların solcu Katolik kitleye hakim oldukları izleniminin doğmasına yol açtı. 
     
Seçimin ilk’leri ve en’leri      LONDRA Milliyet 

     İşçi Partisini bir kez daha iktidara taşıyan genel seçim, tarihi "anlara ve enlere" sahne oldu. İşte bunlardan bazıları 
     Tony Blair, İşçi Partisi’ni 100 yıllık tarihi boyunca iki kez üst üste iktidara taşıyan ilk başbakan olma unvanını kazandı. 
     1997 seçimlerinde yüzde 70’ler seviyesinde olan katılım oranı yüzde 58.6’ya kadar geriledi. Bu oran 1918’den sonra seçimlere en düşük katılım oranı olarak kayıtlara geçti. 
     1920’lerden bu yana ilk kez bir Muhafazakar Parti lideri, William Hague başbakanlık yapamadan istifa etmek zorunda kaldı. 
     İşçi Partisi, 1997 seçimlerinin ardından ikinci kez bir Muhafazakar Parti Genel Başkanı’nın istifasına yol açtı. 1997 seçimlerinin ardından da John Major görevinden istifa etmişti. 
     21. yüzyılın ilk parlamentosunun ilk milletvekili İşçi Partisi’nden çıktı. Açıklanan ilk kesinleşmiş milletvekilliği Sunderland South’tan aday İşçi Partili Christopher Mullen oldu. 
     



 DÜNYA 












</TEXT>
</DOC>
