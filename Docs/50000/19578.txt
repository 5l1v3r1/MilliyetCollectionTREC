<DOC>
<DOCNO> 19578 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo16.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ve Galatasara aynı yıldızın peşinde... 
</HEADLINE>
<TEXT>

     Beşiktaş ve Galatasaray'ın, Almanya Birinci Ligi takımlarından Freiburg'da forma giyen Tunuslu Zoubaier Baya ile gelecek sezon için ilgilendikleri iddia edildi. 
     İnternetteki ''onefootball.com'' adresli sitede verilen haberde, Freiburg'lu Baya'ya, Beşiktaş, Galatasaray ve İskoçya'nın Glasgow Rangers takımlarının talip oldukları, ancak Tunuslu futbolcunun gelecek sezon için Türkiye'deki 2 takımdan birinde oynamak istediği bildirildi. 
     Baya'nın ''Christoph Daum'un teknik direktörlüğünde oynamak isterim'' sözüne de yer veren sitede, Tunuslu futbolcunun Freiburg Teknik Direktörü Volker Finke'nin orta alanda Coulibaly ve But'u tercih etmesi nedeniyle fazla oynama şansı bulamadığı da kaydedildi. 
     Daum'un, Baya'yı Almanya'dan tanıdığı, ayrıca teknik direktörlüğünü yaptığı TSV Bayer 04 Leverkusen'in genel menajeri Andreas Rettig'in aynı zamanda Freiburg'un da genel menajerliğini yaptığı ifade edildi. 
     30 yaşında ve 1.76 boyundaki Baya, Almanya Birinci Ligi'nde oynadığı toplam 74 maçta, 13 gol attı. Baya ayrıca 64 kez de milli oldu. 






</TEXT>
</DOC>
