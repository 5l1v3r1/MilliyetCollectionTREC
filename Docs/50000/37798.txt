<DOC>
<DOCNO> 37798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sonspo12.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe Glascow maçı öncesi moral arıyor 
</HEADLINE>
<TEXT>

     Fenerbahçe, 22 Ağustos Çarşamba günü Glasgow Rangers ile yapacağı Avrupa Şampiyonlar Ligi 3. ön eleme turu rövanş maçı öncesi, yarın İstanbulspor lig maçında moral arayacak. 
     Sarı-lacivertli takım, İstanbulspor ile Güngören Belediye Stadı'nda yapacağı Birinci Süper Lig'in 2. hafta maçında sahadan 3 puanla ayrılarak, çarşamba günkü moralli çıkmak amacında. 
     
     Rüştü'nün durumu 
     Fenerbahçe'de, sağ omuzundan sakatlığı bulunan kaleci Rüştü'nün durumu belirsizliğini koruruyor. 
     Milli kalecinin yarınki maçta oynayıp oynamamasının son kontrollerin ardından belli olacağı öğrenildi. 
     Ancak, büyük bir olasılıkla teknik direktör Mustafa Denizli'nin tecrübeli kaleciyi Glasgow Rangers maçını düşünerek, İstanbulspor maçında riske etmeyeceği öğrenildi. 
     
     Muhtemel 11 
     Fenerbahçe, İstanbulspor maçı hazırlıklarını bu akşam basına kapalı yapacağı idmanla tamamlayarak, kampa girecek. 
     Sarı-lacivertlilerin, İstanbulspor karşısına, Oğuz Rüştü , Zoran Mirkoviç, Ümit, Johnson, Lazetiç, Ogün, Yusuf Rapaiç , Revivo, Abdullah, Oktay ve Serhat muhtemel 11 ile çıkması bekleniyor. 
     Güngören Belediye Stadı'nda saat 17.00'de başlayacak maçı hakem İsmet Cengiz yönetecek. 
     Karşılaşmanın bilet fiyatları 15 milyon lira. 






</TEXT>
</DOC>
