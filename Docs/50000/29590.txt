<DOC>
<DOCNO> 29590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/guncel/gun02.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Milliyet’ten kalite sözü 
</HEADLINE>
<TEXT>

DMC Garden Cafe’de yapılan "3. reklam zirvesi"nde Genel Yayın Yönetmeni Mehmet Y. Yılmaz, "Kalitemizden asla taviz vermeyeceğiz" mesajı verdi 
     Milliyet’in dinamik ve güleryüzlü yeni vizyonunun reklam ajanslarına tanıtıldığı DMC barbekü partilerinin üçüncüsü dün gerçekleşti. Bugüne kadar toplam 70 reklam ajansına ev sahipliği yapan DMC’de dün de Jefi Medina, Erol Kepenek, Faruk Yalın, Turan Başartan, Şükrü Öksüz, Gila Frances gibi reklam dünyasının önde gelen yöneticileri vardı. 
     
     Haberimize kefiliz’ 
     Mehmet Y. Yılmaz yaptığı konuşmada, "Haberlerin doğruluğuna kefil olacağımız bir gazete okuyacaksınız. Sayfa sayımızı da kampanya çerçevesinde artırdık. Kalitemizden, ilavelerimizden, güvenilir haberciliğimizden taviz vermeyeceğiz" dedi. Reklam Grup Başkanı Viki Habif ise "Tatlı bir heyecan içindeyiz. Satış aktivitelerine ayrılan bütçenin bir bölümünü fiyata yansıtarak gazetenin çok sayıda insanın eline geçmesini hedefledik. Böylece Milliyet tiraj listesinde bir numaraya oturdu" diye konuştu. 
     



 GÜNCEL 











</TEXT>
</DOC>
