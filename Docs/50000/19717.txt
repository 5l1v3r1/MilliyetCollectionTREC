<DOC>
<DOCNO> 19717 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/son/sonspo06.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli ve Lucescu birbirlerine üstünlük kuramadı 
</HEADLINE>
<TEXT>

     Fenerbahçe ile Galatasaray arasında yarın yapılacak önemli maç öncesinde, her iki takımın teknik direktörleri de bu sezon derbi maçlarda birbirlerine penaltı atışları ışında üstünlük kuramadılar. 
     Ezeli rakipler bu sezon ligde ve Türkiye Kupası'nda 1'er kez karşı karşıya geldi. 
     Ligin ilk yarısında Ali Sami Yen Stadı'nda 0-0'lık sonuçtan sonra, Türkiye Kupası yarı final maçında 2 takım arasında yapılan karşılaşmanın normal süresi ve uzatma bölümü 4-4 berabere tamamlandı. Fenerbahçe, bu maçta rakibine penaltılarda 7-6 üstünlük sağlayarak, finale yükseldi. 
     
     Derbilerde 1'er galibiyetleri var 
     Ezeli rakipler bu sezon Mustafa Denizli ve Mircea Lucescu yönetiminde yaptıkları derbi maçlarda, 1'er galibiyet elde edebildi. 
     Fenerbahçe ile Galatasaray, lig maçlarında sezonun ilk yarasında deplasmanda yenildikleri Beşiktaş'ı, kendi sahalarında yenmeyi başardılar. 
     Lucescu'lu Galatasaray ayrıca, Beşiktaş'a Atatürk Kupası'nda da 2-1 yenildi. 
     







</TEXT>
</DOC>
