<DOC>
<DOCNO> 44852 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun09.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Psikologlara göre New York'ta bebek patlaması olabilir 
</HEADLINE>
<TEXT>

     ABD'de 11 Eylül'deki saldırıların ardından Amerikalıların çoğu, daha sık cinsel beraberliğe giren, kendisini dondurma ve şekere boğan, ancak en ufak bir gürültüde kaçan ve parasını gaz maskelerine yatıran bir ruh haline girdi. 
     Terapistler, halkın kaygı ya da duygusal durumlarını çeşitli şekillerde açıklıyorlar. Bazı uzmanlara göre, çoğu Amerikalı evlilik, iş, aile ilişkileri gibi olaylara yönelirken, bir kısmının da savaş sırasındaki gibi korku ve kederden kaçmak için sekse, harekete, alışverişe ve yemeye yöneldiği tahmin ediliyor. 
     Washington Üniversitesi'nden sosyolog Pepper Schwartz, kriz dönemlerinde insanların sekse yönelmesinin birçok nedeni olduğunu söylüyor. 
     Schwartz'a göre, yüksek endişe dönemlerinde daha fazla sekse yönelme, daha sık evlilik kararı verme ve daha şiddetli aşık olma gibi güçlü duygular ortaya çıkıyor. 
     Bu nedenle 11 Eylül'deki saldırıları izleyen 9 aydan sonra ABD'de bebek patlaması olabileceğine dikkat çeken Schwartz, ancak bunun İkinci Dünya Savaşı'nın ardından meydana gelen bebek patlaması oranına erişebileceğini tahmin etmiyor. 
     






</TEXT>
</DOC>
