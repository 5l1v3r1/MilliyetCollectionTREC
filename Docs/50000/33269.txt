<DOC>
<DOCNO> 33269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/ekonomi/eko08.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon hedefi yükseliyor 
</HEADLINE>
<TEXT>

Yıl sonunda yüzde 57.6 olarak öngörülen enflasyon oranının yüzde 64.5’i bulması bekleniyor 
     EKONOMİ SERVİSİ 

     Ekonomik programda hedefler değişiyor. NTV’nin haberine göre, yüzde 57.6 olarak öngörülen yılsonu enflasyon rakamı mevcut seyir aynen devam edecek olursa yüzde 64.5 olarak gerçekleşecek. Bu durumu dikkate alan ekonomi yönetimi de enflasyon hedefinin yukarıya çekilmesine karar verdi. 
     Hedef ve tahminlerdeki değişikliğin en önemli nedeni ise döviz kurlarında beklenmeyen yükselmeler. Ekonomik program hazırlandığında ortalama dolar kurunun 1 milyon 190 bin lira olacağı bekleniyordu. Ancak temmuz ayı itibarıyla bu rakam şimdiden ortalama bir milyon 210 bin liraya çıktı. 
     Bu arada, IMF heyetinin Ankara’daki temasları sürerken, yeni niyet mektubunun hazırlıklarına da başlandı. 
     Yeni mektupta, mayıs ayında verilen niyet mektubundaki bazı rakamların da değiştirilmesi bekleniyor. 
     



 EKONOMİ 

















</TEXT>
</DOC>
