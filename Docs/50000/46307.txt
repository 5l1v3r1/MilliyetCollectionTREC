<DOC>
<DOCNO> 46307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/yazar/zbirand.html </URL>
<DATE> 2001/10/11/ </DATE>
<TIME>  </TIME>
<AUTHOR> M. Ali BİRAND  </AUTHOR>
<HEADLINE>
Türkiye’nin ABD’ye eli mahkum... 
</HEADLINE>
<TEXT>

     WASHINGTON 
     Şu sıralarda Amerika’da yaşamıyorsanız, kamuoyundaki duyarlığın ne noktalara ulaştığını tahmin dahi edemezsiniz. 1992-94 dönemindeki PKK terörü sırasında Türk kamuoyunun gözü, nasıl hiçbir eleştiriyi veya "tarafsız" yaklaşımı kabul etmiyor, hatta tepki gösteriyor idiyse, ABD kamuoyu ve Bush yönetimi aynı tepkiyi gösteriyor. 
     Amerika için tek unsur var 
     "Bizimle beraber misiniz Bizimle beraber değilseniz bize karşısınız demektir..." 
     Ateş düştüğü yeri yakar. 
     PKK terörü bizim içimize düştüğü zaman ne diyor idiysek, Amerikalılar da bugün aynı şeyi söylüyorlar Kara gün dostu iseniz yanımızda olun. 
     Üstelik, Türkiye de burada "kara gün dostu" olmakla övünüyor. 
     Washington’un "gerektiği taktirde", Türkiye’nin hangi askeri desteği sağlayabileceğini sormasına Ankara’nın olumsuz yanıt vermesi söz konusu değil. Zira, Türkiye’nin eli mahkum... 
     1. İflas etmiş ekonomisi ile, ayakta kalabilmek için Washington’dan 9 milyar dolar isteyen Türkiye’nin ne yapmasını bekleyebilirsiniz 
     2. Bakü-Ceyhan petrol hattının gerçekleşmesi için Beyaz Saray’ın kapısını zorluyorsanız... 
     3. Kıbrıs için Amerika’ya sırtınızı dayamak zorundaysanız... 
     4. Avrupa Ordusu konusunda tek çıkış yolunuz Washington’un desteğini almaksa... 
     5. Avrupa Birliği’ne girmek için ABD’yi kullanıyorsanız... 
     6. Kuzey Irak’ın bağımsız bir Kürt devleti olmaması için elinizdeki tek kart ABD ise... 
     Hepinize sormak istiyorum, ne yaparsınız 
     
Eski faturalar ne olacak      Bir de eski faturalar var... 

</TEXT>
</DOC>
