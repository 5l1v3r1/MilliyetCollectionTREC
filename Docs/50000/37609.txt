<DOC>
<DOCNO> 37609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/soneko16.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 1. seansta böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 169.80 puan artışla 1. seansı 9,707.70 puandan tamamladı. 
     Hisse senetleri ortalama yüzde 1.78 oranında değer kazandı. 
     Döviz piyasasındaki gevşemeyle birlikte toparlanmaya başlayan Borsa'da, günün ilk seansında da çıkış yaşandı. Seansın ilk yarım saatinde düşük işlem hacmiyle 9,400 seviyesine gerileyen Endeks, 9,375 puandan geri döndü. Tepki alımlarıyla toparlanan piyasa, seansın ilk yarısını 9,584 puanla geçti. İkinci yarıda da çıkışını sürdüren Endeks, en yüksek 9,724 seviyesine ulaştı. Seans 9,707.70 puandan tamamlandı. 
     Kapanışta mali endeks 250.45 puan artışla 13,514.15 puana, sınai endeksi 120.90 puan artışla 8,329.35 puana, hizmet endeksi de 94.16 puan artışla 5,169.77 puana yükseldi. 
     Önceki kapanışa göre mali grup hisseler ortalama yüzde 1.89, sınai grubu hisseler yüzde 1.47, hizmet grubu hisseler de yüzde 1.86 oranında değer kazandı. 
     1. seansta işlem gören toplam 278 hisse senedinden 194'ü değer kazandı. 21 hisse senedi değer kaybederken, 63 hissenin fiyatında ise değişiklik olmadı. 
     Seansta 173 trilyon 573 milyar 518 milyon liralık işlem hacmi oluştu. 
     1. seansta Garanti Bankası, Yapı Kredi Bankası, Tüpraş, Sabancı Holding ve Akbank en yoğun işlem gören hisseler oldular. 






</TEXT>
</DOC>
