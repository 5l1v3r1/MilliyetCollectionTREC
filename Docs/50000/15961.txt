<DOC>
<DOCNO> 15961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur23.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünyadaki depremlerin en yıkıcı olanları Türkiye'de yaşanıyor 
</HEADLINE>
<TEXT>

     Maden Tetkik Araştırma Enstitüsü MTA Doğal Afetler Koordinatörü, Ulusal Deprem Konseyi Üyesi Dr. Ömer Emre,yaşanılan depremlerden ders alınmadığını belirterek, ''Dünyadaki depremlerin en yıkıcı olanı Türkiye'de yaşanıyor'' dedi. 
     Çukurova Üniversitesi Mühendislik-Mimarlık Fakültesi'nce Mithat Özsan Amfisi'nde düzenlenen, ''Türkiye'nin Aktif Fayları ve Deprem Potansiyelleri'' konulu konferansa katılan Dr. Ömer Emre, Türkiye'nin ulusal deprem stratejisi bulunmadığını söyledi. 
     Türkiye'nin jeolojik açıdan hareketli bir kuşak üzerinde bulunduğunu belirten Dr. Emre, şöyle konuştu 
     ''Son yıllarda Türkiye'de yaşanan depremlerden yeterince ders alınmadığını görüyoruz. Ceyhan depreminden sonra bu bölgeye gelen bir insan olarak şu anda hiçbir değişiklik görmüyorum. Her depremden sonra müteahhitler günah keçisi ilan ediliyor. Oysa binaları sağlam yapmakla depremin zararları en aza indirilmez. Bu nedenle binalar kurulurken fay hatlarına dikkat etmek ve zemin etüdü yapmak gerekir.'' 
     
     



</TEXT>
</DOC>
