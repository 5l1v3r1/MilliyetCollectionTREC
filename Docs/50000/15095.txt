<DOC>
<DOCNO> 15095 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/yazar/bila.html </URL>
<DATE> 2001/04/07/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Tantan Paralar geri alınabilir 
</HEADLINE>
<TEXT>

     Bankaların sahipleri tarafından boşaltılması sonucu kaybolan para miktarının 10 - 15 milyar dolar arasında olduğu belirtiliyor. 
     İçleri boşaltılan bu bankalar şimdi devletin kucağına bırakılmış durumda. Fon yönetimi bir yandan bu bankaları devlet olanaklarıyla yüzdürmeye çalışıyor, bir yandan "götürülen" paraları geri almaya uğraşıyor. 
     Türkiye'nin ekonomik krizden çıkması için yurtdışından bulunmaya çalışılan acil mali desteğin tutarı da bankalardan "götürülen" paralara eşit. Türkiye, "çağdaş" yöntemlerle banka soyanların kaçırdıkları paraları geri alabilse belki sorununu aşabilecek, yurtdışında kapı kapı para aramayacak. 
     Peki "götürülen" paralar nerede 
     Bu soruya yetkililerin verdiği yanıt, "büyük kısmı elbette yurtdışında" biçiminde oluyor. Bunu tahmin etmek zor değil. Bankayı boşaltanların parayı Türkiye'de tutmaları tabii düşünülemez. 
     Peki, bu paralar geri alınabilir mi 
     İçişleri Bakanı Sadettin Tantan, "alınabilir" diyor. 
     Peki nasıl alınır 
     Tantan, bu soruyu "örnekleri var" diyerek yanıtlamaya başlıyor 
     - Filipinler, Pakistan gibi ülkeler dışarı götürülen paralarının peşine düştüler. Uluslararası icra kanallarını kullanarak, ülkelerinden götürülen paraları geri alıyorlar. Türkiye de bunu yapmalıdır. Götürülen paralar geri alınmalıdır. 
     - Türkiye'nin ne yapması gerekiyor 
     - Götürülen bu paraları kimsenin yanına bırakmaması gerekiyor. Bu paraları izleyebilen uluslararası hukuk kuruluşları var. Türkiye, Bankacılık Yasası'na bir madde koyarak bu yolu açabilir. Pakistan'ın, Filipinler'in paralarını takip eden hukuk bürolarında Türk ve Türk kökenli hukuk adamları var. Eğer Bankacılık Yasası'nda gerekli düzenleme yapılabilirse biz de bu yöntemlerle götürülen paraların peşine düşebiliriz ve iadelerini sağlayabiliriz. 
     Tantan'ın önerisi, üzerinde durulmaya değer nitelikte. 
     Bunun için gerekli yasal düzenleme bir an önce yapılmalı. 
     Yapılmalı ki, bu "çağdaş" soyguncuların yaptıkları yanlarına kar kalmasın. 
     Türkiye'de hırsızlık, yolsuzluk delikleri kapatılırsa, dış kaynağa gereksinim kalmadan birçok sorun çözülebilir. Bu yolla götürülen paraların tutarı bunu gösteriyor. 
     
     





Aybars'ın cevabı 


İstikrar marşı 


Tantan Paralar geri alınabilir 


Fırlatan fırlatana 


Geleceği kazanmak için kan ve gözyaşı 


Orkestra 


"Gidiyor... gitmiyor .." 


Güven erozyonu 


Mihrak 


Başka kimden istesek .. 


Esnafın derdi... 


Deniz Baykal'ın şansı... 


Sezer ve 119 


Dolarlı sözleşmeler TL'ye çevriliyor 


Her Hasan'ın arkasında bir "Mehpare Hanım" var 


</TEXT>
</DOC>
