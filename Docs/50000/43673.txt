<DOC>
<DOCNO> 43673 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/24/ekonomi/eko07.html </URL>
<DATE> 2001/09/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkbank 14 iştiraktaki payını satıyor 
</HEADLINE>
<TEXT>

     Tasarruf Mevduatı Sigorta Fonu TMSF kapsamında bulunan Türk Ticaret Bankası Türkbank toplam 14 iştirak ve iştirak payını satmak için ihale açtı. Konuyla ilgili duyurular, Resmi Gazete’nin dünkü sayısında yayımlandı. Buna göre, 28 Eylül 2001 tarihine kadar yatarımcılara şirketlerin standart tanıtım bilgileri verilecek. İhaleye katılmak isteyenler tekliflerini, 18 Ekim 2001’e kadar bankaya teslim edecekler. Uygun görülecek tekliflerin yönetim kuruluna sunulması ise 24 Ekim’e kadar yapılacak. Satış sözleşmesi ise 9 Kasım 2001’de imzalanacak. Şartnameler, Türkbank Genel Müdürlüğü Ortaklar ve İştirakler Müdürlüğü’nden temin edilebilecek. 
     
     Satılacak paylar 
     Fürsan yüzde 94.4, Ticaret Yatırım Menkul Değerler yüzde 89.9, Ticaret Kamusal Kiralama yüzde 60.0, Alamsaş Alarko Ağır Makine yüzde 25.0, Çeştaş yüzde 10.0, Edirne Yağ Sanayii yüzde 10.2, Antalya Pamuklu Dokuma yüzde 0.4, Bergama Pakum İpliği ve Dokuma yüzde 2.5, Burtrak Burdur Traktör yüzde 0,1, Çumitaş Çukurova Makina yüzde 1.6, Titaş Makina Sanayii yüzde 9.0, Tüştaş yüzde 1.6, Yatırım Finansman yüzde 8.0, Zepa Tarımsal Ürünler yüzde 0.5. 
     



 EKONOMİ 














</TEXT>
</DOC>
