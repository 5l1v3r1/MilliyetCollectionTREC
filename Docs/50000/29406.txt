<DOC>
<DOCNO> 29406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/siyaset/asiy.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasal İslam’da bir dönemin sonu 
</HEADLINE>
<TEXT>

FP anketimizi Yenilikçiler, Seçmenin nabzı tutulmuş’ diye değerlendirdi. Gelenekçiler Hoca henüz ortaya çıkmadı’ yorumunu yaptı. Uzmanlar, yenilikçilerin güçlendiğini söyledi 
     İHSAN YILMAZ İstanbul 

     A G araştırma şirketinin FP seçmeni arasında yaptığı ve gazetemizde iki gün yayımlanan araştırma, farklı yorumlara neden oldu. FP seçmeninin kendisini yenilikçilere yakın gördüğünü, lider olarak Recep Tayyip Erdoğan’ı tercih ettiğini ve kadınların daha ılımlı ve daha merkezde bir parti istediğini ortaya koyan araştırmayı yenilikçiler, "Seçmenin nabzı tam tutulmuş" diye değerlendirdi. Gelenekçilerse, anketlere güvenilemeyeceğini belirterek, "Hoca henüz ortaya çıkmadı" yorumunu yaptı. Uzmanlar da sonuçların, yenilikçiler etrafında toplanılması ihtimalini güçlendirdiğine dikkat çekti. 
     
     Prof. Dr. İlter Turan Bilgi Ü. Rektörü 
Değişim zorunlu      Milliyet’in anketi, yenilikçi girişiminin destek bulma şansının yüksek olduğunu ifade eden bulgulara sahip. Anket sonuçlarına göre, hareketin yenilikçiler etrafında yoğunlaşması ve toplanması şansı yüksek olacaktır. Bu bilgilerin ışığında, lider yapısında değişim zorunluluk gösteriyor. Değişim gerçekleştirilmediği takdirde, sadece parçalanma değil, kamuoyu nezdinde de destek kaybetme söz konusu olabilir. 
     Genelde, uzun süreli bir partinin yönetimi dışında kalan politikacıların, lider olarak algılanması giderek zorlaşıyor. 
     Bunun ötesinde belki toplumda, parti ya da yaşam biçimi tepki uyandırmış olabilir. Ancak, FP’de meydana gelen değişmelerin, genel siyasi durumumuzu büyük değişikliğe uğratmasını beklememiz için pek neden görmüyorum. 
     
     Prof. Dr. Bakır Çağlar İÜ SBF 
Siyasal İslam değişiyor      Çıkan sonuçlara, Siyasal İslam’ın küresel değişmesi diyebiliriz. Dogmatik İslamcı yaklaşımların, küreselleşen mek nda fazla bir siyasi cazibesi kalmadı. İran’da da özellikle talep kadınlardan geliyor. 
     En çok baskıya maruz kalan kesim kadınlar. Reformist hareketleri destekleyenler arasında en çok onlar var. Onun için bu tür tepkileri vermeleri doğal. Sonuçlar, Siyasal İslam’da bir dönemin sonuna işaret ediyor. 
     Şu artık görüldü, dört parti kapatıldıktan sonra, eğer sistem içinde yer alınmazsa, dinsel ideolojinin partileşip Meclis’te kalma şansı yok. İktidara ulaşan siyasi platformlarda, en ufak şanslarının olmadığının herhalde bilincine vardılar. 
     
     Mukadder Başeğmez FP İstanbul Milletvekili 
Erbakan toparlar      Erbakan’a verilen desteğin azaldığının görülmesi tabii bir sonuçtur. Demirel ve Ecevit için de böyle oldu. 
     Gün olmuş, yanlarında kimseyi bulamamışlardır. Ama, karizmalarıyla daha sonra dostlarını ve tabanlarını topladılar. Erbakan da tekrar aktif siyasete girerse toparlayabilir. 
     
     Ali Oğuz Gelenekçi - İstanbul Milletvekili 
Kimse Hoca’yla mukayese edilemez      Anketlerin sıhhatli olduğuna inanmıyorum. Hocam’ın bir yanlışlığını görmedim. Kanaatim odur ki, liderin değişmesi ya akıl hastalığından, ya büyük bir suçtan, ya kendi rızasından veya bütün milletin ondan ümidini kesmesi gibi bir nedenden olur. Bunların hiçbiri Hocamız’da yok. Teşkilatta Hocamız’a destek kaybolmadı. Bu millet, emanetçileri veya bu konuda yeterli olmayan kimseleri çok yakından tanıyor. Mehmet Yazar, Bedrettin Dalan, Hasan Celal Güzel, Yusuf Bozkurt Özal ve Korkut Özal’ı biliyorum... Çok çalıştılar, ama olmaz, olmuyor. 
     Hocamın 40 yıllık emeğinin mahsulüdür buraya kadar gelişimiz. Bunu bölmek, parçalamak ve yok etmek istiyorlar, bu yanlış. Böyle yaparlarsa, onlara da, bize de bir şey kalmaz. 
     Tayyip kardeşimiz canımız ciğerimizdir. 
     Ama Hoca var. Döner dönmez, eski konumundan iyi olur. Siyaset sahnesine çıkarsa, kimse onunla mukayese edilmez. 
     
     Salih Kapusuz Yenilikçi-Kayseri Milletvekili 
Seçmenin eğilimi doğru saptanmış      Kongre öncesi ve sonrasında yol haritamızı çizerken, "toplum ve partili ne diyor" diye birkaç araştırma yaptık. Bu anketlerde de, Milliyet’in yaptırdığı anketteki sonuçları teyit eden durumla karşılaştık. Anketiniz, bildiğimiz sonuçları doğrulamış oldu. Bizim anketlerde de Tayyip Bey, yasaklı olmasına rağmen bir numara çıkıyordu. İkinci sırada Abdullah Bey geliyordu. 
     Milliyet’in anketinde, partililerimizin bizim hareketimize desteği yüzde 85. Bizim yaptırdığımız anketlerle aynı sonuçlara varılmış. FP seçmeninin eğilimi doğru tutulmuş. Bütün çaba ve gayretimiz Türk siyasetine katkı sağlamaktır. Bu yeni bir dönem. Herkesi bu çatının altında buluşmaya, bu eseri birlikte oluşturmaya davet ediyoruz. 
     



 SİYASET 














</TEXT>
</DOC>
