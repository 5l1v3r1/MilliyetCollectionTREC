<DOC>
<DOCNO> 11236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/dunya/tur.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Prenses Anne'e trafik cezası 
     İngiliz Kraliyet ailesi mensubu Prenses Anne, aşırı hız yapmaktan 400 sterlin yaklaşık 540 milyon TL para cezasına çarptırıldı. 
     İngiltere'nin güneybatısında, Cheltenhma yakınlarında geçen yıl 27 Ağustos'ta Bentley marka otomobiliyle saatte 148 kilometre hız yaparken yakalanan, Kraliçe Elizabeth'in tek kızı 50 yaşındaki Prenses Anne suçunu kabul etti. 
     Polis yetkilileri, Prenses Anne'in, Cheltenham Sulh mahkemesindeki avukatları aracılığıyla gönderdiği mektupta suçunu kabul ettiğini söylediler. Para cezasının yanı sıra Prenses Anne'in ehliyetine 5 ceza puanı yazıldığı belirtildi. 
     Buckingham Sarayı'ndan yapılan açıklamada da, Prenses'in aşırı hız yaptığını doğruladığı, yasalara uymayı ve para cezasını ödemeyi kabul ettiği kaydedildi. 
     
     Kişiye özel posta pulu 
     Belçika posta idaresi, isteyen vatandaşların kendi fotoğraflarını posta pulu haline getirebileceklerini ve bu amaçla kullanabileceklerini açıkladı. İnternet iletişiminin yaygınlaşmasından sonra posta pulu satışlarında büyük düşüş kaydedildiğini belirten yetkililer, yeni yöntemlerle satış artırma yollarını deneyeceklerini duyurdular. 
     Haziran ayından itibaren, posta idaresindeki özel bürolara giden ve fotoğraf çektiren kişiler, on dakika içinde, bu fotoğrafların üzerinde bulunduğu posta pullarını, piyasa fiyatıyla satın alarak kullanabilecekler. 
     Yetkililer, yıl sonundan itibaren, özel şirketlerin de kendi reklamlarını içeren posta pulları bastırarak kullanabileceklerini kaydettiler. 
     


 DÜNYA 











</TEXT>
</DOC>
