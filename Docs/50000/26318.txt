<DOC>
<DOCNO> 26318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sontur21.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF övdü ve "ev ödevlerinizi unutmayın" dedi 
</HEADLINE>
<TEXT>

     IMF Türkiye Masası Şefi Juha Kohkonen, IMF'ye güncelleştirilmiş niyet mektubu sunulması konusunda, Türk ve IMF yetkililerinin anlaştıklarını bildirdi. 
     Kahkonen, yeni ekonomik program sonrası Türkiye'de gerçekleştirdikleri 8. gözden geçirme görüşmeleri konusunda Hazine Müsteşarlığı'nda bir basın toplantısı düzenledi. 
     Kahkonen, ekonomide bundan sonra atılacak adımları içeren güncelleştirilmiş niyet mektubu sunulması konusunda, Türk yetkililerle anlaşmaya vardıklarını belirtti. 
     Mektubun, İcra Direktörleri Kurulu'nun yapacağı toplantı için gerekli zemini hazırlayacağına işaret eden Türkiye masası şefi, Kurul'dan olumlu bir karar çıkması durumunda, Türkiye'ye dönük kredinin bir diliminin daha serbest bırakılacağını vurguladı. 
     Kahkonen, sonraki gözden geçirme görüşmelerinin Temmuz ayı içinde yapılacağını da kaydetti. 
     IMF Türkiye Masası Şefi Juha Kahkonen, iç borç takasının başarılı şekilde gerçekleştirilmesi halinde, iç borcun vadesi uzayarak riskinin azalacağını söyledi. 
     Kahkonen, 8. gözden geçirme görüşmeleri konusunda düzenlediği basın toplantısında, soruları da yanıtladı. 
     Kahkonen, bir soru üzerine, hükümetin iç borç takası konusunda uluslararası danışmanlarla birlikte çalışmalarını sürdürdüğünü belirtti. 
     Bu çalışmada, yurt dışından alınan sendikasyon kredilerinin döndürülmesini sağlayacak unsurların da yer aldığına işaret eden Kahkonen, bu unsurların, ''faiz dışı fazlanın sağlam tutulması ve program hedeflerine uyumlu bir ek bütçenin uygulanmasıyla'' gerçekleştirilebileceğini kaydetti. 
     Program son derece iddialı 
     Kahkonen, bir soruya karşılık, ekonomik programın son derece iddialı olduğunu, alınacak kapsamlı tedbirlerin programın muhtemel risklerini azaltması açısından önemli olduğunu vurguladı. 
     Kahkonen, bir başka soru üzerine, 8. gözden geçirmenin bu ay sonuna kadar tamamlanmış olacağını ve önümüzdeki ay 9. gözden geçirmenin gerçekleştirileceğini, 8. gözden geçirmenin koşullarının önemli olduğunu kaydetti. 
     Kahkonen, 8. gözden geçirmenin onaylanmasının ardından, diğer bir kredi diliminin serbest bırakılacağını belirtti. 
     Kahkonen, 8. gözden geçirmenin koşullarının hali hazırda yerine getirilmiş durumda olduğunu, ekonomik programın çok şeffaf bir programolduğunu ve ulusal ve uluslararası alanda tepkilerinin de olacağını kaydetti. 
     Kahkonen, hükümetin ilk kez IMF'nin 8. ziyareti çerçevesinde hazırladığı uzman raporunu kamouyona açıklaması konusunda anlaştığını ve bu programın önümüzdeki bir kaç gün içerisinde açıklanacağını, bunun şeffaflık açısından önemli olduğunu kaydetti. 
     Ev ödevlerinizi unutmayın 
     IMF Türkiye Masası Şefi Juha Kahkonen, Emlak Bankası'nın kapatılmasına ilişkin görüşlerin niyet mektubunda çok açık yer aldığını ve hükümetin taahhüdü bulunduğunu söyledi. Kahkonen, bankanın kapatılmasının bir ön koşul niteliği taşıdığını da vurguladı. 
     IMF Türkiye Masası Şefi Kahkonen, 8. gözden geçirme görüşmeleri konusunda Hazine Müsteşarlığı'nda düzenlediği basın toplantısında, soruları yanıtlarken, hükümetin Emlak Bankasının kapatılması konusunda ilerleme kaydettiğini düşündüklerini bildirdi. 
     IMF şefi, bir gazetecinin enflasyon ve büyüme hedeflerinde bir revizyon olup olmayacağı sorusuna da, ''Enflasyon ve büyümede revizyon yapılması için çok erken, enflasyon ve büyüme, program hedefleri doğrultusunda gidiyor'' diye yanıtladı. 
     Kahkonen, kamu toplu sözleşmeleri ve hububat fiyatlarının hatırlatılması üzerine, şunları söyledi 
     ''Kamu toplu sözleşmeleri ve hububat destekleme alımları, bütçeye ek bir yük getirmiş bulunmaktadır. Yetkililer önlemler alıyorlar. Telafi edici önlemlerin bir kısmı yürürlüğe girmiştir. Bir takım önlemler de yürürlüğe girecektir. Bunları hükümet yetkililerinin açıklamasını doğru buluyorum.'' 
     Juha Kahkonen, ''Telekom'un özelleştirilmesi için bir tarih olup olmadığı sorusuna karşılık, Türk Telekom için son bir tarih veremediklerini, ancak atanacak profesyonel bir kurulun, özelleştirme sırasında kolaylıklar sağlayacağını düşündüklerini'' ifade etti. 
     ''Sizden önceki Türkiye Masası Şefi Carlo Cottarelli programın başlangıcında umut vaat etmişti ama daha sonra, eskortlarla dolaşmak zorunda kaldı'' sözleri üzerine Kakkonen, ''programı devralmadım. Hükümet programı yürütüyor. Ekonomiyi yeni bir takım götürüyor. Ben de programın başarısı için elimden gelen her şeyi yapıyorum'' dedi. 
     Kahkonen, ''siyasi destek konusunda kaygınız var mı'' sorusuna karşılık, şunları kaydetti 
     ''Daha önce de, siyasal desteğin son derece olumlu olduğunu söyledim. Siyasal destek, sadece Türkiye'yi ilgilendirmiyor, yurtdışını da ilgilendiriyor. Çünkü uluslararası alanda da takip ediliyor. Bakanla yaptığımız görüşmelerde kendisi de, programın uygulanması için siyasal desteğin farkında olduğunu vurguyadı. Biz de bu konuda mesajlar aldık.'' 
     
     
     
     







</TEXT>
</DOC>
