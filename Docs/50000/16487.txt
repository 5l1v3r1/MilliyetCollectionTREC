<DOC>
<DOCNO> 16487 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/spor/spo03.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Ergün yok, Suat belki 
</HEADLINE>
<TEXT>

Galatasaray'da gözler Real Madrid maçına çevrildi. Sarı - Kırmızılı takım, bugün özel uçakla gidecek. Jardel oynayacak, Arif ve Serkan ise yedek 
     ERHAN TELLİ 

     'Oynamam imkansız' 
     SARI-KIRMIZILI takımda Real Madrid maçı için geri sayım başladı. Sakat Ergün'ü oynatmak için doktorlarla bir kez daha görüşen Lucescu olumsuz yanıt aldı. Ergün de "Eğer bu maça yetişirsem rekorlar kitabına girerim. Ağrım sürüyor. Oynamam imkansız" dedi. Dizi şişen Suat'ın ise tedavisine devam edildiği, durumunun henüz belli olmadığı ifade edildi. Kafile bugün uçakla Madrid'e gidecek. 
     
     Eşler de gidiyor 
     GALATASARAYLI futbolcuların çoğunun eşlerinin de Madrid'e geleceği belirtildi. Zorlu karşılaşmada Mario Jardel’in forma giyeceği, Arif ve Serkan’ın ise yedek soyunacağı bildirildi. Real Madrid'in Galatasaray’a bin 500 bilet verdiği, ancak ekonomik kriz nedeniyle bunlara ilgi gösterilmediği öğrenildi. Bunun üzerine bin bilet geri gönderildi. 
     
HAGI’NİN heyecanı      GALATASARAY'ın Rumen oyuncusu Hagi'yi jübile heyecanı sardı. Rael Madrid maçı sonrasında Bükreş'e giderek hazırlıklarına başlayacak olan Hagi'nin 24 Nisan'daki jübilesine Hakan Şükür de katılacağını bildirdi. İnter'de forma giyen Hakan Şükür’ün kulübünden izin aldığı belirtildi. Bu habere çok sevindiğini söyleyen Hagi, Galatasaraylı futbolcuları milli takıma almayan Teknik Direktör Şenol Güneş'e de teşekkür etti. 
     


 SPOR 





























</TEXT>
</DOC>
