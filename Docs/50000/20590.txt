<DOC>
<DOCNO> 20590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/ekonomi/eko02.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Telekom’u asker de izledi 
</HEADLINE>
<TEXT>

Meclis’e dün gelen Telekom Yasası jet hızıyla salı günü yapılacak IMF toplantısına yetiştirilecek. Komisyondaki görüşmeleri askerler de dinlemeye geldi. 
     ANKARA Milliyet 

     Türk Telekom’un tümünün özelleştirilmesine olanak sağlayan yasa tasarısı üzerinde Devlet Bakanı Kemal Derviş ile Ulaştırma Bakanı Enis Öksüz arasında yaklaşık iki gün süren karşılıklı görüşmelerde çözülemeyen sorunlar önceki gece 4.5 saat süren liderler zirvesinde aşıldı. Yasa tasarısı TBMM’ye dün sunuldu. 
     Telekom Yasası sabah saatlerinde geldiği Meclis’te jet hızıyla ilerliyor. Meclis Başkanlığı’na gelir gelmez komisyonlara havale edilen tasarı son aşama olan Plan ve Bütçe Komisyonu’na geldi. Bu arada Danışma Kurulu, Meclis Genel Kurulu’nun, bugün, yarın ve pazartesi günü de toplanması kararı aldı. Bugün Komisyon’dan geçirilmesi planlanan bankalar ve Telekom yasa tasarıları, salıya kadar Genel Kurul’dan da geçirilerek, salı günü IMF İcra Kurulu toplantısına yetiştirilecek. 
     
     Komisyonda izleyici de vardı 
     Tasarı komisyonlarda görüşülürken, Milli Savunma Bakanlığı Kanunlar Kararlar Daire Başkanı Tuğgeneral Yılmaz Hızlı ile Genelkurmay Başkanlığı MESB Daire Başkanı Tuğgeneral Orhan Akbaş da komisyonda yerini aldı. 
     Salondaki televizyondan da canlı olarak izlenen Genel Kurul’da, içtüzük engelini kaldıran önerinin kabul edildiği görüldükten sonra Komisyon Başkanı Mustafa Gül, toplantıyı, "Saygıdeğer generaller hoş geldiniz" diye askerleri de selamlayarak açtı. 
     
     YABANCILARA YÜZDE 45 SINIRLAMASI 

</TEXT>
</DOC>
