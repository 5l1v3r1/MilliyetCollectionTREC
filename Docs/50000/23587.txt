<DOC>
<DOCNO> 23587 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/ekonomi/eko02.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat operasyonu rahatsızlık yarattı 
</HEADLINE>
<TEXT>

Başbakan Ecevit, Ziraat bankasının şube sayısının azaltılmasının halkta büyük rahatsızlık yarattığını belirterek "Geçmişte iyi hesap yapılmadı" dedi 
     AYHAN AYDEMİR Ankara 

     Başbakan Bülent Ecevit, kamu bankalarında yapılan operasyonun geniş halk kitleleri tarafından büyük bir tepki ile karşılandığını söyledi. Esenboğa Havalimanı’nda gazetecilerin sorularını yanıtlayan Ecevit, Emlak Bankası’ndaki küçülme ve işten çıkarmalarla ilgili sorulara şöyle yanıt verdi "Onun üzerinde duracağız. Ziraat Bankası şubelerinin azaltılması konusunda çok büyük tepkiler var. Zamanında yanlış tespitler yapıldı. Bazı kalkınmış yörelerde sayı azaltılabilir. İyi hesap yapılmadı. Tabi bizim yetkilerimiz kısıldı. Ama bu konuda halkta çok büyük rahatsızlık var." 
     Hükümetin piyasaları rahatlatıcı tedbirler almadığı yönündeki eleştirilerle ilgili olarak Ecevit, "Bankacılık sektörü ile reel sektör arasında mutlaka işlevsel uyum sağlamaya devam edeceğiz" dedi. 
     
     Hububat krizi 
     Hububat fiyatları konusundaki bir soruyu yanıtlayan Başbakan Ecevit, "yarın bugün bakanlar kurulunda görüşülecek" dedi. Ecevit, "MHP’nin bir dayatması var mı" sorusu üzerine de, "Henüz aramızda bir tartışma olmadı" karşılığını verdi. Başbakan Ecevit, gazetecilerin "MHP Lideri Bahçeli’nin yeni formül üzerinde çalıştığını söylediğini" hatırlatmaları üzerine "Bana böyle bir konu intikal etmedi" demekle yetindi. 
     
Hortumun faturası çalışana      Devlet Denetim Elemanları Derneği DENETDE Genel Başkanı Atılay Ergüven, "Ziraat ve Halk Bankası’nın özelleştirilmesinin, yeni bir krize neden olmasından endişe duyuyoruz" dedi. 
     Kamu bankalarının hortumlanmasında esas suçlu olanların siyasetçi,iş adamı ve bürokratlar olduğunu anlatan Ergüven, faturanın ise bu bankalarda çalışan 62 bin personel ve bunların ailelerine çıktığını söyledi. 
     
Görev zararı, çiftçi-esnaf kredilerinden kaynaklandı      Devlet Bakanı Kemal Derviş, kamu bankalarının görev zararlarının kişi ya da şirketlere kullandırılan krediler sonucu değil tarım, esnaf - sanatk r, genç ve kadın girişimcilerin desteklenmesi ile doğal afetler sonucu yapılan desteklerden kaynaklandığını bildirdi. FP Kocaeli Milletvekili Mehmet Batuk’un, Başbakan Bülent Ecevit’e yönelttiği soruları, Derviş yanıtladı. Derviş, Ziraat, Emlak, Vakıflar ve Halk bankalarının 2000 yılı Eylül ayı itibarıyla bankacılık sektörünün toplam mevduatının yüzde 38.2’sine sahip olduğunu kaydetti. Derviş, Hazine tarafından bütçe imk nsızlıkları nedeniyle karşılanamayan görev zararı alacaklarına faiz yürütülerek faiz geliri sağlandığını söyledi. 
     Batık krediyi içermiyor 
     Derviş, kamu bankalarının görev zararı tutarlarının, çeşitli kanun ve kararnameler uyarınca tarım kesimi, girişimcilerin desteklenmesi, Türkiye Öğretmenler Bankası ile Sümerbank ve Denizcilik Bankası’nın devrine ilişkin bu bankalara verilen görevler sonucunda ortaya çıkan zararları ifade ettiğini belirtti. Derviş, "Bankanın görev zararı alacakları herhangi bir şahsa ya da şirkete kullandırılıp da geri dönmeyen krediyi içermemektedir" dedi. 
     
Kamu bankalarının görev zararı stokları Bin Yıllar Ziraat Bankası Halk Bankası Emlak Bankası 1995 1.517.951 1.252.727 13.381 1996 3.809.572 2.063.569 7.255 1997 4.640.549 2.781.288 165 1998 7.696.800 5.052.896 2.209 1999 11.437.330 10.028.330 9.383 2000 12.225.190 10.934.190 35.885 2001 10.658.659 9.501.427 41.171      
     
Kamu bankalarının tahvil ödemeleri Bin Yıllar Ziraat Bankası Halk Bankası Emlak Bankası 1997 787.655 117.985 21.330 1998 134.575 79.692 - 1999 651.639 445.939 - 2000 1.367.407 945.119 - 2001 10.653.814 9.495.772 39.577      
     



 EKONOMİ 
















</TEXT>
</DOC>
