<DOC>
<DOCNO> 36941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/ekonomi/eko01.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Enflasyon düşmeden hedef koymak zor... 
</HEADLINE>
<TEXT>

Ünlü ekonomist Stiglitz, Bakan Derviş ve bir grup akademisyenin katıldığı toplantıda, yüksek enflasyon ortamında, enflasyon hedeflemesinin zor olacağını söyledi 
     BARIŞ ERGİN 

     Dünya Bankası eski Başekonomisti Joseph E. Stiglitz, devalüasyon sonrası Türkiye’nin dış ticarette çok önemli bir rekabet gücü elde ettiğini söyledi. 
     Bilgi Üniversitesi Kuştepe Kampusu’nda, Devlet Bakanı Kemal Derviş ve birçok Türk iktisatçıyla bir araya gelen Stiglitz, toplantı çıkışında Milliyet’in sorusu üzerine, Türkiye’nin şu anda ihracat açısından dünyanın en avantajlı ekonomisi olduğunu belirtti. Toplantının basına kapalı kısmında Stiglitz’e "Sonbaharda enflasyon hedeflemesine geçilecek. Sizce Türkiye’nin şu andaki durumu buna uygun mu " sorusu yöneltildi. Stiglitz bu soruya şu yanıtı verdi 
     
     Başardılar, çünkü...’ 
     "Temel sorunlarınızı çözmeden enflasyon hedeflemesine geçerseniz bu yürümez. Brezilya başarılı oldu. Çünkü onlar son krizi yaşamadan önce enflasyonu tek haneli rakamlara düşürmüştü. 1999’da kur şokunu yaşadıktan sonra devalüasyonun etkisinin fiyatlara yansımaması için biraz gecikmeli de olsa enflasyon hedeflemesine geçip başardılar. Ama enflasyonun henüz yüksek düzeylerde olduğu bir ortamda başarı zordur." 
     
     Mavi Tur’dan İstanbul’a 
     Bakan Derviş, Stiglitz’in tatilini Türkiye’de Mavi Tur yaparak geçirdiğini ve önceki gün Marmaris’ten İstanbul’a geçtiğini söyledi. 
     Dünya Bankası’na 1995’te giren Stiglitz, daha önce ABD Ekonomik Danışma Konseyi üyeliği de yapmış ve ABD’nin eski Başkanı Clinton’un ekonomi ekibinde aktif görev almıştı. Stiglitz, Prinston, Yale ve Oxford’da öğretim üyeliği de yaptı. 
     



 EKONOMİ 




















</TEXT>
</DOC>
