<DOC>
<DOCNO> 28625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/ekonomi/eko08.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria, Güney’e iniyor 
</HEADLINE>
<TEXT>

Aria, planladığı proje kapsamında çok yakında güneydeki yerleşim bölgelerini kapsama altına almaya hazırlanıyor 
     ŞÜKRÜ ANDAÇ 

     Türkiye’nin üçüncü cep telefonu operatörü İş - TİM, faaliyete geçtiği 21 Mart 2001 tarihinden bugüne kadar geçen sürede İstanbul, Ankara, İzmir ve Antalya illerinde alo’ dedirtmişti. Firma, bu illerden sonra yatırımlarına aralıksız devam ederek planladığı Güney Bölgesi’ projesi kapsamında, bölgede bulunan tüm yerleşim yerlerini çok yakında kapsama altına alarak alo’ dedirtmeye hazırlanıyor. 
     Aria, Turkcell ve Telsim ile roaming şebekeler arası serbest dolaşım anlaşmasını bir türlü yapamamasından dolayı tüm Türkiye’yi kendi yatırımları ile kapsama altına alacaklarını ve bu kapsamda projelerin yürütüldüğünü belirtmişti. 
     İş - TİM, tüm bu gelişmeler devam ederken, Siemens ile önümüzdeki iki yıl içinde GSM 1800 şebekesinin altyapısını kurmak için 2 bin baz istasyonunun kurulumunu amaçlayan bir alaşma imzaladı. İtalya’da imzalanan anlaşmaya göre 350 milyon dolarlık bu projenin 2002 yılı sonuna kadar tamamlanması planlanıyor. 
     Anlaşmayla birlikte şu an toplam dört ilde faaliyet gösteren Aria, Türkiye’nin diğer şehirlerinde de altyapının kurularak, hizmetlerin daha geniş bir alana yayılmasını sağlamış olacak. 
     Türkiye’de gerçekleştirilecek projeyi, Siemens Türkiye, Siemens İtalya ve Siemens Almanya olmak üzere üç ülkenin oluşturduğu konsorsiyum üstlendi. 
     



 EKONOMİ 






















</TEXT>
</DOC>
