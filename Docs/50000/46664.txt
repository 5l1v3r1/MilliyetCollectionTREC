<DOC>
<DOCNO> 46664 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/yazar/uras.html </URL>
<DATE> 2001/10/13/ </DATE>
<TIME>  </TIME>
<AUTHOR> Güngör URAS  </AUTHOR>
<HEADLINE>
Küçüle küçüle küçücük kaldık 
</HEADLINE>
<TEXT>

     Paranın ne önemi var, mühim olan insanlık derler ise de inanmayınız. Para olmadan bir şey olmaz. Önce para, sonra sağlık, mutluluk ve huzur gelir... 
     Paranın kaynağı üretimdir. Üretim arttıkça para artar. Üretim artışının göstergesi ülkenin milli gelirinin büyümesidir. Ülkede yaşayan insanların kişi başı üretim rakamlarının artmasına paralel olarak gelirlerinde ortaya çıkan artıştır. 
     Milli gelir bir ülkede üretilen mal ve hizmetlerin parasal katma değerini gösterir. Kayıtlı, kayıtsız, tüm üretim milli gelir hesabına yansır. 
     Milli gelir rakamı yılın ortalama döviz kurundan dolara dönüştürülünce, milli gelirin ABD doları olarak karşılığı bulunur. 
     ABD dolarına dönüştürülen milli gelir rakamı, ülkede yaşayan nüfusa şimdilerde 66 milyon kişiyiz bölününce de kişi başına düşen milli gelir üretim ve bu üretim karşılığı elde edilecek gelir rakamı ortayı çıkar. 
     
     Milli gelir azaldı 
     Uluslararası karşılaştırmalar için milli gelirin dolar değeri önemlidir ama, dolar cinsi milli gelir rakamının artış ve eksilişi ekonomideki gerçek değişimi yansıtmaz. Ülke dolar değerini sabit tutar ise, dolar cinsi milli gelir gerçek olmayan biçimde artış gösterir. Büyük bir devalüasyondan sonra ise milli gelir gerçekten daha büyük ölçüde azalmış görünür. 
     Örneğin bizim milli gelirimiz 2000 yılında 201 milyar dolar idi. Büyük devalüasyon nedeniyle 2001 yılında 149 milyar dolara inecek. Bu iki rakama bakılır ise, ekonomi yüzde 26 dolayında küçüldü denilir. Halbuki bu çarpıcı rakam, gerçek küçülmeden çok devalüasyon etkisinde ortaya çıkan bir rakamdır. 
     Ekonominin gerçek büyüme ve küçülme oranı, "sabit fiyat ile" Türk lirası milli gelir rakamından izlenir. Yılın milli gelir rakamından enflasyonun şişkinliği alınır. Tüm rakamlar belli bir yılın sabit fiyatına dönüştürülür. Böylece gerçek büyüme küçülme ortaya çıkar. 
     
     Büyüme palavra 
     Bakınız 1998 yılı sabit fiyatına dönüştürülen enflasyon şişkinliği alınan milli gelir rakamları son beş yılda nasıl arttı eksildi 
 1998 fiyatıyla milli gelir trilyon TL Büyüme küçülme yüzde 1998 53.518 3.9 1999 50.261 - 6.1 2000 53.344 6.1 2001 48.810 - 8.5 2002 50.767 4.0      
     Bu tablo bizim üretimde, gelirde, zenginlikte nerelerde dolandığımızı ortaya koyuyor. Beş yıl sonra dönüp dolanıp, beş yıl önceki üretim ve gelir rakamının gerisine düşmüş durumdayız. Ülkede üretim küçülmüş, halk fakirleşmiş. 
     Bu işi ABD doları hesabına döker isek daha da "rezil görünüyor". Evet bizim için sabit TL fiyatı ile milli gelir önemli ama yabancılar dünya bizim dolar ile milli gelir ve kişi başı gelir tablomuza bakarak, bizi "tartıyor"... Bunlar işe yarar veya yaramaz diyor. 
     
     







Hangi İslam 


Dün ve bugün 


ABD, Atatürk modelini görmeli 


Saddam sonrasına ilişkin Ankara senaryosu 


Tanrı sınıyor 


Amerikan tıraşı 


YÖK'ün yurtdışı eğitim fiyaskosu 


Sadece savaş yok... 


Ebedi yalnızlığın panzehiri.. 


Teröristin silahı kimin malı 


Körfez zabıtları açıklansın 


Koalisyona Diyarbakır’dan mektup var 


Sizin duyduğunuz ve benim gördüğüm 


Küçüle küçüle küçücük kaldık 


</TEXT>
</DOC>
