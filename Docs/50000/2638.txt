<DOC>
<DOCNO> 2638 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sontur02.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Alaşehir’de cinayet 
</HEADLINE>
<TEXT>

     Manisa’nın Alaşehir ilçesinde çıkan bir kavgada 2 kişi tabancayla vurularak öldürüldü, 1 kişi de yaralandı. 
     Olay Yeni Mahalle Kardeşler Kıraathanesi önünde meydana geldi. Mustafa Taşdelen 24 , Şeref Ayışık 26 ve Selim Bozca 23 ile henüz kimlikleri belirlenemeyen 2 kişi arasında önce tartışma çıktı. Tartışmanın büyümesi üzerine kimlikleri belirlenemeyen kişiler, tabancayla üç kişiye kurşun yağdırıp, olay yerinden kaçtılar. 
     Olayda Alaşehir Şehiriçi Minibüsleri Kooperatifi Sorumlu Müdürü olduğu belirlenen Mustafa Taşdelen kalbine isabet eden tek kurşunla yerinde öldü. 
     Göğsüne ve bacaklarına isabet eden 4 kurşunla ağır yaralanan Şeref Ayışık ise Alaşehir Devlet Hastanesi’nden İzmir’e sevk edilirken yolda aşırı kan kaybı sonucu hayatını kaybetti. 
     Ayaklarından yaralanan Selim Bozca ise Alaşehir Devlet Hastanesi’nde tedavi altına alındı. Olayın neden kaynaklandığı henüz kesinlik kazanmadı. Polis, saldırganların yakalanması için operasyon başlattı. 
     
     




</TEXT>
</DOC>
