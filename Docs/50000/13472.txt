<DOC>
<DOCNO> 13472 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/soneko20.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Ziraat Bankası kredileri açtı 
</HEADLINE>
<TEXT>

     Ziraat Bankası, tüketici ve taşıt kredisi ile kredili mevduat hesabı kredisini kullanıma açarken, tüketici ve taşıt kredilerine uyguladığı faiz oranlarını artırdı, kredili mevduat ve kredi kartlarına uyguladığı faiz oranlarını da düşürdü. 
     Banka'dan yapılan yazılı açıklamaya göre, tüketici kredisi faiz oranları 12 ay vadeye kadar, taşıt kredileri de 24 ay vadeye kadar 2.25 puan ile 2.55 puan arasında değişen oranlarda artırıldı. Faiz oranları 12 ay vadeli tüketici kredisi ve 24 aylık taşıt kredisinde yüzde 8.50 olarak belirlendi. Kredili mevduat hesabına uygulanacak faiz oranı ise aylık bazda 1.40 puan aşağı çekildi. Banka daha önce yüzde 11 olarak uyguladığı aylık kredili mevduat faiz oranını yüzde 9.6'ya düşürdü. Banka ayrıca kredi kartı faiz oranlarını da 1.20 puan düşürerek, aylık bazda yüzde 10'dan yüzde 8.8'e indirdi. Yeni oranlar yarından geçerli olacak. 




</TEXT>
</DOC>
