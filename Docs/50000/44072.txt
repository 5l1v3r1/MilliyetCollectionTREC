<DOC>
<DOCNO> 44072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yasam/ayas.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Aç kalmak zayıflatmaz 
</HEADLINE>
<TEXT>

Hem fiziğinizi hem de sağlığınızı bozan fazla kilolarınızdan kurtulmak mı istiyorsunuz İşte size eşten dosttan değil, uzmanlarından, hem de aç kalmadan 'sağlıklı' zayıflamanın yolları... 
     Mucize Diyetler - 1 
Hazırlayan Ayşegül Aydoğan 

     Bir dirhem et bin ayıp örter' diyen atalarımızın bu sözü artık geçmişte kaldı. Dünya üzerinde obez sayısının 300 milyonu bulması, sağlıklı beslenmenin önemini de beraberinde getirdi. 
     Şişmanlık artık bir dış görünüş yani estetik sorunu olarak değil, ciddi bir sağlık sorunu, hatta hastalık olarak kabul ediliyor. Ancak zayıflamak ya da kilomuzu korumak için yaptıklarımız ne kadar doğru Sağdan soldan edindiğimiz diyet reçeteleri sağlıklı mı 
     Hacettepe Üniversitesi Beslenme ve Diyetetik Bölümü Diyetetik Anabilim Dalı'ndan beş öğretim üyesi, 'Yeterli - Dengeli Beslenme ve Sağlıklı Zayıflama Rehberi' adı altında bir kitapla, bu yolda sarfedilecek çabalar için doğru ve bilimsel yöntemlere ışık tutuyor. 
     
     Moda diyetleri unutun 
     Prof. Dr. Perihan Arslan, Prof. Dr. Nazan Bozkurt, Prof. Dr. Nilgün Karaağaoğlu, Doç. Dr. Seyit Mercanlıgil ve Dr. Sema Açık Erge, kitapta zayıflamak için sadece 'boğazı kısma'nın yeterli olmadığını, yaşam biçimi ya da günlük aktivitelerin de değiştirilmesinin şart olduğunu salık veriyor. 
     Günlük hayatta uyulması gereken çok zor olmayan küçük ayrıntılara, püf noktalara dikkat çeken uzmanlar, Hollywood, Montignac, kan grubu, İsveç, Atkins gibi son yılların bu moda diyetlerinin de aslında zayıflatmak yerine kilo aldırdığını, sonuçlarının hiç de mucize olmadığı iddiasında. 
     Prof. Dr. Perihan Aslan'la öncelikle yeterli ve dengeli beslenmenin neden bir yaşam biçimi olması gerektiğini konuştuk. 
     
Yeterli ve dengeli beslenme nedir 
     - Vücudun büyümesi, yenilenmesi ve çalışması için besin ögelerinin her birinin yaş, cins ve fiziksel aktivite durumları göz önünde bulundurularak yeterli miktarlarda alınması ve vücutta uygun şekilde kullanılmasıdır. 
     
Besin ögeleri nelerdir 
     - Besinlerin içinde 40'ı aşkın besin ögesi bulunur. Karbonhidratlar, yağlar, proteinler, mineraller, vitaminler ve su olmak üzere altı grupta toplanabilir. 
     
Vücuttaki görevleri nelerdir 
     - Enerji oluşumu, yeni dokuların ve savunma sistemlerinin gelişmesi, eskiyen dokuların yenilenmesi, besin ögelerinin organizmada kullanılmasıyla mümkündür. Sağlıklı büyüme, gelişme ve uzun yaşamak için bu besin ögelerinin her birinden günlük ne miktarda alınması gerektiği belirlidir. 
     
     Kalori saymak gereksiz 
Yetersiz beslenme hangi sağlık sorunlarına yol açar 
     - Vücudun pek çok hastalığa direncini azaltır. Protein ve enerji, vitamin ve minerallerin yetersizliğine bağlı çeşitli hastalıklara neden olur ya da hastalıklara, enfeksiyonlara yakalanma riskini artırır. Büyüme ve gelişmeyi olumsuz etkiler. Osteoporoz kemik erimesi , görme bozuklukları, çocuklarda raşitizme yol açar. Damarların yapı ve fonksiyonlarında sorun yaratır. 
     
Dengeli beslenebilmek için nelere dikkat edilmeli 
     - Besinler içeriklerine göre 4 temel grupta toplanır. Birinci grup süt ve yoğurt, peynir vb., ikinci grup et, tavuk, balık, yumurta ve kuru baklagiller, ceviz, fındık, fıstık gibi kuruyemişler, üçüncü grup sebze ve meyveler, dördüncü grup tahıl ve tahıl ürünleri. Her temel besin grubundan ne miktarda yemeniz gerektiğini bilmeniz yeterli, kalori saymanıza gerek yok. 
     
     Sakın öğün atlamayın 
Günlük yeterli miktar nedir 
     - Normal yetişkin kadın ve erkek için süt grubundan en az bir su bardağı süt ya da yoğurt, et grubundan iki üç porsiyon, sebze ve meyve grubundan 3 - 5 porsiyon, ekmek tahıl grubundan 3 - 6 porsiyon. Tabi bunlar yaşa, fiziksel aktivitiye içinde bulunduğu duruma göre değişir. Örneğin kadın gebeyse bu miktarlar arttırılır. Ayrıca günde en az 3 hatta 6 öğünde önerilen miktardaki besinleri tüketmek gerekir. 
     
Öğün atlamanın önemi nedir 
     - Öğün atlandığında vücudun enerji harcaması azalır. Bu şişmanlığın bir nedenidir. Pek çok kişi öğün atlayarak zayıflamaya çalışır ama kilo veremez. Çünkü bir sonraki öğünde çok acıktığı için aşırı yemek yer. 
     
Aç kalmak zayıflatır mı 
     - Sabah kahvaltısı yapmamak, öğleye kadar uzunca bir süre aç kalmak organizmanın sağlıklı çalışmasını engeller ve kesinlikle zayıflatmadığı gibi kilo almaya neden olur. 
     
Doğru ve yanlış diyet örnekleri      DOĞRU 
     1400 Kalorilik Diyet Örneği Haftada 1 - 1,5 kilo verdirir 
     
     Kahvaltı 
     Çay şekersiz 
     1 kibrit kutusu beyaz peynir yarım yağlı 
     1 domates 
     1 ince dilim ekmek kepekli 
     n Ara Öğün 
     6 adet kayısı 
     
     Öğle 
     1 porsiyon yoğurtlu iskender yağsız 
     Söğüş karışık salata 
     
     Ara öğün 
     1 orta boy şeftali 
     
     Akşam 
     1 kase mercimek çorba 
     1 orta boy etli biber dolma 
     Yarım kase yoğurt 
     2 ince dilim ekmek kepekli 
     
     Ara öğün 
     1 su bardağı süt şekersiz 
     1 küçük boy elma 
     
     YANLIŞ 
     Kan grubu diyeti Haftada 3 - 4 kilo verdirir 
     
     Sabah 
     Meyve kokteyli 
     2 dilim mısır ekmeği 
     2 kibrit kutusu büyüklüğünde beyaz peynir 
     1 haşlanmış yumurta 
     Yeşil çay 
     
     Öğle 
     Bol limonlu ve zeytinyağlı salata marul, salatalık, peynir 
     1 muz 
     1 bardak bitki çayı 
     
     Akşam 
     Kuzu pirzolası 
     Esmer pirinç pilavı 
     Haşlanmış sebze 
     Yoğurt 
     1 kadeh şarap 
     
     ZARARI Bireyin besin tüketiminin kan gruplarıyla ilişkisi olmadığı gibi zayıflama diyetleri de kan gruplarına göre düzenlenemez. Kan grubu A ve O olanlara süt ve süt ürünleri önerilmemektedir. Oysa organizma için gerekli pek çok besin ögesini içerir. 900 - 1000 kalori içeren bu diyet düşük enerjili ve dengesiz beslenmeye neden olur. Kas kaybından, sinir sisteminde, karaciğer ve böbreklerde tahribata ve diyet sonrası hızla kilo almaya kadar çeşitli sağlık sorunlarına yol açar. 
     
Dengeli mönü örnekleri      Her biri dört temel besin grubunu içerir 

</TEXT>
</DOC>
