<DOC>
<DOCNO> 49304 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sontur13.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın yurdun büyük bir bölümünde yağış bekleniyor 
</HEADLINE>
<TEXT>

     Akdeniz, İç Anadolu'nun güney ve doğusu, Doğu Karadeniz ile Doğu ve Güneydoğu Anadolu'da yarın yağış bekleniyor. 
     Devlet Meteoroloji İşleri Genel Müdürlüğü'nden alınan bilgiye göre, yarın, Akdeniz, İç Anadolu'nun güney ve doğusu, Doğu Karadeniz ile Doğu ve Güneydoğu Anadolu yağışlı geçecek. 
     Yağışlar, Akdeniz ve Güneydoğu Anadolu'da sağanak ve gökgürültülü sağanak, Doğu Anadolu'nun kuzeyinde karla karışık yağmur, diğer yerlerde ise yağmur şeklinde olacak. 
     Yağışlı hava 30 Ekim Salı günü, Marmara'nın doğusu, Karadeniz, Doğu ve Güneydoğu Anadolu'nun doğusunda görülecek. Doğu Anadolu'nun kuzeyinde karla karışık yağmur tahmin edilirken, diğer yerlerde yağmurlu bir hava yaşanacak. 
     Karadeniz, Doğu ve Güneydoğu Anadolu'nun doğusunda 31 Ekim Çarşamba günü yağış bekleniyor. Yağışlar, Doğu Anadolu'nun doğusunda karla karışık yağmur, diğer yerlerde ise yağmur şeklinde olacak. 
     Hava sıcaklıkları ise yağışlı hava ile birlikte kuzeyde 1-2 derece azalacak, ancak mevsim normalleri civarında seyretmeye devam edecek. 
     






</TEXT>
</DOC>
