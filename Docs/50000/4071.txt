<DOC>
<DOCNO> 4071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/son/soneko06.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Falez Oteli yeniden satışa çıkarıldı 
</HEADLINE>
<TEXT>

     Antalya’da beş yıldızlı Falez Oteli Vakıfbank’a olan borcundan dolayı icra kanalıyla yeniden satışa çıkarıldı. 
     Vakıfbank daha önce, icra Müdürlüğü kanalıyla satışa çıkarılan, ancak otelin işletme hakkını elinde bulunduran borçlu Örsa Holding ile varılan anlaşma gereği satışından vazgeçilen Falez Oteli, borçlunun anlaşma hükümlerine uymamasını gerekçe göstererek, yeniden satışa çıkarttı. 
     Antalya 3. İcra Müdürlüğü’nün bugün gazetelerde yaralan ilanında, otelin özellikleri sıralanarak, Akdeniz, Beydağları ve kent manzaralı olduğu, havaalanına 15 dakika mesafede bulunduğu, inşaat ve mimari yönden benzerlerinden daha kaliteli olduğu, 5 yıldızlı şehir otelleri ölçeğinde "üst orta" kategoride yer aldığı ve sezonda yüksek doluluk oranıyla çalıştığı vurgulandı. 
     Otelin, her katı ile bahçesi, spor alanları, havuzları, diskoteği, balo ve konferans salonlarının ayrı ayrı değerlendirildiği ilanda, otelin sadece isim hakkına 500 milyar lira değer biçildiği ifade edildi. 
     İlanda, 320 normal, 20 suit oda, 2 kral dairesi bulunan otelin toplam değerinin 22 trilyon 278 milyar 355 milyon lira olduğu belirtildi. 
     




</TEXT>
</DOC>
