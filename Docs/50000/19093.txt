<DOC>
<DOCNO> 19093 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/siyaset/siy02.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İsyan istifaları 
</HEADLINE>
<TEXT>

DSP'de dayaklı kongre’ bardağı taşırdı İki milletvekili Genel Başkan Ecevit'i suçlayarak partiden istifa etti 
     ANKARA Milliyet 

     DSP’deki uygulamalardan uzun süredir rahatsız olan vekiller arasında kopmalar başladı. DSP İzmir Miletvekili Mehmet Özcan ve İstanbul Milletvekili Nazire Karakuş, baskıya daha fazla dayanamadıklarını ifade ederken, Genel Başkan Bülent Ecevit'e ağır eleştiriler yönelterek partiden istifa etti. 
     
Krizin sorumlusu      Özcan, "yolsuzluk ve irtica ile mücadele eden cumhuriyet savcıları hakkında soruşturmalar açıldığını, enerji operasyonları ve batık bankalara ilişkin soruşturmalarda siyasilerin korunduğunu" belirterek, "Şaibeli siyasetçilerle ne ekonomik güven ne de demokrasiye inanç sağlanabilir" dedi. DSP kurultayında Pişkinsüt'ün konuşturulmamasının hem demokratik hem de sol bir partide yaşanmaması gerektiğini kaydeden Özcan, "Yapılan yanlışlara ortak olmamak ve kişiliğimi koruyabilmek için DSP'den ayrılıyorum" diye konuştu. 
     Karakuş da istifa gerekçelerini açıklarken, ülkede yolsuzluk, adaletsizlik ve ölüm oruçları varken siyasetçilerin hiçbir şey olmamış gibi davranmasını eleştirdi ve şunları söyledi "DSP kurultayında herkesin gözü önünde yaşanan anti demokratik yaklaşımlara sessiz kalan Ecevit'in uzlaşı anlayışına hayret ettim. Sayın Ecevit i tarihi sorumluluğuyla baş başa bırakıyorum". 
     
Kritik aritmetik      İstifalarla birlikte DSP'nin sandalye sayısı 132'ye düştü. Böylece hükümetin ikinci büyük ortağı MHP ile arasındaki milletvekili farkı 6'ya indi. 
     
Son istifalardan sonra Meclis'teki sandalye dağılımı DSP 132 MHP 126 FP 102 ANAP 89 DYP 83 Bağımsız 10 Boş 8      
     
     DSP 100 de olsa Başbakan Ecevit 
     Meclis’teki sandalye sayısı 132'ye düşen ve ortağı MHP ile milletvekili farkı 6'ya inen DSP'ye, destek yine MHP’den geldi. MHP milletvekilleri, "DSP'nin sandalye sayısı 100 bile olsa Başbakanımız Bülent Ecevit" dediler. 
     



 SİYASET 















</TEXT>
</DOC>
