<DOC>
<DOCNO> 2290 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun16.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahudi yerleşimciler Filistinlilere ait ev ve seraları ateşe verdi 
</HEADLINE>
<TEXT>

     Yahudi yerleşimciler, bir yerleşimcinin öldürülmesine misilleme olarak Gazze Şeridi'nde Filistinlilere ait ev, tarla ve seraları ateşe verdi. 
     Görgü tanıkları, Yahudi yerleşmcilerin, Roni Tsalach adlı yerleşimcinin cesedinin bulunduğunun duyulmasının ardından, Yahudi yerleşim birimi Kfar Yam yakınındaki El-Mevasi köyü civarında olay çıkardığını söyledi. 
     Yerleşimcilerin tarlaları ve evleri ateşe verdiğini, iki çocuğun sebze yüklü bir aracı yaktığı, araçların camlarının kırıldığı belirtildi. Filistin polisi, olaylar sırasında beş evin yakıldığını açıkladı. İsrail Radyosu ise, olaylarda kimsenin yaralanmadığını, Yahudi yerleşimcilerin Filistinlilerle çatıştığını duyurdu. İsrail askerleri, Gazze Şeridi'nin güneyindeki Kfar Yam'da ikamet eden Tsalach'ın cesedini bulmuşlar, dün kaybolan Tsalach'ın kendi serası yakınında vurularak öldürüldüğü bildirilmişti. 




</TEXT>
</DOC>
