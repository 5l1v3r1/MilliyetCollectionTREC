<DOC>
<DOCNO> 37697 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/guncel/gun04.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hırsız yerine katili bıraktılar 
</HEADLINE>
<TEXT>

TAHLİYE SKANDALI... 
     İSTANBUL Milliyet 

     Bayrampaşa Cezaevi'nde hırsızlık suçundan yatan ve mahkemece tahliye edilmesine karar verilen mahk mun yerine cinayet suçundan yatan başka bir tutuklu salıverildi. Üç görevli hakkında soruşturma başlatıldı. 
     Mehmet Söğüt adlı bir kişinin 200 milyon lirasını çaldığı gerekçesiyle cezaevine konulan İdris Vural'ın üzerinden kimlik çıkmadı. Vural, hakkında açılan dava için mahkemeye gönderildi. Mahkeme, Vural'ın tahliyesini kararlaştırdı. Ancak tahliye belgelerine Vural'ın yerine aynı cezaevinde tutuklu Yaşar Demirdağ'ın fotoğrafı yapıştırıldı. Cinayet suçundan tutuklu olan Demirbağ, önceki akşam saat 22.30'da tahliye edildi. 
     
     Başvurmasa, anlaşılmayacaktı 
     Yanlış tahliye, Vural'ın Cezaevi Müdürlüğü'ne başvurup tahliyesi gerektiği halde neden salıverilmediğini sorması üzerine ortaya çıktı. 
     Bu gelişme üzerine Cezaevi 2. Müdürü Abdullah Özgen, başmemur Mehmet Saçlı ve tutuklu defterine cezaevine getirilen mahk mların fotoğraflarını yapıştırıp kimlik bilgilerini yazarak eşkal bilgilerini giren memur Recep Kocabeyoğlu hakkında soruşturma başlatıldı. 
     Yetkililer tahliyenin bir yanlışlıktan mı yoksa görevlilerin kötü niyetinden mi kaynaklandığının belirlenmesine çalışıldığını, yanlışlıkla tahliye edilen Demirbağ'ın ise her yerde arandığını bildirdi. 
     



 GÜNCEL 



















</TEXT>
</DOC>
