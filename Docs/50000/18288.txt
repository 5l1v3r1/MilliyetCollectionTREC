<DOC>
<DOCNO> 18288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/siyaset/siy03a.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu iddianame bir hiç 
</HEADLINE>
<TEXT>

ANAP Grup Başkanvekili Beyhan Aslan, "Ersümer hakkında hiç kuşkumuz yok. MHP ikna olur veya olmaz. Onların sorunu" dedi 
     ANKARA Milliyet 

     ANAP Grup Başkanvekili Beyhan Aslan, Beyaz Enerji iddianamesini "bir hiç" olarak nitelendirerek, "Mustafa Mendilcioğlu ceza alırsa ben de hukuk diplomamı yırtarım" dedi. 
     Aslan, Genel Başkan Yılmaz'ın konutunda yapılan toplantıya ilişkin soruları yanıtlarken, DGM Cumhuriyet Savcısı Talat Şalk'ın hazırladığı iddianamede, Cumhur Ersümer'in adının geçmesini "atfı cürüm" olarak değerlendirdi. Aslan, iddianamenin "ciddiyetsiz" olduğunu savundu 
     
'Bilirkişi raporu yanlı'      "Bana göre bu iddianame bir hiç. dayanak teşkil eden bilirkişi raporunu hazırlayan kişi, CHP'den milletvekili olmuş, Ersümer'e hakaret dolu mektuplar yazmış. Mektuplarında 'sosyalistler iktidara gelince sizden hesap soracak', 'Ülkeyi satıyorsun' gibi ifadeler var." 
     
'Kendimizi ezdirmeyiz'      Aslan, MHP'nin ikna olup olmayacağına ilişkin bir soru üzerine, "MHP ikna olur veya olmaz. O MHP'nin sorunu. Çekinecek bir şeyimiz yok. Kendimizi ezdirmeyiz" dedi. 
     



 SİYASET 



















</TEXT>
</DOC>
