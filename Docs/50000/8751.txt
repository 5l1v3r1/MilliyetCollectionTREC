<DOC>
<DOCNO> 8751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sonspo20.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Soyunma odası... 
</HEADLINE>
<TEXT>

     Fenerbahçe Teknik Direktörü Mustafa Denizli, Beşiktaş karşısında aldıkları 3-1'lik galibiyetle yollarına devam ettiklerini söyledi. 
     Denizli, Beşiktaş maçından sonra yaptığı açıklamada, ligin ikinci yarısında, psikolojik baskısı en fazla olan maçlardan birini geride 
     bıraktıklarını belirterek, ''Beşiktaş için olmak ya da olmamak maçıydı. Her iki takım için de 6 puanlık bir maçtı. Biz kazanırsak, 
     aradaki puan farkı 8'e çıkacak, kaybedersek, 2'ye düşecekti. Kazanan biz olduk. Fenerbahçe, büyük Fenerbahçe olarak yoluna devam ediyor'' 
     dedi. 
     Maçın genelinde rakibimize gol pozisyonu vermediklerini ve kontrollü oynadıklarını, ancak son vuruşlarda çok başarılı olamadıklarını ifade eden Denizli, rakipleri 10 kişi kaldığında zorlanacaklarını da tahmin ettiklerini kaydetti. Denizli, ''Rakip 10 kişi kalınca maç bazen kolay, bazen zor oluyor. Beraberlik golünden sonra biraz telaşlandık. Ama yakaladığımız pozisyonları gol yapabiliyoruz. Kadıköy'deki galibiyet serimize devam edeceğiz'' diye konuştu. 
     Fenerbahçe'nin bu maça küçük bir avantajla çıktığını belirten Denizli, sözlerini şöyle tamamladı. 
     ''Derbi maça yakışan bir oyun oldu. Beşiktaş karşısında bir avantaj elde ettik. Beşiktaş büyük bir avantaj kaybetti. Ama 
     Beşiktaş'ı şampiyonluk yarışından kopmuş sayamayız.'' 
     Öte yandan, teknik direktör Denizli, takımdaki yabancı futbolcuların milli takımlarına gitmeyeceklerini, sadece Rüştü, Ogün ve Abdullah'ın A Milli Takım kampına katılacaklarını bildirdi. 



</TEXT>
</DOC>
