<DOC>
<DOCNO> 45478 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/ekonomi/eko01.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD kotaları için AB devrede 
</HEADLINE>
<TEXT>

AB Ticari İşlerden Sorumlu Komiseri Pascal Lamy, Türkiye’ye uygulanan tekstil ve konfeksiyon kotalarının kaldırılması için ABD Dış Ticaret Bakanı’na mektup yazdı 
     AÇIK KOYU SOHBETLER EYLEM TÜRK 

     İstanbul Tekstil ve Hammaddeleri İhracatçıları Birliği Yönetim Kurulu Üyesi ve Başer Holding Tekstil Grubu Başkanı Bülent Başer, ABD kotalarının kaldırılması için yapılan lobi çalışmalarına, Avrupa Birliği’nden AB destek geldiğini söyledi. 
     
ABD tarafından Türk tekstil ve hazırgiyim ürünlerine uygulanan kotalara yönelik girişim ne aşamaya geldi 
     ABD kotalarının kaldırılması için Türkiye son iki yıldır yoğun bir çalışma içinde. Bu konuda ilk defa Avrupa Birliği AB tarafından da destek geldi. Türkiye lehine kotaların kaldırılması için lobi faaliyeti başlatıldı. AB Dış Ticaretten sorumlu Komiseri Pascal Lamy, ABD tarafından Türkiye’ye uygulanan kotaların kaldırılması için ABD Dış Ticaret Bakanı Robert Zoellick’e mektup gönderdi. Bu mektupta Türkiye’ye uygulanan kotaların haksız olduğunu vurgulayarak, Türkiye’nin AB ile yaptığı Gümrük Birliği kapsamında kotaların uygulanmaması gerektiğini, ABD’nin AB’ye kota uygulamamasından dolayı Türkiye’ye de uygulamaması gerektiğini belirtiyor. 
     
Bu lobi girişimi nasıl sonuçlanır 
     Mektup kapsamında ABD’nin kotalar konusuna daha olumlu ve esnek yaklaşacaklarına inanıyoruz. AB’nin bu desteğiyle kotaların 2002’de kaldırılması ihtimalini çok yüksek görüyoruz. Dışişleri Bakanı İsmail Cem ve Devlet Bakanı Kemal Derviş tarafından da konu sahiplenilmeli. 
     
Kotalar kalkarsa ihracattaki artış ne olur 
     ABD’ye uygulanan kotalar Türk tarihinde ilk kez dolmaya başladı. Bu ABD’nin daha fazla mal almak istediğinin bir işaretidir. Kotaların kaldırılması halinde ihracat yüzde 100 artacak. Bu kapasite var. ABD’nin 74 milyar dolarlık tekstil ve hazırgiyim ithalatı var. Türkiye’nin pazar payı sadece yüzde 1.5. Pazar payı, kotaların kalkması halinde yüzde 3’e çıkabilir. 70 milyar dolarlık tekstil ve hazırgiyim alımı yapan Avrupa’da da pazar payımız yüzde 8 civarında. Bu pazarda da artış en az yüzde 20 olacaktır. 
     
ABD ile tercihli ticaret anlaşması yapılması konuşuluyor... 
     Tercihli ticaret konusu devlet politikası haline getirilmeli. Terörizme karşı açılan uluslarası savaş nedeniyle Türkiye’nin önemi daha da arttı. Bunu yaptığımız görüşmelerden ve artan ilgiden daha iyi anlıyoruz. Ürdün Kralı geçen sene ABD’ye serbest ticaret anlaşması için başvuruda bulundu. Kongre’den onayı bir türlü çıkmıyordu. 11 Eylül olayından sonra Kral, Washington’a gitti. İki hafta süreyle orada kaldı ve bu anlaşma iznini aldı. Tercihli ticaret anlaşması konusunda da mutlaka Cumhurbaşkanımız devreye girmeli. Bizi tek heyecanlandıran ABD ile yapılacak tercihli ticaret anlaşmasıdır. Bu olmazsa biz yine havanda su döveriz. AB’ye tam üyeliğine aykırı olacak serbest ticaret anlaşması değil bu. 
     
Savaş, Türkiye’nin cazibesini artırır’ Afganistan’daki olası savaş durumu, dünya tekstil ve konfeksiyon ticaret dengelerini nasıl ettkiler 
     Savaş ihtimali - ki hiçbirimiz olsun istemiyoruz, Türkiye’nin ihracatının artmasına neden olacak. Bu bölgede Hindistan, Pakistan, Endonezya. Malezya, Sri Lanka gibi ülkeler bulunuyor. Bunlar ABD’ye ve Avrupa’ya Çin’den sonra en fazla tekstil ihracatı yapan ülkeler. Bu ülkelerde başlayan sıkıntılardan dolayı ABD ve Avrupalı firmalar fiilen alternatif bölge arayışlarına girdiler. Türkiye en ön plana çıktı. Aldığımız siparişlerde de bunu görüyoruz. 
     
İğneden ipliğe her şey bu fuardaBugünlerde ITSE Fuarı’na hazırlanıyorsunuz. Bu fuarda neler olacak 
     Sektörde tanıtıma ağırlık verilecek. Bunun ilk adımını da 19 - 21 Ekim tarihleri arasında düzenleyeceğimiz Uluslararası Tekstil ve Hazır Giyim Fuarı "ITSE" ile atıyoruz. ITSE, Avrupa’da düzenlenen fuarlar arasında ilk üçe girdi. Fuarın amacı bu ülkelere Türkiye’deki tekstil ve konfeksiyonun altyapısını sunabilmek, tanıtabilmek. Müşteriler fuarda iğneden ipliğe her şeyi görme imk nına sahip olacak. ITSE, tekstil ve hazırgiyim firmalarını ilk kez aynı fuarda bir araya getirecek. 15 bin metrekarelik alandaki fuara 300 firma katılacak. İcra kurulu başkanlığını yürüttüğüm fuarda fabrik’ adı altında desen tasarım yarışması yapılacak. Ayrıca Dupont sponsorluğunda 2002 - 2003 İlkbahar - Yaz trendlerinin sergileneceği trend area’ da bulunacak. 
     



 EKONOMİ 

















</TEXT>
</DOC>
