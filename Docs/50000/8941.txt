<DOC>
<DOCNO> 8941 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/guncel/gun11.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyanet İşleri Başkanı ilahiyatçılara çattı 
</HEADLINE>
<TEXT>

     ANKARA ANKA 

     Diyanet İşleri Başkanı Mehmet Nuri Yılmaz, bazı ilahiyatçıların bilimsel ve etik değerleri dikkate almadan, bilimsel özgürlük adına yaptıkları açıklamalarla toplumun huzurunu bozduğunu savundu. Yılmaz, ilahiyat eğitiminin yeniden düzenlenmesi gerektiğini ve "Müslüman ilim adamının" taşıması gereken özellikler konusunda ders vereceklerini söyledi. Yılmaz, "Diyanet Dergisi"ne yaptığı değerlendirmede, Ramazan'ın, dini tartışmalarla milletin "nezih ibadet ikliminin" huzursuz edilmeye çalışıldığı bir ortamda geçtiğini ifade etti. Bazı ilahiyatçı akademisyenlerin de çeşitli "saik ve gerekçelerle" bu organizasyonlara araç durumuna getirildiğini öne süren Yılmaz, "Anayasa'nın kendisine verdiği yetkiyle toplumu din konusunda aydınlatmakla sorumlu bulunan Başkanlığımızın, bu konudaki belirleyici konumu ve halk nezdindeki itibarı dikkate alınmadan, bilimsel özgürlük adı altında zihinleri bulandıran pek çok iddia ve fikir ortaya atıldı" dedi. 
     


 GÜNCEL 

















</TEXT>
</DOC>
