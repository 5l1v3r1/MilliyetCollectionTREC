<DOC>
<DOCNO> 9211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/son/soneko05.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni memurlar hafta sonu belli oluyor 
</HEADLINE>
<TEXT>

     Devlet Personel Başkanı Nedim Kurdoğlu, 4. merkezi yerleştirme kapsamında kamuda görev alacak yeni memurların isimlerinin cuma ya da cumartesi günü kamuoyuna ilan edileceğini bildirdi. 
     Kurdoğlu, 4. yerleştirme için başvuruda bulunan 178 bin 782 adaya ilişkin değerlendirme ve yerleştirme işleminin tamamlandığını söyledi. 
     Sonuçların, 3. yerleştirmedeki ara atama işlemlerinin uzamasından kaynaklandığını ifade eden Kurdoğlu, ''Ara atama neticelerinin bize ulaşmasından sonra 4. yerleştirmeye yönelik son değerlendirmeyi de yaptık ve listeleri belirledik. Sonuçların ilanı konusunda gazetelere protokol gönderdik. Bu çerçevede yeni memurları, cuma günü ilan etmeyi planlıyoruz. Ancak gazetelerde yayım konusunda bir problem olursa o zaman sonuçlar cumartesi kamuoyuna duyurulacak'' dedi. 
     Devlet Personel Başkanlığı, 4. yerleştirme kapsamında 883'ü ilköğretim, 6 bin 449'u lise ve dengi okul, 3 bin 172'si 2 yıllık yüksekokul, 4 bin 171'i de 4 yıllık yüksekokul ve fakülte olmak üzere toplam 14 bin 675 kadroya atama yapacak. 




</TEXT>
</DOC>
