<DOC>
<DOCNO> 11437 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/siyaset/asiy.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Mal rejiminde kriz 
</HEADLINE>
<TEXT>

Edinilmiş mallara katılma rejiminin, paylaşmalı mal ayrılığına çevrilince Bakan Türk, toplantıyı terkedip "Sonrasını yeni bakan takip eder" dedi 
     GÜNSELİ ÖNAL SALİHA ÇOLAK ANKARA 

MHP'li Vural Türk'ü boğdu      Türk, Ecevit ve Özkan ile görüştükten sonra Meclis'e döndü. Burada MHP Grup Başkanvekili Oktay Vural'ın Bakan Türk ile konuşurken yaptığı el hareketleri ve Türk'ün yüz ifadesi günün krizine uygun bir enstantane oluşturdu. 
     
     Medeni kanun tasarısının görüşmeleri sırasında Adalet Bakanı Hikmet Sami Türk'ü istifa noktasına getiren "kriz"i devreye giren liderlerle DSP'li kadın milletvekilleri çözdü. MHP, FP ve DSP'li üyelerince tasarıdaki "edinilmiş mallara katılma rejimi"nin "paylaşmalı mal ayrılığı rejimi" olarak değiştirilmesi için dün verdikleri önergenin kabul edilmesiyle ipler koparken, uzun temaslar sonucunda bugün ilgili maddenin eski haline getirilmesine karar verildi. 
     
7'ye karşı 9 oyla kabul      Adalet Komisyonu'nda, tasarının "Eşler Arasında Mal Rejimini" düzenleyen bölümün ilk maddesi, 3 saat görüşüldü. FP’li Fethullah Erbaş, MHP’li Orhan Bıçakçıoğlu ve DSP’li Ali Günay'ın verdiği ve "paylaşmalı mal rejimi" getirilmesini öngören önerge, 9 oyla kabul edildi. Maddenin de aynı şekilde kabul edilmesine tepki gösteren Türk, maddenin kanunun en önemli bölümünü oluşturduğunu belirterek toplantıyı terk etti. 
     
İstifadan döndürdüler      Bakan, gazetecilerin "Bundan sonra ne olacak" sorusu üzerine, "Bu şekilde kabul etmem. Bundan sonrasını yeni bir adalet bakanı takip eder" karşılığını verdi. Türk, Komisyon'dan ayrılıp Başbakanlığa gitti. Ecevit'e tepkisinin gerekçesini açıklayan Türk, sonra Özkan'ı ziyaret etti. Medeni Kanun'un hükümet programındaki yargı reformunun önemli bir ayağı olduğunu anlatan Türk, gazetecilere "İstifa etmiyorum" dedi 
     
Öyle karıyı bulun tüm malımı vereyim’      Komisyon'da eşit paylaşıma karşı çıkan vekillerin direnmesi ilginç diyaloglara neden oldu 
     Bıçakcıoğlu MHP Adam 100 milyar maaş alıyor. Karısı 220 milyon lira... Bunlar bir ev alıyorlar. Ev kimin 
     Prof. Dr. Turgut Akıntürk Tasarının sahibi Hayat müşterek. Kadın da çamurlu semt pazarından alışveriş yapıp bütçeye katkı yapıyor. 
     Bıçakcıoğlu Nerde öyle karı... 
     Akıntürk O saçını süpürge ediyor, onun mükafatını alsın. 
     Bıçakcıoğlu Öyle karıyı bul bütün malımı vereceğim. 
     
Bu bir Türk klasiği      Türk, daha önce Adalet Bakanlığı'nın 2001 bütçe görüşmeleri, Şartla Salıverilme Yasası'nın komisyon toplantıları ve ombudsmanlık yasa taslağının Bakanlar Kurulu'nda imzaya açıldığı sırada yaşanan sorunlar üzerine istifa imalarında bulundu. 
     
"Asker" dedi, yandı      Kurban Bayramı'nda Trabzon'un Şalpazarı ilçesinde Hikmet Sami Türk'e "Size artık itimadımız kalmadı. İnşallah askeriye gelir de rahatlarız" diyen Fehmi Çolak hakkında soruşturma açıldı. Emekli Çolak'ın, 2 yıldan 5 yıla kadar hapis istemiyle yargılanabileceği belirtiliyor. 
     
Hangi rejim ne getiriyor      Edinilmiş mal ayrılığı Türk'ün istediği Bu rejime göre boşanma sırasında eşit paylaşılacak mallar şöyle Çalışmanın karşılığı olan edinimler, sosyal güvenlik ve sosyal yardım kurum ve kuruluşları gelirleri, çalışma gücünün kaybı dolayısıyla ödenen tazminatlar, kişisel malların gelirleri, edinilmiş mal yerine geçen değerler. 
     Paylaşmalı mal ayrılığı Önergede sunulan Buna göre, ailenin ortak kullanım ve faydasına özgülenmiş mallar ile ailenin ekonomik geleceğini güvence altına almak amacına yönelik yatırımlar veya bunların yerine geçen değerler, mal rejminin sona ermesi halinde eşler arasında eşit paylaşılacak. 
     


 SİYASET 













</TEXT>
</DOC>
