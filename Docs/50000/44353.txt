<DOC>
<DOCNO> 44353 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/yilmaz.html </URL>
<DATE> 2001/09/30/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Kral çıplak Giydirin o zaman 
</HEADLINE>
<TEXT>

     Geride bıraktığımız hafta tarihe geçecek nitelikte. 1982 Anayasası'nda 1987, 1993 ve 1995'te yapılan değişiklerle bir türlü ulaşılamayan hedefler yakalandı. 
     Yalnızca bir maddesi bile Türkiye'yi aylarca meşgul etmiş Anayasa'nın, 37 maddesi bir fire ile geçiverdi .. 
     Düşünün Kürtçe yayının serbest bırakılması, parti kapatmanın sınırlanması, düşüncenin suç olmaktan çıkması, örgütlenme özgürlüğü, MGK'da sivil üstünlüğü gibi maddeler, "Anayasa değişikliği Tayyip Erdoğan'a mı, Necmettin Erbakan'a mı yaradı" yorumlarıyla geçiştirilebilinir mi 
     Darbesiz Anayasa değişikliğini yapan bu Meclis'te SP, AKP, MHP gibi sağcı ve dinci partilerde konuşlanan adli dosyaları kabarık milletvekilleri olmasına rağmen. 
     Meclis görüşmeleri sırasında basına yansıyan Başbakan Yardımcısı Hüsamettin Özkan ile Devlet Bahçeli'nin yanyana görüntülerinin, siyasal tarih duvarının en renkli resmi olacağına eminim. 
     Hatta Özkan'a tavsiyem, oylama sırasında Bahçeli ile arasında geçen diyalogları unutmadan not alsın. 
     Hele bir de "Ecevit iktidarı" diye bir kitap yazar da, bu anıları içine alırsa ne çok satar. 
     Özkan belki de hükümetteki en zor görevini Anayasa değişikliği sırasında, Bahçeli'yle "sandalye diplomasisi" vererek tamamladı. 
     Meclis'in dokunulmazlık konusundaki haysasiyetine gücü yetmedi herhalde ama neyse, geçmiş olsun. 
     
"Acil Servis"      Haftanın ikinci önemli olayı, Işın Çelebi'nin 81 milletvekili ile giriştiği deklerasyon atağı projesi oldu. Çelebi, Partiler ve Seçim Yasası'nın demokratikleşmesi yönünde bir çıkış yaptı. 
     Çelebi ile aynı çıkışı iki - üç gün ara ile TÜSİAD'ın yapması rastlantı olabilir mi 
     Bir dönem Sabancı Holding Yönetim Kurulu Üyesi olan Çelebi'nin, "Padişahlık" sistemini değiştirmeye soyunduğu günlerde, TÜSİAD da aynı hedefi koyuyor. 
     İki mesajın aynı günlerde verilmesi rastlantı olabilir mi 
     Çelebi hareketi ve TÜSİAD birbirlerinden bağımsız olarak, hazır Anayasa değişikliği gündeme gelmişken, seçim sistemi ve partileri de masaya yatırmakta yarar görülmüş olabilirler. 
     Bence burada rastlantı yok. 
     Koca bir gerçek var. 
     Biz o gerçeği, ANAP Milletvekili Işın Çelebi'nin dediği gibi Milliyet TIR'ında her gittiğimiz yerde dinledik. 
     Benim katıldığım Güneydoğu ve İç Anadolu'dan Batı'ya uzanan illerin bir kısmında, istisnasız siyasete güven sorunu işlendi. 
     Adana'dan Sivas'a, Kayseri'den Isparta'ya, Aydın'dan Konya'ya kadar vardığımız tüm illerde, özellikle sanayiciler - işadamları, siyasete bir askerlik görevi gibi bakıyorlardı. 
     Çelebi iş dünyasının ruhuna hakimdir. 
     Turgut Özal bir dönem iş dünyasını temsil eden TOBB ve TÜSİAD gibi kurumlarla arasının açık olmasından yakınmış, "Acil Servis" diye bir birim kurmuştu, başına da Çelebi geçmişti. 
     Çelebi bu kez de adı konmamış bir "Acil Servis"in başına geçti ve siyasete iş dünyasının raporunu Meclis içinden sunmayı başardı. 
     Artık liderlerini de bir zahmet kendileri çıkarsın. 
     O cesaretleri varsa. 
     
     







Törkiş bayram 


Büyük yangına dikkat 


Şiddet fikrini zihnime kim mi soktu .. 


Dünyanın sesi 


Çocuklarının poposunu temizleyemeyen ülke 


Avni Akyol'u özledik 


Sevdim seni bir kere... 


Kıssadan hisse gibi... 


Nerede Anayasa coşkusu 


Telekomda küçülme zamanı 


Cici Beyler’ felaketi 


1,5 milyarlık İslam'da tek laik Cumhuriyet 


Türkiye'de krizi yöneten var mı 


Mark - euro değişimi için özel tahvil çıkarılıyor 


Kral çıplak Giydirin o zaman 


</TEXT>
</DOC>
