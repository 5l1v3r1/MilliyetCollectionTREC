<DOC>
<DOCNO> 31636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/yasam/yas02.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Naile devlet kucağında 
</HEADLINE>
<TEXT>

Üvey annesi tarafından hastanelik edilen küçük Naile, Sosyal Hizmetler İl Müdürlüğü’nün korumasına alındı 
     İSMAİL POLAT İstanbul 

     Sosyal Hizmetler İl Müdürü Kahraman Eroğlu, üvey annesi tarafından dövülerek hastanelik edilen 5 yaşındaki Naile Çetin’i koruma altına aldıklarını söyledi. 
     Eroğlu, "Yardımcım Mine Tekin’i gönderdim. Valilik onayı alarak çocuğu korumaya aldık. Emniyet’ten gelen raporlar doğrultusunda annesi ve babasıyla ilgili yasal işlemler başlatacağız" diye konuştu. 
     Anne ve babayla yapacakları görüşmeye göre dava açıp açmamaya karar vereceklerini vurgulayan Eroğlu, "Hastane yetkililerine çocuğun aileye teslim edilmemesiyle ilgili bilgi verdik. Küçük Naile, Bahçelievler Çocuk Yuvası’na yerleştirilecek" dedi. 
     



 YAŞAM 


















</TEXT>
</DOC>
