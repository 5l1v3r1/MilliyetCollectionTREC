<DOC>
<DOCNO> 33203 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/yazar/toker.html </URL>
<DATE> 2001/07/21/ </DATE>
<TIME>  </TIME>
<AUTHOR> Metin Toker  </AUTHOR>
<HEADLINE>
Çaresizliğin fantezileri 
</HEADLINE>
<TEXT>

     Şu anda Türkiye'nin derin bir çaresizlik içinde bunaldığını görmemek imkanı yoktur. 
     Durum sahiden çaresiz mi 
     Fenalık, ülkenin kötü - hem çok kötü - yönetilmesindedir. Demokrasi, buna çarenin "sühuletli yol"dan - "yumuşak yol" da denilebilir - bulunduğu rejimdir. Bir fazileti de odur. Kötü yöneten Hükümet, Parlamento içi kombinezonların, uyuşmaların sonuçuysa onlar gözden geçirilir. İktidar, bir seçimin doğrudan ürünüyse - yani çoğunluk hükümetiyse - yeni bir seçime gidilir. 
     Bu, dünyanın sonu değildir. 
     Ancak "ülke kötü yönetiliyor" demekle de, ülke kötü yönetilmiş sayılmaz. Bir piyesin adında söylendiği gibi düşman çiçek göndermediği gibi muhalefet de övgü yağdırmaz. Bir iktidar boşluğu yaratmak onun başlıca amaçıdır. Türkiye o noktayı aşmış bulunuyor. Yani, işin tartışma götürdüğü noktayı.. Artık Türkiye'nin kötü yönetildiği, adeta Başbakanın da katıldığı bir mutabakat oluşturmaktadır. 
     "Bizim alternatifimiz yok ", "Seçimin adını bile anmak caiz değildir yoksa her an her şey daha da büyük bir felakete gider " demek başka bir anlama gelebilir mi 
     Türkiye'de çaresizlik, böyle bir anda demokratik mekanizmanın işlememesinden doğuyor. Parlamentonun vurdumduymazlığı, liderlerinin sultasındaki iktidar partilerinin birer "çıkar şebekesi" hüviyeti alması, muhalefet partilerinin kimseyi peşinde sürükleyemeyecek derecede "itibarsızlıkla malul" bulunması çaresizliği bugünkü buhrana götürmüştür. Toplumun bir çok gücü de hala "durumun düzeyi"nde değildir. Yoksa "Kabinede bir revizyon yeter", "dere geçilirken at değiştirilmez", "hele şu krizden çıkalım" gibi tereddütler işitilir miydi 
     
Akla gelmeyen tehlike      İşte bundan dolayıdır ki bir takım "çaresizliğin fantezileri", sanki reçeteymişler gibi dile getirilmeye başlanmıştır. Yoksa - yazılarına "provokasyon" katmayı "mesleğin püf noktası" saydığını açıklamış dahi bulunsa - bir Serdar Turgut'un, basının "Amiral gemisi"nin küpeştesindeki bir Ertuğrul Özkök'ün "ara rejim" veya "Teknokratlar Hükümeti" gibi formülleri sahiden düşünebileceğini sanmak kabil midir Ya, Hürriyet'in o sularda rota tutturacağını Bunlar olsa olsa, işaret maksatlı havai fişekleridir. 
     Ancak bunların bizim toplumda karşılanışı, ciddiye bile alınışı bizim toplumda havai fişeklerinin başka yerlerde hatıra gelmeyecek tehlikeler taşıdığını belli etmiştir. Bu da, üzerlerinde ister istemez sorumluluk taşıyan kimselerle müesseselerin dikkatli olmalarında "sayısız fayda" bulunduğunun yeniden delilini oluşturmuştur. 
     Tabii, "asıl sorun" arada kaynamamalıdır. 
     
     Yarın ...ve Allah doları yarattı 







'Birleştirici' parti 


Top Çankaya'da 


Tayyip Erdoğan'ın liderliği 


Siyasette Tayyip Erdoğan rüzgarı... 


Tayyip ve milletvekilliği 


Misyoner dervişler 


Dolarlı eğitimin iflası 


Onlar da küresel.. 


Hayırlı olsun... 


Ört ki, ölem 


Küresel ısınma alarmı 


Hükümette Rus ruleti 


Afta eşitlik sağlandı mı 


Çaresizliğin fantezileri 


Turist geliyor döviz gelmiyor 


</TEXT>
</DOC>
