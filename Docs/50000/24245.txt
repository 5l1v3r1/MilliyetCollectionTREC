<DOC>
<DOCNO> 24245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/akyol.html </URL>
<DATE> 2001/05/31/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
YÖK... 
</HEADLINE>
<TEXT>

     BUGÜN rektörler, Kemal Gürüz'ün başkanlığında toplanarak üniversitelerin ve öğretim üyelerinin mali sorunlarına çözüm yolları arayacaklar. 
     YÖK üyesi Prof. Aysel Çelikel'le görüştüm. Prof. Çelikel, dekanlık yaptığı için üniversitelerin iç işleyiş sorunlarını iyi bilir. Dahası, "akademik hürriyetler" konusunda duyarlıdır. 
     Prof. Çelikel, yüksek öğretime ayrılan kaynağın yetersiz olduğunu, bilime daha çok kaynak ayrılması gerektiğini anlattı. 
     Ve şunları da ekledi 
     - İsterdim ki, sayın rektörler, sadece bu konularda değil, akademik özgürlükler, üniversitelerin özerkliği ve demokrasi konusunda seslerini yükseltip talepte bulunsalardı... 
     Bu mesele gerçekten çok önemli. Çünkü YÖK'ün ve genel bir kavram olarak "üniversite"nin itibarı bunlara bağlıdır. 
     
     YÖK Başkanı Sayın Gürüz, bugün Cumhurbaşkanı'nı ziyaret ederek rektörlerin haklı talepleri konusunda destek alabilir mi 
     Başbakan'la görüştü de ne oldu 
     Devlet Bahçeli'yle, Mesut Yılmaz'la görüşüp destek alabilir mi 
     Meclis Araştırma Komisyonu'nda klasörler ortada dururken Meclis'ten destek sağlayabilir mi 
     Ecevit'in dahil olduğu bir hükümeti "yeni 28 Nisan'lar"la, yeni 27 Mayıs'larla tehdit eden Kemal Alemdaroğlu'nu da yanına alarak, Gürüz'ün hükümet ve parlamentodan destek istediğini düşünün 
     YÖK, 28 Şubat'ın bin yıl süreceğini zannetti... 28 Şubat üslubuyla konuşmanın, davranmanın güç getireceğini zannetti. YÖK yasasının aşırı hiyerarşik ve aşırı merkeziyetçi yapısını bir kışla disiplini ile işletti. "Kökünü kurutacağız" diye kükredi... 
     Hükümeti, Meclis'i 'takmadı ' 
     Ama artık emir demiri kesmiyor Dicle Üniversitesi Rektörü Fikri Canoruç'a ilişkin 'kıyım' tasarrufu Çankaya'dan, Fatih Üniversitesi'ne ilişkin 'yıkım' tasarrufu da idari yargıdan döndü 
     Şimdi hükümet ve Meclis'ten mi destek alacak 
     
     ÜNİVERSİTENİN hem hükümetlere, hem YÖK tipi oligarşik üst kurumlara karşı akademik özerkliğe sahip olması ve aynı zamanda "hesap verme" accountable durumunda bulunması evrensel bir kuraldır. 
     YÖK bu ilkeleri hiçe saydı, ideolojik bir hizip, hiyerarşik bir oligarşi gibi davrandı ve neticede vahim bir tablo oluştu Profesör maaşı general maaşının yarısına inmiş Protokoldeki yeri 4. sıradan 11. sıraya düşmüş Bütçe payı yüzde 2.2'ye budanmış 
     Kendisini vergi mükelleflerine, öğrenci ve öğretim üyelerine karşı "hesap" değil, "emir" verme durumda gören YÖK, şimdi daha çok kaynak ayrılması için vergi mükelleflerinin temsilcilerinden talepte bulunacak 
     Rektörler, YÖK'ü aradan çıkarıp kendi seçecekleri temsilcilerle Cumhurbaşkanı, hükümet ve parlamento ile görüşürlerse daha etkili olurlar. 
     Asıl çözüm köklü reformdur elbette. Prof. Çelikel'in dediği gibi 
     - Üniversitenin ve öğretim üyelerinin mali sorunları mutlaka ve ivedilikle çözülmeli. Aynı zamanda üniversite fonlarının, rektör tercihlerine göre değil, fakülteler arasında ve ihtiyaçlara göre objektif ölçütlerle kullanılması da sağlanmalıdır. Bu, büyük bir 'özerk üniversite' reformunun önemli bir parçasıdır. 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
