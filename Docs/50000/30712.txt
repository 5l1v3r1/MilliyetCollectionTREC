<DOC>
<DOCNO> 30712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sonspo11.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gençlerbirliği'nden hülleye tepki 
</HEADLINE>
<TEXT>

     Gençlerbirliği Kulübü'nden ''Hülle'' transfere tepki. 
     ''Hülle'' transferin etik olmadığını vurgulayan kulüp basın sözcüzü Muammer Akyüz, ''Kamuoyu önünde, açık açık hile yoluyla Anadolu takımlarının haklarını gaspetmeye çalışan kulüp yöneticilerini kınıyoruz'' dedi. 
     Ümit Karan ile ilgili satış listesine koydukları bedel üzerinden yasal miktarı Futbol Federasyonu'na yatırdıklarını hatırlatan Akyüz, şunları kaydetti 
     ''Böylece Ümit Karan'ın Gençlerbirliği'nde sözleşmesi otomatik olarak 1 yıl daha uzamıştır. Kendisinin en kısa zamanda, Gençlerbirliği kampına katılmasını bekliyoruz. Kamuoyu önünde, açık açık hile yoluyla Anadolu takımlarının haklarını gaspetmeye çalışan kulüp yöneticilerini de kınıyoruz. Ayrıca, ekmek yedikleri, kendilerini yetiştiren ve futbol kamuoyuna sunan kulüplerinin çakırlarını hiçe sayarak, ihanet eden futbolcuları da daha etik davranmaya davet ediyoruz. Bu yolu denemeye çalışan kulüplerde, unutmasınlar ki aynı olaylar, yarın kendi başlarına da gelebilecektir.'' 
     Akyüz, bu konudaki haklarının korunmasında, Futbol Federasyonu ve basına güvendiklerini söyledi. 
     Gençlerbirliği, Hollanda kampında yaptığı ikinci hazırlık maçında,rakibi Hollanda Türk Karması'nı 5-0 yendi. 
     Kampınn çok yararlı ve başarılı bir şekilde sürdüğünü belirten kulüp basın sözcüsü Muammer Akyüz, ''Özellikle yeni transferlerin takıma uyumu ve çalışmaları tüm teknik heyetimizi memnun etmektedir. Kamp uyumlu bir şekilde sürüyor'' dedi. 
     Akyüz, yeni transferlerle oluşturdukları takımlarının, hem Türkiye Ligi'nde, hem de Avrupa'da adından ve futbolundan çok söz ettireceğini öne sürdü. 






</TEXT>
</DOC>
