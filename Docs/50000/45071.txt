<DOC>
<DOCNO> 45071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/soneko06.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekel'de geçici işçiler sorunu çözümlendi... 
</HEADLINE>
<TEXT>

     Devlet Bakanı Yılmaz Karakoyunlu Tekel'e bağlı 24 Yaprak Tütün İşletme Müdürlüğü'nde çalışan geçici işçilerin iş akitlerinin uzatılmasına dönük, Tekel Genel Müdürlüğü ve Türk-İş'e bağlı Tek Gıda İş Sendikası arasında mutabakat sağlandığını bildirdi. 
     Karakoyunlu, Tekel Genel Müdürlüğü'nün AOÇ'deki binasında düzenlediği basın toplantısında, varılan mutabakatın içeriğine ilişkin bilgi verdi. 
     Bakan Karakoyunlu'nun açıkladığı mutabakat uyarınca, Tekel'e bağlı 24 adet yaprak işleme atölyesinde çalışan geçici işçiler, 2001 yılı itibariyle 11 ay çalışacaklar ve çalışma süreleri 30 kasım tarihinde sona erecek. 
     2002 yılından itibaren, bu atölyelerde çalışan geçici işçilerin 
     çalışma süreleri ise Mayıs ve Eylül aylarında olmak üzere 5 ayla sınırlandırılmış olacak. 
     Ege bölgesinde çalışan işçilerin çalışma süreleri de, 2001 yılı için Ekim ayı sonuna kadar uzatıldı. 
     Bu işletmelerde çalışan işçilerin yaşlılık aylığına hak kazanmış veya kazanacak olanların akitleri, bu hakkı kazandıkları tarihte feshedilecek ve kendileri emekliliğe sevkedilecekler. 
     Ayrıca anılan işletmelerde geçici olarak çalışanlardan bu dönem içersinde tekelin sigara içki üretim merkezleri diğer idari ve hizmet birimlerinde ihtiyaç bulunan yerlere aktarılması temin edilecek. 
     Böylelikle, buralarda çalışan geçici işçilerin mümkün olan azami ölçüde korunması sağlanacak. 
     






</TEXT>
</DOC>
