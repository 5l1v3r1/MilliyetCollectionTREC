<DOC>
<DOCNO> 16285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/son/soneko26.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Niyet Mektubu yarın IMF'ye veriliyor 
</HEADLINE>
<TEXT>

     Yeni ekonomik programın taahhütlerini içeren Niyet Mektubu'nun, yarın, halen Türkiye'de bulunan Uluslararası Para Fonu IMF heyetine verilmesi bekleniyor. 
     Ekonomi yetkilileri, ekonomi yetkililerinin, çarşamba gününe kadar, IMF heyetiyle, programın dış finansman gereği üzerinde çalışma yapacaklarını belirtiyorlar. Dünya Bankası yetkililerinin de katılmasının beklendiği dış finansman toplantılarında, Türkiye'nin, programın finansmanı çerçevesinde, IMF ve Dünya Bankası'ndan alacağı para miktarı belli olacak. 
     Dış finansmanın, IMF ve Dünya Bankası kompozisyonunun belirlenmesinin ardından ise G-7 ülkelerinin, doğrudan ya da dolaylı olarak verebileceği kaynak belirlenecek. 
     Devlet Bakanı Derviş'in, bu aşamada Avrupa, Japonya ve ABD'ye giderek, G-7 ülkeleri nezdinde girişimlerde bulunacağı ve yeni ekonomik programı anlatarak, bu program için gerekli dış finansman konusunda destek isteyeceği kaydediliyor. 
     Şu anda kesin olarak alınabilecek dış mali kaynağın tutarının ise IMF'den kalan 6.25 milyar dolarlık kredi ile Dünya Bankası'ndan verilecek yaklaşık 5 milyar dolarlık Ülke Yardım Stratejisi CAS kredisi olduğu belirtiliyor. 
     G-7 ülkelerinden, doğrudan ''ülkelerin verdikleri kredi'' veya ''bankaları'' aracılığıyla, 6 ile 8 milyar dolar arasında uygun koşullu kredi alınabileceği belirtiliyor. 
     
     



</TEXT>
</DOC>
