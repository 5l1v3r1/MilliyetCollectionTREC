<DOC>
<DOCNO> 14463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/son/sontur19.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Abanoz "Bahçelievler'de 2 polis memurunu şehit edenler DHKP C'li" 
</HEADLINE>
<TEXT>

     İstanbul Emniyet Müdürü Kazım Abanoz,Bahçelievler'de 2 polis memurunun şehit olduğu silahlı saldırıyı, yasadışı DHKP C örgütünün üstlendiğini bildirdi. 
     İstanbul Emniyet Müdürlüğü'nde, basın mensuplarının, Bahçelievler'de 2 polisin şehit olduğu silahlı saldırıyla ilgili sorularını cevaplandıran Abanoz, ''Saldırıyı yasadışı DHKP C örgütü üstlendi. Olayda kullanılan silahlar da bazı eski eylemlerde kullanılmış'' dedi. 
     Mala karşı işlenen suçlar hariç İstanbul'un son 3 aydır sakin olduğunu belirten Abanoz, şunları söyledi 
     ''Terör örgütleri, bu hainler, insanların huzur içinde yaşamasını istemiyor. Bunlar vatan haini, halk düşmanı. Çünkü o öldürdükleri insanı tanımazlar bile. Belki sokakta, kahvede beraber çay içmişlerdir. Sadece polis oldukları için 2 kişi şehit edildi. Değil 22, 102 polis öldürseler ne olur Onların amacı, sağduyuyu yok etmek.'' 
     Bu kişileri ''3-5 çapulcu'' olarak nitelendiren İstanbul Emniyet Müdürü Abanoz, ''En kısa sürede ya kendileri gelip adam gibi teslim olacaklar ya da biz yakalayacağız'' dedi. Polis Haftası'nın, 2 polisi şehit vermeleri nedeniyle hüzünlü geçtiğini vurgulayan Abanoz, kutlama kapsamında yer alan eğlence programlarını iptal ettiklerini kaydetti. 




</TEXT>
</DOC>
