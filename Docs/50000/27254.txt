<DOC>
<DOCNO> 27254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/guncel/gun05.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuğunu çalıştıran üç ay hapis’ yatacak 
</HEADLINE>
<TEXT>

Çocuklarını çalıştırmamaları konusunda uyarılan 96 aileden 34’ü yine aynı şekilde davranmaya devam edince üç ay hapis cezasına çarptırıldı 
     SEMRA KARDEŞOĞLU İstanbul 

     Devlet Bakanı Hasan Gemici ve İstanbul Valisi Erol Çakır’ın dört yıl süren çalışması ve valiliğin çıkardığı güvenlik kararı ile çocuklarını sokakta çalıştıran 34 aile hakkında üç ay hapis cezası verildi. Hapis cezaları 150-310 milyon lira arasında değişen para cezalarına çevrildi. Ancak bu parayı ödemeyen ailelere hapis yolu gözükecek. 
     
     SHÇEK HAREKETE GEÇTİ 
     Vali Erol Çakır tarafından 09.08.2000 tarihinde 2000 1 sayılı güvenlik kararı doğrultusunda SHÇEK Sosyal Hİzmetler Çocuk Esirgeme Kurumu İstanbul İl Müdürlüğü harekete geçti. SHÇEK İstanbul İl Müdürü Kahraman Eroğlu yaptıkları çalışmaları şöyle aktardı 
     
     İKNA EDEMEDİLER 
     "Küçükleri korumada görevli memurlar ve sosyal hizmet uzmanları sokakta çalışma yaptılar. Pilot bölge olarak Beyoğlu, Beşiktaş, Şişli, Fatih ve Kadıköy’de yapılan çalışma sonucu çocuklarını sokakta çalıştıran aileleri önce bilinçlendirip, yaptıkları yanlıştan vazgeçme konusunda uyardılar. Tüm ikna edici çalışmalara uymayan 96 aile hakkında Cumhuriyet savcılıklarına suç duyurusunda bulunuldu." 
     
     150 - 310 MİLYON CEZA 
     Eroğlu sözlerine şöyle devam etti "Çıkarılan valilik kararına uymadıkları gerekçesi ile bu aileler hakkında TCK’nın 526. maddesi uyarınca dava açıldı. Bu davalardan 34’ü aileler aleyhine sonuçlandı. Buna göre anne, baba ya da her ikisi birden, 34 aile 3’er ay hapis cezası aldı. Bu cezalar mahkemece 150 - 310 milyon arasında değişen para cezalarına çevrildi. Eğer bu ceza ödenmezse aileler hapis yatacak." 
     
     Hatalarının bedelini ağır ödeyecekler 
     Çocuklarını çalıştırdıkları gerekçesiyle üçer ay hapis cezası alan ailelerin listesi 
     Zübeyde -Sertip Işık 
     İkram Karagöz 
     Ayşe - Oktay Gezer 
     Şükran Akan 
     Caziye Demir 
     İdris Üzümcü 
     Hazniye Örnek 
     Hanım Yılmaz 
     Rakyede Sökmen 
     M. Emin Gezer 
     Ömer Demir 
     Nahit - Haremsi Deniz 
     Abdulcelil Yaman 
     Perihan Yılmaz 
     Mustafa Sepin 
     Şemse Yaman 
     Mehmet Gül 
     Halis Çelik 
     Hacı Deniz 
     Mehmet Akbaş 
     Fatma Bulur 
     Devlet Özdemir 
     Şahin Özden 
     Medine Deniz 
     Fatma Deniz 
     Gülçiçek Bozdev 
     Ömer - Mediha Nas 
     Nazmi Uzda 
     Süleyman Turgut 
     Ali Yılmaz 
     Hakkı Yılmaz 
     Davut Yılmaz 
     Abdullah İnal 
     M. Sıddık Kalkan 
     



 GÜNCEL 























</TEXT>
</DOC>
