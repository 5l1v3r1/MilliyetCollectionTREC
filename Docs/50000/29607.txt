<DOC>
<DOCNO> 29607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/spor/bnba.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
MEHMET tarihe geçti 
</HEADLINE>
<TEXT>

     NBA’in güçlü takımı Detroit Pistons tarafından draft edilen Mehmet Okur, bu kulüp tarafından seçilen ilk yabancı oldu. Genel Menajer Joe Dumars, oyuncumuza iki yıllık sözleşme teklif ettiklerini belirtti, "O’nu görünce, önce inanamadık. NBA’de onun gibi şut atan çok az uzun var. En iyileri Matt Bullard, Pat Garitty. Ama Mehmet ikisinden de uzun, ikisinden daha atlet, ikisinden de iyi koşuyor" ifadesini kullandı. 
     DETROİT Pistons’un oyuncu direktörü John Hammond da Mehmet’e övgüler yağdırdı. Hammond, "Denemelerde hepimiz çok etkilendik. Açıkçası onun ikinci tura kalacağını hiç tahmin etmedik. Phialdelphia veya Vancouver mutlaka alır diye düşünüyorduk. Ama 38’inci sırada Mehmet’i görünce kaçırmadık" diye konuştu. Mehmet ise yaptığı basın toplantısında, "15 yaşındayken Detroit Pistons’u tutuyordum. Şimdi de favorim onlar. Çok mutluyum" dedi. 
     



 SPOR 























</TEXT>
</DOC>
