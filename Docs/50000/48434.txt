<DOC>
<DOCNO> 48434 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sontur01.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Referandum kararı sonunda Resmi Gazete'de yayınlandı... 
</HEADLINE>
<TEXT>

     Türkiye Cumhuriyeti Anayasası'nın Bazı Maddelerinin Değiştirilmesine İlişkin Yasa'nın TBMM üyelerinin ''ödenek ve yolluklarını'' düzenleyen 27. maddesi halkoyuna sunulmak üzere Resmi Gazete'nin mükerrer sayısında yayımlandı. 
     Mükerrer Resmi Gazete'de, 4709 sayılı Türkiye Cumhuriyeti Anayasası'nın Bazı Maddelerinin Değiştirilmesine İlişkin Yasa'nın 27. 
     maddesinin, Cumhurbaşkanlığı'ndan bugün alınan yazı uyarınca halkoyuna sunulmak üzere yayımlandığı belirtildi. Söz konusu yasanın 27. maddesi, 2709 sayılı Türkiye Cumhuriyeti Anayasası'nın 86. maddesinin başlığı ile birinci fıkrasını şöyle değiştiriyor ''7. Ödenek, yolluk, emeklilik ve sosyal haklar Türkiye Büyük Millet Meclisi üyelerinin ödenek ve yollukları ile sosyal hakları, emeklilikleri ve tazminatları özel kanununda düzenlenir. Ödeneğin aylık tutarı, en yüksek Türkiye Cumhuriyeti Emekli Sandığı iştirakçisinin görevde iken almakta olduğu miktardan, yolluk tutarı ödenek miktarının yarısından, bağlanacak emekli aylıkları da bunların toplamının yarısından az olamaz. Üyeler, Türkiye Cumhuriyeti Emekli Sandığı ile ilişkilendirilirler ve üyeliği sona erenlerin istekleri halinde Türkiye Cumhuriyeti Emekli Sandığı ile ilişkileri devam eder.'' 4709 sayılı yasanın 27. maddesi Anayasa'nın 86. maddesinin 2. fıkrasında geçen ''sosyal güvenlik kuruluşları'' ibaresini de ''Türkiye Cumhuriyeti Emekli Sandığı'' olarak değiştiriyor. 
     






</TEXT>
</DOC>
