<DOC>
<DOCNO> 7236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sonspo05.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Liverpool'lu bir taraftar Roma'da bıçaklandı 
</HEADLINE>
<TEXT>

     UEFA Kupası maçı öncesi Roma'da bu sabah İtalyan ve İngiliz taraftarları arasında çıkan kavgada, Liverpoollu bir taraftar bıçaklandı, 2 İngiliz taraftar da başından yaralandı. 
     Başkent Roma'nın merkezinde AS Romalı taraftarların saldırısı sonucu sol kolundan ve baldırından bıçaklanan İngiliz taraftarın isminin Gerard Collins olduğu ve olaydan hemen sonra hastaneye kaldırıldığı bildirildi. Polis, Collins'in durumunun ciddi olmadığını,başından yaralanan Gleen McAlbin ve Therry Blake adlı Liverpoollulara ise hastanede kısa süren bir tedavi yapıldığını açıkladı. 
     Polis, yine günün ilk saatlerinde bir İngiliz taraftarın da şehrin kenar semtlerinden birindeki pub'ın pencere camlarını kırdığını bildirdi. 
     Roma Olimpiyat Stadı'nda bu gece AS Roma-Liverpool arasında oynanacak UEFA Kupası 4. tur ilk maçı için 4 bin İngiliz taraftarı İtalya'ya geldi. 1984 yılında Avrupa Şampiyon Kulüpler Kupası'nda final oynayan 2 takım, o tarihten bu yana ilk kez karşı karşıya gelecek. 1984'deki finali, AS Roma, penaltı atışları sonunda kaybetmişti. 



</TEXT>
</DOC>
