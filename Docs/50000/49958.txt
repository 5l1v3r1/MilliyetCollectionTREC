<DOC>
<DOCNO> 49958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/yazar/pulur.html </URL>
<DATE> 2001/11/01/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Mavi Yolculuk"a çıkamayanlar için 
</HEADLINE>
<TEXT>

     BAZILARI, yapamadıkları, beceremedikleri, sahip olamadıkları şeyler için "Amannn, bir eksiğimiz de bu olsun " deyip sıyrılırlar. 
     Bu, bir nev'i züğürt tesellisidir, ya da kedinin erişemeyeceği ciğere "pis" demesi gibi... 
     "Mavi Yolculuk " yapamayanlar da - bizim gibi - buna, böyle bir kulp takarlar. 
     
     OYSA "Mavi Yolculuk"un seyir defterinde Cahit Kayra'nın Cahti Bey'i bunu "kutsal bir senfoni"ye benzetir 
     "Bu yüzden, şimdiye kadar, bütün tanınmış yazarlarımız Bodrum'a gelip, Mavi Yolculuk'a çıkmış, rüya gibi günler geçirip, üstüne şiirler, öyküler ve sayfa sayfa romanlar döktürmüşlerdir" der. 
     
     DEMEK "Mavi Yolculuk" çok verimli bir yolculukmuş... 
     Şiirler, öyküler yazdırıyor, sayfa sayfa romanlar döktürtüyor. 
     Peki "Mavi Yolculuk" mu yazarları tanınmış kılıyor, ya da tanınmış yazarlar mı Mavi Yolculuk'a çıkıyor 
     Buyrun bakalım, işte size bir sorun daha 
     
     SİZ en iyisi "Mavi Yolculuk"un seyir defterine bir bakın da bunu çözmeye çalışın Mavi Yolculuk'a çıkmış kadar olursunuz. Büke Yayınları 
     Üstüne üstlük, öyle yakası açılmadık deyimler ve laflar duyarsınız ki, anlamını bilmeseniz bile... 
     
     MESELA "varda kosta" kadın nasıl bir hatundur 
     "Sütlüce karpuzu" neye, kime benzer 
     Hiç "aheste beste, fıstıki makam" yürüdünüz mü 
     "Büveyh Belgeleri"ni okudunuz mu 
     Umumhane - i Bahri"ye gitmişliğiniz var mı 
     
     ÇOĞUNUZ yüksek bir yerden, mesela tekneden denize atlamışsınızdır... Peki, gövdeniz suya girerken nasıl bir ses çıkarır 
     Şimdi mevsimi değil ama, yaz gelince tekne olması şart değil, iskeleden atlayın ve çıkardığınız sese kulak verin 
     "Plofffşşşoppr " 
     
     DÜMBÜK kime denir, ya da neye denir 
     Hayır, bildiğiniz gibi değil 
     Ya ne 
     Dümbük Arapça, darp kökündenmiş... 
     Darp sözünden darbuka, darbukadan da dümtek, dümtekten de dümbük 
     
     GRANDİ direğinin burcalatalarına çıktınız mı 
     "Bombastik Gerta"yı gördünüz mü 
     Kral'ın, Hülya'sı "Naabiii Ben bir bira içiciiiimmm, sen de ister misin " derken aklınıza kim gelir 
     Vücuhatlı adam, nasıl adamdır 
     "Çeşme - i giryanıma zenbur - u kebuter" diye başlayan gazeli dinlediniz mi 
     
     "MAVİ Yolculuğun Seyir Defteri"nde bunları ve daha nicelerini öğreneceksiniz ve göreceksiniz ki, Beşiktaş'taki "Turgut'un yeri"nde bir kadeh Tekirdağ rakısıyla, çinakop ızgarası dahi "Cehti Bey"in hayallerini kesmeyecek... 
     "Ötekiler"e bir merhabayı bile esirgeyecek... 
     
     







Kara harekatı 


Mayın tarlası 


Zirvede anket rüzgarları 


Askerin Başbakan Ecevit'le ilgili mesajları mı 


Polis otosuna 5 litre benzin 


Pençe 


Yeni neslin başucu kitabı çıktı 


2002 bütçesine girerken 


Risk çok ama... 


Bu dayak hepimize atıldı 


Hutbeli tur 


Türkiye'ye AB ordusu ve Afganistan'a gidecek asker karşılığı yeni krediler verilecek 


"Mavi Yolculuk"a çıkamayanlar için 


Çiller, Demirel, seçim 


Zararda Türkiye rekoru TEAŞ'ın 


Biraz da vatandaşı koruyalım 1 


Çek - senet mafyasına gün doğdu 


İşçi de şirket kurtaracak 


</TEXT>
</DOC>
