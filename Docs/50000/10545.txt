<DOC>
<DOCNO> 10545 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/guncel/gun01.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Asıl utanması gereken Suudiler’ 
</HEADLINE>
<TEXT>

"Tavuğu horlamak kralı küçültür" diyen Prof. Beyaz ateş püskürdü "Çiğnedikleri 35 masum insanın hesabını versinler" 
     Diyanet İşleri Başkanı Mehmut Nuri Yılmaz'ın "Türkiye'nin Suudi Arabistan'da alay konusu olduğu" gerekçesiyle kızdığı "tavuklar da kurban edilir" fikrini ortaya atan Prof. Dr. Zekeriya Beyaz, görüşünde ısrar etti. 
     
     Hac ziyareti sıkıştırılyor 
     Beyaz, "Tavukları, horozları veya herhangi bir canlıyı horlamak ve alay konusu yapmak öncelikle onu yapanları küçültür, kendileri kral dahi olsalar. Asıl utanılacak şey ibadet yapma ve şeytan taşlama kisvesi altında 35 tane masum insanı ayakların altına alıp çiğneye çiğneye öldürmektir. Bundan utanç duysunlar" dedi. Yılmaz'a tepki gösteren Beyaz, üç ayda yapılması mümkün olduğu halde, hac ibadetinin bir hafta içine sıkıştırıldığını da savundu. 
     
Suudiler alay konusu yaptı’ KURBANLIK tavuk Yılmaz'ı sıktı      Diyanet İşleri Başkanı Mehmet Nuri Yılmaz, Türkiye'de tavuk kurban edilebileceği yönündeki tartışmaların, Suudi Arabistan Kralı Fahd Bin Abdülaziz'in bayram nedeniyle Müslüman ülkelerin temsilcilerine verdiği yemekte "alay konusu" edildiğini belirtti. Yılmaz, Türkiye'de tavuğun kurban edilebileceği tartışmalarının alay konusu yapılmasından çok rahatsız olduğunu söyledi. 
     
     Hacda 44 kayıp var 
     Diyanet İşleri Başkanı Yılmaz, bu yıl hac esnasında bugüne kadar 44 vatandaşın hayatını kaybettiğini bildirdi. Yılmaz, önümüzdeki yıldan itibaren, Mina'da izdihamın önlenmesi için her ülke hacısının belli saatler arasında şeytan taşlama işini yapacağını söyledi. 
     


 GÜNCEL 














</TEXT>
</DOC>
