<DOC>
<DOCNO> 35201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/siyaset/siy07.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Davet almadığım yere gidemezdim 
</HEADLINE>
<TEXT>

GÖKÇEK KİNAYELİ KONUŞTU 
     Afyon'daki toplantıya çağrılmaması nedeniyle Recep Tayyip Erdoğan'a mesaj gönderen Gökçek, "Davet edilmediğim yere gidemezdim. Beni niye çağırmadıklarını bilemiyorum" dedi. Erdoğan'ın liderliğindeki oluşumu FP'nin bir versiyonu olarak değerlendiren Gökçek, şunları söyledi "Kurucuların yapısında tüm yelpazeyi kucaklayan bir tabloyu göremedim. Yüzde 90 itibariyle Milli Nizamcı, RP'li, FP'li siyasetçi, bürokratlardan oluşuyor. Üçüncü partiyi arkadaşlarımla değerlendireceğiz." 
     
     3. PARTİ SİNYALİ 
Tayyipçiler şok oldu ..      Erdoğan önderliğindeki yeni parti çalışması, daha kurulmadan çatırdadı. Abdullah Gül ile rekabeti nedeniyle kampa çağrılmayan Ankara Büyükşehir Belediye Başkanı Melih Gökçek'in "Başka parti kurabiliriz" açıklamaları, Tayyipçileri tedirgin etti. Kavgaya el koyan Erdoğan ise, Gökçek’le görüşeceğini belirterek, "Gökçek’le arkadaşız, kardeşiz, beraberiz. Eleştiri yapması en tabii hakkıdır. Demokratik hakkını kullanıyor" dedi. Gökçek kriziyle ilgili olarak Bülent Arınç, "Herkes istediği kareye girmekte serbesttir" der-ken, bazı milletvekilleri Gökçek’le temasa geçti. 
     



 SİYASET 















</TEXT>
</DOC>
