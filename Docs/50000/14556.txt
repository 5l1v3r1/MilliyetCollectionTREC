<DOC>
<DOCNO> 14556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/yazar/cemal.html </URL>
<DATE> 2001/04/04/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ağzınızla kuş tutsanız bile... 
</HEADLINE>
<TEXT>

     Krizle ilgili olarak Devlet Bahçeli'yle Mesut Yılmaz'ın dün partilerinin Meclis gruplarında yaptıkları konuşmalar ilginçti. Her iki lider de bazı doğru tespitler yapmış ve ekonomik krizden çıkış için aynı noktada buluşmuşlar 
     Yapısal reform 
     Yapısal değişim ya da dönüşüme dayanmayan çözümlerin geçici, krizlerin ise devamlı olacağını haklı olarak belirtmişler. 
     Bahçeli'nin sözleri şöyle 
     "Türkiye'nin 1929 yılında dünya ile birlikte yaşadığı büyük iktisadi krizle içine girdiği devletçi - müdahaleci ekonomik yapının, planlı dönemde kapalı, rekabetten uzak bir anlayışta gelişmesi, ne yazık ki, sürdürülmesi imkansız, dışa bağımlı bir rant ekonomisi yaratmıştır. 
     1980'lerde dışa açılma sürecinde, 1990'larda AB'yle ilişkilerimizin yoğunlaştığı dönemlerde köklü reformlar yaparak bu rant ekonomisinin dönüştürülemeyişi ve rekabetçi piyasa ekonomisinin kurulamamış olması, sorunları daha da derinleştirmiştir. 
     Bugün bu yapıyı değiştirmeden, dış ve iç borçlanmayla çok pahalıya mal olan devletçi - müdahaleci ekonomiyi sürdürmek imkansızdır." 
     Bahçeli böyle diyor. 
     MHP lideri, ekonomide köklü bir değişimi savunuyor. Konuşmasının geri kalan bölümünde kurtuluşun ancak dışa açık pazar ekonomisinin gereklerine uymaktan geçtiğini vurguluyor. 
     Yılmaz'ın konuşması da farklı sayılmaz. O da sağlıklı çözüm için yapısal değişimi savunuyor. 
     Şöyle demiş ANAP lideri 
     "Türkiye'nin ekonomiden başlayarak her alandaki tüm kurumları tıkanmıştır. Son yıllardaki tecrübeler artık palyatif çözümlerin yararlı olmadığını göstermiştir. 
     Türkiye'nin bugünkü kötü durumdan çıkışının yolu her alanı kapsayan entegre, köklü ve kapsamlı bir dönüşüm projesinin hayata geçirilmesine bağlıdır." 
     Bahçeli ve Yılmaz. 
     Başbakan yardımcıları. 
     İkisi de yapısal değişim diyor. 
     Pek iyi, pek güzel. 
     Ama dolar 1 milyon 300 lira. 
     Yani yüzde 100 devalüasyon... 
     Borsa ise dolar bazında 0,65. 
     Son 5 yılın en düşüğü... 
     Yapısal reformlardan, köklü dönüşümlerden söz etmek güzel. Bunlar artık bir yerde herkesin paylaşmaya başladığı genel doğrular haline gelmiş durumda. 
     Ama dolar 1 milyon 300... 
     Borsa tepe taklak... 
     Yapısal değişim iyi de, doları, borsayı ne yapacaksınız Bakın, büyük bir bankanın yetkilisi dün şöyle yakınıyordu 
     "Yapısal değişim, orta ve uzun vade derken, önümüzdeki çukura yuvarlanacağız. İleriye bakarken önümüzdeki çukuru göremiyoruz. Sırtını piyasaya dönerek, piyasanın nabzını tam tutmadan, gereken diyalogları örmeden kriz yönetimi olur mu " 
     Özetle 
     Piyasanın karnı lafa tok 
     Güven duymak istiyor kriz yönetimine. Hükümet bu güveni yaratmadan, krizden çıkış olmaz. Ne denirse densin, ne kadar yasa çıkarılırsa çıkarılsın, fazla değişen bir şey olmaz. 
     Sürekli nabız tutuyorum. Günlük telefon trafiğim olağanüstü yoğunlaştı. Doğrusu, iyimser olabilene, olana rastlamak çok güç. 
     Evet, MHP lideri Bahçeli'nin dediği gibi panik psikolojisi tehlikeli bir eğilim... Ara rejim tartışmaları da talihsizlik... 
     Tehlikeli ve talihsiz ama her iki konu da toplumun çok değişik kesimlerinde dikkati çekiyor. 
     Ne yapacaksınız 
     Söz değil, eylem gerek. 
     Kısa vadeli olarak da iyi bir kriz yönetimi şart. Güven bunalımı aşılmadan, ağızla kuş tutulsa, krizden çıkamayız. 
     
     





Gecikmeden... 


Günün olayı 


Derviş sıkıntısı 


17 yamalı lastik 


Ağzınızla kuş tutsanız bile... 


Makro Mikro Tarih 


Yeşil pasaport 


Kriz fırsat olabilir... 


Aşk aynaya yapıştırılmış sakız mıdır 


Yolunu değiştirmeyen adam 


Yolsuzluğun bürokrat ve siyasi ayağının anahtarı 1 


Demokratik sol kültür ve bedel 


Krizin ilacı sinema 


"Önce kelam vardı" 


Bankalar düzelmeden ekonomi düzelemeyecek 


İrticaya karşı bilişim 


</TEXT>
</DOC>
