<DOC>
<DOCNO> 9686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yazar/sazak.html </URL>
<DATE> 2001/03/02/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Korku filmi 
</HEADLINE>
<TEXT>

     Başbakan Ecevit, "tarih önünde hesap veremem" diyerek istifa etmeyeceğini ilan etse de, "yeni arayış" dalgası toplumun tüm kesimlerini sarıyor. 
     Emek Platformu'nun son açıklaması, Türk - İş, DİSK gibi sendikal örgütlerin, "krizin sorumlusu olarak gördükleri hükümete" yönelik "güvensizlik deklarasyonu" niteliğindeydi. 28 Şubat sonrası "Beşli inisiyatif" hareketinin Refahyol üzerindeki baskısından sonra ilk kez böylesine ağır bildirinin kaleme alınması Ecevit koalisyonu açısından ciddi bir uyarı niteliğindedir. 
     Bayram Meral'in sözlerine bakın 
     "Bugün bir korku filmi yaşanmaktadır. Bu film bitirilmelidir. Halka yeniden güven verebilmek için seçim ve siyasi partiler yasalarında gereken değişiklikler yapılmalı, milletvekili dokunulmazlıkları kaldırılmalıdır. Yağmaya ve talana katkı sağlamış siyasiler hesap vermelidir. Ülkemizin çıkarları doğrultusunda hazırlanacak Ulusal Program yaşama geçirilmelidir." 
     Dikkat edilirse, Emek Platformu'nun tepkisi, çöken IMF programının reel sektörü vurması, enflasyonun patlaması, işsizlik dalgasının bayram üstü binlerce kişiyi ekmeğinden etmesinin ötesine taşıyor ve adeta bir "restorasyon" programı öneriliyor. 
     Sakıp Sabancı'nın çağrısı ise şöyle 
     "14 ay uçtu gitti, şimdi ekonomik hayattaki dağınık yetkileri tek elde toplamak gerekiyor. Vizyonu olan, dinamik, fayda getirecek bir insan koymalıyız. Tam yetkili bir gemi kaptanı seçelim. Mümkünse politikacı olmasın " 
     Dünya Bankası'ndan çağrılan Kemal Derviş bu tanıma uyuyor ancak üzerinde birleşilen görüş şudur 
     Sadece Merkez Bankası Başkanlığı koltuğu, Derviş'e bu serbestiyi sağlamaz. Recep Önal hala "ekonomiden sorumlu bakan" olarak dururken siyaseten bitik bir yönetimin güdümüne girmez. 
     Ecevit, Derviş'in istediği siyasi gücü ne ölçüde tanır, ya da ABD Merkez Bankası'nın 10 yıldır başında olan Alan Greenspan'ın süper yetkileri Türkiye ekonomisini ayağa kaldırmaya yeter mi Göreceğiz. 
     Bush, Ecevit'e telefon desteğinden sonra Sezer'e de mektup göndermiş. Amerika, ekonominin mutfağına girerek, IMF'nin batırdığı programı Dünya Bankası kanalıyla yaşatmaya çalışıyor. 
     Halkın ise soluğu kesilmiş bayrama "kurbanlık koyun" gibi giriyor. Bayram Meral "korku filmi" derken haksız değil. 
     Bülent Bey, bayramı Ankara'da geçirip çalışacakmış. 
     Keşke birkaç gün o da dinlense... Ne iyi olur 
     
     





Kemal Derviş 


Etniki tema... 


Vergisiz gelir paketi yolda 


Bir vaaz da benden 


Ahmet Necdet Sezer'li bir yazı... 


Godot geldi mi 


Ah bu gençler 


Krizde dış politika ayarı 


Ekinoks zor geçecek 


Diyanet Vakfı nereye koşuyor 


"Bak şu konuşana " 


Korku filmi 


Şap bize vız gelir 


Problem yok 


Dövizin fiyatı enflasyonu belirleyecek 


Patronlar altı aya imza atamadı 


</TEXT>
</DOC>
