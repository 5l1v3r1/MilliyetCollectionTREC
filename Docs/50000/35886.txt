<DOC>
<DOCNO> 35886 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/soneko18.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
CNN ABC ile işbirliğine gidiyor 
</HEADLINE>
<TEXT>

     CNN ile ABC haber kuruluşlarının, işbirliği amacıyla ciddi bir müzakere süreci başlattıkları bildirildi. 
     ''Los Angeles Times'' gazetesinde yer alan habere göre, taraflar daha önce de işbirliği yapmayı öngörmüşler ancak, ''kontrol'' konusunda çıkan anlaşmazlık yüzünden sonuca ulaşamamışlardı. CNN, ''AOL-Time Warner Inc'' kuruluşuna, ABC ise ''Walt Disney Co'' adlı şirkete bağlı. 
     İşbirliğine gidildiğinde kontrolün CNN'e geçeceği yolundaki söylentileri yalanlayan ABC yetkilileri, ''iki kuruluşun sadece bürolarını, personelini ve kaynaklarını ortak kullanmayı planladıklarını'' ifade ettiler. CNN sözcüsü ise, ''CNN'in dünya çapında haber toplama kapasitesi, bizi diğer haber kuruluşları açısından cazip hale getiriyor. Bu konuda diğer kanallar ve meslektaşlarımızla müzakereye açığız, fakat konuyu basın önünde tartışmak istemiyoruz'' şeklinde konuştu. ABC, bu yıl 120 kişiyi tasfiye etmiş ve 20 milyon dolar olan bütçesini yarı yarıya azaltmıştı. 







</TEXT>
</DOC>
