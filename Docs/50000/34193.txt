<DOC>
<DOCNO> 34193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/ekonomi/eko02.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Uyarmıştık’ sözü şaşırttı 
</HEADLINE>
<TEXT>

Deppler’in Kriz geliyor diye uyarmıştık’ şeklindeki sözlerini eleştiren uzmanlar, Çıpa IMF’nin desteğiyle uygulandı’ dedi 
     EKONOMİ SERVİSİ 

     IMF Avrupa Direktörü Michael Deppler’in, dün Milliyet’te yayımlanan röportajında yer alan, Türkiye’yi krizin geldiği konusunda mayısta uyarmıştık’ sözünü değerlendiren ekonomi yazarları ve bankacılar, kur çıpasına dayalı önceki programı da IMF onaylamamış mıydı " diyerek tepki gösterdiler. 
     Deppler, kasım ayında patlayan krizle çöken birinci programı Milliyet’e değerlendirirken, "Krizin gelişini gördük, Türk yetkilileri defalarca uyardık. Önlem alınması için çağrıda bulunduk. Yüksek cari açığın faizleri yukarı ittiği ve bir dizi özel bankayı riske attığı konusunda uyardık. Mayıs 2000’den başlayarak önlem çağrısı yaptık. Ancak meselenin üzerine gidilemedi. Gidildiğinde de artık çok geç oldu" demişti. 
     
     Çıpayı önermemişler miydi ’ 
     Körfezbank Genel Müdürü Hüsnü Akhan, "Bu sözlere şaşırdım. Çıpayı IMF önermemiş miydi, program onların desteğinde yürümüyor muydu Şimdi dalgalı kurda da bir sorun çıkarsa, yine biz böyle dememiştik mi diyecekler Sadece Türk ekonomi yönetimini mi sorumlu tutacaklar " dedi. 
     Milliyet gazetesi yazarı Osman Ulagay da "IMF’nin geçen sene çıpalı kuru savunurken, şimdi tam tersini savunması anlaşılır değil. Çıpa konusunda Fischer’in Davos’ta fikrini sormuştum, Türkiye örneğinde sorun görmediğini söylemişti. Kur bandları var, çıkış mümkün’ demişti. Şimdi Deppler, mayısta uyarmıştık diyor anlaşılır değil. Şimdi dalgalı kuru savunuyorlar çünkü bu noktaya geldikten sonra Türkiye çıpayı sürdüremez, rezervleri hızla erir diyorlar diye düşünüyorlar" dedi. 
     Bu arada Türkiye İhracatçılar Birliği de, Deppler "Dalgalı kur tek çıkış" diyor. Dalgalı kurla dış ticaret uygulanamaz görüşünde. 
     
     



 EKONOMİ 


























</TEXT>
</DOC>
