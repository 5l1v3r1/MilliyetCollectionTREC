<DOC>
<DOCNO> 24634 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yasam/yas11.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İmam Kuran’ı okutamadı’ 
</HEADLINE>
<TEXT>

'Bana hediye edildi' dediği tarihi eser niteliğindeki altın yazmalı Kuran'ı jandarmaya satmaya çalışan imam suçüstü yakalandı... 
     DAVUT GÜLEÇ - MEHMET NİLKALI Kayseri DHA 

     Kayseri'de biri imam, yedi tarihi eser kaçakçısı 2 milyon dolar yaklaşık 2 trilyon 300 milyar lira değerindeki tarihi eserle ele geçirildi. Bir ihbarı değerlendiren jandarma, tarihi eser kaçakçısı terzi Yusuf Gül ve kuyumcu Mehmet Şenkal'ı gözaltına aldı. 
     Sanıkların ifadeleri doğrultusunda diğer kaçakçılara ulaşan jandarma, kendisine tarihi eser satmaya kalkışan Şaban Arıkan, Osman Güven, Kocasinan ilçesine bağlı Mahzemin köyü imamı İbrahim Tulumcu, Halit Gül ile Bülent Ağan'ı toplam 2 milyon dolara satmak istedikleri 2 bin 255 adet tarihi eserle yakaladı. 
     
Beni oyuna getirdiler’      Jandarmaya 400 yıllık altın yazmalı ve işlemeli Kuran ile dua kitabını 200 bin dolara satmak isterken yakalanan imam Tulumcu, ifadesinde şunları söyledi "Beni oyuna getirdiler. Bu kitaplar caminin değil, bana hediye edilen kitaplar." 
     



 YAŞAM 



















</TEXT>
</DOC>
