<DOC>
<DOCNO> 24479 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sondun13.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Koreli Hiroşima kurbanı tazminat kazandı 
</HEADLINE>
<TEXT>

     ABD'nin 6 Ağustos 1945 tarihinde Japonya'nın Hiroşima kentine attığı ve bugünkü dünya siyaset haritasının temel anahatlarından çoğunu çizen atom bombasının Güney Koreli kurbanı, Japonya-Osaka Bölge Mahkemesi'nde açtığı dava sonucu tazminat almaya hak kazandı. 
     Kyodo haber ajansına göre, Güney Kore'nin başkenti Seul'de yaşayan 76 yaşındaki Kuak Kui-hun, 170 bin yen yaklaşık 1.6 milyar TL almaya hak kazandı. 
     Japonya hükümeti, 1974 yılında çıkardığı yasayla, yurt dışında yaşayan Hiroşima kurbanlarına tazminat ödenmesini durdurmuştu. 
     Kuak Kui-hun, Osaka Bölge Mahkemesi'nin kararıyla daha önce hastane masrafları için ayda 34 bin yen almaya hak kazanmış, ancak Güney Kore'ye taşınınca bu hakkını kaybetmişti. 
     Hiroşima'ya sabah cehennemi olarak inen dünyanın ilk savaş amaçlı 20 kilotonluk 20 bin ton trinitrotolüen patlayıcı gücü atom bombası, ilk anda 80 bin kişiyi öldürdü, 1945 yılı sonunda 350 bin nüfuslu Hiroşima'da ölü sayısı 140 bin idi. Bombanın, ilk şok dalgası satte 800 km hızla esen fırtına idi. 
     ABD, saldırgan ve istilacı Japonya'yı durdurmak için Hiroşima'dan üç gün sonra dünyanın son savaş amaçlı atom bombasını Nagasaki kentine indirdi, buradaki yıkım da aynı oldu. 






</TEXT>
</DOC>
