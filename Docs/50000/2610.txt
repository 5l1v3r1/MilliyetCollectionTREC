<DOC>
<DOCNO> 2610 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sondun19.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistin liderliği televizyon müdürünün ölümünden işbirlikçileri sorumlu tuttu 
</HEADLINE>
<TEXT>

     Filistin liderliği, televizyon müdürü Hişam Mekki'nin ölümünden İsrail ile ''işbirliği'' yapanları sorumlu tuttu. 
     Filistin yönetiminin televizyonda yer alan açıklamasında, güvenlik kuvvetlerinin 54 yaşındaki Mekki'yi Gazze'deki bir otelde vurarak öldüren katilleri aramaya başladığı bildirildi. Açıklamada, ''Filistin liderliği, hainler ve işbirlikçilerin mermileriyle şehit olan Filistin uydu televizyonu müdürü ve yayın birliği koordinatorü Hişam Mekki için yas tutuyor'' denildi. Filistin güvenlik kaynakları, maskeli üç kişinin Mekki'yi otelde susturucu takılmış silahlarla yakın mesafeden kalbinden ve başından vurduğunu açıklamıştı. Mekki'yi öldüren kişiler kaçmayı başarmış ve hastane kaynakları Mekki'nin hastaneye vardığı sırada öldüğünü söylemişlerdi. 




</TEXT>
</DOC>
