<DOC>
<DOCNO> 19235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/son/sontur18.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdal İnönü siyasete dönüp dönmeyeceğini yarın açıklayacak 
</HEADLINE>
<TEXT>

     Solda kurulması planlanan yeni partinin genel başkanlığı için adı geçen Erdal İnönü'nün yarın İstanbul'da konuya ilişkin bir açıklama yapması bekleniyor. 
     CHP'den istifalar sonrasında hazırlıklarına başlanan yeni partinin genel başkanı olması istenilen, ancak bugüne kadar bu konuda kesin bir yanıt vermeyen feshedilen SHP'nin genel başkanlarından Erdal İnönü, yarın bir açıklama yaparak konuya açıklık getirecek. 
     CHP'den istifa eden Murat Karayalçın, Fikri Sağlar, Ercan Karakaş, Mustafa Kul, Aydın Güven Gürkan gibi isimlerle de değerlendirmeler yapan İnönü, kararını, bu değerlendirmeler çerçevesinde basın bildirisiyle açıklayacak. 
     CHP'den istifa eden ve şu anda İnönü ile yeni partinin genel başkanlığı için görüşmelerde bulunan çevrelerde, İnönü'nün, yarın açıklayacağı bildiride ''genel başkanlığı kabul edeceği'' görüşü yaygınlık kazanırken, CHP'li bazı yöneticilerin ise Erdal İnönü'nün bu teklife sıcak bakmayacağı yolunda değerlendirmelerde bulunduğu öğrenildi. 







</TEXT>
</DOC>
