<DOC>
<DOCNO> 44123 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/ekonomi/eko01.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahatlatan mesajlar 
</HEADLINE>
<TEXT>

Hazine Müsteşarı Öztrak Üreticiye yarım katrilyon ödeyeceğiz. Bütçede ayarlamalar olacak. Zora düşen şirketlere destek kararı aldık. IMF ile de ince ayarı konuşacağız 
     EYLEM TÜRK 

     TÜSİAD’ın dünkü Yüksek İstişare Kurulu toplantısının konuğu olan Hazine Müsteşarı Faik Öztrak, toplantının basına kapalı bölümünde sanayici ve işadamlarını rahatlatan beş önemli mesaj verdi Devletin tarım kesimine olan yarım katrilyonluk borcu ödenecek. Bu ödeme talep yönünden piyasaları rahatlatacak. Bütçede ayarlamalar yapılarak reel kesim için kaynak yaratılacak, Devlet Bakanı Derviş, IMF ile ince ayarı konuşacak, sıkıntılı ancak sağlıklı şirketler için kredi olanakları zorlanacak ve en geç ekim ayında yabancı ve yerli yatırımcıyı caydıran bürokratik engellerin tamamı kaldırılmış olacak. 
     Öztrak, 1994 krizinden bugüne kadar, sorunların halının altına süpürülerek örtüldüğünü, ancak bu programla birlikte peş peşe reform kanunları çıkartılarak, Türkiye’nin birikmiş sorunlarına el atıldığını söyledi. 11 Eylül olayları sonrasında risk priminin yükseldiğini belirten Öztrak, önceki krizlerde tüketici güveninin olduğunu, son krizde ise tüketici güveninin de yok olduğunu belirtti. 
     
     Bazı imk nlar var 
     Harcama kalemlerinin talebi etkileyeceğini anlatan Öztrak, "Bütçede bazı imkanlar var. Çiftçiye dağıtacak direkt ödememiz var. Orada yarım katrilyon lira duruyor. Bu para piyasaya çıktığında talebi artırır" dedi. 
     Öztrak, bütçedeki bazı imkanların, piyasaya aktarılması halinde yıl sonuna kadar IMF’yi ürkütmeden, iç talebin rahatlatılabileceğini, bir taraftan yapısal reformlar gerçekleştirilirken, diğer taraftan IMF ile ince ayar için görüşüleceğini söyledi. Öztrak, IMF’nin empoze ettiği yüzde 25 enflasyon hedefinin çok düşük olduğunu, bununla gidilirse çok zorlanılacağını kaydetti. 
     
     Keynesyen politikalar zor 
     Bürokrasinin azaltılması alanında da yerli yabancı ayrımı olmadan bütün yatırımcılara yönelik çalışmalar yapıldığını, ayrıca ödeme zorluğu çeken firmalara da yardım kararı aldıklarını belirten Öztrak, ekonomide Keyneysen politikaların zor olduğunu söyledi. Öztrak, "Maliye politikaları gevşetilirse piyasa rahatlar mı Bütçeyi mi açalım, para mı basalım. Bunları yaptık mı tekrar başa döneriz " dedi. 
     



 EKONOMİ 






















</TEXT>
</DOC>
