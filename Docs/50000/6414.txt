<DOC>
<DOCNO> 6414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yasam/yas01.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Günde 40 milyar KAPTILAR 
</HEADLINE>
<TEXT>

İstanbul’da, 5 günde 200 milyar liralık kapkaç ve hırsızlık yapan 3 kişi, otelde kokain ve seks alemindeyken faka bastı 
     SABRİ SEVER İstanbul 

     İstanbul’da giderek artan ve daha kanlı hale gelen kapkaç ve hırsızlık vakalarına, üç semtin soyup soğana çevrildiği bir yenisi eklendi. 
     İsmail Delibaş, Ömer Turan ve Muhsin Çakmak adlı üç kişiden oluşan hırsızlık çetesi, Bahçelievler, Bağcılar ve Küçükçekmece’de, sadece 5 günde toplam 200 milyar liralık kapkaç yaptı. Bir banka müdürünün otomobilini de çalan, 5 gün boyunca tam birer suç makinesi gibi çalışan 3 kişi, bir otel odasında yabancı uyruklu kadınlarla kokain aleminde yakalandı. 
     
     Hırsız akıl verdi 
     Çete üyelerinin, özellikle bankamatiklerden para çekenleri takip ettiği, seçtikleri kişileri darp ederek çantalarını aldığı belirtildi. 
     Tam üç semtin kabusu haline gelen şebekenin elebaşı İsmail Delibaş, ifadesinde maaşlarından memnun olmadıkları’ için hırsızlık yaptıklarını iddia etti. 100 milyon lira maaş aldıklarını söyleyen Delibaş, "Bu da bize yetmiyordu. Eğlenceyi çok seviyorduk. Zaten Kumburgaz’da eğlenirken yakalandık. Aileler, çocuklarını ve kendilerini korusunlar. Çantalarını koyunlarında saklasınlar" dedi. 
     
     Aleme niyet, kodese kısmet 
     Elebaşları İsmail Delibaş, Ömer Turan ve Muhsin Çakmak adlı üç kişiden oluşan hırsızlık çetesi, İstanbul’da üç semti soyup soğana çevirdi. Sadece 5 günde tam 200 milyar liralık kapkaç ve hırsızlık yapan çete üyeleri, paraları da yabancı uyruklu hayat kadınlarıyla yedi. Güney sahillerindeki kısa tatilin ardından İstanbul’a dönen hırsızlar, Kumburgaz’da bir otelde Nataşalar ile kokoin alemi yaparken iz üstündeki polis tarafından kıskıvrak yakalandı. 
     


 YAŞAM 


















</TEXT>
</DOC>
