<DOC>
<DOCNO> 41824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sontur05.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Üniversite kayıtlarında öğrencilerin dikkat etmesi gerekenler... 
</HEADLINE>
<TEXT>

     Üniversitelere kayıtlar yarın başlıyor. Kayıt işlemleri, 19 Eylül Çarşamba gününe kadar sürecek. Üniversiteler, her fakülte için ayrı ayrı kayıt günü belirlediğinden, adayların, kayıt yaptıracakları gün, kazandıkları fakültede hazır bulunmaları gerekiyor. 
     Adaylar, kazandıkları bölüm için belirlenen kayıt gününü, Öğrenci Seçme ve Yerleştirme Merkezi'nin ÖSYM kendilerine gönderdiği sınav sonuç belgesinden öğrenebilecekler. 
     ÖSYM, üniversitelere adayların, fotoğraflı yerleşme ve kimlik bilgilerini gönderdiği için, adaylar, ellerinde yerleştirme sonuç belgeleri olmasa bile diğer kayıt evrakı ile üniversitelere kayıt yaptırabilecekler. 
     
     Kayıt için gerekli belgeler 
     Üniversitelere kayıt için gerekli belgeler şöyle 
     
149   Adayın ÖSYS sonuç belgesi, 
149   Adayın mezun olduğu okuldan aldığı diplomanın aslı ya da yeni tarihli mezuniyet belgesi Başarı belgesi mezuniyet belgesi yerine kullanılamayacak . Aday, 0.5 katsayısından veya ek puandan yararlanarak yerleşmiş ve alan kol bölümü diplomasında veya mezuniyet belgesinde belirtilmemişse, hangi okul ve alan kol bölümden mezun olduğu gösterir resmi belge, 
149   Nüfus cüzdanının onaylı örneği, 
149   İkametgahı ile ilgili beyanı, 
149   Askerlik çağına gelmiş veya daha yukarı yaştaki erkek adaylar için ilgili askerlik şubesinden alınacak ''Bir fakülte veya yüksekokula kaydolmasında askerlikçe bir sakınca olmadığına'' dair belge, 
149   12 adet 4.5 cm X 6 cm fotoğraf Fotoğraflar son 6 ay içinde, önden, başı açık, adayı kolaylıkla tanıtabilecek şekilde çekilmiş olacak , 
149   Katkı payının ödenmesi ile ilgili belge Bu konuda, adayın kayıt yaptıracağı yükseköğretim kurumundan bilgi alınabilir 
149   Kayıttan önce belirlenip üniversite tarafından ilan edilecek diğer belgeler. 

Adayların askerlikle ilgili sorunları için askerlik şubelerine, kredi konusunda ayrıntılı bilgi için de üniversite rektörlüklerine veya Yükseköğrenim Kredi ve Yurtlar Kurumu'na başvurmaları gerekiyor. 

     Açıköğretime kayıtlar... 
     Açıköğretim sistemine göre eğitim-öğretim yapan Anadolu Üniversitesi İktisat ve İşletme fakülteleri ile Açıköğretim Fakültesi ön lisans programlarına kayıtlar ise 15-26 Ekim 2001 tarihleri arasında yapılacak. 
     
     Dikkat edilecek noktalar... 
     ÖSYM'nin yaptığı yerleştirme sonucunda bir yükseköğretim programını kazanan adayların kayıt yaptırabilmeleri için, ilgili yükseköğretim kurumunun aradığı bütün koşulları taşımaları gerekiyor. 
     ÖSYS sonuç belgesinde bir programı kazandığının yazılmış olması adaya, ilgili programın öngördüğü diğer koşulları taşımadan kayıt yaptırma hakkı vermiyor. 
     Adayların, kayıt için dikkat etmesi gereken kurallar şöyle 
     
149   Adaylar kayıt için bizzat başvuracaklar. Postayla kayıt yapılmayacak, 
149   Kayıt için istenen belgelerin onaysız sureti veya fotokopisi kabul edilmeyecek, 
149   Belgeler eksik ise kayıt yapılmayacak, 
149   Belirtilen tarihler arasında kaydını yaptırmayan aday herhangi bir hak iddia edemeyecek, 
149   Yükseköğretim kurumları, kayıt yaptıracak adaylardan sağlık kurulu raporu isteyebilecek. 

Tercihlerini 2001 Yükseköğretim Programları ve Kontenjanları Kılavuzu'ndaki Tablo-6'dan yararlanarak 0.5 katsayısı veya ek puanla bir yükseköğretim programına yerleştirilen adayların kayıt sırasında okul türü veya alan kol bölümlerini mutlaka belgelendirmeleri gerekiyor. Tablo-6'da yer alan okul türü veya alan kol bölümden mezun olduğunu belgelendiremeyen adaylar, yerleştirmeden doğan haklarını kaybedecekler. 






</TEXT>
</DOC>
