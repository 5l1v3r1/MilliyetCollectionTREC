<DOC>
<DOCNO> 24247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/bila.html </URL>
<DATE> 2001/05/31/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Başbakan "Şık olmadı"yla inceleme yöntemine dikkat çektiğini söyledi 
</HEADLINE>
<TEXT>
Bu sözlerde alınacak ne var 
Ecevit, Jandarmanın BOTAŞ uygulamasından rahatsız olduğunu söyledi. Başbakan Milli Güvenlik Kurulu’nda kendisini hedef alan bir konuşma olmadığını da belirtti 
     Jandarma Genel Komutanı Org. Aytaç Yalman'ın, önceki gün toplanan Milli Güvenlik Kurulu'nda jandarmaya yöneltilen eleştirilere yanıt vermesiyle ilgili olarak Başbakan Bülent Ecevit'le dün konuşma olanağı bulduk ve sorduk 
     - Org. Yalman'ın MGK'da yaptığı konuşmayla sizin, "Jandarma baskınları şık değil, ben de rahatsızım" şeklindeki sözlerinize yanıt verdiği basına yansıdı. Nasıl değerlendiriyorsunuz 
     
ELEŞTİRİYE TEPKİ OLUR      "Milli Güvenlik Kurulu toplantılarında eleştirilere tepki gösterirler. Ancak bana yönelik, beni hedef alan bir konuşma olmadı. Genel şeyler söylendi. Ayrıca Sayın Org. Yalman'la benim bir görüşmemiz olmadı." 
     - Erzurum gezisinden dönerken yaptığınız değerlendirmeden Jandarma Genel Komutanı Org. Aytaç Yalman'ın alındığı anlışılıyor. 
     "Ben jandarmanın alınacağı bir değerlendirme yapmadım. Jandarmayı hedef alan bir konuşma da yapmadım. Erzurum'dan dönerken gazeteciler soru sordular. Onlara yanıt verdim. Gazetecilerle aramızda geçen diyalog şöyleydi 
     
EVET RAHATSIZIM      - Bir kamu kuruluşu olan BOTAŞ'a gece baskını düzenlenmesi sizi rahatsız etti mi 
     - Evet, o konuda ben de rahatsızım. 
     - Herhangi bir uyarı yapmayı düşündünüz mü 
     - Şimdi bir şey söylemeyeyim ama bunun yöntemi, soruşturulmak istenen kamu kuruluşuna gidilip evrakların orada incelenmesidir. Alınıp götürülmesi değildir. Bu şık olmadı. Cumhurbaşkanı ile aramızdaki meşhur tartışmanın sebebi de buydu..." 
     
KİMSE HAKSIZ DİYEMEZ      Ecevit, gazetecilerle yaptığı bu görüşmeyi özetledikten sonra da şu değerlendirmeyi yaptı 
     "Görüldüğü gibi sorulara verdiğim yanıtlar jandarmanın alınganlık göstereceği, içerleyeceği nitelikte değil. Bu sözlerde alınacak ne var Ben evrakın nasıl inceleneceği konusunda genel yöntemi ve doğruları söyledim. Herhalde bu sözlerime kimse haksız diyemez." 
     Başbakan Ecevit, bu tür tartışmaların ülkenin içinde bulunduğu koşullarda başta ekonomi olmak üzere olumsuz etkiler yarattığına dikkat çekti. Bu nedenle de büyütülmemesi gerektiğini vurguladı. 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
