<DOC>
<DOCNO> 4011 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/26/spor/ykol.html </URL>
<DATE> 2001/01/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yayın düzmecesi 
</HEADLINE>
<TEXT>

     Futbol ve Teknik DOĞAN KOLOĞLU 

     İslam Çupi’yle dertleşirken sık sık "futbolla bir ömür tükettik" derdi. Diktatörler 150 bin kişilik uyku tulumu benzeri stadlar yaptırdı, İspanya, Portekiz, İtalya ve Almanya bu dizide oynarken, İngiltere 1990’larda "futbol vatanına dön" kampanyasındaydı. İmparatorluk sendromu yaşadılar. Ama artık televizyon yayın diktatörlüğü 2000’li takvimlere ticari kazançla öyle bir oturdu ki... Dünya futbolunu yöneten FIFA ayaklanmış ve ağlamaklı. AB’nin son Nice toplantısında "Dünya ticaretinin yüzde üçü televizyon ağırlıklı kazanç olarak yansırken", FIFA da, "Profesyonel futbolla milyonlarca seyirci ve amatörün duygusal bağlantısını spor bağlamında göz ardı edemezsiniz" diyordu. Sonunda sporun toplumdaki yeri "haklar" ve "sorumluluk" olarak belirlendi. FIFA, "kaidelerin uyumlarını üstlenecek", ayrıca "sporun toplumun iyiliği, eğitimi ve kaynaşması çerçevesinde gelişmesi sağlanacak" dendi. 
     Ama o ticaretleşme yok mu .. Danone yoğurdunun vitrinlerde satılması gibi değil ki futbol... Öncelikle federasyon 465 milyon dolar verene yerli veya yabancı olsun, dijital kanallar dahil, yayın hakkını devredecek. İki dekoder rezaleti yaşadık. Bu devreyi TRT’ye verin diyenler var. Dijitala izin çıkar mı Tam kaos. Vatandaş da dolandırıldık diye yakınıyor. Federasyon da sadece ticari görüşe boyun eğdi. Çok cesurlar. Oysa ki, bizim korkularımız var. 
     Azerbaycan’da milli maçtayız. Kardeş takım sert oynuyor. Basın tribününde tepki fazla. Oysa yeni ve deneyimsiz bir ülkedeyiz. Rakibin antrenörü Rus. Çocukları başka amaçla şartlandırmış. Maç da uzun süre 0 - 0 olunca, coşan taraf onlar oldu. Çünkü bizi gözlerinde büyütmüşlerdi. Sınırsal başarı onları yüreklendirdi. Zorla yendik. Gazeteler hep "Dönüşte görüşürüz" tepkisini verdiler. Sonra Aliyev, Fransa’ya gitti. Nasıl gider diye yine eleştirdik. Chirac’a verdiği cevap aydınlandı, bir gün sonra Aliyev’e bakışımız değişti. Televizyon futbol maçlarında Türkiye’de politika gibi ülkenin milli nabzını da tutar oldu. Bunu Galatasaray’ın, Leeds ve Milan maçlarında inanılmaz bir boyutta yaşamadık mı İngilizler meclis önünde yürüyüş yaparak, Murdoch’un özel televizyonuna yayın hakkını sattırmadılar. Daha geçen gün İtalya’da Berlusconi’nin TV’si, lider Roma’yı eleştiri şeklinden dolayı büyük tepki aldı. Galatasaray, ertelenen maçlarıyla en zorlanan takım olacak. Ve yanılmıyorsam bu yayın kavgası birilerinin başını yemeden düzelmeyecek. 
     


 SPOR 



























</TEXT>
</DOC>
