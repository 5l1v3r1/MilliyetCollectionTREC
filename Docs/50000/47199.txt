<DOC>
<DOCNO> 47199 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/son/sonspo10.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş-Galatasaray derbisinin bilet fiyatları için tıklayın 
</HEADLINE>
<TEXT>

     Beşiktaş ile Galatasaray arasında 21 Ekim Pazar günü oynanacak derbi maçın biletleri satışa çıktı. 
     Beşiktaş Kulübü İletişim Komitesi Başkanı Mete Düren, taraftarların maç biletlerini bugünden itibaren Biletix gişelerinden temin edebileceklerini söyledi. Düren, bu karşılaşma için açık tribün biletlerinin 10, kapalı tribün biletlerinin de 30 milyon liradan satışa sunulduğunu, numaralı tribün bilet fiyatlarının ise 50 ile 175 milyon lira arasında bir fiyatla satılacağını bildirdi. 
     Tarafarların, Biletix gişeleri dışında 20 Ekim Cumartesi ve maç günü BJK İnönü Stadı gişelerinden bilet alabileceklerini de kaydeden Düren, Galatasaray'a da 1600 bilet vereceklerini belirtti. 
     Düren, Galatasaray ile protokol imzaladıklarını, ligin ikinci yarısında oynanacak maçta, sarı-kırmızılı kulübün de kendilerine aynı sayıda bilet vereceğini kaydetti. 
     Bu arada, Galatasaray Kulübü'ne biletlerin 18 Ekim Perşembe günü verileceği, sarı-kırmızılı taraftarların maç biletlerini kendi kulüplerinden temin edecekleri belirtildi. 
     






</TEXT>
</DOC>
