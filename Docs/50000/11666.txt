<DOC>
<DOCNO> 11666 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/sondun15.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya hava korsanlarını istiyor 
</HEADLINE>
<TEXT>

     Rusya, İstanbul-Moskova yolcu uçağını kaçıran hava korsanlarının kendilerine teslim edilmesi için ısrarlı olacağını açıkladı. 
     Devlet Başkanı Vladimir Putin'in direktifiyle kurulan kriz masasının Başkanı Vladimir Proniçev, Rus RTR televizyonunda yer alan açıklamasında, yolcuların da kısa süre içerisinde Moskova'ya getirilmesine çalıştıklarını belirtti. 
     Bu arada Devlet Başkanı Vladimir Putin, kısa süre için çıktığı tatili keserek, bugün Sibirya'dan Moskova'ya hareket etti. 
     Kaçırılan uçağın ait olduğu Vnukovo Havayolları, Türkiye'ye düzenlediği seferlerde bir değişikliğe gitmeyi planlamadığını açıkladı. 
     Havayolları açıklamasında, bu sabah bir uçaklarının İstanbul'a hareket ettiğini, bu seferin bir süre ertelendiğini, ancak bunun nedeninin Moskova'daki yoğun sis olduğunu bildirdi. 




</TEXT>
</DOC>
