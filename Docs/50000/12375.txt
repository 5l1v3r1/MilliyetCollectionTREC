<DOC>
<DOCNO> 12375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/son/sondun15.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail eski Savunma Bakanı cinsel tacizden suçlu bulundu 
</HEADLINE>
<TEXT>

     İsrail'de, eski Savunma Bakanı İzak Mordehay'ın 55 cinsel tacizden suçlu bulunduğu bildirildi. 
     Sulh mahkemesi, Mordehay'ın alacağa cezaya 18 Nisan'daki duruşma sırasında karar verecek. 
     Mordehay'ın 7 yıl hapis cezasıyla karşı karşıya bulunduğu belirtiliyor. 
     İzak Mordehay, mahkemenin kararı açıklamasının ardından, ''masum olduğunu kanıtlamak için tüm yasal haklarını kullanacağını'' söyledi. 
     İsrail siyasetinin yükselen yıldızı olarak görülen Mordehay, 1999'da başbakanlık seçimlerinde aday olmuş, ancak sertlik yanlısı Binyamin Netanyahu karşısında ılımlı aday Ehud Barak'a şans tanımak için son dakikada yarıştan çekilmişti. 
     Mordehay, Başbakan Binyamin Netanyahu döneminde savunma bakanı olarak görev yapmış ve hükümetin en sevilen üyelerinden biri olmuştu. Mordehay, 1999 yılının başlarında Netanyahu'nun yönetim tarzını beğenmediği ve Filistinlilerle barış görüşmeleri bozulduğu için istifa etmişti. 
     İzak Mordehay hakkındaki skandal, bir yıl önce, Ehud Barak başbakanlığındaki hükümette ulaştırma bakanı olarak görev yaptığı dönemde patlak verdi. Kadın çalışanlardan biri Mordehay'ın, ''kendisini koltuğa zorla oturttuğunu ve bluzunun altına eline soktuğunu'' iddia etti ve bu suçlamaları benzerleri izledi. Mordehay, hakkında yasal suçlamalar yapılmasından sonra ulaştırma bakanlığı görevinden de istifa etti. Mordehay'ın ikinci genç eşi Koçi,bu suçlamalardan kısa bir süre sonra kendisini terk etti. 




</TEXT>
</DOC>
