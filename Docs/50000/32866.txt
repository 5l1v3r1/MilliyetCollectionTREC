<DOC>
<DOCNO> 32866 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/soneko08.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Merkez Bankası Başkanı "Arjantin Türkiye'yi fazla etkilemez" 
</HEADLINE>
<TEXT>

     ABD Merkez Bankası Başkanı Alan Greenspan, Arjantin'in mali sorunlarının ABD ya da diğer ülkeler üzerinde önemli etkisinin olmayacağını söyledi. 
     Greenspan, dün ABD Kongre'sinde yaptığı geleneksel 6 aylık bilgilendirme konuşmasında, Arjantin'in sorunlarının büyük ölçüde bu ülkenin iç sorunları olduğunu ve hükümetle muhalefete bağlı valiler arasında varılan ''sıfır bütçe açığı'' anlaşmasının buradaki piyasalarda güven havasının güçlenmesine önemli ölçüde yardımcı olduğunu belirtti. Greenspan, Arjantin'in önünde hala zorlukların bulunduğunu kabul etmekle birlikte, bu ülkedeki krizin diğer ülkeler üzerindeki etkisinin ''çok fazla olmayacağına inandığını'' ifade etti. 







</TEXT>
</DOC>
