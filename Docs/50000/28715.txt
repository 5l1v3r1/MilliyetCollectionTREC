<DOC>
<DOCNO> 28715 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/25/son/sondun26.html </URL>
<DATE> 2001/06/25/ </DATE>
<TIME>  </TIME>
<AUTHOR>  </AUTHOR>
<HEADLINE>
AB'den FP tepkisi "Endişeyle not ettik" 
</HEADLINE>
<TEXT>

     Anayasa Mahkemesi'nin Fazilet Partisi'nin kapatılmasıyla ilgili kararına Avrupa Birliği'nden AB ilk resmi tepki bugün geldi. 
     Lüksemburg'da devam eden AB Genel İşler Konseyi toplantısı sırasında yayımlanan bildiride, AB'nin, Anayasa Mahkemesi kararını ''endişeyle not ettiği'' kaydedildi. 
     Bildiride, bu kararın AB üyeliğine aday olan Türkiye'de ifade özgürlüğü ve demokratik çoğulculuk açısından etkileri olduğu belirtildi. 
     FP'nin kapatılması kararının, 8 Mart 2001'de kabul edilen ortaklık anlaşmasının öncelikleri arasında yer alan siyasi reformlar konusunda Türkiye'nin ilerleme sağlaması gerektiğini ortaya koyduğu ifade edildi. Bildiride, ''AB, Türk hükümeti ve meclisinin, Türkiye'nin ulusal programdaki taahhütlerini yerine getirmek için anayasal reform çalışmaları içinde olduğunun farkındadır'' denilerek, bu sürecin Kopenhag siyasi kriterlerine uygun olarak yakın bir gelecekte sonuçlandırılmasının beklendiği belirtildi. AB Genel İşler Konsey toplantısından sonra, dönem başkanı İsveç'in Dışişleri Bakanı Anna Lindh'in basın toplantısı düzenlemesi bekleniyor. 







</TEXT>
</DOC>
