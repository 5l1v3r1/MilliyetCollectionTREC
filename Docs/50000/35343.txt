<DOC>
<DOCNO> 35343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/ekonomi/eko09.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Erdemir’i devalüasyon çarptı 
</HEADLINE>
<TEXT>

     EKONOMİ SERVİSİ 

     Türkiye’nin en büyük entegre demir çelik şirketi olan Erdemir, kur farkı nedeniyle yılın ilk yarısını 113.9 trilyon lira zararla kapattı. Erdemir geçen yılın ilk yarısında 63 trilyon lira net k r sağlamıştı. 
     Erdemir’den yapılan açıklamada, ilk altı ayda 1 milyon 560 bin ton üretim, 1 milyon 633 bin ton satış gerçekleştiği bildirildi. Dünya çelik sektöründe geçen yılın ikinci yarısından itibaren başlayan fiyat düşüşlerinin, bu yıl da fiyatların çok düşük seviyelerde kalmasına yol açtığı belirtildi. 
     Kam projesi nedeniyle kullanılan uzun vadeli kredilerin vadelerinin 8 -10 yıldır ve tesislerin işletmeye alınmasından altı ay sonra ödenmeye başlandığı belirtilen açıklamada şöyle denildi 
     "Henüz vadeleri gelmediği için ödenmemiş bakiyeleri haziran sonu itibariyle 340 milyon dolardır. Üzerinden oluşan kur farklarının etkisiyle finansman giderleri büyük rakamlara ulaşmış ve bu da sonuçta esas faaliyet k rına rağmen zarar oluşumuna neden olmuştur" denildi. Açıklamada, 2001’in altı ayında sadece faaliyetlerden yaratılan kaynağın 70 milyon doların üzerinde olduğu kaydedildi. 
     



 EKONOMİ 




















</TEXT>
</DOC>
