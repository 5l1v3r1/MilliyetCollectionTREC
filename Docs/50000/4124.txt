<DOC>
<DOCNO> 4124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/aeko.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye krizi aştı 
</HEADLINE>
<TEXT>

IMF başkan yardımcısı Fischer, Davos'ta Türkiye'den ümitli olduklarını ve desteklemeye devam edeceklerini kaydetti 
     HAKAN ŞANLITÜRK Davos 

     IMF birinci Başkan Yardımcısı Stanley Fischer, Türkiye'nin geçen yılın sonunda yaşanan ekonomik krizden hızla çıktığını, piyasaların yeniden dengeye gelmeye başladığını bildirdi. Dünya Ekonomik Forumu toplantıları nedeniyle Davos'a gelen Fischer, yaptığı açıklamada, Türkiye'de ekonomide gerekli kararların alındığını, bu nedenle toparlanmanın aynı hızla devam edeceğine inandıklarını belirtti. Özelleştirme ve bankacılık konularının, en önemli iki husus olduğunu ifade eden Fischer, özelleştirme programının sürdürülmesi ve bankacılık sektöründeki önlemlerin devam ettirilmesi gerektiğini anlattı. 
     "IMF olarak Türkiye'ye desteğimiz devam edecek" diyen Fischer, programın kararlılıkla uygulanması durumunda, Türkiye'nin makro ekonomik hedefleri yakalayacağını sözlerine ekledi. 
     
     İsviçreliler enerjiye merak sardı 
     Dünya Ekonomik Forumu için Davos'a giden Devlet Bakanı ve Başbakan Yardımcısı Mesut Yılmaz, dün resmi temaslarına başladı. Yılmaz, ilk olarak İsviçre Ekonomi Bakanı Pascal Couchepin ile enerji sektörü hakkında görüştü. 
     Davos'taki Post Otel'de Couchepin ile yaklaşık yarım saat görüşen Yılmaz, görüşmenin İsviçreli bakanın arzusu üzerine gerçekleştiğini söyledi. Enerji sektörünün ele alındığını belirten Yılmaz, İsviçrelilerin enerji sektörüne büyük bir ilgisinin bulunduğunu dile getirdi. 
     Yılmaz, Ilısu barajının finansman konusunun İsviçreli firmaların üstlendiğini, İsviçreliler'in Türkiye'yle enerji konusunda işbirliğine gitmek istediğini kaydeden Yılmaz, şunları söyledi 
     "Ben de bu konuda hazır olduğumuzu ama önce Ilısu barajının finansman meselesinin çözülmesi gerektiğini söyledim. Şubat ayının başında Dış Ticaret Müsteşarı ile İsviçreli karşıtı, Türkiye - İsviçre KEK Toplantısı için biraraya gelecekler. O toplantıda Türkiye ile İsviçre arasındaki ekonomik ilişkilerin diğer hangi alanlarda geliştirilebileceği imkanları araştırılacak. Bu konuda her iki tarafın da yaptığı hazırlıklar var. Onlar 
     Yılmaz, İsviçre'nin, özellikle turizm alanında daha fazla yatırım yapmasının öngörüldüğünü ifade etti. 
     
     Ulusal program 15 Şubat’ta 
     Devlet Bakanı ve Başbakan Yardımcısı Mesut Yılmaz, Avrupa Birliği AB Komisyonu'nun genişlemeden sorumlu Komiseri Günther Verheugen ile görüştü. 
     Yılmaz, Davos Kongre Merkezi'nde yaklaşık 45 dakika süren görüşmenin ardından ulusal program konusunda Verheugen'e bilgi verdiklerini belirterek, ''Şubat sonuna kadar ulusal programı AB Komisyonu'na vermiş olacağız'' dedi. 
     Yılmaz, çerçeve yönetmeliğinin 15 Şubat'a kadar Avrupa Parlamentosu'nda görüşüleceğini, Konsey tarafından onaylanmasının ardından da ulusal programın takdim edilmeye hazır olacağını ifade etti. 
     


 EKONOMİ 

























</TEXT>
</DOC>
