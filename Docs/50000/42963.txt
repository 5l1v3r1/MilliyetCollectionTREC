<DOC>
<DOCNO> 42963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yazar/bila.html </URL>
<DATE> 2001/09/19/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yücelen'in önerisi 
</HEADLINE>
<TEXT>

     İçişleri Bakanı Rüştü Kazım Yücelen, bir ilki gerçekleştirerek kendisinden önce görev yapmış 17 eski İçişleri bakanıyla bir toplantı yaptı. 
     Parti ayırımı gözetmeksizin tüm eski İçişleri bakanlarını bir araya getiren Yücelen, bu toplantıda hem ABD'ye yapılan terörist saldırıyı, hem de diğer sorunlarla ilgili olarak eski bakanlarla görüş alışverişi yaptı, onların önerilerini aldı. 
     Bu toplantıdan çıkan önemli bir sonuç da terörle mücadele konusunda geliştirilen bir öneri oldu. 
     Yücelen'in gündeme getirdiği ve eski İçişleri bakanlarının da desteklediği öneri Birleşmiş Milletler nezdinde bir "anti - terör dairesi" kurulması. Dünyada terörle mücadelenin bu merkezden ve bütün ülkelerin işbirliğiyle yürütülmesi. Tıpkı İnterpol gibi bir çalışma örgütü ve işleyişi kurulması. 
     Bakan Yücelen, dünkü görüşmemizde söz konusu öneriyi şöyle açtı 
     "Biz, terörle mücadele konusunda dünyada en fazla deneyime, birikime sahip ülkeyiz. Bu deneyim ve birikimimizi terörle mücadele konusunda bütün dünyayla paylaşmaya hazırız. Eğer bizim önerdiğimiz şekilde Birleşmiş Milletler nezdinde bir daire kurulursa, terörle mücadelede başarı artar. Dünyanın neresinde olursa olsun teröristlerin yakalanması çok kolaylaşır. Terörist hangi ülkede ortaya çıkarsa bu dairenin girişimiyle o ülkenin istihbaratından ve kolluk kuvvetlerinden yararlanma olanağı doğar." 
     ABD'ye yapılan saldırıdan sonra dünya terörle mücadele konusunda geniş bir koalisyona yöneldiğine göre, Yücelen'in önerisi dikkate alınmalıdır. Tabii önce, terörün ve teröristin tanımı konusunda bu koalisyona girecek ülkelerin ortak bir tanıma varmaları gerekiyor. Bir ülke için terörist sayılan bir örgüt veya kişinin bir başka ülke tarafından "özgürlük savaşçısı" görülüp desteklenmesi halinde bu tür bir işbirliği yürümez. 
     Ankara bu ortak paydanın saptanmasında ve Yücelen'in önerisini yaşama geçirmekte öncülük yapmalıdır. 
     
     







Üniversiteye bak 


Evangelistler... 


Yücelen'in önerisi 


Terörle mücadelede topu taça atmak 


Asimetrik tehdit 


Ecevit gelmesin ’ 


Pazarcı öğretmenler 


Zor dönemlerde başarılı toplantı 


Bana yasak, sana da yasak 


Ne haçlı seferi, ne cihad... 


Allah’ın parmağı yok ki.. 


Açığa satış yapmak... 


Terör, terörist, iki yüzlülük ve çifte standart 


"Avrupa, Avrupa duy sesimizi " 


Edirne İstanbul’un arka bahçesi 


</TEXT>
</DOC>
