<DOC>
<DOCNO> 27335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/son/sondun10.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Küreselleşme karşıtları Göteborg'dan sonra G-8'e hazırlanıyor 
</HEADLINE>
<TEXT>

     İtalya Dışişleri Bakanı Renato Ruggiero, gelecek ay Genova'da yapılacak G-8 zirvesi öncesinde,küreselleşme karşıtı göstericilerin liderleriyle karşılıklı konuşmak gerektiğini söyledi. 
     AB zirvesinin yapıldığı Göteborg'da meydana gelen şiddet olayları,20-22 Temmuz arasında Almanya, İtalya, Fransa, ABD, Rusya, Japonya, Kanada ve İngiltere'nin katılacağı G-8 zirvesine hazırlanan İtalya'yı endişelendirdi. 
     'Ben çok endişelim'' diyen Ruggiero, göstericilerle aralarında yeterli iletişim olmadığını kaydetti. Ruggiero, ''Onların istedikleri ve bizim istediklerimizde anlaşmayı başaramıyoruz. Demokratik ve açık bir dialog kurulmalı'' dedi. Göteborg zirvesinden döner dönmez İçişleri Bakanı Claudio Scajola ile zirve hakkında bir toplantı yapan Başbakan Silvio Berlusconi ise, ''Genova fikri ve yapılan hazırlıkların hepsi sol hükümet zamanında oldu. Genova'nın övgüleri de, yergileri de solundur'' açıklamasını tekrarladı. 
     Bu arada, basında yer alan haberlerde, zirvenin gemide yapılabileceği öne sürüldü. Genova'ya dünyanın dört bir yanından 100 binin zerinde göstericinin gelmesi beklenirken, göstericileri engellemek için kentteki havaalanının 19-22 Temmuz, metronun 18-22 Temmuz, limanın ise 18-22 Temmuz arasında kapalı tutulacağı açıklandı. Genova'ya şimdiden gösterici için Yunanistan'dan 2 feribot, İspanya ve Sicilya'dan gemiler geldiği, Avrupa'nın çeşitli ülkelerinden trenlerle gelişler için rezervasyonlar yapıldığı bildirildi. 






</TEXT>
</DOC>
