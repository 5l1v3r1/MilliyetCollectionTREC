<DOC>
<DOCNO> 7163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/yasam/ayas.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dokuz kişi merak’ yüzünden ölmüş... 
</HEADLINE>
<TEXT>
Deniz faciası sivil marifeti’ 
Yüzeye fırlayarak çarptığı Japon teknesini batıran nükleer denizaltıyı meraklı siviller’ kullanıyormuş... 
     DIŞ HABERLER SERVİSİ 

     Hawaii açıklarında yüzeye çıkarken çarptığı Japon balıkçı teknesini batıran ABD nükleer denizaltısı USS Greeneville’i iki sivilin kumanda ettiği ortaya çıktı. 
     Önce çoğunluğunu Hawaiili işadamlarının oluşturduğu 16 sivilin gezi amacıyla nükleer denizaltıya kabul edilmiş olduğu açıklandı. Bu haberin ardından dümende siviller olduğu iddiası gündeme geldi. 
     
Meraklılar dümende      Bir iddia olarak yayılan bu haber ABD Pasifik Filosu Sözcüsü Conrad Chun tarafından doğrulandı. Chun’un açıkladığına göre, 9 kişinin öldüğü kaza sırasında denizaltının dümeninde ve geminin alçalıp yükselmesini sağlayan hava tanklarını kontrol eden cihazın başında iki sivil bulunuyordu. Sözcü, her ne kadar kazada iki sivilin sorumluluğunun bulunmadığını ileri sürse de denizcilik uzmanları aynı görüşte değil. 
     Uzmanlar, USS Greenville’in yaşamsal önem taşıyan kontrol aygıtlarının denetiminin bir an için bile sivillere terk edilmesinin skandal olarak değerlendiriyorlar. 
     


 YAŞAM 















</TEXT>
</DOC>
