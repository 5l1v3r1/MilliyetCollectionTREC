<DOC>
<DOCNO> 14668 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/guncel/gun04.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Emniyet'te toplumsal İSYAN ALARMI 
</HEADLINE>
<TEXT>

     TOLGA ŞARDAN Ankara 

     İçişleri Bakanlığı, yaşanan son ekonomik krize bağlı olarak gelişebilecek toplumsal isyanlara önlem olarak, tüm valiliklerden, olağanüstü durumlarda uygulanan EMASYA Emniyet - Asayiş - Yardım planlarının güncellenmesini istedi. Bakanlık, kısa bir süre önce valiliklere "çok gizli" ibareli bir yazı göndererek yağma ve talanlara karşı önlemler geliştirilmesini istedi. 
     
Giriş çıkışlara kontrol      İllerde vali, ilçelerde de kaymakamların denetiminde güncellenen planlarda, olası geniş kapsamlı bir toplumsal hareket karşısında, öncelikle yerleşim birimlerinin giriş ve çıkışlarında güvenlik önlemi alınacak. 
     Önemli noktalar olarak hükümet konağı başta olmak üzere, devlete ait binalar, büyük alışveriş merkezleri ve yabancı misyona ait birimler, yoğun güvenlik önlemleriyle korunacak. Böylece güvenlik güçleri tatsız olayların önüne geçmiş olacak. 
     
     
     


 GÜNCEL 


















</TEXT>
</DOC>
