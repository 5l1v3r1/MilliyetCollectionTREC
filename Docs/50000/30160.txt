<DOC>
<DOCNO> 30160 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/son/sontur13.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçilerden Kutan'a yanıt "Genel Başkanlık için kılıf hazırlama" 
</HEADLINE>
<TEXT>

     Kapatılan FP'nin ''yenilikçi'' milletvekillerinden Ankara Bağımsız Milletvekili Cemil Çiçek, Kapatılan FP'nin Genel Başkanı Recai Kutan'ın yeni partiye genel başkanlığı için ''kılıf hazırlandığını'' öne sürdü. 
     Çiçek, soruları yanıtlarken, yeni parti oluşumuna ilişkin Kutan'ın bugün yaptığı değerlendirmeleri inandırıcı bulmadığını kaydetti. 
     Cemil Çiçek, şunları söyledi 
     ''Sayın eski Genel Başkan, partinin kapatılmasından sonra benim genel başkanlığımda devam edilmeli deyebilirdi. Lafı döndürüp dolaştırmanın anlamı yok. Böyle bir görüntü çiziyor. Kurucular Kurulu'na, 100 milletvekili ile başka bazı isimlerin alınacağını söylüyor. Bu, Siyasi Partiler Kanunu'nun amir hükümlerinden biri zaten. Bunu yeni bir formülmüş gibi sunmanın, Recai Kutan'ın genel başkanlığına kılıf hazırlamanın anlamı yok. Hepsini davet ettik, ama gelmeyince... ye gerekçe hazırlamadır bu.'' 
     Yapılan kamuoyu yoklamalarına bakıldığında mevcut partilerin hiçbirinin yüzde 10 barajını aşamayacak durumda olduğunu anlatan Çiçek, Türkiye'ye hitap edecek geniş çerçeveli bir oluşumun gerçekleştirilmesinde yarar olacağını savundu. 
     Çiçek, bugünkü ortamda, kapatılan FP'nin yerine kurulacak bir veya iki partinin de Türkiye'nin hiçbir sorunun çözemeyeceğini dile getirdi. 
     Çiçek, Kutan'ın, Recep Tayyip Erdoğan'ın siyasi yasaklı olduğunu anımsatarak, siyasi parti kuramayacağı açıklamasına da değinerek, ''Yasaklardan şikayet eden bir zihniyetin Tayyip Erdoğan'ın yasağından medet umması düşündürücüdür'' diye konuştu. 
     
     

</TEXT>
</DOC>
