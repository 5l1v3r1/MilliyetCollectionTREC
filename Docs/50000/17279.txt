<DOC>
<DOCNO> 17279 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sontur14.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Adalet Bakanı "Cavit Çağlar'ın iadesi 6 aydan önce pek mümkün değil" 
</HEADLINE>
<TEXT>

     Türk, ABD Adalet Bakanlığı'ndan kendilerine dün gelen bir yazıya göre Cavit Çağlar'ın bugün yerel saatle 14.00'de New York'ta yeniden mahkeme önüne çıkarılacağını öğrendiklerini, yine bu yazıda kendilerine Çağlar'ın geçici olarak tutuklanmış bulunduğu, iki ülke arasındaki suçluların iadesi anlaşmasına göre iade için 60 günlük süre olduğunun belirtildiğini söyledi. 
     Adalet Bakanlığı olarak İstanbul DGM'nin kararı gereğince iade işlemleri için gerekli çalışmaları yaptıklarını belirten Türk, şunları söyledi 
     'Bazı gazetelerde yer alan bir hafta içinde iade işlemi tamamlanacak ifadeleri yanıltıcıdır. Bu süre Adalet Bakanlığının, belgelerin, mahkeme kararlarının İngilizceye çevrilmesi ve gerekli talebin yapılması anlamındadır. Bu da diplomatik kanallar aracılığıyla yapılacaktır. Dolayısıyla bu süreç uzundur. Bir haftalık süreç bizim yapacağımız çalışma ile ilgilidir. Mahkemenin vereceği karara göre, yetkili idari merci de iade konusunda karar verecektir. İadesi istenen kişinin savunma, itirazlarda bulunma olanağı vardır. Bir üst mahkemeye de gidilebilir. Bütün bu süreç içinde Cavit Çağlar'ın iade işlemlerinin 6 aydan bir yıla kadar bir zamandan önce sonuçlanma olanağı pek görülmemekte.'' 
     




</TEXT>
</DOC>
