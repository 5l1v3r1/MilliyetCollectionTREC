<DOC>
<DOCNO> 21730 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/yazar/theper.html </URL>
<DATE> 2001/05/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sözleşmeyi kiracı yapar 
</HEADLINE>
<TEXT>

     Kiracının kira ödemede temerrüdü halinde sözleşmesi benim adıma yapılmış bulunan su veya elektriği kestirebilir miyim C. T. - İstanbul 
     Kiralayanla kiracının birbirlerine karşı borçları vardır. Kiracının borcu kira bedelini ödemek, kiralayanın borcu ise kiralananı kullanmaya elverişli biçimde kiracıya teslim ile bu halde muhafazadır. Kiracının kira bedellerini ödememesi halinde ona karşı uygulanacak müeyyide ise yasalarda gösterilmiştir. Yani dairenin elektriğini veya suyunu kesmek müeyyide değildir. Ancak kiralayan elektriği veya suyu kesebilir mi 
     Bu kavram içinde iki şeyi birbirinden ayırmak lazım. Kiralayan kiracısını cezalandırmak amacı ile elektriği, suyu kesemez, yani kiralanan elektrik ve suyu ile birlikte kiraya verilmişse yine elektrik ve su ile kullanılır. Ancak bu, ilgili idare ile sözleşmeyi kiralayanın yapacağı anlamına gelmez. Evde her türlü tesisat mevcuttur. İş bir tek ilgili idare ile mukavele yapmaya kalmıştır, bu evde elektrik veya su var demektir. Dolayısı ile işin doğrusu da idare ile mukavelenin kiracı tarafından yapılmasıdır. Zira elektrik olsun, su olsun idareye karşı bir borç doğduğunda borçlu mukaveleyi yapan kişidir. Yani kiracı elektrik veya su borcunu bırakıp giderse, idare sözleşmeyi yaptığı kişiden bu parayı ister. Şayet kiralayan mukavele yapmışsa, borç kiralayanındır. Dolayısı ile kiralayanın böyle bir riske girme mecburiyeti de yoktur. Neticeten Kiracıyı cezalandırmak amacı ile sistemi iptal edemezsiniz ama kiracının mukavele yapması için kendi mukavelenizi feshedebilirsiniz. Doğrusu da budur. 
     
     







Tarafsız yargı 


Yürüyor gençler 


Ecevit "Öncelik ücretlerde" 


Kardeşinin ne üstüne vazife 


Geri dönüşü olmayan yol... 


Acem kılıcı gibi siyasetçiler .. 


Pusula ayarı 


Farklıya tahammül yeteneği 


Yol kavşağı... 


Yabancılar, "riski" değerlendiriyor... 


Birileri bizimle oynuyor... 


Savcılar 


Şirket gibi 


Tüketici Fonu, Rekabet Kurumu'na 


Sözleşmeyi kiracı yapar 


Merhaba "enflasyon" 


</TEXT>
</DOC>
