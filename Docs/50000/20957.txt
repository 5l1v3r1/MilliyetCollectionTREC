<DOC>
<DOCNO> 20957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/siyaset/siy07.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
AİHM kararını tanımıyoruz 
</HEADLINE>
<TEXT>

     SİNAN TOROS İstanbul 

     Devlet Bakanı Şükrü Sina Gürel, Ankara’nın, Avrupa İnsan Hakları Mahkemesi’nin AİHM , Güney Kıbrıs Rum Yönetimi’nin "devlet başvurusu" üzerine Türkiye’yi "mülkiyet hakkından ifade ve vicdan özgürlüğü ihlaline" kadar uzanan geniş bir alanda mahkum eden kararını "tanımadığını" açıkladı. 
     Gürel, Türk Yürüyüşü’ne katılmak üzere ABD’ye giderken yaptığı açıklamada, kararın "Türkiye’nin, hiçbir şekilde kendisini bağlamayan bu kararı tanımadığını" vurguladı. 
     "Adalet ve insaf ölçülerine uymayan kararın yaptırımı da olamayacağını" anlatan Gürel, şöyle devam etti "AİHM kararlarında daha önce de Türkiye’ye yönelik 13 suçlama yer almaktaydı. Bu kez bir yenisi eklendi. Biz, bunlara karşı kendimizi savunmak gereğini bile hissetmiyoruz. Hukuk kararları kılıfı içerisinde sunulan Türkiye’ye karşı bu tavır, büyük ölçüde siyasal bir tavırdır. Bu kararları, Türkiye’yi, Kıbrıs Türkü’nü etkilemeyecek kararlar olarak görüyoruz. Bundan sonra da Kıbrıs konusunda bildiğimiz yolda devam ederiz." 
     
5 SORU 5 CEVAPAİHM’ye kimler gidebilir 
     AİHM her ülke vatandaşına, kendi ülkesindeki iç hukuk yollarını tüketmesi halinde dava açma ve tazminat isteme hakkı veriyor. Ancak Türkiye için alınan özel bir hükümle, OHAL Bölgesi’nde, soruşturma safhasında da AİHM’ye başvurabilir. 
     
AİHM’ye teknik olarak nasıl başvurulabilir 
     Son mahkeme kararının üzerinden altı ay geçmeden başvuru yapmak zorunluluğu var. 
     
AİHM nasıl değerlendirme yapar 
     Önce teknik yönden gerekli şartlar oluşmuş mu diye bakar. Teknik sorun yoksa ve hakların ihlaline ilişkin tespitler varsa olay mahkemeye yansıtılır. Dava Dostane Çözüm’ yoluyla halledilemezse olaya ilişkin tazminat durum tespiti yapılır. 
     
Kararlar uymak zorunlu mu 
     Türkiye, AİHM’ye bireysel başvuru hakkı ve mahkemenin zorunlu yargı yetkisini de kabul etti. 
     
Türkiye, hangi konularda şikayet edildi 
     Faili meçhul cinayetler, kayıplar, yıkılan köyler, karakollardaki kötü muamele, gözaltı süreleri, istimlak davaları, ordudan atılmalar, ayrılıkçı propaganda ve siyasi partilerin kapatılması konularında şikayet edildi. 
     



 SİYASET 


















</TEXT>
</DOC>
