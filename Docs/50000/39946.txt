<DOC>
<DOCNO> 39946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yasam/ayas.html </URL>
<DATE> 2001/09/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Göklerin prensesi 
</HEADLINE>
<TEXT>

Özge Özel, Hava Pilot Teğmen ve 20 yaşında... O, Hava Harp Okulu’nu birincilikle bitiren ilk kadın teğmen olarak tarihe geçti 
     ÜMRAN AVCI İstanbul 

     HAVA Harp Okulu’nda, dün mezuniyet sevinci vardı. 47’nci dönem mezunları diplomalarını törenle aldılar. Bütün mezunlar ve aileleri heyecanlıydı ama Hava Pilot Teğmen Özge Özel’in heyecanı daha bir "özelödi. O, Hava Harp Okulu’nu birincilikle bitiren ilk kadın teğmendi. Elektronik Mühendisliği Bölümü’nden mezun olan 20 yaşındaki Özel, mezunlar adına yaptığı konuşmasında ailelere şöyle seslendi 
     
Hep beraber ant içtiler      "FEDAK RLIK, vatan sevgisi ve hayatını bir karış vatan toprağı için feda etmenin borç olduğunu bizlere siz öğrettiniz. Hiç şüpheniz olmasın ki, bu uğurda beyaz kefenleri ak gelinlik gibi giyer, vatan uğruna şahadetimizi size en mukaddes hediye diye sunarız." Konuşmasının ardından mezun olan teğmenlere ant içtiren Özel, yaş kütüğüne 47. dönem uçak maketini çaktı. 
     
Gece gündüz çalıştım’      DAHA sonra diploma törenine geçildi. Özge Özel, diplomasını Cumhurbaşkanı Ahmet Necdet Sezer’in elinden aldı. Babası Albay Reşit Özel, annesi Hülya, ablası Elçin ve babaannesi Handan Özel’le kucaklaşan başarılı teğmen, "Dört yıldır hep birinciydim. Bu başarı için gece gündüz çalıştım. Kadınların da bu işi başarabileceklerini kanıtladım" diye konuştu. 
     
Denizcilerin mutlu günü      Deniz Harp Okulu 228. dönem mezunları diplomalarını törenle aldı. 10’u bayan 258 deniz teğmenin mezuniyet sevinci yaşadığı Tuzla’daki törende Genelkurmay Başkanı Org. Hüseyin Kıvrıkoğlu da denizci üniforması giydi. Diplomasını Cumhurbaşkanı Sezer’den alan dönem birincisi Teğmen Hasan İlhan arkadaşlarına ant içirdi. Bu arada genç bir teğmenin sıcakta beklerken baygınlık geçirdiği görüldü. n PERVİN METİN İstanbul 
     



 YAŞAM 





















</TEXT>
</DOC>
