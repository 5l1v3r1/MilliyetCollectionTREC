<DOC>
<DOCNO> 31687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/soneko16.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası Başkanı "Piyasalara müdahale edebiliriz" 
</HEADLINE>
<TEXT>

     Piyasalar istikrar bulmazsa belki birşeyler yaparız" diyen Merkez Bankası Başkanı Süreyya Serdengeçti, Merkez Bankası’nın öncelikle fiyat istikrarına baktığını, buna göre piyasalara müdahale edebileceklerini belirtti. 
     Merkez Bankası Başkanı Süreyya Serdengeçti, bono piyasasında faizlerin 3 haneli seviyeye gelmesinin, borsa endeksinin gerilemesi ve döviz fiyatlarının yukarıya doğru seyretmesinin temel nedeninin Arjantin’deki gelişmeler olduğunu söyledi. 
     Serdengeçti, "Piyasalardaki gelişmeler Arjantin etkisiyle açıklanabilir. IMF yönetimi bugün toplanıyor. Şartlar bütünüyle yerine getirildi. "Piyasalar niye böyle oldu" diye bakıldığında Arjantin etkiledi diye düşünüyoruz" dedi. 
     Serdengeçti, piyasalardaki kısmi konsolidasyon ya da takas, kur politikasında bant sistemine geçileceği yönündeki söylentilerin hatırlatılması üzerine de "Piyasalar dedikoduyu çok seviyor" yorumunda bulundu. 
     Serdengeçti, piyasalara müdahale konusunda ise temkinli yanıtlar verdi ve şunları söyledi "Piyasalar istikrar bulmazsa belki birşeyler yaparız. Merkez Bankası fiyat istikrarına bakar. Buna göre müdahale eder. Kısa vadeli faizlere müdahale ise enflasyon bekleyişleriyle ilgili ayrı bir konu. 
     Ekonomiden Sorumlu Devlet Bakanı Kemal Derviş’in genel faizleri düşürmeye yönelik tedbirler alınabileceği yolundaki sözleri üzerine de Serdengeçti "Yapılacaklar belli" şeklinde konuştu. Serdengeçti’ye göre öncelikle ekonomik proğram iyi anlatılmalı ve yapısal önlemler de kuvvetli biçimde uygulanmalı. 
     
     







</TEXT>
</DOC>
