<DOC>
<DOCNO> 20319 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/yazar/pulur.html </URL>
<DATE> 2001/05/09/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Fenerlilerin pankartı 
</HEADLINE>
<TEXT>

     NAMDAR Rahmi Karatay, ölümünden 50 yıl sonra, bir hicvinin, pazar günü oynanan Fenerbahçe - Galatasaray maçında pankart olacağını hiç düşünmüş müydü, aklına getirmiş miydi 
     Elbette hayır 
     Çünkü, merhum, o hicvi sosyal bir yergi olarak yazmıştı... 
     O halde bu şiir, niçin pankart haline getirilmiş, tribüne asılmıştı 
     Önce şiiri yazalım 
     "Pehpehlerle, pohpohlarla çok itleri at yaptık, 
     Uçurduk ta göklere alkıştan kanat yaptık, 
     Hiç yoktan başımıza koca saltanat yaptık, 
     Üstüne çul vursanız it onu kanat sanır 
     Eşeğe gem vurmayın kendini at sanır." 
     Futbolun güncel haberlerini izlemeyenler, bu pankartı, Fenerbahçe taraftarlarının niçin astığını bilemezler. 
     
     İŞİN aslı şu... 
     Galatasaray'ın teknik direktörü Lucescu bir süre önce, "Atlar, köpekler istediği için ölmezler" diye saçma, sapan bir laf etti, sonra bunun bir Romen atasözü olduğunu söyleyerek, Fenerbahçelilerin tepkisini önlemek istedi. 
     Oysa dünyanın sayılı taraftarlarından biri olan Fenerbahçeliler, bu lafın altında kalmadılar, onlara göre, Lucescu Fenerbahçe'ye hakarete yeltenmişti. 
     
     O günlerde, biz de, bambaşka bir konuda, Namdar Rahmi Karatay'ın yukarıda okuduğunuz şiirini köşemizde yazmıştık, şiirde "atlar" da vardı itler" de ... 
     Şiirin pankart yapılacağı, bir haftadan beri Fenerbahçelilerin internet sayfasında duyuruluyordu, cumartesi günü de tribünler süslenirken pankartın asıldığını öğrendik, pazar günü de 40 bin kişi okudu. 
     
     FENERBAHÇE'NİN 2-1 kazandığı maçta, tribünlerde ilginç pankartlar vardı, biri de canlı pankarttı Fenerbahçeliler "Atlar, sucuk olacak " deyiminin her harfini, tek tek tişört yaparak yan yana dizilmişlerdi. 
     
     FENERBAHÇELİLERİN astığı bir pankart da şöyleydi 
     "Baba ocağına hoş geldiniz " 
     Aynı pankartı bir uçağın kuyruğuna takıp, stadyumun üzerinde uçurmuşlar... 
     
     BİLİYORSUNUZ, geçen Fenerbahçe - Galatasaray maçında da ilginç bir pankart vardı 
     "İtina ile aslan terbiye edilir." 
     Bu defa "aslan terbiyecisi" Moskova'dan gelmişti 
     "Moskova'lı aslan terbiyecisi" 
     
     "İTİNA ile aslan terbiye edilir" pankartının, bizde ilginç bir anısı var... 
     Bunu yazdığımızın ertesi günü, 12 şubat 2001 günü Frankfurt'tan bir "e -mail" gelmişti 
     "Ben Almanya, Frankfurt'tan Yalçın Özocak, Galatasaray taraftarıyım. 
     Yazınızı okudum, bu terbiye sözünü çok beğendim, rekabetin bu seviyede olması güzel... 
     Ben de, size, buradan seslenmek isterim... 
     18 senede bir öten kuşlar için, hakiki Alman icadı ilaç temin edilir." 
     Biz de Galatasaraylı okurumuzun bu mektubunu "sakla samanı, gelir zamanı" diyerek bugüne saklamıştık. 
     Yalçın Özocak'a teşekkürler... 
     İlaç, gerçekten çok etkili ve pek faydalıymış baksanıza, bizim "sarı kanarya" şakır şakır ötüyor 
     
     







Papa'nın işleri 


Satranç da ne 


Çakmakoğlu'nun duyarlılığı 


Banka dulları 


Yine bela mı istiyorsunuz yoksa .. 


Kabak tadı 


YÖK zulmü 


Maya tutmuyor... 


Savuşturma Bakanı Enis Haksız İngiliz Kemal'e karşı... 


Siz hangi kategoridesiniz 


Enerji 


Fenerlilerin pankartı 


Bayındır'a verilen teminat mektupları 


Anayasa'da iki madde var 1 


Baş örtüsü ve şort 


Telekom "gına" getirdi 


NATO’nun tatil beldesi Marmaris 


</TEXT>
</DOC>
