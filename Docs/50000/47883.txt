<DOC>
<DOCNO> 47883 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sondun19.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistanlı yetkililer "Havaalanındaki valizde bomba vardı" 
</HEADLINE>
<TEXT>

     Pakistan'ın başkenti İslamabad'daki uluslararası havaalanında güvenlik görevlileri tarafından bulunan şüpheli valizin içinde bomba olduğu bildirildi. 
     Pakistanlı yetkililer, valizin, emniyetli bir yere götürüldükten hemen sonra patladığını söylediler. 
     Havalimanı güvenlik şefi yardımcısı Sarfiraz Han da yaptığı açıklamada, valizin havalimanının yolcu bekleme salonunda bulunduğunu kaydetti. 
     Güvenlik görevlilerinden birinin şüpheli valizi fark ettikten sonra, kime ait olduğunu öğrenmeye çalıştığını anlatan güvenlik şefi yardımcısı Han, bir kişinin bavulu sahiplendiğini, ancak 5 dakika sonra bavulu almadan uzaklaştığını belirtti. 
     Han, güvenlik görevlilerinin, bunun üzerine sahipsiz kalan bavulu bomba olabileceği ihtimaliyle bulunduğu yerden alarak, emniyetli bir yere götürdüklerini bildirdi. 
     Pakistan polisi, VIP salonunda bulunan şüpheli valizin salonun dışındaki bir çöp bidonunda imha edildiğini bildirmişti. 
     






</TEXT>
</DOC>
