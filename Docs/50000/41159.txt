<DOC>
<DOCNO> 41159 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/son/sontur03.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik polislerine kızdı, intihara kalkıştı... 
</HEADLINE>
<TEXT>

     Antalya'da işsiz bir vatandaş, trafik polislerinin motosikletini otoparka çekmesine kızarak intihara teşebbüs etti. 
     Şevki Kara 31 adlı bir kişi, trafik polislerinin ruhsatsız olduğu gerekçesiyle motosikletini otoparka bağlamasına kızarak Soğuksu Mahallesi'ndeki 7 katlı Mali Müşavirler Odası binasının terasına çıktı. Kara burada ''Tek mal varlığım motosikletim. Onu bana geri verin. Aksi takdirde aşağıya atlayacağım'' dedi. 
     Olay yerine gelen Antalya Emniyet Müdürlüğü Cinayet Bürosu ekiplerince sakinleştirilen 4 çocuk babası Şevki Kara, zorlukla binanın terasından indirildi. 
     Öte yandan, Kara'nın motosikletinin ruhsatı olmadığı için trafik polisleri tarafından otoparka çekildiği öğrenildi. 






</TEXT>
</DOC>
