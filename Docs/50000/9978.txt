<DOC>
<DOCNO> 9978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sondun10.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteye molotofkokteyli yağmuru 
</HEADLINE>
<TEXT>

     İspanya’nın Bask bölgesindeki Bilbao’da yayın yapan en önemli gazetelerden olan El Correo’nun binasına dün gece yaklışak 18 molotofkokteyli atıldığı belirtildi. 
     El Correo’nun bugünkü sayısında yayınlanan haberde, saldırıda can kaybı olmadığı, saldırganların kaçmadan önce binanın arka cephesini molotofkokteyli yağmuruna tuttukları belirtildi. 
     Haberde, yaklaşık 40 kişinin çalıştığı binaya yapılan saldırının ardından çıkan yangının, yangın söndürme tüpleriyle söndürüldüğü kaydedildi. 
     Molotofkokteyllerinin binanın içine girmemesi nedeniyle maddi hasarın büyük olmadığı belirtildi. Bask bölgesindeki gazetelerin, sık sık bölgenin bağımsızlığı için mücadele eden ayrılıkçı ETA örgütüne yakın radikal gençlerin saldırılarına hedef olduğu belirtiliyor. 
     




</TEXT>
</DOC>
