<DOC>
<DOCNO> 23102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/spor/spo15.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Federasyona ihtarname      SPOR Toto Teşkilat Müdürlüğü, Futbol Federasyonu tarafından açıklanan Birinci Lig programına tepki gösterdi. Karşılaşmaların yapılacağı tarih ve saatlerin, gerekçe bildirilmeden keyfi olarak değiştirildiğini savunan, 50 - 60 milyar lira hasılat kaybına uğradıklarını açıklayan teşkilat, Ankara 15. Noterliği’nden Futbol Federasyonu’na ihtarname gönderdi. 
     
Boksta milli heyecan      K.İRLANDA’NIN başkenti Belfast’ta 3 - 10 Haziran tarihleri arasında yapılacak Dünya Boks Şampiyonası’na katılacak Boks Milli Takımı belli oldu. Şampiyonada Türkiye’yi 48’de Abdülkadir Koçak, 51’de Mehmet Dalbudak, 54’de Agasi Ağagüloğlu, 57’de Ramazan Palyani, 60’da Selim Palyani, 63.5’da Mustafa Karagöllü, 67’de Fırat Karagöllü, 71’de Bülent Ulusoy, 81’de Yıldırım Tarhan ve 91’de Mehmet Hendem temsil edecek. 
     
Komşuda istifa      YUNANİSTAN’DA hükümet futbol federasyonu kavgası istifa ile sonuçlandı. Spordan Sorumlu bakan yardımcısı Floridis’in federasyonun özerkliğini zedeleyici müdahalelerinin tartışıldığı ülkede, Viktoras Mitropulos, Yunan federasyon başkan vekilliğinden istifa etti. Hükümetin futbola müdahale ettiği tartışmaları sonrası FİFA’nın birlikten ihraç tehdidi bakan ile federasyon arasında büyük gerginlik yaratmıştı. 
     



 SPOR 




























</TEXT>
</DOC>
