<DOC>
<DOCNO> 38901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yasam/yas01.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuh’un Gemisi’ni Kuş’ bulacak 
</HEADLINE>
<TEXT>

ABD, uzaydan yerdeki basketbol topunu bile görebilen’ Hızlı Kuş’ adlı uyduyu Nuh’un Gemisi için yörüngeye gönderiyor 
     DIŞ HABERLER SERVİSİ 

     Yıllardır Ağrı Dağı’nda Nuh Peygamber’in Gemisi’ni arayan bilim adamları, umutlarını müthiş bir uydu’ya bağladı. 
     Yüzlerce kilometre yüksekten yeryüzündeki bir basketbol topunu bile tüm detaylarıyla görüntüleyebilen çok güçlü kameralara sahip Quickbird 2’ yani Hızlı Kuş’ adlı uydu, ABD’nin California eyaletindeki Vandenberg Üssü’nden 18 Ekim’de fırlatılacak. Dünyanın en yüksek çözünürlüklü görüntü alma kapasitesine sahip uydusu’ olacak Hızlı Kuş’un öncelikli görevi de, Nuh’un Gemisi’ni bulmak.. 
     
Ağrı’daki 183 metrelik sır      Uydu projesine önayak olan ise, Virginia’nın Richmond Üniversitesi’nden Prof. Porcher Taylor’ün daha güçsüz uyduların ve uçakların çektiği binlerce fotoğraf arasından elde ettiği ve Ağrı Dağı İstisnası’ adını verdiği doğal olmayan’ bir görüntü. 
     Taylor, ancak dağa çarpmış bir uçak, bir kale ya da yüzyıllarca önce inşa edilmiş bir yapı olabileceğini savunduğu bu yükseltinin’ 183 metre uzunluğunda olduğunu belirledi. Ve bu yükseltinin Nuh’un Gemisi olduğuna inanan Taylor’a bir destek de, bir denizcilik mühendisi ve mimardan geldi. Bu iki uzman da görüntüyü gemi güvertesine benzetince, kutsal kitaplardaki Nuh’un Gemisi olduğu görüşü kuvvetlenen yükselti için Hızlı Kuş’ görevlendirildi. 
     
     Askeri ve özel uydular, 5 bin 137 metre yüksekliğindeki Ağrı Dağı’nın 4 bin 725 metredeki Kuzeybatı Platosu’nda Nuh’un Gemisi’nin kalıntısı olabileceği düşünülen en üstteki görüntüleri elde etmişti. 50 santimden ufak cisimleri bile ayrıntılarıyla görebilen’ Quickbird 2 de bu bölgeye odaklanarak belirgin olarak fark edilen yükseltinin Nuh’un Gemisi olup olmadığı sorusuna yanıt bulacak. 


 YAŞAM 
























</TEXT>
</DOC>
