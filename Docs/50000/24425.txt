<DOC>
<DOCNO> 24425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/spor/spo01.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL DA MODAYA UYDU 
</HEADLINE>
<TEXT>

Galatasaray ve Fenerbahçe’nin kongreye gitme kararı alması Siyah - Beyazlı kulüpte muhalefeti harekete geçirdi. Camianın önde gelen isimleri yönetimi sert şekilde eleştirip, olağanüstü genel kurul çağrısı yaptı 
     KARTAL YİĞİT 

     FENERBAHÇE ve Galatasaray’ın olağanüstü kongreye gitme kararı alması Beşiktaş’ı da hereketlendirdi. Camianın önde gelen isimleri Siyah - Beyazlı kulübün kurtuluşu için tek yolun olağanüstü kongreye gitmek olduğu görüşünde birleşti. Kongre üyesi Bahadır Gödek’in, gerekli nakit ihtiyacını sağlayıp, göreve talip olduklarını açıklamasından sonra eski yönetici ve dernekler de harekete geçti. 
     1903 Karakartallar Oluşumu, "Tek kurtuluş kongredir. Kilidi çözecek anahtar bu yönetimde değil" açıklamasını yaptı. Eski yöneticilerden İhsan Kalkavan ise, "Kriz ve kötü gidiş her şeyi alt üst etti. Beşiktaş ortalarda kalmaz. Birileri çıkıp, daha iyisini yapacaktır" dedi. Bahattin Demir ise, "Kongre şart. Kendilerine güveniyorlarsa tekrar aday olurlar ve kazanırlar" ifadelerini kullandı. 
     BEŞİKTAŞ Kongre üyesi ve milletvekili Mehmet Gül, "Zinde bir güce ihtiyaç var. Kongre olmazsa perişanız" derken, Hasan Bozkurter de, "Camia bu yönetime güvenmiyor. Kongre olmazsa, Beşiktaş’ı facia bekliyor" diye konuştu. Asbaşkan Ahmet Hamoğlu da kongre isteğine saygılı olduğunu belirtip, "Maalesef yönetimde istediklerimiz yapılmıyor. Ortaya çıkacak varsa bu Beşiktaş için kazançtır" dedi. 
     
Nik hta transfer      BEŞİKTAŞ’ta Ayhan’ın düğünü transfer pazarına dönüştü. Nikah şahidi olan Başkan Serdar Bilgili ile Gaziantep Başkanı Celal Doğan arasında gece boyunca transfer konuşuldu. Bilgili’nin Celal Doğan’dan Batista, Ramazan, Fatih ve Ömer’i istediği, karşılığında da Fevzi, Ayhan, Yasin ve Fazlı’yı önerdiği bildirildi. 
     ÖZELLİKLE Yasin ve Ayhan’ı isteyen Doğan, transferlerin büyük bölümünün parayla olması halinde takası düşüneceğini söyledi. Antalyaspor’un yeni hocası Cezmi Turhan ile görüşen Fazlı, dönebileceğini iletti. Öte yandan Daum’un anlaştığı Hertha Berlinli Veit’in önümüzdeki hafta İstanbul’a gelmesi bekleniyor. 
     
     



 SPOR 



























</TEXT>
</DOC>
