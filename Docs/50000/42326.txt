<DOC>
<DOCNO> 42326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sonspo02.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaşlı futbolculara izin yok 
</HEADLINE>
<TEXT>

     İstanbulspor'a yenilerek, Birinci Süper Lig'de taraftarlarını düş kırıklığına uğratmayı sürdüren Beşiktaş, izin yapmadan Ankaragücü maçı hazırlıklarına başladı. 
     Teknik direktör Christoph Daum yönetiminde, Fulya Tesisleri'nde gerçekleştirilen ve yaklaşık 1 saat süren idmanda, siyah-beyazlı futbolcular koşu ve kondisyon çalışmasının ardından, dar alanda çift kale maç yaptı. 
     İdmanda, teknik direktör Daum'un oldukça sessiz ve moralsiz olması dikkat çekerken, Alman çalıştırıcı antrenman boyunca futbolcularını hiçbir biçimde uyarmadan, çalışmayı kenardan izlemeyi tercih etti. 
     Futbolcuların da yenilgi nedeniyle oldukça moralsiz olduğu çalışmaya, sakatlığı süren Ahmet Dursun ile İstanbulspor maçında ayak bileğine darbe alan Tümer katılmadı. 






</TEXT>
</DOC>
