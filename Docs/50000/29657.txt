<DOC>
<DOCNO> 29657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/soneko03.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyüme hızı açıklandı...Bu yıl küçüldük... 
</HEADLINE>
<TEXT>

     Bu yılın birinci üç aylık döneminde gayri safi milli hasıla GSMH yüzde 4.2 oranında geriledi. 
     Devlet İstatistik Enstitüsü, 2001 yılı birinci üç aylık dönemine ilişkin Gayri Safi Milli Hasıla GSMH ile harcama yöntemiyle hesaplanan Gayri Safi Yurtiçi Hasıla GSYİH sonuçlarını açıkladı. 
     Buna göre, ilk üç ayda yaratılan GSMH, cari fiyatlarla 24 katrilyon 900 trilyon 583 milyar lira olarak hesaplandı. Aynı döneminde GSMH, 1987 yılı sabit fiyatlarıyla ise 22 trilyon 258 milyar lira olarak belirlendi. 
     Rakamlar ışığında 2001 yılı birinci üç aylık döneminde, geçen yılın aynı dönemine göre büyüme hızı da cari fiyatlarla yüzde 16.9 oldu. GSMH, sabit fiyatlarla yüzde 4.2 geriledi. 
     Bu arada, 2001 yılı birinci üç aylık dönemine ilişkin harcamalar yöntemiyle hesaplanan GSYİH sonuçlarına göre, sabit fiyatlarla özel nihai tüketim harcamaları yüzde 3.4, gayri safi sabit sermaye oluşumu ise yüzde 11.6'lık azalış gösterdi. 
     2000 yılı gelir yöntemiyle hesaplanan GSYİH sonuçlarına göre, işgücü ödemelerinin GSYİH içindeki payı yüzde 28.7 oldu. 
     
     






</TEXT>
</DOC>
