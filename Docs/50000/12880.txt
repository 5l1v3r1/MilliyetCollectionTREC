<DOC>
<DOCNO> 12880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/son/soneko05.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sevenleri Ali Rıza Çarmıklı'yı son yolculuğunda yalnız bırakmadı 
</HEADLINE>
<TEXT>

     Geçirdiği rahatsızlık sonucu önceki gün vefat eden Çarmıklı Holding ve bağlı şirketlerin kurucusu ve Yönetim Kurulu Başkanı Ali Rıza Çarmıklı'nın cenazesi toprağa verildi. 
     Çarmıklı'nın cenazesi, Teşvikiye Camii'nde öğleğin kılınan namazın ardından Topkapı Anıt Mezar Aile Kabristanı'na defnedildi. Cenaze töreninde, Ali Rıza Çarmıklı'nın eşi Münevver Çarmıklı caminin avlusunda, kızları Beyhan Özden, Ümran Yılmaztürk, Candan Çarmıklı ve Şükran Kayahan ile birlikte taziyeleri kabul etti. 
     Cenaze törenine, Özelleştirme İdaresi Başkanı Uğur Bayar, İstanbul Cumhuriyet Başsavcısı Ferzan Çitici, İl Milli Eğitim Müdürü Ömer Balıbey, Devlet Bakanı ve Başbakan Yardımcısı Mesut Yılmaz'ın kardeşi Turgut Yılmaz ile annesi Güzide Yılmaz, aralarında Hayri Kozakçıoğlu, Celal Adan, Ekrem Ceyhun, Recep Tayyip Erdoğan, Necdet Menzir, İbrahimTaşkın, Cavit Kavak'ın da bulunduğu tanınmış siyasetçilerin yanında, Mehmet Yıldırım, Atalay Şahinoğlu, Rahmi Koç, Erdoğan Demirören, Bülent Eczacıbaşı, Saffet Ulusoy, Ömer Dinçkök, Cem Boyner, Sedat Aloğlu, Mahmut Ceylan ve Zeynel Abidin Erdem, Sezen Cumhur Önal, Emel Sayın ve Tekin Akmansoy'un da aralarında bulunduğu iş ve sanat dünyasından çok sayıda kişi katıldı. 




</TEXT>
</DOC>
