<DOC>
<DOCNO> 6619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/guncel/gun01.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüya sona erdi 
</HEADLINE>
<TEXT>

Hava Harp Okulu'nun İstanbul'da ağırladığı Güneydoğulu 36 minik misafir, evlerine dönerken hıçkırıklara boğuldu 
     SERHAT OĞUZ İstanbul 

     İstanbul gezisini bitiren Güneydoğulu çocuklar, kendilerine eşlik eden kadın subaylara sarılıp, gözyaşı dökerek evlerine döndüler. İstanbul'a hayran kalan çocuklar, boyunları bükük bir şekilde uçağa binerken "İstanbullular, bu harika şehrin kıymetini bilsinler" dedi. Hava Harp Okulu'nun davetlisi olarak geldikleri İstanbul'da rüya gibi bir tatil yapan 36 öğrencinin havaalanında sergiledikleri bu hüzünlü tablolar, subayların da gözlerini yaşarttı. 
     
'İstanbul çok güzelmiş'      Diyarbakırlı İhsan, "Dönmek istemiyorum. İstanbul çok güzelmiş" derken, arkadaşı Batmanlı Mustafa, "İstanbul'un her yeri mükemmel. Burada yaşayan herkes çok şanslı. Ancak onların yerinde olsam denizi kirletmem, bu güzelliğe yazık etmem" dedi. 
     
Makineyi tuttu gazeteci oldu      Boğaz'ı gezen öğrencilerden 14 yaşındaki Muşlu Ferit Ekici, İstanbul’da fotoğraf makinasıyla da tanışma fırsatı buldu. "İlk kez kez fotoğraf makinası tuttum" diyen Ferit, vapur ve teknelerin fotoğrafını çekti. Sonra da "Makineyi tutunca gazeteci gibi hissettim" dedi. 
     


 GÜNCEL 














</TEXT>
</DOC>
