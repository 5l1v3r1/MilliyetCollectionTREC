<DOC>
<DOCNO> 31323 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/soneko08.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haziran ayında da en fazla getiriyi dolar sağladı 
</HEADLINE>
<TEXT>

     Bu yıl Haziran ayında, finansal yatırım araçları arasında en fazla reel getiriyi dolar sağladı. 
     Devlet İstatistik Enstitüsü DİE verilerine göre, toptan eşya fiyatları TEFE gözönünde bulundurularak yapılan hesaplamalarda, dolar, Haziran ayı itibariyle son bir yılda yüzde 21.4, bu yılın Haziran ayında ise yüzde 3.9'luk reel getiri sağlayarak, yatırımcıların gözdesi oldu. Haziran ayında, İMKB yatırımcısına zarar ettirirken, mevduat faizi, mark ve altına yönelenler kar etti. Söz konusu ayda İMKB'deki reel düşüş yüzde 8.3 olurken, mevduat faizinde getiri yüzde 2, markda getiri yüzde 1 ve altında yüzde 3.7 oldu. Haziran ayı itibarıyla son bir yıla bakıldığında ise dolar ile birlikte mark ve altına yatırım yapanlar kazanırken, İMKB'ye ve mevduat faizine yatırım yapanlar reel olarak zarar etti. Markın son bir yıldaki reel getirisi yüzde 9.3, altının yüzde 12.9 olurken, mevduat faizinin reel götürüsü yüzde 18.1, İMKB'nin de yüzde 54.4 olarak gerçekleşti. 







</TEXT>
</DOC>
