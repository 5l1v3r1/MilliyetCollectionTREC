<DOC>
<DOCNO> 6165 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/astro/index.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Uranüs sahnede 
</HEADLINE>
<TEXT>

Günün en dikkat çeken astrolojik göstergesi, Güneş’in yine Kova burcundaki Uranüs’le birleşimi olacak. Bildiğiniz gibi Uranüs Kova burcunun kendi gezegeni kabul ediliyor ve 1995 yılından bu yana da Kova burcunda yer alıyor. Eğer 1990’ların ikinci yarısındaki gelişmelere dikakt ederseniz teknoloji ve iletişimin ne derece hız kazanarak ilerlediğini görebilirsiniz. Cep telefonlarından internete kadar Uranüs, Kova’nın değiştiren, yenileyen ve bireyselliği destekleyen teknolojik altyapıyı geri dönülemez biçimde şekillendiriyor. Bu bakımdan bugün Uranüs enerjisini güçlü biçimde hissedebiliriz. Dünyada da özgürlük istekleri, orijinal gelişmeler ve buluşlar önümüzdeki birkaç gün içinde daha fazla gündeme gelirken, yerel huzursuzlukların da artacağını söyleyebiliriz. Bugün aynı zamanda geri hareket eden Merkür’ün Akrep burcundaki Mars’la yeniden kare açı yaptığını görüyoruz. Ani kararlar verebileceğimiz ama getirdiği sonuçlardan pek de rahat edemeyeceğiz bir günde sayılırız. Merkür -Mars karesi, iletişim problemleri, düşünsel çatışmalar ve teknolojik aksaklıklara karşı uyarıda bulunuyor. Uranüs’ün de ön planda olduğu düşünülürse ulaşımda beklenmedik gelişmelere karşı daha dikkatli olmalıyız. 

Astroloji eğitimi 
Astroloji Birliği’nin düzenlediği Sertifika Programında ikinci dönem, mart sonunda başlayacak. Her hafta pazar günleri İTÜ Eğitim Vakfı Eğitim Binası, Maçka’da düzenlenen eğitim üç bölüme ayrılıyor ve her biri 14 hafta sürüyor. Bu dönemde başlangıç sınıfı için ön kayıt yaptırmak için kirkoglu superonline.com adresine mesaj gönderebilir, detayları öğrenerek ön kayıt numarası alabilirsiniz. Orta seviyedeki sınıfa katılmak için hazırlanan yeterlilik sınavına girmeniz gerekmekte. Kurs ve sertifika programı ile ilgili detaylı bilgileri www.superonline.com superastroloji sertifika.htm adresinde de bulabilirsiniz. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
