<DOC>
<DOCNO> 29496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/soneko11.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti... 
</HEADLINE>
<TEXT>

     İMKB Ulusal-100 Endeksi dünkü kapanışa göre 191.12 puan artışla, 1. seansı 11,276.06 puandan tamamladı. 
     Hisse senetleri ortalama yüzde 1.72 oranında değer kazandı. Borsa, Türk Telekom krizinin aşılmasıyla güne moralli başladı. 11,269 puan seviyesinde alış ağırlıklı açılan seansın hemen başlarında Endeks, en yüksek 11,376 puanı gördü. Ancak, yükseliş uzun sürmedi ve kar realizasyonları etkili oldu. 11,084 puana kadar gerileyen Endeks, ilk bir saati 11,160 puanla geçti. 
     İkinci yarıda ise piyasa, yatay seyre girdi. 11,150-11,250 seviyelerinde dengeli seyreden endeks, kapanışa doğru gelen alımlarla seansı 11,276.06 puandan tamamladı. Kapanışta mali endeks 221.92 puan artışla 16,159.79 puana, sınai endeksi 201.02 puan artışla 8,769.56 puana, hizmet endeksi de 114.70 puan artışla 6,511.16 puana yükseldi. Önceki kapanışa göre mali grup hisseler ortalama yüzde 1.39, sınai grubu hisseler yüzde 2.35, hizmet grubu hisseler de yüzde 1.79 oranında değer kazandı. 
     1. seansta işlem gören toplam 282 hisse senedinden 225'i değer kazandı. 13 hisse senedi değer yitirirken, 44 hissenin fiyatında ise değişiklik olmadı. Seansta, 132 trilyon 39 milyar 955 milyon liralık işlem hacmi oluştu. 1. seansta Yapı Kredi Bankası, Doğan Holding, Akbank, Vestel ve Garanti Bankası, en yoğun işlem gören hisseler oldular. 






</TEXT>
</DOC>
