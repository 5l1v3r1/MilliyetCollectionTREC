<DOC>
<DOCNO> 18463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/guncel/gun13.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Tetikçiye idam istendi 
     Diyarbakır eski Emniyet Müdürü Gaffar Okkan ile 5 polis memurunun şehit edildiği suikastın zanlılarından Şahin Çeribaşı hakkında, Diyarbakır DGM’ce hazırlanan iddianamede idam istendi. İddianamede, sanık Çeribaşı’nın çeşitli tarihlerde Hizbullah adına Diyarbakır’da Şuayip Polat’ın öldürülmesi, lise öğrencisi bir kızın yüzünün ustura ile yaralanması ve bazı örgütsel faaliyetlere katıldığı belirtildi. 
     Hizbullah’ın açıklanan 26 tetikçi listesinde yeralan Çeribaşı’nın, Okkan ve 5 arkadaşının şehit edilmesinden sonra İstanbul’a gittiği ifade edildi. 
     
     Mahk ma telefon serbest 
     Tutuklu ve hükümlülerin 3. dereceye kadar yakınlarıyla telefonla görüşmesine olanak sağlayan tüzük değişikliği, Resmi Gazete’de yayımlanarak yürürlüğe girdi. Buna göre, hükümlü tutuklular, yönetmelikte gösterilen esaslar çerçevesinde idarenin kontrolünde bulunan telefonlarla 3. dereceye kadar akrabaları ile görüşme yapabilecekler. 
     
     Cezaevinde tünel bulundu 
     Bayrampaşa Cezaevi’nde, 2 - 2.5 metre uzunluğunda bir tünel ortaya çıkarıldı. B - 11 ve B - 12 koğuşlarının ayrım duvarlarının yanında bulunan mazgalın kalkık olduğunu gören yetkililer, çevrede araştırma başlattı. Toplam 144 tutuklunun bulunduğu iki koğuşta, çoğunlukla "çıkar amaçlı suç örgütü" üyeleri kalıyor. Bu arada, dışarıdan atılan üç paketten dört cep telefonu çıktı. 
     



 GÜNCEL 
















</TEXT>
</DOC>
