<DOC>
<DOCNO> 3180 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/bbas.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener farka koştu 99 - 84 
</HEADLINE>
<TEXT>

Muratpaşa Belediyesi’ni ikinci yarıdaki oyunuyla devirdi 
     FAİK METİN 

     SARI - Lacivertli ekip, Antalya deplasmanında Muratpaşa Belediye karşısında ikinci yarıda açıldı, farklı galibiyete ulaştı. İlk iki periyodda rakibi karşısında zorlanan Fenerbahçe, ikinci yarıda özellikle hücumda daha etkili bir oyun sergiledi. Murat’ın üçlükleri ve Beard’ün skorer oyunuyla da sonuca gitti. 
     
     Küfüre tepki 
     Fenerbahçeli yöneticiler, Mustafa Denizli ve futbolcular da maçı izledi. Başkan Aziz Yıldırım, yaşları 10 ile 15 arasında değişen seyirci topluluğunun küfürlü tezahüratı üzerine sinirlendi ve yetkililerden müdahale etmelerini istedi. Yöneticiler, küçük yaştaki basketbolseverlerin küfürlü tezahüratı karşısında şaşkına döndüklerini ifade ettiler. 
     
     Maçın karnesi 
     HAKEMLER Haluk Yeşiloğlu , Ufuk Akyüz 
     MURATPAŞA BELEDİYESİ Walters 15, Rcharles 19, İlievski 17, Hasan 6, Tufan 18, Erkan 2, Nikolay , Enis 7 
     FENERBAHÇE Beard 30, Mustafa 13, Tolga 8, Mills 3, Lukovski 6, Murat Evliyaoğlu 21, Serdar 1, Asım 11, Cömert 6 
     1. PERİYOT 28 - 23 Fenerbahçe , 2. PERİYOT 51 - 45 Fenerbahçe , 3. PERİYOT 75 - 67 Fenerbahçe , MAÇ SONUCU 99 - 84 Fenerbahçe 
     BEŞ FAUL Enis 38.51 
     ÜÇ SAYI Murat 3 , Rcharles, Tufan, Hasan 2 Ilievski, Mustafa, Beard 1 
     
Zor da olsa Efes 73 - 61      GÖKHAN TÜRE 

     LACİVERT - Beyazlılar, Mydonose Kolejliler’i zor da olsa mağlup ederek zirve yarışına devam etti. İlk iki periyodda oldukça tutuk bir oyun çıkaran Efes Pilsen, hücumda iyi organize olamadı. Mulaömerovic ile Ömer’in dışında sayı çıkaramayan Efes Pilsen üçüncü periyodda Drobnjak’ın da devreye girmesiyle toparlardı ve oyuna ağırlığını koyarak galibiyeti kopardı. 
     
     Maçın karnesi 
     HAKEMLER Fatih Dalay , Ersen Ergüler 
     EFES PİLSEN Mulaömerovic 21, Ömer 22, Hüseyin 12, Mehmet 2, Erdal , Scefanovic 2, Alper , Drobnjak 12, Kaya 2 
     MYDONOSE KOLEJLİLER Kaan 2, Jordan 23, Rüçhan 3, Jagotnik 22, Robinson 4, Zeki , Alp , Orçun 7 
     1.PERİYOT 19 - 12 M.Kolejliler , 2.PERİYOT 34 - 32 M.Kolejliler , 3. PERİYOT 56 - 47 E.Pilsen , MAÇ SKORU 73 - 61 E.Pilsen 
     BEŞ FAUL Kaan 29.57 
     ÜÇ SAYI Ömer 3 , Mulaömerovic 2 , Orçun, Rüçhan, Jagotnik 1 
     
Büyük Kolej Galatasaray 79 - 74      GALATASARAY, Büyük Kolej’e son periyodda teslim oldu. İlk periyodu 23 - 8 önde tamamlayan, ikinci periyodda Mujezinoviç ve Arda ile arka arkaya sayı bulan Sarı - Kırmızılılar farkı 21 sayıya kadar çıkardı. Başkent ekibi 3. periyodda Mujezinoviç’in sakatlanarak oyundan çıkmasını iyi değerlendirdi. Farkı giderek kapatan Büyük Kolej bu bölümü 56 - 52 yenik kapadı. Karşılaşmanın son periyodunda ev sahibi ekip, Tunç, Arda ve Miliçeviç’in etkili oyunu ile öne geçti. Wesson’un isabetli serbest atışları ile arayı açan Büyük Kolej maçtan 79 - 74 galip ayrıldı. 
     
     Diğer sonuç 
     Pınar Karşıyaka- Türk Telekom 82 - 70 
     
İbrahim’e ödül      YUNANİSTAN’IN, AEK takımında oynayan İbrahim Kutluay, Patras kentinde düzenlenen "All Star Game" Turnuvası’nda üç sayılık atışlarda birinci oldu. Yunanistan’daki yabancı oyuncularla Yunanlı oyuncular arasındaki basketbol karşılaşmasının devre arasında yapılan yarışmada, 13 başarılı atış kaydeden Kutluay, yabancı basketbolcular arasında ilk sırayı aldı. Kutluay’a ödülünü Dışişleri Bakanı Yorgo Papandreu verdi. 
     
Pivot’ta üç konuk      CNN Türk’te, gazetemiz basketbol yazarı Bilgin Gökberk’in hazırlayıp sunduğu Pivot programına bugün Ali Uras, Alp Yalman ve Ali Kazaz katılacak. Galatasaray’ı potada şampiyon yapan iki eski başkan ile Kazaz’ın yer alacağı ve saat 10.30’dan itibaren canlı olarak yayınlanacak programda, Sarı - Kırmızılı takımın sorunları tartışılacak. 
     
Potada bugün      Ahmet Cömert Spor Salonu 
     16.00 Ülker - Kombassan Konya 
     Ayhan Şahenk Spor Salonu 
     15.00 Darüşşafaka - Beşiktaş 
     İzmir Atatürk Spor Salonu 
     16.00 Ege - Pen Altay - Troy 
     Haldun Alagaş Spor Salonu 
     15.00 F.Bahçe - G.Saray Bayan 
     


 SPOR 
































</TEXT>
</DOC>
