<DOC>
<DOCNO> 25778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/soneko24.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 31.91 puan kayıpla 2. seansı 12,138.26 puandan tamamladı. 
     Hisse senetleri ortalama yüzde 0.26 oranında değer yitirdi. Borsa'da günün ikinci yarısında piyasa, dalgalı bir seyir izledi. Seans 12,165 puan seviyesinden satış ağırlıklı açıldı. Kar realizasyonlarıyla gerileyen Endeks, 11,887 seviyesinde tepki alımlarıyla yatay seyre girdi. İlk bir saat 11,891 puanla geçildi. 
     İkinci yarıda hisse bazı alımlarla 12 bin sevyisinin üzerine yeniden toparlanan Endeks, yeni bir kar satışı dalgasıyla en düşük 11,853 puanı gördü. Kapanışa doğru tepki alımlarıyla toparlanan Ulusal-100 Endeks, haftayı 12,138.26 puandan tamamladı. 
     Hisse senetleri günün tamamında ise yüzde 1.10 oranında değer kazandı. Kapanışta mali endeks 19.49 puanlık kayıpla 17,971.25 puana, sınai endeksi 75.93 puanlık kayıpla 9,002.70 puana gerilerken, hizmet endeksi ise 26.31 puanlık artışla 6,687.25 puana yükseldi. İlk seansa göre mali grup hisseler ortalama yüzde 0.11, sınai grubu hisseler de yüzde 0.84 oranında değer yitirirken, hizmet grubu hisseler yüzde 0.39 oranında değer kazandı. 
     2. seansta işlem gören toplam 295 hisse senedinden 185'i değer yitirdi. 42 hisse senedi değer kazanırken, 68 hissenin fiyatında ise değişiklik olmadı. Seansta, 226 trilyon 677 milyar 472 milyon liralık işlem hacmi oluştu. İki seansın işlem hacmi toplamı da, 557 trilyon 777.5 milyar lira olarak gerçekleşti. 2. seansta, Garanti Bankası, Yapı Kredi Bankası, Akbank, İş Bankası C ve Tüpraş en yoğun işlem gören hisseler oldular. 






</TEXT>
</DOC>
