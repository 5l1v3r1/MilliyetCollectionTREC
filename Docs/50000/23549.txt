<DOC>
<DOCNO> 23549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/son/sonspo07.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Lig bitti...Milli mesai ise yarın başlıyor 
</HEADLINE>
<TEXT>

     Birinci Futbol Ligi'nde 2000-2001 sezonu Fenerbahçe'nin şampiyonluğu ile noktalanırken, gözler milli maçlara çevrildi. 
     A Milli Futbol Takımı aday kadrosu, 2002 Dünya Kupası Eleme Grubu'nda 2 Haziran'da Azerbaycan, 6 Haziran'da da Makedonya ile yapacağı maçlar için yarın İstanbul'da kampa girecek. 
     Polat Renaissance Oteli'nde öğle saatlerinde kampa alınacak olan milliler, ilk çalışmasını da yarın akşam Galatasaray'ın Florya Metin Oktay Tesisleri'nde yapacak. Çarşamba gününe kadar aynı otelde gerçekleştirilecek kamp, bu tarihte Florya Metin Oktay Tesisleri'ne taşınacak. 
     31 Mayıs'ta BJK İnönü Stadı'nda basına kapalı olarak çalışacak olan milliler, maçın ardından, 3 Haziran Pazar günü feribotla Yalova'ya ve takiben Bursa'ya geçecek. 
     Bu arada Milli Takımlar Teknik Direktörü Şenol Güneş, yarın millilerin kamp yaptığı otelde maçlarla ilgili basın toplantısı düzenleyecek. 
     
     Aday kadro 
     A Milli Futbol Takımı'nın Dünya Kupası elemelerinde Azerbaycan ve Makedonya ile yapacağı maçların aday kadrosunda şu oyuncular bulunuyor 
     Okan Buruk, Ergün Pembe, Fatih Akyel, Hasan Şaş, Emre Belözoğlu, Bülent Korkmaz, Ümit Davala Galatasaray , Tayfur Havutçu, Nihat Kahveci Beşiktaş , Rüştü Reçber, Abdullah Ercan Fenerbahçe , Ömer Çatkıç, Hasan Özer Gaziantepspor , Ümit Özat Bursaspor , Oktay Derelioğlu, Metin Aktaş Trabzonspor , Hakan Şükür Inter , Alpay Özalan Aston Villa , Tayfun Korkut Real Sociedad , Tugay Kerimoğlu Glasgow Rangers , Yıldıray Baştürk Bochum . 
     
     Maçlar İstanbul ve Bursa'da 
     A Milli Futbol Takımı Azerbaycan ile 2 Haziran Cumartesi günü İstanbul'da karşılaşacak. BJK İnönü Stadı'ndaki maç saat 20.30'da başlayacak 
     Türkiye ile Makedonya arasındaki maç ise 6 Haziran Çarşamba günü Bursa'da yapılacak. Atatürk Stadı'ndaki maçın başlama saatini de 20.30. 
     Türkiye ile Azerbaycan arasındaki maçı İspanya Futbol Federasyonu'ndan Juan Ansuategui Roca yönetecek. Roja'nın yardımcılıklarını ise Antonio Cardos Paterna ile Luis Nunez Lopez yapacak. 
     Türkiye-Makedonya karşılaşmasını ise İtalya Futbol Federasyonu'ndan Pasquale Rodomonti yönetecek. Rodomonti'nin yardımcılıklarını ise Gennaro Mazzei ile Geovanni Stevanato yapacak. 






</TEXT>
</DOC>
