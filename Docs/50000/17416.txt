<DOC>
<DOCNO> 17416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/sontur05.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemal Derviş'e komşu olabilmek çok pahalı... 
</HEADLINE>
<TEXT>

     Devlet Bakanı Kemal Derviş'e komşu olmanın bedeli oldukça ağır görünüyor. Derviş ile komşu olmak isteyenlerin aylık bin 500 dolarlık Yaklaşık 1 milyar 845 milyon lira kirayı gözden çıkarması gerekiyor. 
     ABD'den dönüşünün ardından Hilton Oteli'ne yerleşen Kemal Derviş, geçtiğimiz Perşembe günü Çankaya semtindeki Pembe Köşk Konut Sitesi'nde yer alan Hazine Müsteşarlığı'na ait dubleks lojmana taşındı. 
     Söz konusu sitede möbleli, 3 oda bir salon yaklaşık 140 metrekare bir daire için aylık bin 500 dolar kira isteniyor. Aynı siteden möblesiz bir daireye ise bin ile bin 300 dolar Yaklaşık 1 milyar 230 milyon-1 milyar 599 milyon lira arasında kira talep ediliyor. 
     Kemal Derviş'in bulunduğu siteden bir daire sahibi olmak isteyen vatandaşların ise 250-300 bin doları 307.5 milyar lira-369 milyar lira gözden çıkarması gerekiyor. 
     Öte yandan, Türkiye'de asgari ücretin yaklaşık 83 dolar net 102 milyon 369 bin lira olduğu gözönüne alınırsa, asgari ücretli bir vatandaşın aynı sitede bir dairenin bir aylık kirası için yaklaşık 18 ay çalışması gerekiyor. 
     Möblesiz bir dairede oturmak isteyen asgari ücretli ise yaklaşık 1 yıllık maaşını aylık kira olarak gözden çıkarmak durumunda. 
     




</TEXT>
</DOC>
