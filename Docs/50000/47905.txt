<DOC>
<DOCNO> 47905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/son/sonspo06.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş Ekim ayında Galatasaray'a karşı üstün... 
</HEADLINE>
<TEXT>

     Beşiktaş ile Galatasaray arasında Ekim ayı içinde oynanan maçlarda, siyah-beyazlılar rakibine oranla daha çok galibiyet elde etti. 
     Ekim aylarında bugüne dek 30 kez karşı karşıya gelen 2 ekipten Beşiktaş 11 galibiyet elde ederken, Galatasaray ise 9 kez sahadan galip ayrıldı. 10 maçta ise taraflar birbirlerine üstünlük sağlayamadı. 
     Beşiktaş'ın, Ekim ayında attığı toplam 49 gole, Galatasaray 46 golle karşılık verdi. 
     
     İlginç tesadüf 
     Derbi maçta 21 Ekim Pazar günü karşılaşacak olan Beşiktaş ile Galatasaray, daha önce aynı tarihte 2 maç yaptı. 
     21 Ekim 1984 tarihinde ligde karşılaşan 2 ekibin maçında, 
     Galatasaray sahadan 3-1 galip ayrılırken, geçen sezon da yine aynı tarihteki lig maçını bu kez siyah-beyazlılar aynı skorla 3-1 kazandı. 
     
     Ekim'deki maçların skorları 
     Ezeli rakipler arasında Ekim aylarında yapılan son 5 maçın, 4'ünde skorun 3-1 olması da dikkat çeken bir diğer unsur olarak göze çarpıyor. 
     Bu maçlarda 2 kez Beşiktaş, 2 kez de Galatasaray sahadan 3-1'lik skorlarla galip ayrılırken, 1 maç ise 0-0 berabere sonuçlandı. 
     






</TEXT>
</DOC>
