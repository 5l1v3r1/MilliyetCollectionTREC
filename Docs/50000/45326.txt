<DOC>
<DOCNO> 45326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/ekonomi/eko01.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Gerekirse ek yardım yapılır’ 
</HEADLINE>
<TEXT>

Ekonomilerinde düzelme olan ülkelere ek yardıma hazır olduklarını belirten IMF Başkanı Horst Köhler, sanayileşmiş ülkelerin para politikalarının da yumuşayacağını söyledi 
     Uluslararası Para Fonu IMF Başkanı Horst Köhler, dünya ekonomisinin beklenenden daha fazla durgunlaşacağını söyledi. 
     IMF İcra Heyeti’nin gayrı resmi toplantısının ardından yazılı bir açıklama yapan Köhler, dünya ekonomisinin beklenenenden daha fazla durgunlaşacağını belirterek, dünya ekonomisindeki bu zayıflığın geçici olduğunu düşündüğünü kaydetti. Köhler, 2002 başlarında dünya ekonomisinin canlanmaya başlayacağını belirterek, IMF’nin iyi makroekonomik siyaset izleyerek ekonomilerinde düzelme görülen ülkelere gerekirse ek yardım yapmaya hazır olduğunu belirtti ve sanayileşmiş ülkelerdeki para politikalarında yeni yumuşamaların hedeflenebileceğini söyledi. 
     
     Siyasi tedbirler görüşüldü 
     Köhler, ABD’de 11 Eylül’deki saldırıların ardından dünya ekonomisindeki durumun kötüleşmesi karşısında üye ülkelerin bir araya geleceği toplantı yapılması çağrısında bulundu. 
     Bu arada IMF sözcüsü David Hawley de Türkiye’nin ek kredi talebine ilişkin bir soru üzerine "Türk yetkililerinin, ek dış destek ihtiyacına ilişkin ifadelerini not ettik. Şu ana kadar Türk yetkilileriyle görüşmeler, programı yolunda tutmaya yönelik siyasi tedbirler üzerinde yoğunlaştı" diye konuştu. 
     Hawley, Türkiye’ye 3 milyar dolarlık dördüncü kredi diliminin serbest bırakılacağı IMF İcra Direktörleri Kurulu’nun, daha önce planlandığı gibi ekim ortasında yapılmasının beklendiğini söyledi. 
     
S P Not üzerindeki olumsuz baskı azaldı      ANKARA Milliyet 

     Kredi derecelendirme kuruluşu Standard and Poor’s S P , IMF destekli programın yolunda gitmesi nedeniyle, Türkiye’nin kredi notu üzerindeki olumsuz baskının hafiflediğini bildirdi. 
     S P, Türkiye ekonomisinin dış etkenlerden daha önemli sorununun, kamunun iç borçlanma gereği ve maliyetini azaltarak borçlanmayı sürdürülebilir bir düzeye oturabilmesi olduğunu bildirdi. Türkiye’nin, 11 Eylül’deki saldırı öncesine kadar, IMF destekli program çerçevesinde gelişme kaydettiğinin vurgulandığı analizde, saldırı sonrasında, dış piyasalardan borçlanma ihtimalinin belirsizleştiği kaydedildi. 
     
     AB’den destek gelebilir 
     IMF ile program üzerinde fazla manevra imk nının olmadığı, Türkiye’nin gelecek yılki 5 milyar dolarlık kredisinin geri ödemesini ertelettirebileceği kaydedildi. 
     S P’nin analizinde, "Şu andaki krizde, NATO üyesi Türkiye, artan stratejik önemi nedeniyle, özellikle AB’den mali ve siyasi destek alabilir" denildi. ABD’deki terörist saldırının, Türkiye’nin turizm gelirlerini olumsuz etkilemesinin muhtemel olduğu, ancak terörist saldırılardan en çok etkilenecek ülkenin Türkiye olmadığı vurgulandı. 
     



 EKONOMİ 



























</TEXT>
</DOC>
