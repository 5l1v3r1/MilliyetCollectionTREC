<DOC>
<DOCNO> 25629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur17.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Reha Muhtar Erbakan'a tazminat ödeyecek 
</HEADLINE>
<TEXT>

     Show TV ve Genel Yayın Yönetmeni Reha Muhtar, ''Erbakan'ın Çilingir Sofrası'' başlıklı haberde, kişilik haklarına hakaret ettikleri gerekçesiyle kapatılan RP'nin Genel Başkanı Necmettin Erbakan'a 3 milyar lira manevi tazminat ödemeye mahkum edildi. 
     Ankara 1. Asliye Hukuk Mahkemesi'nde görülen davanın bugünkü karar duruşmasına, davacı Erbakan'ın avukatı ile davalılar Show TV ve Muhtar'ın avukatları katıldı. Yargıç M. Ülkü Güngör, ''dosyada toplanan deliller, haberin yayınlanması, mahkemenin takdir ve tespitine göre, gerekçeli kararda nedenleri açıklanacağı üzere'' davanın kısmen kabulüne ve 3 milyar lira manevi tazminatın, davalılardan alınıp davacıya verilmesine karar verdi. Mahkeme, yasal faiz istenmediğinden, sadece hükmettiği miktarın davalılar Muhtar ve Show TV'den müştereken ve müteselsilen tahsil edilmesine karar verdi. 







</TEXT>
</DOC>
