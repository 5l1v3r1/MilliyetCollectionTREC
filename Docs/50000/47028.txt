<DOC>
<DOCNO> 47028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sontur03.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşet... Taksiciyi parasını almak için döve döve öldürdüler 
</HEADLINE>
<TEXT>

     Şişli'de, bir miktar parası gasp edilen taksici, dövülerek öldürüldü. 
     Özel Fatih Sultan Hastanesi'ne bir arkadaşı tarafından getirilen 34 THJ 59 plakalı taksinin şoförü Muharrem Uzuner 33 , yapılan müdahalelere rağmen kurtarılamadı. 
     Feci şekilde dövüldüğü anlaşılan Uzuner'i hastaneye getiren arkadaşı, Muharrem Uzuner'in kendisini Belgrat Ormanı'ndan cep telefonuyla arayarak yardım istediğini, bunun üzerine olay yerine gittiğini ve kendinden geçmiş olarak bulduğu arkadaşını hastaneye ulaştırdığını söyledi. 
     Bir miktar parası alındığı belirlenen Uzuner'in arkadaşı, ifadelerinde bazı çelişkiler olması nedeniyle gözlem altına alındı. 
     Evli ve 3 çocuk babası olan ve 6 yıldır taksi şoförlüğü yapan Uzuner'in yakınları, olayı duyunca geldikleri hastanede fenalık geçirdiler. 
     






</TEXT>
</DOC>
