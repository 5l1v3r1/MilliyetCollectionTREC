<DOC>
<DOCNO> 38905 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/yasam/yas04.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle anne olur mu 
</HEADLINE>
<TEXT>

Canavar anne, üzerine oturup kolunu ve bacağını kırdığı bebeğe yaptıkları yetmezmiş gibi, bir de ağzında sigarasını söndürdü... 
     ŞENOL ÇAKIR Çorum DHA 

     Akıl almaz olay, Çorum'un Sungurlu ilçesi'nde meydana geldi. Selma Koçtekinoğlu, daha önce üstüne oturup iki bacağını ve bir kolunu kırdığı 1 yaşındaki bebeği Eren'in ağzında sigara söndürdükten sonra sokağa atıp kaçtı. Komşuların haber vermesi üzerine polis tarafından sokakta bulunan bir yaşındaki Eren, derhal hastaneye götürüldü. 
     Yapılan muayenede bebeğin vücudunun çeşitli yerlerinde ve ağzının içinde sigara söndürüldüğü, her iki bacağının ve bir kolunun da bir ay önce kırılıp, kaynadığı tespit edildi. 
     
Onu boşayacağım’      Durumun polise bildirilmesinden sonra ifadesi alınan baba Satılmış Koçtekinoğlu 42 , anne Selma Koçtekinoğlu'nu 36 suçladı. 
     Hamallık yaptığı için erken yattığını anlatan Satılmış Koçtekinoğlu, şunları söyledi "Selma, sinirli biridir. Bebek son bir ayda çok ağlıyordu, bu yüzden ağzında sigara söndürmüş olabilir. Bulunup cezalandırılması için savcılığa başvurdum. Bulur bulmaz kendisini boşayacağım. Çocuğumu da yuvaya vereceğim." 
     
Masraflar hastaneden      Anne Koçtekinoğlu, polis tarafından aranırken, böyle vahşet görmediğini belirten Sungurlu Devlet Hastanesi Başhekimi Osman Yurttaş şöyle konuştu "Bir ay kadar önce kuvvetli ihtimal, çoçuğun üstüne oturulup iki bacağı ve sol kolu kırılmış. En korkuncu, ağzında da sigara söndürmüş. Emre'nin tüm tedavi giderlerini biz karşılayacağız." 
     



 YAŞAM 
























</TEXT>
</DOC>
