<DOC>
<DOCNO> 41348 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/siyaset/siy02.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli Vazgeçilmezi istemenin mantığı yok 
</HEADLINE>
<TEXT>

MHP lideri, Anayasa değişikliğinin AB için şart olduğunu belirten Yılmaz’a yanıt verdi 
     ÖNDER YILMAZ Söğüt 

     Başbakan Yardımcısı Devlet Bahçeli, Anayasa değişiklikleri sürecinde sıkıntı yaşanacağına ilişkin ilk işaretini Söğüt'te verdi. Bahçeli, Anayasa değişikliğinin AB'nin vazgeçilmez koşulu olduğunu dile getiren Başbakan Yardımcısı Mesut Yılmaz'a yanıt verirken "Vazgeçilmez konularda taviz verilmesini istemenin ne mantığı var, ne de kabul edilebilir tarafı" dedi. 
     Ertuğrul Gazi'yi Anma ve Söğüt Şenlikleri için iki gündür Bilecik'in Söğüt ilçesinde bulunan Bahçeli, tören konuşmasında ciddi bir tarih birikimi ve şuuru olmadan milli meselelerin değerlendirilemeyeceğine dikkat çekti. Bahçeli, başta Kıbrıs olmak üzere yeniden yapılanma çabalarına kadar pek çok alanda milli şuura ihtiyaç bulunduğuna dikkat çekerek şunları söyledi 
     "Türkiye'nin uluslararası kuruluşlarla olan ilişkilerini de bu çerçevede ele almakta fayda var. Türkiye'nin hayati telakki ettiği meselelerde, Türkiye ile ilişkili ülkelerin de hassas davranması gerekir. Türkiye Cumhuriyeti'nin hayat alanını daraltma anlamına gelebilecek taleplerin nezdimizde Şark Meselesi’nin devamı hareketler olarak değerlendirileceği herkes tarafından bilinmelidir." 
     



 SİYASET 











</TEXT>
</DOC>
