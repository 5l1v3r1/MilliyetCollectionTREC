<DOC>
<DOCNO> 48681 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/guncel/gun07.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Okul gecekonduya karşı 
</HEADLINE>
<TEXT>

Okul arazileri üzerinde bulunan gecekondular Milli Eğitim’e büyük sorun oldu. İstanbul’da sadece bu nedenle 100’ü aşkın gecekondu yıkıldı 
     SİBEL KAHRAMAN İstanbul 

     İstanbul’un imar planlarında okul arazisi olarak ayrılan yerlerin büyük çoğunluğunu gecekondular işgal etmiş durumda. İstanbul Milli Eğitim Müdürlüğü 3 yıldır gecekondu yıkmakla uğraşıyor. 
     İstanbul Milli Eğitim Müdürü Ömer Balıbey, "Okul yapımı için ayrılmış Hazine arazisine gittiğimizde karşımıza gecekondular çıkıyor. Bunların arasında tapu tahsisli olanlar da bulunuyor. Sonra da yıllarca bizim olanı geri alabilmek için uğraşıyoruz" dedi. 
     Belediyelerle de büyük sorun yaşadıklarını belirten Balıbey, "İmar planında şahıs arazileri okul yeri olarak gösterilmiş. Okul yapmak için kamulaştırma bedeli okulun maliyetinden çok daha fazlaya mal oluyor. Bu durumda okul yapamıyoruz" dedi. 
     
     Mahkemelik oldular 
     Bu yıl okul yapımı için ayrılan arsaların üzerinde bulunan 100’ü aşkın gecekondunun yıkıldığı belirtildi. Ancak, bazı okullar yıkılamayan gecekondularla h l iç içe bulunuyor. 
     Örneğin, K ğıthane Seyrantepe Mahallesi’nde bulunan Kemal Halil Tanır İlköğretim Okulu, bahçesindeki 18 gecekondu ile mahkemelik oldu. Ancak, beşinin yıkılması sağlanabildi. 
     



 GÜNCEL 
















</TEXT>
</DOC>
