<DOC>
<DOCNO> 29471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sondun09.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de 180 trilyonluk büyük ikramiyeyi kazanan kişi ortaya çıktı 
</HEADLINE>
<TEXT>

     ABD tarihinin en büyük piyango ödüllerinden biri olan 141 milyon doları yaklaşık 180 trilyon TL geçen hafta sonu çekilişinde kazanan şanslı kişi ortaya çıktı. 
     Piyango yetkilileri, Cario Al Castellano'nun dün biletiyle bölge bürosuna geldiğini kaydettiler. Yanında eşi ve diğer aile üyeleri bulunan Castellano'nun biletindeki, ödülün isabet ettiği numaraları piyango makinesinin belirlediği belirtildi. 
     Bakkallıktan emekli olan Castellano'nun, para ödülünü peşin istediği için gelecek 6 hafta içinde yaklaşık 71 milyon dolar yaklaşık 90 trilyon TL alacağı kaydedildi. ABD'nin California eyaletinde Cumartesi gecesi çekilen eyalet Süperlotosu'nda kazanan biletin sahibi, televizyonlardan yapılan bütün çağrılara karşın ortaya çıkmamıştı. Eyalet süperlotosunda son haftalarda doğru altı rakamın art arda bilinememesi üzerine ödül, Cumartesi günü 141 milyon dolara kadar yükselmişti. 






</TEXT>
</DOC>
