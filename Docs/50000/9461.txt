<DOC>
<DOCNO> 9461 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/siyaset/siy01.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Konsomatris’ kavgası 
</HEADLINE>
<TEXT>

Medeni Kanun’da meslek seçimi konusunda koca iznini kaldıran hüküm tartışma yarattı. Prof. Turgut Akıntürk "Kadın aile yararına diye konsomatrislik yapmak isteyebilir" dedi 
     ANKARA Milliyet 

     TBMM Adalet Komisyonu’nda Medeni Yasa’nın en tartışmalı maddesi olan evlilik sırasında edinilen malların eşit paylaşımını öngören madde ile meslek seçimi konusunda koca iznini kaldıran hüküm, tartışmalara neden oldu. 
     Eşlerin iş seçimi konusunda birbirinden izin almaması ancak eşin ve ailenin onurunu gözönünde tutarak iş seçiminde bulunması koşulu getiren maddede, DSP’li Yekta Açıkgöz ve Gönül Saray Alphan, koşulun kaldırılmasını istedi. 
     
Kocadan izin alma’ hükmü iptal      Alphan, Anayasa Mahkemesi’nin mevcut yasadaki "kocadan izin alma" hükmünü iptal ettiğini anımsatarak, iş seçimine koşul getirilmesinin yeni bir hata olacağını savundu. Açıkgöz de, "Erkek, Ben kuaför kadın istemiyorum’, kadın da, Ben ayakkabı boyacısı erkek istemiyorum’ diye itiraz edebilir. Bu koşul evlilikleri zora sokar" dedi. İş seçiminde eşlerin "ailenin yararını" gözetmesi koşulu getirilmesi istendi. 
     Adalet Bakanı Hikmet Sami Türk de buna katılırken, tasarıyı hazırlayan uzmanlardan Prof. Dr. Turgut Akıntürk, "Kadın erkeğin 5 misli ücret alacağı, böylece ailenin yararına olacağı gerekçesiyle konsomatrislik yapmak isteyebilir. Bu ailenin yararına olabilir ancak erkeğin huzuru kaçar" diyerek, "huzuru bozmayacak iş" koşulu getirilmesini istedi. Türk’ün, "Beni zor duruma sokuyorsunuz" demesi üzerine Akıntürk ayağa kalkarak, "Ben Bakan’ın söylediklerini tasdik etmek zorunda değilim. Bu tasarı üzerinde 4.5 yıldır çalışıyorum. Bu koşullarda burada kalamam" dedi. Yaşanan tartışma sonrasında toplantıya 15 dakika ara verilerek, basın çıkarıldı. Daha sonra sağlanan uzlaşmayla "Evlilik birliğinin huzur ve yararını gözetecek iş" koşulu getirildi. 
     
Aşk mı kalmış      Evlilikte edinilen malların, bir sözleşme ile özel hükümler belirlenmemişse, boşanma sırasında eşit paylaşımını öngören madde "Aşkı öldürür mü öldürmez mi" tartışmasına neden oldu. Milletvekillerinin tartışması şöyle 
     Orhan Bıçakcıoğlu MHP Evlilik dışı ilişkiler artar. Zengin adam malının kıymetini bilir. İki sene sonra malının yarısını kaybetmek yerine evlenmez. Bu madde aşkı da öldürür, evlilikleri de. Herkes zengin karı koca peşine düşer. 
     Emin Karaa Başkan Aşk mala mülke sığmaz. 
     Ramazan Toprak FP Yüreğin yanmış Başkan senin. 
     Mehmet Gözlükaya DYP Aşk mı kalmış 
     Fethullah Erbaş FP Bir kadın boşana boşana 4 erkekle evlenirse trilyoner olur. 
     Ali Günay DSP Bir kız babası olarak damat adayı, kızımı istemeye geldiğinde hangi mal rejimini istediğini sorup ona göre mi ret yanıtı vereceğiz 
     Işılay Saygın ANAP Erkek güle güle dediğinde kadın ortada kalıyor. Orta halliler için gerekli bir düzenleme. 
     Hikmet Sami Türk Bu yasa evlilik dışı ilişkileri artırmaz, bu ahlaki bir sorundur. Kızlarımızın zengin koca peşine düşeceğini söylemek doğru olmaz. Bu yasa aşkı öldürmez, güvenceye alır. Aşkın güvencesi, eşlerin kendilerini maddi olarak güvencede hissetmeleridir. 
     


 SİYASET 













</TEXT>
</DOC>
