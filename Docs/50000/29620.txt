<DOC>
<DOCNO> 29620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yasam/ayas.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk tipi kurtarma 
</HEADLINE>
<TEXT>

Bir kurtarma rezaleti daha... İki gencin içinde bulunduğu otomobil, aşırı sürat nedeniyle çarptığı beton direğin altında kaldı. Arabadaki yaralı gençleri, vatandaşlar da, vinç de çıkaramadı. Bir saat sonra daha büyük vinç geldi ama Tuba artık yaşamıyordu... 
     NEZİH GÜROL, TAHSİN AKSU İstanbul 

     Daha 23 yaşında yaşamın baharında bir kızdı Tuba Adıgüzel. İstanbul Kozyatağı'nda bulunan Carrefour'daki Benetton mağazasında tezg htarlık yapıyordu. 
     Bir süredir Ayhan Yıldız 26 adlı gençle telefonla arkadaşlık yapan genç kız, Yıldız'ın buluşma teklifini kabul etti ve gençler önceki akşam buluştu. Ancak onları eve dönüş yolunda kötü bir son bekliyordu. 
     Minibüsüyle servis işi yapan Ayhan Yıldız, kız arkadaşıyla geçirdiği ilk akşamın ardından eve dönerken E5 karayolu Maltepe mevkiinde aşırı hız yüzünden aracın kontrolünü kaybetti. 
     
     K ğıt gibi ezildi 
     Otomobil son hızla beton aydınlatma direğine çarpınca yüzlerce kilo ağırlığındaki direk, üzerine devrildiği otomobili hurdaya çevirdi. 
     Ve iki genç, ilk buluştukları akşam hurdaya dönen otomobilin içinde ağır yaralı olarak sıkışıp kaldı. Yardımlarına önce vatandaşlar, ardından polisler koştu. Kısa süre sonra itfaiye ve sağlık ekipleri de olay yerindeydi. 
     Vatandaşlar, otomobili k ğıt gibi ezen yüzlerce kilo ağırlığındaki beton direği, tüm çabalarına rağmen yerinden oynatmayı başaramadı. Bir yandan çalışmalar sürüyor diğer yanda da sağlık görevlileri, genç çifte ilk müdahaleyi yapıyordu. 
     
     Tuba zor çıkarıldı 
     Aracın içine sıkışan gençlerden Ayhan Yıldız acı içinde bağırırken, Tuba Adıgüzel baygın yatıyordu. İlk gelen kurtarma vincinin yetersiz kalması üzerine daha büyük bir vinç getirtildi ama bu arada kaza anından bu yana yaklaşık bir saat geçmişti. Sonunda hurdaya dönen araçtan ilk olarak Ayhan Yıldız çıkarıldı. Yarım saatlik bir çalışmanın ardından da Tuba kurtarıldı. 
     İki genç derhal hastaneye kaldırıldı ama 23 yaşındaki genç kız tüm müdahalelere rağmen yaşamını yitirdi. Yıldız'ın ise sağlık durumu h l ciddi. 
     Ayhan Yıldız ilk ifadesinde, Palio marka bir otomobil tarafından sıkıştırıldığını, direksiyon h kimiyetini kaybedince de direğe çarptığını söyledi. 
     



 YAŞAM 





















</TEXT>
</DOC>
