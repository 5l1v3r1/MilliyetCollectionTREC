<DOC>
<DOCNO> 36828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/yasam/yas05.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Kocamı bana geri verin’ 
</HEADLINE>
<TEXT>

Katolik Kilisesi’nin katı kurallarına rağmen evlenen papaz, afaroz’la tehdit edilince evi terk edip Vatikan’a kapandı. Papa’dan kocasını isteyen karısı ise açlık grevine başlayacak.. 
     DIŞ HABERLER SERVİSİ 

     Katolik kilisenin kurallarını altüst ederek geçtiğimiz mayıs New York’ta görkemli bir törenle evlenen Vatikan’ın en renkli başpiskoposlarından Emmanuel Milingo dine’ döndü. 
     Afaroz olursun’ uyarılarını dikkate alarak yeni eşini terk eden ve Vatikan’da kampa giren Milingo, dini bilgilerini tazelemeye başladı. 
     
     Açlık grevine başlayacak 
     Milingo’nun üç aylık eşi Maria Sung Milingo ise İtalya’nın başkenti Roma’ya gelerek gözyaşları içinde bir basın toplantısı düzenledi. "Kocasının Vatikan tarafından kendisine iade edilmesini, en azından görüşmelerinin sağlanmasını" isteyen bayan Milingo, isteği gerçekleşmediği takdirde açlık grevine başlayacağını duyurdu. 
     Vatikan’dan yapılan açıklamada Papa 2. John Paul’un Afrikalı Başpiskoposu tanrıya ve kiliseye olan sorumlulukları konusunda uyarmasının ardından Milingo’nun Vatikan’a kapanarak zamanını dua ederek geçirdiği bildirildi. 
     
     Tarikat kuracak korkusu 
     Vatikan’ın en önemli şeytan çıkaranlarından exorcist olan Başpiskopos ve Maria Sung, New York’ta Moon tarikatının düzenlediği bir törenle evlenmişlerdi. Düğünün ardından Milingo, Vatikan yetkilileri tarafından afarozla tehdit edilmişti. Bu evliliğin ardından Papa’nın, popüler bir insan olan Milingo’nun din adamları arasında evlenmeyi serbest bırakan bir tarikat kurabileceği konusunda endişelendiği yorumları yapılmıştı. 
     



 YAŞAM 














</TEXT>
</DOC>
