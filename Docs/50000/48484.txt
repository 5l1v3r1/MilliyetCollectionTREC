<DOC>
<DOCNO> 48484 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/guncel/gun01.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Vurgun Bakan’sız olur mu 
</HEADLINE>
<TEXT>

Devlet eski bakanlarından Hasan Aksay "trilyonluk İGDAŞ vurgunu"nun aracısı çıktı. Hesap uzmanlarının raporunda Aksay "dolandırıcılığa yardım eden kişiler" arasında gösteriliyor 
     NEDİM ŞENER 

     1. Milliyetçi Cephe MC Hükümeti’nde Devlet Bakanlığı yapan Hasan Aksay, İGDAŞ’ı 22.5 trilyon lira dolandıran şebekenin beyni olan Tufan Mengi ve Ahmet Hamdi Pınarcık için "Eksiden beri tanıdığım iyi kimselerdir, beraber çalışmaları konusunda ben telkinde bulundum" dedi. 
     Hesap Uzmanları’nın hazırladığı rapora göre, kapatılan Milli Selamet Partisi’nin eski İstanbul Milletvekili olan Aksay, "İGDAŞ’ın dolandırılmasına yardım eden kişiler" arasında. Aksay, İGDAŞ’taki vurgunun 20 trilyonluk bölümünde merkez üssü olan Lonca AŞ’nin hisselerinin, yanında çalışan Abdülkadir Ünal’ın üzerinden, Ahmet Hamdi Pınarcık’a devredilmesinde Tufan Mengi ve ekibi adına aracılık yaptı. Aracılık işlemi mobil sayaç okuma ihalesi öncesinde gerçekleştirildi. Ünal’a "Bunlar doğalgazla ilgili bir şirket kuracaklar, burada senin deneyimlerinden faydalansınlar, sen yüzde 5 ile bu şirkete ortak ol" teklifini götürdü. 2000 yılı sonbaharında da hisselerini devretmesini istedi. Aksay, Ünal’ın bunun nedenini sorması üzerine "Biz öyle uygun gördük" karşılığını verdi. 
     
     Ben telkinde bulundum’ 
     Hesap Uzmanları Kurulu’nun hazırladığı İGDAŞ raporunda, "dolandırıcılığa yardımcılıköla suçlanan Hasan Aksay, verdiği ifadede, Tufan Mengi ile Ahmet Hamdi Pınarcık’ı eskiden beri tanıdığını belirterek şunları söyledi 
     "İsmi geçen kimseler, benim yakından tanıdığım iyi kimselerdir. Ben Lonca A.Ş’nin başında bir doktor olduğu günlerden tanıyorum. Bu şirkette Ahmet Hamdi Pınarcık ve Tufan Mengi ortak hareket ediyorlardı. Ben şirketleşmeyi teşvik eden bir insanım. Çevremdekilere beraber hareket etmeleri konusunda telkinlerde bulunuyordum." 
     



 GÜNCEL 
















</TEXT>
</DOC>
