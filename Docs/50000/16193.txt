<DOC>
<DOCNO> 16193 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/14/siyaset/siy13.html </URL>
<DATE> 2001/04/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa uyardı Tecriti kaldırın 
</HEADLINE>
<TEXT>

AB ve Avrupa Konseyi, F Tipi cezaevlerindeki ortak yaşam alanlarının açılmasını istedi 
     ERSAN ATAR Ankara 

     Avrupa Birliği ve Avrupa Konseyi’nin ölüm oruçlarında ilk ölüm gerçekleşmeden kısa bir süre önce Adalet Bakanlığı’nı arayarak, "Cezaevlerindeki tecrit sistemini ortadan kaldırın" uyarısında bulundukları belirlendi. 
     Avrupa Konseyi Genel Sekreteri Walter Schwimmer’in, geçen ay telefonla aradığı Adalet Bakanı Hikmet Sami Türk’ten "F tipi cezaevlerindeki spor salonları, kütüphane ve iş yurtları gibi ortak yaşam alanlarının bir an önce açılması için gerekli işlemlerin yapılmasını istediği" kaydedildi. 
     
İkinci uyarı AB’den      AB Dönem Başkanlığı’nı yürüten İsveç’in Ankara Büyükelçisi Henrik Lilyegren’in de Türk’le aynı günlerde yaptığı görüşmede "F tipi cezaevlerindeki tecritin bir an evvel kaldırılma-sının gerekliliğine" dikkat çektiği öğrenildi. 
     Türk’ün bu görüşmelerinden sonra, Tekirdağ F Tipi Cezaevi’nde mahk mların spor salonundan faydalanabilmeleri için hoparlörle anons yapıldığı bildirildi. Ancak, tutukluların, anonslarda geçen "teröristler" ifadesinden dolayı çağrıya yanıt vermedikleri ifade edildi. 
     


 SİYASET 


















</TEXT>
</DOC>
