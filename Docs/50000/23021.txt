<DOC>
<DOCNO> 23021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/son/sontur11.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara Valiliği Kızılay Meydanı'nı mitinglere kapattı 
</HEADLINE>
<TEXT>

     Ankara Valisi Yahya Gür, Kızılay'da yapılacak hiçbir mitinge izin verilmeyeceğini bildirdi. 
     Gür, yaptığı yazılı açıklamada, basında, bazı sendika ve sivil toplum kuruluşu üyelerinin, Kamu Çalışanları Sendika Yasa Tasarısı'nınTBMM'deki görüşmelerini etkilemek amacıyla İstanbul'dan Ankara'ya doğru yürüyüş başlattıkları yönünde haberlerin yer aldığını anımsattı. 
     Vali Gür, Anayasa'nın 34. maddesine göre, toplantı ve yürüyüş yapma, düşünceleri açıklama haklarının, Anayasal bir insan hakkı olduğuna işaret etti, ancak, toplantı ve gösteri yürüyüşü hakkının, 2911 sayılı kanunla düzenlendiğini hatırlattı. 
     Toplantı ve gösteri yürüyüşü yapmak isteyenlerin, kanun ve ilgili yönetmeliğindeki şartlara uyarak bu hakkı kullanabileceklerini belirten Gür, şöyle devam etti 
     ''Bu şartların başında, toplantı ve gösteri yürüyüşü tarihinden en az 72 saat önce Valilik'e başvuru yapılması ve düzenlenecek toplantı ve yürüyüşün, Valilikçe, belirlenen yerlerde ve güzergahlarda olması gelmektedir. 
     Valiliğimize, belirtilen amaçla bir toplantı ve gösteri yürüyüşü talebi, bugüne kadar yapılmamıştır.'' 
     Vali Gür, bu duruma göre, 26 Mayıs Cumartesi günü Hipodrom alanında toplanılarak, Kızılay'a yürüneceği ve Kızılay'da miting düzenleneceği şeklindeki program ve yapılacağı açıklanan mitingin kanunsuz olacağını bildirdi. 
     
     







</TEXT>
</DOC>
