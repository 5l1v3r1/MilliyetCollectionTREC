<DOC>
<DOCNO> 34524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yasam/yas07.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Kazayla evlat katili oldu 
</HEADLINE>
<TEXT>

Oğlunun karıştığı kavgayı ayırmaya çalışan 56 yaşındaki baba, tüfeğini yanlışlıkla ateşledi 
     HAKAN KARABAY Bursa DHA 

     Bursa'da, müzik sesi yüzünden çıkan kavgayı ayırmaya çalışan Şükrü Yücetürk, av tüfeğiyle oğlu Günay Yücetürk'ü öldürdü. 
     Minibüsçülük yapan Nizamettin Kurşun 26 ile arkadaşı Musa, müzik setinin sesini fazla açtığı gerekçesiyle Şükrü Yücetürk’ün 56 kapısına gelip kavgaya başladılar. Babasına küfür edilmesi üzerine bu iki kişiye saldıran Günay Yücetürk 36 demirle kendisine vurulunca yardım istedi. Oğlunun dövüldüğünü gören Şükrü Yücetürk, evinden aldığı av tüfeğini kavgayı ayırmak için ateşleyince, ortalık kan gölüne döndü. Baba kurşunuyla yere yığılan Günay Yücetürk, olay yerinde yaşamını yitirirken, Şükrü Yücetürk gözaltına alındı. Kaçarak kayıplara karışan Nizamettin Kurşun da polis tarafından kısa sürede yakalandı. 
     



 YAŞAM 


















</TEXT>
</DOC>
