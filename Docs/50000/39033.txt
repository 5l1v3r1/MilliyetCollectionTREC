<DOC>
<DOCNO> 39033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/spor/spo02.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy garantisi 
</HEADLINE>
<TEXT>

Fenerbahçe Teknik Direktörü Mustafa Denizli, lige fırtına gibi başlangıç yapan Ankaragücü’nü puansız göndereceklerini belirtti, "Bileğimizi bükemezler" dedi 
     YUSUF KOBAL 

     Aynı hataya düşmeyin’ 
     SARI - Lacivertli ekibin teknik patronu Mustafa Denizli, "İlgi çeken bir takım" değerlendirmesini yaptığı Ankaragücü ile oynayacakları maç için alarm verdi. Denizli, oyuncularına "Glasgow maçı nedeniyle İstanbulspor karşılaşmasına yeterince konsantre olamadınız. Aynı hataya düşmeyin" uyarısını yaptı. 
     
     Seri devam edecek’ 
     ANKARAGÜCÜ karşısında en büyük kozlarından birinin "Kadıköy garantisi" olduğunu vurgulayan Teknik Direktör Mustafa Denizli, sözlerini şöyle sürdürdü "Sahamızda henüz bileğimizi büken çıkmadı. Rakiplerimize bu şansı vermeyeceğiz. Bu sezon üç cephede de vargücümüzle savaşacağız. Buna alışmak durumundayız". 
     
Fenerbahçe’de Rüştü çıkmazı      TEKNİK Direktör Mustafa Denizli, sol omuzundan sakat olan Rüştü’yü oynatma konusunda kararsız kaldı. Deneyimli kalecinin Ankaragücü maçında forma giymesini isteyen Denizli, riske edilmesi halinde Rüştü’nün durumunun daha da kötüye gitmesinden endişe duyuyor. Ayrıca Rüştü’nün, Milli Takım’a gidecek olması ve geçici tedavilerle kalede yer alacağı düşüncesi Fenerbahçe’nin hocasını sıkıntıya soktu. Mustafa Denizli, "Tıbben sorunu yoksa oynatmak istiyorum" diye konuştu. 
     
2 trilyon dağıtıldı      BU sezon her önemli maçtan önce oyuncularına para ödemeyi adet haline getiren yönetim, dün de futbolcuların yüzünü güldürdü. Sarı - Lacivertli yönetim, Ankaragücü karşılaşması öncesi Samandıra’daki kampta oyuncuların 1.5 milyon dolarlık transfer taksitlerini ödedi. 



 SPOR 



























</TEXT>
</DOC>
