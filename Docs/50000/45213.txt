<DOC>
<DOCNO> 45213 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/yazar/sazak.html </URL>
<DATE> 2001/10/05/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Halktan kopuk Meclis 
</HEADLINE>
<TEXT>

     Anayasa değişikliğini fırsat bilen milletvekilleri ödenek ve yolluklarında 800 milyon liraya yakın artış sağlarken "kıyak emeklilik" ve "dokunulmazlık" sorununa da kökten çözüm getirdiler 
     TBMM'deki "son dakika" önergesi toplumun nicedir özlemini duyduğu iktidar ve muhalefet grupları arasında "tarihi uzlaşma"ya yol açarken bir avuç milletvekili dışında "Sokaktaki insan yoksulluğun, işsizliğin, pahalılığın pençesinde yaşam savaşımı verirken imtiyazlı yasalar çıkarmak adil olmaz" diyen çıkmadı. Bu tepkisizliğe çarpıcı bir örnek kuliste gazetecilere takılan kimi milletvekillerinin "İnşallah ABD bu gece Afganistan'ı bombalar, yoksa yarın basın bizi bombalayacak" sözleridir. 
     Türkiye, Cumhuriyet tarihinin en ağır ekonomik bunalımından geçiyor olmasa, milletvekili maaşlarındaki artış "kamu vicdanı"nı yaralamazdı. 
     Bu artış hangi ortamda getiriliyor 
     IMF patentli ekonomik programın çöküşü sonucu 2.5 milyona yakın kişinin işsiz kaldığı... Paranın pul olduğu... Doların 1600 liraya, aylık fiyat artışının yüzde 5, yıllık enflasyonun yüzde 70'e çıktığı... Ekmeğin 200 bin liraya satıldığı... Çalışanlara sıfır zam önerildiği... SSK'nın emekli maaşı ödemesinde zora girdiği... Kemal Derviş'in borç ertelemek üzere Washington'da kapı kapı dolaştığı bir sırada, halktan özveri isteyen bir Meclis kendi özlük haklarında iyileştirme yapmak için daha kötü bir zamanlama seçemez 
     Bir parlamento halktan nasıl bu kadar uzak düşer 
     Belki şu denilebilir "Ne yapalım madem sivil anayasa yapıyoruz biz de maaşlarımızı Genelkurmay Başkanı düzeyine yükseltmek zorundaydık. Aksi halde AB üyeliğimiz tehlikeye girecekti. Türkiye'nin ulusal çıkarlarını tehlikeye atmaktansa, vatandaş tepkisini göze alarak Batılı ve sivil normları yakaladık " Şaka bir yana keşke ekonomimiz 2'nci Dünya Savaşı dönemindeki küçülmeyi yaşamasa, ulusal gelirimiz 10 - 15 bin dolarla Batı standartlarına yükseltilmiş olsaydı da bizim parlamenterlerimiz da hak ettiklerinin çok üzerinde gelire sahip olabilselerdi. 
     Milletvekili maaşlarındaki artışın bütçeye ek yükü 6.5 trilyon olarak hesap edilmiş. 
     Sahi, yatırımdan, üretimden, esnaftan, çiftçiden, küçük ve orta işletmeciden kesen hükümetin vatandaştan özveri istediği, "kemer sıktığı" ortamda bu zamma göz yumması hakça mıdır 
     Üstelik milletvekillerinin çoğu "emekli" olduğu için "çift maaş" alıyorlar. 
     Kıyak emeklilik ayıbı gibi toplum vicdanına sığmayan "dokunulmazlık" zırhının Anayasa'yla korunmuş olması da ayıptır. 120 milletvekili hakkında yolsuzluk dosyası bulunduğu için, soruşturmaların 3 ay içinde sona erdirilmesi koşulu son oylamada Anayasa paketinden çıkarıldı. 
     Hani aklama - paklamadan vazgeçilmişti 
     Meclis'e gölge düştü 
     Bakalım Cumhurbaşkanı Sezer bu adaletsizliğe onay verecek mi 
     
     







Kıyak fedailer 


İşte bu olmadı 


Meclis'te ilke ve ahlak üzerine... 


Eski dostlar 


İki farklı Türkiye 


Ekonomistler ne diyor 


İran da yeni çizgide 


Müslüman ülkeler neden gelişemedi 


Model tartışmaları ’ 


Ya devlet başa, ya kuzgun leşe 


Bedava adam çalıştırılır mı .. 


Halktan kopuk Meclis 


Gazeteciye dokun, milletvekiline do - kun - ma 


Artık onların da travması var 


Bilişimde her 10 çalışanın 4’ü işsiz 


</TEXT>
</DOC>
