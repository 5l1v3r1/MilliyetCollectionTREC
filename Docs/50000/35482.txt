<DOC>
<DOCNO> 35482 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur32.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP Genel başkan adayı Necla Akben polis kordonuyla korundu 
</HEADLINE>
<TEXT>

     ANAP'ın günboyu sakin geçen kongresi yaklaşık 10 saatlik çalışmanın sonunda gergin anlara sahne oldu. 
     Genel başkan adayı Necla Akben, Mesut Yılmaz'ı "pişkinlik"le suçlarken, kardeşi Turgut Yılmaz'ın da herşeye karıştığını söyledi. Akben'in, "Hiç biriniz milletvekili, bakan, il başkanı olamayacaksınız, çünkü parti gelecek seçimlerde siyasi mevta olacak" demesi üzerine partililer kürsüye yürüdü. Bunun üzerine Akben konuşmasını polis kordonu altında bitirebildi.Genel başkan adayı olarak 4'üncü konuşmayı Akben yaptı. Yarım saatlik konuşmasında Akben, genel Başkan Mesut Yılmaz ve parti yönetimine sert eleştiriler yöneltti. Bu kongrenin çok önemli olduğunu, doğruların söylenmesi gerektiğini, hiçbir şeyden korkulmaması gerektiğini kaydeden Akben, "Doğruları söylerken, devekuşu gibi kuma gömmeyeceğim" diye konuştu. Kur'an'dan örnekler vererek, "Bir şey zarurettin söyleniyorsa bunun günahı yoktur" diyerek, söyleyeceklerini sertleştireceğini sinyalini veren Akben, "O güçlü gümbür gümbür partiye şimdi ne oldu" diye sordu. Şekerin, unun, yağın olduğu yerde helvayı yapacak kimsenin olmadığını belirten Akben, şöyle konuştu "Yılmaz ne yaptı Gayet pişkince çıktı karşımıza ve kusura bakmayın, bir başka bahara kaldı, verdiğimi sözü yerine getiremedim" dedi. Teşkilatla alay edildi. Dalga geçildi adeta. Siz ön seçimle oynayın dediler. Partinin en zayıf olduğunu nokta budur. Demokrasi olmazsa tabii oylar yüzde 4'lere düşer. Bunu reddediyorsa bir genel başkan ben padişahım ben sultanım diyordur birader de çok etkin çok söz sahibi bir birader var, herşeye karar veriyor. Bir de vazgeçmediği kurmayları var. O zaman sustum, seçim vardı. Konuşsaydım partimi zedelerdi. Gün bu gün, gün bu saat. Hiç öyle bağırmayın hiç biriniz milletvekili, bakan, il başkanı olamayacaksınız. Çünkü parti gelecek seçimde siyasi mevta olacak"Bu sırada yuhalamalar artınca Divan Başkanı Ülkü Güney dinleyecileri sukünete çağırdı. Akben, Yılmaz'a karşı kişisel bir olmadığını belirterek, "Vefa yok bu parti vefa. Sayın genel başkan sizin için vefa İstanbul'da bir semt adıdır" dedi. Bu sözlerin ardından birçok milletvekilinin de aralarında bulunduğu ANAP'lı kürsünün de bulunduğu platforma çıkmak istedi. Bu sırada yaklaşık 10 polisin kordon altına aldığı Akben, konuşmasını halen sürdürürken, "Jurnalcilik, muhbirlik, ajanlık boy gösteriyor" dedi. Akben, kendisine laf atanlara "Küstahlaşma, küstahlaşma" karşılığını verdi. Partililerin Divan Başkanı Güney'i de uyarmaları üzerine, Güney Akben'e, "Maksadını aşan ifadeler kullandınız" diye seslendi. Akben, bunu kabul etmezken, Güney sözlerini "O lafı geri alacaksınız, aksi halde istemeyerek de olsa sözlerinizi kısıtlayacağım. Bu kongreyi rencide etti. Benim partim mevta değildir" diyerek sesini yükseltti. Bunun üzerine Akben, "O sözü geri alıyorum. Anlaşıldı ki gerçekleri duymak istemiyorlar" derken, halk ozanlarının dizelerini andıran bir biçimde "Sultana bile minnet etmeyelim. Kanaat tacınızı giyin" diyerek sözlerini bitirdi.Daha sonra Akben'e yerine giderken onlarca polis eşlik etti. 
     

</TEXT>
</DOC>
