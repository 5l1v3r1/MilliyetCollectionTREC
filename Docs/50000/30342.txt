<DOC>
<DOCNO> 30342 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/son/sontur19.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Yolcu vapurlarına 'indirimli akbil' uygulaması geliyor 
</HEADLINE>
<TEXT>

     Türkiye Denizcilik İşletmeleri TDİ Şehirhatları İşletmesi, yarından itibaren yolcu vapurlarında ''akbil''uygulamasına başlayacak. 
     TDİ'den yapılan yazılı açıklamada, İstanbul'da Asya ve Avrupa kıtasını 40 ayrı noktada birleştiren Şehirhatları İşletmesi'nin, her gün yaklaşık 225 bin yolcuya hizmet verdiği kaydedildi. 
     Açıklamada, yolcu vapurlarında yarından itibaren akbil uygulamasına geçileceği belirtilerek, şöyle denildi 
     ''Böyle yoğun bir deniz taşımacılığı yapan işletmenin, jetondan akbil uygulamasına geçmesiyle birlikte, mevcut taşıma ücretleri akbil kullanan yolculara yüzde 25, öğrencilere ise yüzde 50 indirim olacak şekilde düzenlemiştir. Ayrıca, İstanbul'un çeşitli ana merkezlerinde rahatlıkla akbil temin edebilme olanağı olduğu için de yolcularımızın bundan sonra jeton ve kart kuyruğu gibi sorunları ortadan kalkmıştır.'' 
     Yolcu vapurlarında akbil uygulamasıyla birlikte diğer toplu taşıma araçları arasında da entegrasyonun sağlandığına dikkat çekilen açıklamada, halen yolcularda bulunan aylık indirimli halk kartlarının 18 Temmuz Çarşamba gününe kadar geçerli olacağı da hatırlatıldı. 






</TEXT>
</DOC>
