<DOC>
<DOCNO> 5679 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/ekonomi/aeko.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Al- Cell Fransa'ya 'Hayır' dedi 
</HEADLINE>
<TEXT>

Türk Telekom un Ay - Cell isimli GSM 1800 lisansının altyapısı için açılan ve Fransız Alcatel firmasının alması beklenen ihale iptal edildi 
     EKONOMİ SERVİSİ 

     Türk Telekom un GSM 1800 lisansının altyapı ve pazarlama faaliyetleri için açılan ihale iptal edildi. İhaleyi Alcatel firmasının alması bekleniyordu. Ancak, Türk Telekom yetkilileri, Fransız firmalarına yaptırım konusunu değerlendirdiklerini açıklamıştı. 
     Türk Telekom yetkililerinden edinilen bilgilere göre, Alcatel, Nokia, Ericcson, Siemens ve Netaş ın teklif verdiği ihalenin başlangıcında maliyet 2.5 milyar dolar olarak öngörülmüştü. Bu bedelin 800 milyon doları altyapı teçhizatı, 1.7 milyar doları da pazarlama için kullanılacaktı. Ancak teklifler alındığında altyapı için belirlenen rakamın en yüksek 350 milyon dolar olduğu görüldü. iş-Tim in GSM 1800 lisansını devralırken imzaladığı sözleşmeye Danıştay ın son anda roaming hükmü eklemesiyle altyapı maliyetinin 70 milyon dolara düştüğü saptandı. Bu gelişmeler üzerine harekete geçen Türk Telekom Yönetim Kurulu, ihaleyi Ulaştırma Bakanı Enis öksüz ün de isteği üzerine yeniden değerlendirmeye aldı. 
     
     Karar çıktı 
     Yönetim Kurulu nun bugünkü son değerlendirmesi sonucunda ihalenin iptaline karar verildi. Türk Telekom yönetimi, ihalenin iptal edilmesinde konjonktürel gelişmelerin de etkili olduğunu belirtti. Türk Telekom yetkilileri yeni bir ihale açılmayacağını, Ay-Cell in alt yapısının Telekom kaynaklarıyla gerçekleştirileceğini açıkladılar. 
     Öte yandan, Fransız Parlamentosu nun sözde Ermeni soykırımı kararını aldığı ilk günlerde Ulaştırma Bakanlığı yla bir değerlendirme yapan ve Fransız firmalarına yaptırım uygulanmasına gerek olmadığına karar veren Türk Telekom yönetimi, bu kararı da gözden geçireceğini açıkladı. 
     
     


 EKONOMİ 














</TEXT>
</DOC>
