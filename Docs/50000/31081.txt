<DOC>
<DOCNO> 31081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/spor/aspo.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
"Rüyada gibiyim" 
</HEADLINE>
<TEXT>

G.Saray’ın Fransız futbolcusu, bu yıla kadar Marsilya’dan ayrılmayı hiç düşünmediğini söyledi, "Tek şartım vardı. O da büyük bir takıma gitmek. Hayallerim gerçekleşti" dedi 
     HALİL ÖZER 

     H l inanamıyor 
     SARI - Kırmızılı takımın yeni transferi Perez, Marsilya’dan ayrıldığına h l inanamadığını söyledi. Fransız yıldız, başka bir kulübe geçmeyi hiçbir zaman düşünmediğini ifade etti, "Galatasaray’ı birçok maçta izlemiş ve beğenmiştim. Ama transfer olup da bu formayı giyeceğim aklımın ucuna bile gelmezdi. Hatta o zaman söyleseler güler geçerdim. Ama şimdi çok mutluyum. Sanki rüyadayım" dedi. 
     
     Agresif değilim’ 
     İSTANBUL’U çok merak ettiğini belirten Perez, "Kampın bir an önce bitmesini sabırsızlıkla bekliyorum. Türkiye, taraftarlar ve yeni bir yaşam beni heyecanlandırıyor" diye konuştu. Fransız futbolcu, yazılanların aksine agresif bir futbolcu olmadığını da kaydederken, "Aslında çok yumuşak huyluyumdur. Ancak takımım için sahada herşeyi yaparım. Bu nedenle bazen kendimi kontrol edemiyorum" dedi. 
     
     Mondragon iyi seçim 
     GALATASARAY’IN çoğu yıldızını kaybettiğini de belirten Perez, "Hakan Şükür, Hagi, Taffarel ve Emre gibi oyuncularla elbette ki birlikte oynamayı çok isterdim. Ama olmadı. Şu anda koşan ve mücadele eden bir takım var. Galatasaray’ın çok güç kaybettiğini düşünmüştüm ama yanılmışım" diye konuştu. Fransız oyuncu, özellikle Taffarel’den sonra Mondragon seçiminin yerinde olduğunu vurguladı. 
     
     Başarılı olacağız’ 
     UYUM sorunu yaşamadığını da belirten Perez, özellikle Teknik Direktör Lucescu’nun Fransızca bilmesinin kendisini rahatlattığını ifade etti. Perez, sözlerini şöyle tamamladı "Kendimi yeni birisi gibi hiç görmedim. Takım arkadaşlarım sanki uzun yıllardır Galatasaray’da oynuyormuşum gibi davrandılar. Bu dayanışma bizi hem Avrupa’da hem de Türkiye’de başarıya götürecektir." 
     



 SPOR 






















</TEXT>
</DOC>
