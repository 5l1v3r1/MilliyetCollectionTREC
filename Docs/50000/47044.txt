<DOC>
<DOCNO> 47044 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sontur19.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kuaförde rehin alma eylemini sürdüren kişi ailesini istedi 
</HEADLINE>
<TEXT>

     Kadıköy'deki bir kuaför dükkanında bulunanları rehin tutan silahlı kişi, ailesinin olay yerine getirilmesini istiyor. 
     Fener Kalamış Caddesi Tevfikpaşa Sokak'taki güzellik salonuna saat 16.00 sıralarında giren silahlı bir kişi, içeride bulunanları rehin 
     aldı. Silahlı kişi, ailesinin olay yerine getirilmesini istiyor. 
     Bu arada, Kadıköy Belediye Başkanı Selami Öztürk de, olay yerine gelerek polisten bilgi aldı. 
     Rehin alma olayı nedeniyle güzellik salonunun bulunduğu sokağın iki tarafı, güvenlik kuvvetlerince giriş-çıkışlara kapatıldı. 
     Olay yerinde operasyon timleri de dahil olmak üzere çeşitli birimlere bağlı çok sayıda polis hazır edilirken, saldırganın rehin tuttuğu kişilerin sayısının 4 olduğu sanılıyor. 
     






</TEXT>
</DOC>
