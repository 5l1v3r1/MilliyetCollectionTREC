<DOC>
<DOCNO> 16525 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/sondun02.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba'nın bitmeyen ABD korkusu... 
</HEADLINE>
<TEXT>

     Küba lideri Fidel Castro'nun kardeşi olan Savunma Bakanı General Raul Castro, ABD'nin ülkesine saldırı düzenleyebileceğini söyledi. 
     Küba'yı ziyaret eden Çin Devlet Başkanı Jiang Zemin'i, Küba lideri Fidel Castro ile birlikte uğurladıktan sonra gazetecilere konuşan General Raul Castro, ''Siz ABD'nin Küba'ya askeri harekat düzenleme fikrini bir kenara bıraktığını sanıyorsunuz. Elbette hayır'' dedi. 
     Kardeş Castro, bu nedenle de Küba'nın, 1980'den beri ordusundaki asker sayısı önemli ölçüde azalsa da, ihtiyaçlarına ve ekonomisine göre önemli bir askeri güce sahip olduğunu kaydetti. Savunma Bakanı Castro, Devlet Başkanı Fidel Castro hayattayken, Washington'ın Küba ile arasındaki görüş ayrılıklarını ortadan kaldırması gerektiğini, çünkü Castro'nun vatandaşlarını ikna etme gücüne sahip olduğunu savundu. 
     




</TEXT>
</DOC>
