<DOC>
<DOCNO> 36693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/spor/spo03.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mario Jardel Monaco yolcusu 
</HEADLINE>
<TEXT>

Galatasaray, Brezilyalı golcü için Fransa’nın ünlü takımı ile anlaştı 
     ERHAN TELLİ 

     GALATASARAY transferi yılan hikayesine dönen Brezilyalı golcüsü Mario Jardel için Fransa’nın ünlü kulübü Monaco ile anlaşma sağladı. Ancak transferinin gerçekleşmesi yine Jardel’in onayına kaldı. Sarı - Kırmızılı kulüp Jardel için Monaco’dan 6.5 milyon dolar artı orta saha oyuncuları Nicolas ve Bonnal ile 27 yaşındaki siyahi santrfor Wagneu Eloi’yi alacak. Monaco’nun 3 milyon doları peşin vereceği, geriye kalan miktarı da mart ayına kadar ödeyeceği belirtildi. 
     TEKNİK Direktör Lucescu’nun, Gaziantep’teki aşırı sıcaklıklar nedeniyle gözü korktu. Rumen çalıştırıcı yaklaşık 40 derecelik sıcaklığı duyunca futbolcularına uyarılar yağdırdı. Lucescu, "Bundan önce bir Diyarbakır tecrübemiz oldu, sıcak havanın bizi nasıl etkilediğini iyi biliyorsunuz" dedi. Görevi bırakan Bülent Ünder, Antep’e gitmedi. 
     
Primler ödeniyor      UZUN bir zamandır alacaklarını bir türlü tahsil edemeyen Galatasaraylı futbolcular paralarına yarın kavuşacak. Başkan Mehmet Cansun ile birlikte dün Gaziantep’e gelen Futbol Şube Sorumlusu Abdürrahim Albayrak’ın önceki gün Florya’da oyunculara "Pazartesi günü paralarınız ödenecek" müjdesini verdiği belirtildi. Albayrak, "Önce çocukların parası verilecek demiştim. Bu sözümü tutacağım" ifadesini kullandı. 
     
Gaziantepspor - Galatasaray      SARI - Kırmızılı takım ligin ilk maçını zorlu Gaziantep deplasmanında oynayacak. Kamil Ocak Stadı’nda saat 19.00’da başlayacak karşılaşmayı Bülent Uzun yönetecek. Galatasaray’da cezalı Hasan Şaş ile sakat Ümit Karan forma giyemeyecek. 
     
10 yıldır yenilmiyor      GALATASARAY ile Gaziantepspor bugün ligde 31. kez karşı karşıya gelecek. İki takım arasında bundan önce oynanan 30 karşılaşmada Sarı - Kırmızılı takımın 17 - 6’lık üstünlüğü bulunuyor. Cim - Bom’un 46 golüne ise Gaziantepspor 19 golle karşılık verdi. Galatasaray 10 yıldır deplasmanda rakibine yenilmiyor. 
     
Ligde bugün      Güngören Belediyesi Stadı 
     17.00 İstanbulspor - Malatyaspor Mutlu Çelik 
     Denizli Atatürk Stadı 
     19.00 Denizlispor - Y.Yozgat Selçuk Dereli 
     Antalya Atatürk Stadı 
     19.00 Antalya - Ankaragücü İsmet Arzuman 
     



 SPOR 




























</TEXT>
</DOC>
