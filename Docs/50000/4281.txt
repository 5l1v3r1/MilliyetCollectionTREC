<DOC>
<DOCNO> 4281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/28/guncel/gun12.html </URL>
<DATE> 2001/01/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Gönüllü itfaiyeciler 
</HEADLINE>
<TEXT>

     EMİNE TÜRKER İstanbul 

     Yangın ve doğal afetlerde profesyonel yardım ekipleri gelene kadar kendini kurtarma ve kurtarma çalışmalarına katılma konusunda isteyen herkese eğitim vermeyi amaçlayan "Gönüllü İtfaiyeciler Birliği" projesinin ilk semineri başladı. 
     Şişli Afet Koordinasyon Merkezi'nde dün başlayan projeyli ilgili bilgi veren İstanbul Büyükşehir Belediyesi İstanbul İtfaiye Daire Başkanı Sabri Yalın, "kendini kurtarma", "kurtarmacı" ve "kurtarma eğitimcisi" olarak üç değişik dalda eğitim verileceğini bildirdi. Kurtarmacı olarak yetiştirilecek olan kişilerin asgari 35 saatlik kurs süresinden sonra 20 saat staj yapacağını belirten Yalın, şunları söyledi 
     "Toplam 17 gün boyunca sürecek kurstan sonra kurtarmacı olarak yetiştireceğimiz kursiyerler tekamül dediğimiz zor şartlara tabi tutulacak. İstanbul dışında belirleyeceğimiz bir yerde kursiyerler doğal ortama bırakılacak. Eğer kendi imkanlarıyla yiyecek bulabilirlerse sınavı başarıyla tamamlamış olacaklar." 
     


 GÜNCEL 




















</TEXT>
</DOC>
