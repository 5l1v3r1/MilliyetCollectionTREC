<DOC>
<DOCNO> 21947 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/son/sondun12.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail'deki saldırıyı Hamas üstlendi 
</HEADLINE>
<TEXT>

     İsrail'in kıyı kenti Netanya'da meydana gelen ve 5 kişinin öldüğü patlamanın sorumluluğunu aşırı dinci Hamas örgütü üstlendi. 
     Hamas üyeleri, Ramallah'taki cuma namazından sonra hoparlörlerle, saldırıyı düzenleyen Mahmud Ahmed Nimr'in örgüt üyesi olduğunu duyurdular. 
     Hamas üyeleri, Nimr'in düzenlediği bu saldırının, ''örgütün son aylarda düzenleyeceğine söz verdiği on saldırıdan yedincisi olduğunu''belirttiler. 
     Filistin güvenlik kaynakları da saldırıyı düzenleyenin Hamas militanı olduğunu doğruladılar. Saldırıda Nimr ile 4 İsrailli ölmüş, yaklaşık 50 kişi de yaralanmıştı. 
     Bu arada Avrupa Birliği AB Yüksek Temsilcisi Javier Solana, İsrail ve Filistinlilerden şiddet döngüsünü durdurmalarını istedi. Solana, 5 kişinin öldüğü, çok sayıda kişinin yaralandığı intihar saldırısını sert bir dille kınadı. AB Yüksek Temsilcisi Solana'nın, bölgedeki şiddetin nasıl durdurulacağını görmek üzere yarın İsrail'e gitmesi bekleniyor. 






</TEXT>
</DOC>
