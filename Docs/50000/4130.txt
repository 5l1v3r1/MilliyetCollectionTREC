<DOC>
<DOCNO> 4130 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/eko05.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren yine saptırdı 
</HEADLINE>
<TEXT>

Hayali ihracatla suçlanan Faruk Süren, Milliyet bana savaş açtı’ diyor ama onun çelişkili açıklamaları her gazetede yayınlanıyor 
     BU sayfada 25 Ocak’ta yayınlanan "Her yerde sıfır" başlıklı haber nedeniyle işadamı Faruk Süren, bir açıklama gönderdi. Süren, özetle Milliyet’in mesleki ve ahlaki kuralları dikkate almaksızın sahsını hedef aldığını ve Devlet Bakanı Fikret Ünlü’ye "Kulüp olarak iflasın eşiğindeyiz" demediğini ileri sürüyordu. Ne yazık ki Süren gerçekleri saptırıyor. Söz konusu açıklamalar sadece Milliyet’te değil başka gazetelerde de yayınlandı. 
     SÜREN, 24 Ocak’ta birinci sayfalarda "Galatasaray’la çok ilgilendiğim için sıfırı tükettim", spor sayfalarında ise "Kulüp de iflasın eşiğinde" diyordu. Milliyet’in haberinde ise Süren’in bu açıklamalarındaki çelişkilere dikkat çekiliyordu. Süren, bu sözleri söylemediğini iddia ediyorsa, açıklamayı diğer gazetelere de göndermeliydi. Kendi başarısızlığını, bir futbol devimizin sırtına yüklemek, "mesleki ve ahlaki kurallara" hiç uymadı. 
     


 EKONOMİ 

























</TEXT>
</DOC>
