<DOC>
<DOCNO> 42711 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/guncel/gun04.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya’dan ABD’ye istihbarat garantisi 
</HEADLINE>
<TEXT>

"Geçen sefer bize sorsaydınız size Ladin’in yerini söylerdik" diyen Rusya olası bir Afganistan harek tı için Amerika’ya istihbarat garantisi verdi... 
     YASEMİN ÇONGAR 

     ABD, Afganistan’a yönelik gerçekleştireceği harek tın en önemli bölümlerinden birini "istihbarat çalışması" oluşturuyor. Usame Bin Ladin ve adamlarının bir bombardımana hazırlıklı olduklarını ve kamplarını terk ettiklerini düşünen ABD’li yetkililer, Bin Ladin’e ve Taliban’a yönelik harek tın başarısı için özellikle Rusya ile yapacakları istihbarat işbirliğine güveniyorlar. 
     Taliban rejimine karşı olan ve bu rejimin de aracılığıyla Afganistan üzerinden ülkesine uzanan eroin ticaretiyle mücadele etmeye çalışan Rus yetkililer, ABD Dışişleri’ne "Her türlü istihbaratı paylaşmaya hazırız" diyerek önemli bir destek sözü verdiler. 
     
     Bölgede ajanları var 
     Rus yetkililerin, 1998’de Clinton yönetimi döneminde, ABD kuvvetlerinin Usame Bin Ladin’in boşaltılmış kamplarına yönelik başarısız saldırısını hatırlatarak, "O zaman bize sormadınız. Sorsaydınız, Bin Ladin’in yerini söylerdik" dedikleri de öğrenildi. Amerikan kaynakları, Rusya’nın ABD’den farklı olarak, Afganistan’da ajan bulundurduğunu, dolayısıyla Amerikan elektronik istihbarat yeteneğini aşan bir imk na sahip olduğunu düşünüyor. 
     
Özbekistan’dan destek sözü      Rusya ve Pakistan dışında, ABD’ye geniş destek sözü veren diğer bir ülke de Özbekistan oldu. Daha önce Afgan kökenli terörist eylemlere hedef olan Taşkent’in, ABD kuvvetlerine kapsamlı lojistik ve istihbarat desteği vereceği belirtiliyor. Uzunca bir süredir Özbekistan lideri İslam Kerimov’un, Fergana Vadisi’nde şeriat düzeni kurmak isteyen Özbek İslami Hareketi’ne karşı verdiği mücadeleyi destekleyen ABD, bu hareketin doğrudan Usame Bin Ladin tarafından örgütlendiği görüşünde. 
     
     Tacikistan alarmda 
     Tacikistan Silahlı Kuvvetleri, Taliban güçlerinin Tacik sınırındaki Afgan muhalefetine saldırı düzenleyeceği yolundaki istihbarat üzerine alarma geçti. Tacikistan Savunma Bakanlığı kaynakları, 10 bin askeri bulunan Tacik ordusunun alarm kararının en çok Afgan sınırı yakınlarındaki ülkenin güneyinde üslenen birlikleri ilgilendirdiğini belirttiler. Afgan muhalefetinin Duşanbe'deki bir temsilcisi, 5 bin civarında Taliban milisinin, askeri lider Ahmed Şah Mesud'un ölümünden sonra saldırıya hazırlandığını bildirmişti. 
     



 GÜNCEL 





















</TEXT>
</DOC>
