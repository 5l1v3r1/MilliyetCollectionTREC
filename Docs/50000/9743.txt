<DOC>
<DOCNO> 9743 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/son/sontur01.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da fırtına yaşamı altüst ediyor 
</HEADLINE>
<TEXT>

     İstanbul'da Ahırkapı açıklarındayken motoru bozulan ve fırtına nedeniyle sürüklenen küçük bir tekne, deniz polisi tarafından kurtarıldı. 
     Mustafa Zeytin ve yanında bulunan 2 arkadaşı, gece ''Kocatopçu'' adlı tekneyle denize açıldı. Ahırkapı'nın yaklaşık 1.5 mil açığına gelindiğinde ise teknenin motoru birden durdu. Tekne, havanın fırtınalı olması nedeniyle denizin ortasında sürüklenmeye başlarken Mustafa Zeytin kıyıya ve çevreye ''SOS'' sinyali göndermeye başladı. 
     Yardım sinyalini alan deniz polis ekipleri ise botla, sürüklenmekte olan teknenin yanına gitti. Tekneyi bota bağlayan ekipler daha sonra Galata Köprüsü'nün yanında bulunan iskeleye geldiler. Mustafa Zeytin ve 2 arkadaşı, balık tutmak için açıldıklarını belirttiler. 




</TEXT>
</DOC>
