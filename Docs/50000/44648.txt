<DOC>
<DOCNO> 44648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/yazar/cemal.html </URL>
<DATE> 2001/10/02/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Siyaset dikiş tutmazsa, ekonomi de tutmaz 
</HEADLINE>
<TEXT>

     Ekonominin dikiş tutması için önce siyasetin dikiş tutması gerekiyor. Siyaset meydanındaki istikrarsızlık havası, ekonominin düzelmesini engelliyor. Hükümete duyulan güvensizlik ve devletin tepesindeki uyumsuzluk, ekonomide krizden çıkışı geciktiriyor. 
     Son altı ayın dersi budur. 
     Yani önce siyaseti adam etmek 
     Niye öyle 
     Bakın, ekonomide her şeyi altüst eden kasım, özellikle şubat krizlerinden beri ekonomide birçok adım atıldı. IMF ile anlaşmaya varılan 'güçlü ekonomiye geçiş programı' çerçevesinde mesafe alındı. 
     Ama kriz sürmekte. Dolar düşmüyor. Faiz düşmüyor. Borsa yükselmiyor. Üretim yükselmiyor. Reel ekonomi krizde... Evet, ekonomide bazı adımların tartışmalı, bazılarının yanlış olduğu da söylenebilir. 
     Ama şurası bir gerçek 
     En başta hükümete güven yok. Hükümette, devletin tepesinde her an yeni kriz patlar havası var. 
     Böyle olunca da, kimse parasını Türk lirasında, Türk bankacılık sisteminde, borsasında tutmaya yanaşmıyor. Dolara yatırıyor, yastık altında tutuyor, ülke dışına çıkarıyor. 
     Bu yüzden, Başbakan Ecevit'in duvar afişleriyle Türk lirasının değerini yükseltme çabaları da havada kalıyor. 
     Başbakan Ecevit, ekonomik göstergelerin 11 Eylül öncesi iyi gitmeye başladığını söylemiş... 
     İnandırıcı değil. 
     Başbakan Ecevit, kendisini ve hükümeti eleştirenlere "Moral bozmayın " demiş... 
     Morali iyi olan var mı 
     Başbakan Ecevit, Türkiye ve dünya koşullarının 'birliği, beraberliği ve uyumu' gerektirdiğini söylemiş... 
     İyi, güzel. 
     Ama Ecevit'in arzuladığı birlik, beraberlik ve uyum acaba koalisyonun kendi içinde, devletin tepesinde var mı 
     Başbakan olarak kendisiyle Cumhurbaşkanı arasında diyalog ne alemde Çankaya'yla asker, hükümetle asker ilişkileri ne alemde Koalisyon içi uyum, örneğin Bahçeli - Yılmaz ilişkileri ne alemde 
     Koalisyon ortaklarının kendi partilerinde neler oluyor ANAP'ın Meclis Grubu'ndaki kaynama... Ecevit'in sağlık durumundan kaynaklanan, ama şimdilik su yüzüne tam vurmayan DSP Meclis Grubu'ndaki yarın kaygısı... 
     Ya muhalefet partilerinin umutsuz durumu .. 
     Geçelim. 
     Başbakan Ecevit, kendisine ve hükümetine dönük eleştirilerle ilgili olarak "Alternatif nerede " diye sormuş... 
     Burada haklı. 
     Zaten kriz ortamı bu noktadan kaynaklanıyor. Alternatifsizlik Ancak, bu alternatifsizlik bugünkü hükümetin çıkmazını örtemez. Sayın Ecevit'in sağlık durumunun da katkısıyla derinleşen siyasi güvensizlik ortamının sorgulanmasını engelleyemez. 
     Evet, bir açmaz var. 
     Ama bu açmazı ve nedenlerini tartışmak, çıkış yollarını aramak zorundayız. 
     Başka çare yok. 
     
Musibet senaryosu...      Geçici başbakan formülü mü Makul bir süre sonra erken seçim mi Yeni liderler, yeni partiler mi Hükümet değişikliği mi Hükümette köklü bir revizyon mu 
     Bunları konuşmak zorundayız. 
     Bu hükümet ve parlamentonun iyi işler yaptığı da bir gerçek. Ekonomik alanda reformcu adımlar atıldı. Anayasa'da demokratik açıdan küçümsenemeyecek değişiklikler yapıldı. 
     Ama ekonomi dikiş tutmuyor Ekonomi düzelmeden Türkiye çıkmazdan kurtulamaz. Fakat bunun için de önce siyasete dikiş tutturmak şart. 
     O yüzden tartışmayı kesmeyin. 
     Yoksa musibet senaryoları devreye girer. Bu ülkede bunca tecrübeden sonra artık değişim için ille de musibeti yaşamak gerekmiyor. 
     
     







Dicle’de durum 


Rahmi Koç'un Ecevit'e mektubu 


Siyaset dikiş tutmazsa, ekonomi de tutmaz 


Yılmaz ve Demirel 


Sıradan faşizm 


Üniversiteler açılıyor ama 


Dünyanın kafası karıştı 


Hükümet gözümü kapamamı rica ederse 


Buy - back’ 


Kefeli ne anlatacak 


Solda İnönü bilmecesi 


Demirel'in yöntemiyle krizden çıkılmaz 


Uzlaşacaksınız 


Piyasa ekonomisinde de plan vardır 


30 yılda ilk kez eleman çıkardım’ 


</TEXT>
</DOC>
