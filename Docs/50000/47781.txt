<DOC>
<DOCNO> 47781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/ekonomi/eko05a.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Bütçe içimize sinmedi 
</HEADLINE>
<TEXT>

TİSK Başkanı Refik Baydur, iş dünyasının 2002 yılı bütçesini içine sindiremediğini ifade etti 
     EKONOMİ SERVİSİ 

     Türkiye İşveren Sendikaları TİSK Başkanı Refik Baydur, 2002 bütçesini içine sindiremediğini söyledi. İş Çevresi Grubu’nun 6. İstişare Toplantısı’na katılan Baydur, toplantı çıkışında kendisine yöneltilen soruları yanıtladı. 
     Toplantıdan erken ayrılan Baydur, işadamlarının yeni bütçeye bakışı konusunda şunları söyledi "Maliye Bakanı Sümer Oral gibi düşünüyoruz. Bizim de içimize sinmiyor ama keşke Bakan, içine sinmediği bütçeyi hiç getirmeseydi, daha iyi olurdu" dedi. 
     
     İstihdam tehlikede 
     Toplantıda sadece bütçeyi görüşmediklerini belirten Baydur, bir gazetecinin "Toplantıdan ne sonuçlar çıkar " şeklindeki sorusu üzerine şöyle dedi "Bana göre iki önemli sonuç çıkabilir. Bunlardan biri, Türkiye’deki yatırım ve istihdamın gelmekte olduğu tehlikeli yerin tespit edilmesi çıkabilir. İkincisi de üzerinde durulan ve çalışılan yasalarda herkesin keyfi davranışları yerine Türkiye’nin geleceğine sahip olma eğilimi çıkabilir." 
     Baydur, "içerideki hava"nın iyimser olup olmadığı sorusuna ise, "Hepimizin hedefi evvela iyimser olmaktır. Türkiye kötümser olma lüksüne sahip değil" karşılığını verdi. 
     Toplantıda seçim sistemi konusunun görüşülmediğini belirten Baydur, "Bir erken seçim gündeminizde mi " şeklindeki soru üzerine, bunun kendi gündeminde bulunmadığını söyledi. Baydur, "Türkiye’nin mayası bu. 30 kere seçime gittik, neyi getireceğiz Meclis’e" diye konuştu. 
     
İş Çevresi, Doğan Holding’de toplandı      Türk özel sektörünün önde gelen temsilcilerinin oluşturduğu İş Çevresi Grubu, Doğan Holding Yönetim Kurulu Başkanı Aydın Doğan’ın ev sahipliğinde toplandı. 
     Doğan Holding binasındaki toplantıya, Rahmi Koç, Sakıp Sabancı, Mehmet Emin Karamehmet, Tuncay Özilhan, Ferit Şahenk, Bülent Eczacıbaşı, Hüsamettin Kavi, Coşkun Ulusoy, Ömer Dinçkök, Tuğrul Kudatgobilik, Refik Baydur, Ömer Sabancı, Ali Sabancı ve Mehmet Ali Yalçındağ katıldı. 
     Toplantı sonrası yapılan yazılı açıklamada Bu aşamada hiçbir açıklama yapılmamasına karar verildi’ denildi. 
     



 EKONOMİ 





















</TEXT>
</DOC>
