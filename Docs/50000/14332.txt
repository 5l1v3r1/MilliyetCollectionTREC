<DOC>
<DOCNO> 14332 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/siyaset/siy05.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Okumak isteyen kıza Sezer’den yardım eli 
</HEADLINE>
<TEXT>

Tuba Uykan... Yoksul ailesi karşı çıktı, eğitimi yarım kaldı. Sezer’e mektup yazıp yardım istedi. Cumhurbaşkanı da destek sözü verdi 
     TURGAY İPEK Erzurum DHA 

     Erzurum’un Güzelova köyünden Cumhurbaşkanı Sezer’e mektup yazarak "Okumak istiyorum. Bana yardım edin" diye yazan Tuba Uykan’a, Sezer’den olumlu yanıt geldi. 
     Ailesinin istememesi ve ekonomik sorunlar nedeniyle Nene Hatun Kız Lisesi orta kısmından ayrılmak zorunda kalan Tuba, Sezer’e mektup yazmaya karar verdi. Tuba, okumak isteyen kızlara karşı yöredeki baskıdan söz ederek başladığı mektubunda "Ben sizi çok seviyorum. Lütfen bana yardım edin. Okumak ve öğretmen olmak istiyorum" diye yazdı. Sezer’in "Okuma azmini takdir ettim ve seni çok sevdim. Okuyabilmen için ne gerekiyorsa yapılacak" yazılı mektubunu alan Tuba, "Cumhurbaşkanımıza bana sahip çıkacağına inanarak derdimi anlattım" dedi. 
     


 SİYASET 

















</TEXT>
</DOC>
