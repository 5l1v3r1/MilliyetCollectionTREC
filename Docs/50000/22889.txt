<DOC>
<DOCNO> 22889 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/spor/aspo.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
KRİZİN ADI NOUMA 
</HEADLINE>
<TEXT>

Fransız yıldız, ayrılırken de Beşiktaş’a sorun çıkardı. Oviedo ile 5 milyon dolara anlaşma sağlanmasına rağmen, golcü futbolcu "PSG’ye gideceğim" deyince işler iyice karıştı 
     KARTAL YİĞİT 

     Tarihe geçti ama 
     BEŞİKTAŞ’ta attığı gollerle tarihe geçen, ancak gördüğü kırmızı kartlar ve özel hayatı nedeniyle krize yol açan Nouma, ayrılırken de sorun çıkardı. İspanya’nın Oviedo kulübü ile 5 milyon dolar bonservis bedeli karşılığında anlaşan yönetim, Fransız futbolcunun "Ben Paris Saint Germain’e gideceğim" diye tutturması yüzünden zor durumda kaldı. 
     
     Rest çekti 
     FRANSIZ kulübü yönetime Nouma için 2 milyon dolar, Cezayirli stoper Rabesantrana ve sol kanat oyuncusu Rober’i önerdi. Beşiktaş futbolcu teklifine sıcak baktı. Ancak ilk etapta Nijeryalı Okpara’yı istedi. Nouma’nın gelen tekliften sonra Serdar Bilgili’ye "Sizin Oviedo ile anlaşmanız önemli değil. Ülkemde oynamak istiyorum. PSG ile sözleşme imzalayacağım" dedi. 
     
     Son söz Daum’un 
     BU gelişmeler üzerine Daum, Başkan Serdar Bilgili’ye "Teklif edilen futbolcular kaliteli isimler. Bize yararlı olurlar. Ancak parayı 3 milyon dolara çıkartın" diye konuştu. Yönetimin maddi sıkıntılar nedeniyle para konusunda ısrarcı davranacağı, Fransız kulübünün 2 milyon dolardan fazla vermemesi halinde transferin olmayacağı belirtildi. 
     
Fransa’ya uçtu      Pascal Nouma dün sabah Fransa’ya gitti. Golcü oyuncu havaalanında yaptığı açıklamada, "Ne yönetim, ne teknik heyet, ne de arkadaşlarımla sorunum var. Tek sorunum farklı olmam. Bunun cezasını çok çektim. Fransa’ya tatile gidiyorum. Tekrar geri döneceğim" dedi. 
     



 SPOR 

























</TEXT>
</DOC>
