<DOC>
<DOCNO> 27485 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/soneko09.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa bu hafta FP davasına kilitlendi 
</HEADLINE>
<TEXT>

     Gönüllü borç takası uygulamasının beklentilerin de üzerinde gerçekleşmesinin ardından, piyasalarda dikkatler yeniden Fazilet Partisi davasına odaklandı. 
     Haftaya iyi bir başlangıç yapan Borsa'da, yükseliş kar realizasyonları için fırsat olarak değerlendirildi. 12,247 seviyesinden geri dönen Endeks, geçen Cuma günkü kapanış seviyesi 11,839 puanın da altına geriledi. 
     Uzmanlar, Endeks'in 13,200-300 seviyelerindeki direnç noktalarının test edilebileceğini, ancak olumlu borç takası ihalesinin muhtemelen satış fırsatı olarak değerlendirileceğini kaydettiler. 
     Öte yandan, Hazine yarın düzenleyeceği 3 aylık ihaleyle 1.3 katrilyon lira borçlanmayı hedefliyor. Hazine'nin, bu ayın 20'sinde yapması gereken 3.8 katrilyon liralık itfa için toplanacak borcun faizi de piyasada izlenen konulardan biri olacak. 
     Türk Telekom'un yönetiminde değişiklik yapılması beklenen Genel Kurul toplantısından çıkacak sonuç da, piyasaları rahatlatacak. 






</TEXT>
</DOC>
