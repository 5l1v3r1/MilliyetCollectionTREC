<DOC>
<DOCNO> 10034 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/guncel/gun01.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünlü hukukçuyu yıkan cinayet 
</HEADLINE>
<TEXT>

     BÜLENT ÖZDEMİR İstanbul 

     Hukuk Profesörü Uğur Alacakaptan’ın kardeşi Dr. Ercüment Alacakaptan, Gümüşsuyu’ndaki evinde elleri bağlandıktan sonra boğularak öldürüldü. Kutlu Sokak’taki Yonca Apartmanı kapıcısının eşi Perihan Sevgi, televizyonunun cuma gününden bu yana gece - gündüz açık olmasına rağmen Dr. Ercüment Hakkı Alacaptan’ın 78 ortalıkta görünmemesinden şüphelendi. Birkaç keç zili çalmasına rağmen cevap alamayan Sevgi, durumu polise bildirdi. 
     İhbar üzerine daireye giren polisler, ünlü tiyatro sanatçısı Ulvi Alacakaptan’ın da babası olan Alacakaptan’ın cesedini buldular. Alacakaptan’ın, elleri bağlandıktan sonra boğulduğu anlaşıldı. 
     Cinayete hırsızlık görüntüsü verilmek amacıyla evin dağıtıldığını fark eden polisler, bazı değerli eşyaya dokunulmadığını belirlediler. Babasının ölüm haberi üzerine olay yerine gelen Ulvi Alacakaptan ve kardeşi Bedia Gölge büyük şok yaşadı. 
     
"Tehdit alıyorum" demişti      Bir dönem turizmle de uğraşan ve altı evlilik yapan Alacakaptan, son eşi Aliye Alacakaptan’dan boşanmak için dava açmıştı. Yakınları Alacakaptan’ın kendilerine son eşinden tehdit telefonları aldığını söylediğini öne sürdüler. Alacakaptan’ın işine yaklaşık bir ay önce son verdiği Moldovalı bir bakıcı kadın da şüpheliler arasında. 
     Erkek - kadın ilişkileri konusunda yazıları olan Alacakaptan son röportajında, "Ölüm tehditleri alıyorum. Beni öldürecekler" diye konuşmuştu. 
     Cinayeti yurtdışında öğrenen Prof. Uğur Alacakaptan ise "Olayın içyüzünü ben de merak ediyorum" dedi. 
     


 GÜNCEL 











</TEXT>
</DOC>
