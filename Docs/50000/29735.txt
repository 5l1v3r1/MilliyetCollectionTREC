<DOC>
<DOCNO> 29735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/siyaset/siy05.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller’den esnaf ziyareti 
</HEADLINE>
<TEXT>

     SABRİ SEVER 

     DYP lideri Tansu Çiller, parti olarak bundan sonra her ek vergiyi, her büyük haksızlığı Anayasa Mahkemesi’ne götüreceklerini söyledi. Çiller, Genel Başkan Yardımcısı Hayri Kozakçıoğlu ile birlikte Şirinevler’de, esnafı ziyaret ederek sorunlarını dinledi. Ziyareti sırasında vatandaşlara da seslenen Çiller, "Her yeri yangın yerine dönen ülkenin artık bu durgunluğu, işsizliği ve fakirleşmeyi kaldıracak mecali kalmadı" dedi. TBMM’nin gündemine yeni vergi ve zamlar getirildiğini kaydeden Çiller, "El insaf Milletin hiçbir biçimde bu vergi ve zamları ödeyecek gücü kalmamıştır" diye konuştu. Basın mensupları, programına 1.5 saat geç gelen Çiller’e tepki gösterdiler. Kameralarını yere bırakan basın mensupları, Çiller’in gelişini görüntülemedi. 
     



 SİYASET 












</TEXT>
</DOC>
