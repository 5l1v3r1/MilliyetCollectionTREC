<DOC>
<DOCNO> 6959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/spor/aspo.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
65 milyon sevgili, Galatasaray’dan hediye bekliyor 
</HEADLINE>
<TEXT>
Aslan, Boğa avında 
Güçlüsün, biliyoruz. Deneyimine güveniyoruz. Kazanacaksın, inanıyoruz. Haydi Cim Bom, üç puan daha istiyoruz 
     Yeni bir zafer için 
     14 Şubat bugün Sevgililer Günü. 65 milyon sevgili, bugünün anısına Aslan’dan anlamlı bir hediye bekliyor, Boğa’yı avlamasını istiyor. Şampiyonlar Ligi ikinci turunda B Grubu’nda lider olan temsilcimiz, İspanya’nın güçlü temsilcisi Deportivo La Coruna ile karşılaşıyor, Avrupa zaferlerine bir yenisini eklemek istiyor. 
     
     Ali Sami Yen’de 21.45’te 
     İKİ maçta bir galibiyet, bir beraberlik alan Galatasaray, bu maçtan da üç puanla ayrılıp büyük avantaj elde etmek, haftaya yapılacak rövanş maçına da moralli gitmek istiyor. Yer Ali Sami Yen. Hakem Danimarkalı Nielsen. Başlama saati 21.45. Aslan bir destan daha yazmak için sabırsızlanıyor. Aynı saatteki Milan - PSG maçının sonucu da merakla bekleniyor. 
     
B GRUBU TAKIMLAR O G B M A Y P GALATASARAY 2 1 1 0 3 2 4 MILAN 2 1 1 0 3 2 4 DEPORTIVO 2 1 0 1 3 2 3 PSG 2 0 0 2 1 4 0      
     
Cim - Bom 150. sınavda      GALATASARAY, bugün Avrupa kupalarında 150. randevusuna çıkacak. Sarı - Kırmızılılar, oynadıkları 149 karşılaşmada 55 galibiyet elde ederken, 57 karşılaşmada da sahadan yenik ayrıldı. 37 maç ise berabere sonuçlandı. Galatasaray, Avrupa kupalarında rakip fileleri 196 kez havalandırırken, kalesinde ise 229 gol gördü. 
     
A.Sami Yen’den çıkış yok      GALATASARAY, Avrupa kupalarında Ali Sami Yen Stadı’nda 1997-98 sezonunda 1 - 0 yenildiği B.Dortmund maçının ardından yaptığı son 19 maçtan sadece birini kaybederken, 12 galibiyet, 6 da beraberlik aldı. Bu maçlarda 34 gol atan Sarı - Kırmızılı takım, kalesinde ise 23 gol gördü. Cim - Bom, Ali Sami Yen Stadı’nda son yenilgisini geçen sezon Chelsea’ye karşı 5 - 0’lık skorla aldı. 
     
İspanyollara 9 galibiyet      TÜRK ve İspanyol takımları arasında yapılan 34 karşılaşmada, Türk ekipleri 9 galibiyet alırken, 19 kez sahadan yenik ayrıldı. 6 karşılaşma da berabere sonuçlandı. Takımlarımız attığı 33 gole karşın, 57 gol yedi. Göztepe, UEFA Kupası’nda 1968’de A.Madrid’i 0 - 2 ve 3 - 0’lık sonuçlarla devirirken İspanyollar karşısında turu geçen ilk Türk ekibi oldu. Galatasaray ise geçen sezon aynı kupada Real Mallorca’yı 4-1 ve 2-1 yenerek turu geçmişti. 
     
En farklı yenilgiler      TÜRK ekipleri, İspanyollar karşısında en farklı yenilgilerini 1991’de 7-2, 2000 yılında da 5-0’lık skorla aldı. Türkiye’yi Kupa Galipleri Kupası’nda temsil eden Trabzonspor, 1-0 kazandığı maçın rövanşında, Barcelona karşısında 7-2 yenilirken, bu sezon Beşiktaş, Barcelona’ya rakip sahada 5-0 yenilmekten kurtulamadı. 
     


 SPOR 




























</TEXT>
</DOC>
