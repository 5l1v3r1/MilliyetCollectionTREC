<DOC>
<DOCNO> 17196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/yasam/yas05.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yahu bu bir devrim 
</HEADLINE>
<TEXT>
Bu uçağa ses duvarı dayanmaz 
İnanılır gibi değil ama Amerikalılar, havadaki oksijeni yakarak bugünkülerden beş kat daha hızlı giden bir uçak geliştirdi... 
     DIŞ HABERLER SERVİSİ 

     ABD Ulusal Havacılık ve Uzay Dairesi NASA, havadaki oksijenle çalışan ve saatte 11 bin 500 kilometreyle bugünkü en hızlı hava aracının beş misli sürate çıkan hipersonik bir uçak geliştirdi. 
     ABD’nin bir kıyısından öteki kıyısına olan mesafeyi 30 dakikada, yani şimdikilerden beş kat daha kısa zamanda katedecek olan uçağın ilk denemesi önümüzdeki ay gerçekleştirilecek. 
     NASA, X - 43A adı verilen uçağın ilk denemesini, uçağın pilotsuz olarak üzerine yerleştirileceği bir B - 52 bombardıman uçağından uçurularak yapacak. 
     Deneme uçuşu 10 saniye sürecek ve uçak 27 kilometre yol katettikten sonra Büyük Okyanus’a düşecek. 
     
     Düştüğü yerde kalacak 
     Yapılan açıklamada, uçağın, ses hızının 10 katında uçmak üzere tasarlandığı, bu denemeden sonra diğer iki X - 43A uçağının da 6 ay arayla ilk denemelerinin yapılacağı belirtildi. Denemeler başarılı olduğu takdirde, 3.6 metre uzunluğunda sörf tahtası şeklindeki uçaklar, 1967 Ekim ayında X - 15 uçağıyla yapılan sesten hızlı uçma rekorunu kırılacak. Denemelerden sonra uçaklar, düştükleri okyanustan çıkarılmayacak. NASA bu proje için ayrılan para miktarı 185 milyon dolar olarak açıklandı. 
     
     Motor nasıl çalışacak 
     Yakıt olarak hidrojen kullanacak jet, hidrojeni yakmak için gereken oksijenini atmosferden alacak. Bu sayede de dev yakıt tankları taşıması gerekmeyecek. Ağırlığı önemli ölçüde azalacak jet, oksijeni hidrojenle karıştıracağından, egzos olarak dışarıya da su atacak. 
     


 YAŞAM 




















</TEXT>
</DOC>
