<DOC>
<DOCNO> 37801 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sonspo15.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Şifo Mehmet'in jübilesinden 666 milyar net gelir elde edildi 
</HEADLINE>
<TEXT>

     Beşiktaş ile İtalya Ligi takımlarından AC Milan arasında yapılan ''Şifo Mehmet''in jübile maçından, ''Bir Milyon Çocuk Eğitim Kampanyası''na bağışlanmak üzere 666 milyar liralık net gelir elde edildiği açıklandı. 
     Jübilede elde edilen denetim öncesi, gelirler, ana sponsorlar, bağışta bulunanlar ve giderler, gazetelere verilen ilanlarla ayrıntılı olarak açıklanarak, kamuoyuna duyuruldu. İlanda, jübile için toplam 494 milyar liralık gider gerçekleştiği, buna karşılık, çeşitli kalemlerden toplam 1 trilyon 160 milyar liralık da gelir elde edildiği belirtildi. İlanda, bilet arkası sponsorluğundan 50, bilet satışlarından 11.3, bağışlardan 367.4, sponsorluk ve reklam 381.1, naklen yayın hakkından 335.2 milyar, forma, CD ve kitap satışlarından da 15 milyar liralık gelir elde edildiği ifade edildi. 







</TEXT>
</DOC>
