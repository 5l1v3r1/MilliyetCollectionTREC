<DOC>
<DOCNO> 45084 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/soneko19.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Swissair uçuşlarına yeniden başlıyor 
</HEADLINE>
<TEXT>

     İflasın eşiğindeki İsviçre havayolları Swissair, hükümetin nakit enjeksiyonu sayesinde iki gündür durdurduğu uçuşlarına yeniden başlıyor. 
     İsviçre hükümeti, Swissair'e 278.5 milyon dolar akit yardım verme kararı aldı. Şirketi 28 Ekim'e dek çalışır durumda tutmaya yetecek olan bu paranın geri ödenmeyeceğine kesin gözüyle bakılıyor. Nakit girişiyle Swissair'in 28 Ekim'e dek yakıt, havaalanı ücreti ve diğer işletme giderlerini 28 Ekim'e dek karşılayabileceği belirtiliyor. 
     Hükümetin yardım kararının ardından Swissair'den yapılan açıklamada, bugün 50 uçuşun yapılacağı bildirildi. Swissair'in kriz öncesinde günlük uçuş sayısı 500'e varıyordu. Şirketin 150 seferinin de diğer İsviçre şirketi Crossair tarafından üstlenileceği, böylece, bugün itibariyle Swissair'in programlı seferlerinin yüzde 33'ünün yapılabileceği bildiriliyor. 
     






</TEXT>
</DOC>
