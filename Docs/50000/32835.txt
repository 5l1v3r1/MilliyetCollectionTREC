<DOC>
<DOCNO> 32835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yazar/yilmaz.html </URL>
<DATE> 2001/07/19/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Derviş’i sıkıştırırsanız batarsınız’ 
</HEADLINE>
<TEXT>

     Pazartesi günü Türkiye’ye Washington’un eski Ankara Büyükelçisi Mark Parris geldi. Parris ayağının tozuyla işadamı Jak Kamhi’nin yemek davetine katıldı. Davette İş Bankası Genel Müdürü Ersin Özince, işadamı Cem Boyner ve Prof. Emre Gönensay da bulundu. 
     Parris yemekte, "Sorun ekonomik değil, siyasi" yorumunu yaparken, Türkiye’nin reformlarda yavaş gittiğini vurguluyordu. 
     Sohbet konusunun ağırlıkla ekonomik program olduğu yemekte ilginç olan, Kemal Derviş adının hiç geçmemesiydi. 
     
     Soğuk savaş bitti 
     Parris salı günü de iş dünyasından Rahmi Koç ve İshak Alaton ile buluştu. Dün sabah ise Ankara’ya giden Parris, İstanbul’daki izlenimlerini de dağarcığına katıp, Başbakan Bülent Ecevit ve Başbakan Yardımcısı Devlet Bahçeli’nin kapısını çaldı. 
     Parris’in sepetinden, Ecevit’in söylediği gibi soğuk savaş döneminden kalma "Türkiye’nin vazgeçilmezliği" tezi çıkmıyordu. ABD yönetiminin, "Türkiye için endişeli ve kararlıyız" mesajını taşıyan Parris, yeni ABD Başkanı Bush’un vatandaşlarına verdiği, "Paranızı Pakistan, Arjantin, Türkiye gibi yolsuzlukların üstesinden gelmeyen, şeffaf olmamakta direnen ülkelerde çar - çur etmeyeceğim" sözünü de hatırlatmaya gelmişti. 
     
     Erdoğan izleniyor 
     Parris Türkiye’yi yakından izleyen eski bir bürokrat, yeni işadamı. Öyle ki Yenilikçiler’in lideri Tayyip Erdoğan ile görüşmesini saklamayan emekli Koramiral Atilla Kıyat’tan bile haberdar. Bir yıldan önce Türkiye’de seçim beklemeyen Parris, Erdoğan ve Derviş’in siyasi geleceğinden de umutlu izlenimlerle ayrılıyor. 
     Parris ile sohbet eden işadamlarının ortak kanısı Derviş’in Türkiye’ye gelmesi ile dış kredi tutarını 19 milyar dolara çıkaran ABD desteği, hesapsız verilmiyor. Parris, "Türkiye gerçeği" mazeretini sunanlara açıkca "Derviş yoksa , para da yok" demeye getiriyor. Zaten Telekom Yönetim Kurulu krizinin ardından IMF ve Dünya Bankası kredilerinin ertelenmesi neyi gösteriyor Bize, Derviş’i köşeye sıkıştırırsanız, batarsınız deniyor. 
     Duyuyor musunuz 
     
Bu da bir Adem      RTÜK 52 aday arasından TRT Genel Müdürlüğü için üç isim belirlemişti. Bunlardan biri TRT Genel Müdürü Yücel Yener, öbürü TRT kökenli Sacettin Gürbüz diye iddiasız bir isim, asıl sürpriz BRT Genel Müdürü Adem Gürses. 
     Gürses niye sürpriz 
     Özgeçmişten başlayayım 
     Tapu Kadastro Teşkilatı memuru iken Anadolu sahnelerinde müzik icra eden Adem Gürses, 1975'de TRT Genel Müdürlüğü'ne yatay geçiş yapıyor. 
     1980'de iki yıllık Maliye - Muhasebe Okulu diplomasını alıyor. 
     1975 - 1990 arasında TRT'nin çeşitli birimlerinde görev yapan Gürses, eski Genel Müdürlerden Tunca Toskay ile birlikte İstanbul'a gidip, ilk adı "MagicBox" olan bugünkü Star'ın kuruluş ekibinde yer aldı. 
     Özalların müdürü olarak Star'daki anlaşmazlık sonrası ortaklıktan ayrılan Ahmet Özal'ın kurduğu Kanal 6'ya geçti. 
     1993'de Bilgi Has'ın HBB televizyonunda bir süre çalışıp, Ayhan Şahenk'in kurduğu Kanal D'nin başına geçti. 
     Ne ilginçtir ki, bugünkü TRT'den sorumlu Devlet Bakanı Yılmaz Karakoyunlu aynı dönemde Kanal D'nin yönetimine geçince, Gürses ayrılmak zorunda kaldı. YÖnetimi Mehmet Kurt'a geçen Kanal 6'ya döndü. 
     1997'de balon patladı meşhur MİT ve Susurluk Raporları'nda yer alan Gaziantepli Yaprak Ailesi'ne Kanal 9 televizyonunu kurdu. 
     1998'de Fon'a geçen Bayındırbank'ın iştiraki BRT televizyonun kuran Gürses, halen bu kurumda. 
     Bu özgeçmişten Gürses'in yayıncılık serüveninden ne anladığını açıklamaya gerek var mı 
     İsimleri yan yana getireyim Ahmet Özal, Mehmet Kurt, Kamuran Çörtük, Yaprak Ailesi... 
     Baba'nın televizyonu BRT'yi Tansu Çiller'e de açmayı başaran Gürses DYP ile yakınlaşmayı sağlıyor ve kapatılan Fazilet Partisi saflarıyla da yakınlaşma için Nevzat Yalçıntaş'a yaklaşıyor. Ankara Belediye Başkanı Melih Gökçek'in desteğini de, 14 Temmuz günü İstanbul'da RTÜK Üyesi Emin Başer'in oğlunun sünnet düğününde almak kısmet oluyor. 
     Toplumun eğitim aracı TRT'nin adağına bakar mısınız 
     Birlikte dabruka çalar, eğleniriz artık. 
     Başımıza dolar bile yağar belki 
     
     







MHP yıpranıyor 


Tayyip kızmasın 


Zirvenin kararı Önce güven 


Türkiye'nin zamanını daha fazla çalmayın 


Siyasetçinin hortumu .. 


Umut... Yeniden. 


Güreşe karşı tenis 


O kadar basit değil... 


Bu bir ilandır 


Öksüz nasıl istifa etti 


Kıssadan hisse 


Eşgüdüm karesi 


Annem ve kızım 


Vatandaş değil teba 


Öksüz gitti ama sorun bitmedi 


"Sinir yatıştırma" operasyonu 


Derviş’i sıkıştırırsanız batarsınız’ 


</TEXT>
</DOC>
