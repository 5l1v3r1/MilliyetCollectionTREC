<DOC>
<DOCNO> 2571 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/akyol.html </URL>
<DATE> 2001/01/17/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Askerin gücü siyasetin zaafı 
</HEADLINE>
<TEXT>

     ASKERİN gücü, elindeki silahtan ziyade, son derece derinlikli ve içerikli bir biçimde "kurumlaşmış" olmasından geliyor. 
     Ordu, kendi mensuplarına kuvvetli bir "aidiyet" asker olmak duygusunu ve bilincini verecek düzeyde kurumlaşmıştır. 
     Türk ordusu Mete Han tarafından kurulduğunu kabul eder bu tabii mitolojik bir kültürdür ama belli bir "derinlik" köklülük duygusu verir. Osmanlı'yı başlangıç aldığımızda bile Türk ordusu son derece köklüdür, son derece zengin ortak hatıralara, tecrübelere, zafer ve felaket duygularının yoğurduğu derin bir askeri ve milli kültüre sahiptir. 
     Atatürk ve Cumhuriyet, "Gazi" sıfatıyla ve "yeni devlet" kavramıyla bu kültürü daha da zenginleştirmiştir. 
     Türk ordusunun Üçüncü Dünya ordularından farklı ve elbette üstün olmasının temelinde bu "kurumsal" derinlik ve kültür vardır. 
     
     SİYASETE gelince... Sosyolog Huntington "siyasi kurumlaşma"nın dört kıstasından bahseder. Şöyle özetleyebilirim 
     Bir organizasyon ne kadar uzun süre var olmuşsa, o ölçüde kurumlaşır. Politik kurumlar bir gecede yaratılamaz, uzun sürede nesillerin olaylar içinde tecrübe ve 'aidiyet' duygusu kazanmasıyla oluşur. Bu süreçte yaşanan tecrübeler kurum içinde alt kurumlar yaratır. Bu da kurumun hayatiyetini, adaptasyon yeteneğini artırır..." Political Order in Changing Societies, sf. 12 vd. 
     Gerçekten kurumlaşmış ordularda mesleki branşlar gelişmiştir, kendine ait okulları, akademileri, araştırma kurumları, iktisadi birimleri vardır... 
     Kurumlaşmış partilerin vakıfları, araştırma birimleri, gençlik, kadın işçi, girişim gibi alt kurumları vardır. Uzun yıllar içinde, aynı partide nesillerin birbirine devrettiği "partililik" önemli bir aidiyet duygusu haline gelmiştir, parti içi seçme ve seçilme usulleri oturmuştur. Artık "lider sultası" imkansızdır... Çapraz denetimleri yansıtan bu yapıda yolsuzluk yapmak da çok zordur 
     
     BİZDE ordunun güçlü, siyasetin zayıf olmasının sebebi, kurumlaşma farkıdır. 
     Türkiye'de parlamenter rejim, Cumhuriyet'e Osmanlı'nın devrettiği miraslardan biridir. İlber Ortaylı, İmparatorluğun En Uzun Yüzyılı, sf. 14 
     Bu sayede, 1925'te merkez sağ ve sol iki temel partimiz vardı CHP ve liberal Terakkiperver Parti. İkincisini kapattık... 1930'da Serbest Fırka'yı kapattık... İsmet Paşa bu kapatmaların hata olduğunu söylediği halde, 27 Mayıs'ta Demokrat Parti'yi, 12 Eylül'de hepsini kapattık 
     Bugün hiçbir partimiz henüz bir nesil bile değiştirmemiştir Köksüz ve cılızdır. Bir 'aidiyet' kültürü olarak "partililik" geleneğinin askeri müdahalelerle tahrip edilmesi etnik ve dinsel alt kültürlerin politize olmasına yol açmıştır LaPalombara, Political Parties and Political Development, sf. 399 vd 
     Ve siyasi kurumlaşma adeta 'politik kabile' düzeyinde kalmıştır 
     İki ders Asker hiçbir şekilde politikaya karışmamalı, diğer devlet kurmalarını, yargıyı, bakanlıkları, YÖK'ü etkilememelidir çünkü askeri mantıkla sosyo politik mantık ayrı alanlardır, biri ötekini tahrip eder. Türkiye'ye siyaset de asker de lazımdır. 
     Sağı ve solu toparlayarak siyaseti güçlendirip kurumlaştıracak "yöneten demokrasi" sistemlerinden birine geçmeliyiz Fransa'nın "Beşinci Cumhuriyet" ile yaptığı gibi... 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
