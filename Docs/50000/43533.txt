<DOC>
<DOCNO> 43533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/spor/aspo.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Şampiyonlar Ligi’nin yaralı devleri, Ali Sami Yen arenasında şifa arıyor 
</HEADLINE>
<TEXT>
Bu derbi ilaç gibi 
Galatasaray ve Fenerbahçe, ligdeki rekabette 87. randevuya çıkacaklar. Hem moral bulmak hem de zirve yarışındaki iddialarını güçlendirmek amacıyla üç puanın peşine düşecekler 
İki ekip de son hazırlıklarını tamamladı, maçı beklemeye başladı. Cim-Bom’u sakatlıklar, Fener’i formsuzluk düşündürüyor. Saat 19.00’daki karşılaşmayı Metin Tokat yönetecek 
     GALATASARAY ve Fenerbahçe, Süper Lig’in ilk derbisinde bugün kozlarını paylaşacaklar. Lig’deki 87. maçlarına çıkacak olan Türk Futbolu’nun iki lokomotifi, hafta içinde aldıkları yenilgilerin moral bozukluğunu da üstlerinden atmaya çalışacaklar. İstanbul polisi de alarma geçerken, çıkabilecek olaylar karşısında ekstra tedbirler aldı. 
     ALİ Sami Yen Stadı’nda saat 19.00’da başlayacak olan maçı Metin Tokat yönetecek. Galatasaray’da Ergün’ün oynama ihtimali azalırken, Sergen, Hasan Şaş, Emre, Arif, Serkan ve Perez’in tedavileri sürüyor. Fenerbahçe’de ise kaptan Ogün forma giyemeyecek. İki takımda da cezalı oyuncu bulunmuyor. Karşılaşma Digitürk’ten naklen yayınlanacak. 
     
Tokat Beni tanırlar      SEZONUN ilk derbisini yönetecek olan Metin Tokat, kendisine fazla iş düşmeyeceğini söyledi, "Her iki takımda da milli oyuncular var. Neyin ne olması gerektiğini, işlerini çok iyi biliyorlar" dedi. Önceki akşam Zaragoza - Silkeborg maçında da görev yapan Tokat iddialı konuştu, "Sahadaki futbolcular beni çok iyi tanırlar" ifadesini kullandı. 
     TÜRKİYE’NİN Galatasaray ve Fenerbahçe’ye yakışacak bir maç izleyeceğini söyleyen Metin Tokat, "Eğer saha dışındaki ortam iyi ise bu sahaya da yansıyor. Son dönemlerde yöneticiler de yaptıkları açıklamalara dikkat ediyor. Ortamı gerginleştirmemeye çalışıyorlar" dedi. FIFA kokartlı hakemimiz, futbolcuların da dostluk içinde olmaları gerektiğini vurguladı. 
     
Bu dostluk bitmez      GALATASARAY ve Fenerbahçeli yöneticiler bugünkü maç öncesi tansiyonu düşürecek açıklamalar yaptılar, "Aramızdaki ezeli rekabet ve ebedi dostluk asla bitmez" dediler. Derbinin bu kadar gergin bir havaya sokulmasını anlamsız bulduğunu söyleyen Fatih Altaylı, "Tek korkumuz stat çevresinde olabilecek olaylar. Seyircimize güveniyoruz. Tribünlerdeki kafesi ise aylar önce yaptık. Hatta UEFA’dan teşekkür aldık" diye konuştu. 
     GEÇEN sezon Kadıköy’de yaşanan olaylara çok üzüldüklerini belirten Fenerbahçe Kulübü Basın Sözcüsü Atilla Kıyat ise, "Biz sürekli barış istedik ve buna inandık. Her iki kulüp yöneticileri dostluk yemekleri yedi. Bu dostluğun şiltlerde kalmasını arzu etmiyoruz" ifadesini kullandı. Derbiyi Galatasaraylı yöneticilerle yan yana seyredeceklerini yineleyen Kıyat, "Umarım ki, tamiri zor yaralar bu maçta cereyan etmez" dedi. 
     
GALATASARAY - FENERBAHÇE REKABETİ TÜRLERİNE GÖRE TÜRÜ O G B M A Y Türkiye Ligi 86 25 30 31 89 105 Türkiye Kupası 23 11 9 3 37 29 Cumhur Bsk. Kp. 3 1 1 1 5 3 Başbakanlık 3 - 1 2 3 5 TSYD 34 11 10 13 46 53 Donanma Kupası 5 - 4 1 5 6 Spor Toto 2 - 2 - 2 2 Milli Küme 18 3 7 8 20 26 İst. Şildi 3 1 - 2 3 5 İst. Kupası 4 1 1 2 6 6 İst. Ligleri 81 24 24 33 104 127 Özel 77 29 19 29 111 105 TOPLAM 339 106 108 125 431 472      
     
TÜRKİYE BİRİNCİ LİGİ G.Saray - F.Bahçe O G B M A Y  86 25 30 31 89 105      

</TEXT>
</DOC>
