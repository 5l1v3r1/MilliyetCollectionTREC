<DOC>
<DOCNO> 40757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/yasam/yas09.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İsveç Kralı’na pastalı saldırı 
</HEADLINE>
<TEXT>

     İsveç Kralı XVI. Gustaf, İsveç’in güneybatı sahillerindeki Varberg yakınlarında bulunan Getterö doğal parkını gezdiği sırada bir gencin pastalı saldırısına uğradı. 
     Expressen gazetesinin internet sitesinde yayınlanan haberde, Kral Gustaf’ın yüzüne "çilekli tart" fırlatan gencin 16 yaşında olduğu ve tepeden tırnağa siyahlara bürünmüş gencin saldırıdan hemen sonra korumalar tarafından yere yatırıldığı belirtildi. Haberde, olaydan rahatsızlık duymak yerine keyif aldığı belirtilen Kral Gustaf’ın yüzüne pasta fırlatan gence "Nasılsınız" diye sorduğu kaydedildi. 
     İsveç’te bu tür suçlar için öngörülen en ağır ceza 6 ay hapis, ancak saldırı kraliyet ailesinden birine yapıldığıysa iş değişiyor ve ceza 4 yıla kadar çıkabiliyor. 
     



 YAŞAM 
















</TEXT>
</DOC>
