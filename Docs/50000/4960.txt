<DOC>
<DOCNO> 4960 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/yazar/dogan.html </URL>
<DATE> 2001/02/01/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Parliamentum" yaralı 
</HEADLINE>
<TEXT>

     En kutsal kavramların başında parlamento var. Siyaset ve demokrasi çerçevesinde, Romalılardan kalma, Latince kökenli "parliamentum" sözcüğünden geliyor. "Konuluşan yer" anlamında. 
     Ne kadar farklı konuşulur, ne kadar çok tartışılırsa, halkın iradesi o ölçüde yansıyor. Kutsallığı burada. Kutsallığı korumak, çoksesliliği belli bir düzene bağlamak için, konulan kurallara, "içtüzük" deniyor. İşte, önceki gün Meclis'te çıkan kavganın temelinde İçtüzük değişikliği var. 
     Sadece Türkiye'de değil, dünya parlamento tarihinde eşine rastlanmayan ve DYP'li Fevzi Şıhanlıoğlu'nun ölümüyle sonuçlanan bir sahne, ne yazık ki... 
     
İçtüzük, Anayasa gibi      Meclis çalışmalarında, İçtüzük'ten kaynaklanan bir düzensizlik var. Bunu kimse yadsımıyor. İçtüzük'ün değişmesi gerek. Buna da, herkes katılıyor. Ne var ki, değiştirme yöntemi demokratik anlayışı zorluyor. 
     Meclis'te önce bir İçtüzük değişikliği hazırlanıyor. Ancak, daha sonra iktidar bunu geri çekiyor. Onun yerine, Başbakanlık'ta hazırlanan yeni bir değişikliği getiriyor. Kıyamet burada kopuyor. 
     İçtüzükler, demokrasilerde anayasalar gibi. Anayasada bir değişiklik için, nasıl ki, Meclis'teki tüm partiler arasında bir uzlaşma aranıyorsa, İçtüzük'te de aranması gerek. Çünkü, parlamento çalışma düzeni bir denge sorunu. İktidar ve muhalefet haklarının ortaklaşa korunduğu bir denge. 
     Ama, iktidar böyle bir uzlaşma aramıyor, maalesef. 
     
"Ben yaptım, oldu"      Neden .. Çünkü, getirilmek istenen İçtüzük, muhalefetin Meclis'te sesini mümkün olduğu kadar, kısmayı amaçlıyor. 
     Şimdiki İçtüzük, zaten kişisel olarak, milletvekilini yok sayarken, değişiklikle birlikte, partiler de törpüleniyor. Demokrasinin en kutsal yönü, "parlare", yani "konuşma hakkı" kısıtlanıyor. Örneğin, yüz maddelik bir tasarı görüşülürken, yasanın sadece geneli üzerinde durulması, maddelerin görüşülmemesi öngörülüyor. Genel üzerindeki konuşma süresi de, toplam iki saat .. 
     Değişiklik geçerse, sadece bugünkü değil, bundan sonraki iktidarlar için de, müthiş otoriter bir koz. "Ben yaptım, oldu" mantığının son aşaması. Meclis'in yasama yetkisini elinden alan bir düzenleme. 
     
Liderler buluşmalı      Ölüm çok acı. Ölüm kadar acı olan, sonrası. Herkes, hala birbirini suçlamakla meşgul .. 
     Bin türlü iç ve dış sorun kördüğüm. Her gün bir yenisi ekleniyor. Normale dönüş için, liderlerin buluşması gerek. Ama, bu da şu anda çok uzak. 
     Bir tartışmada küfür ve yumrukların konuştuğu, dünyadaki çok az sayıdaki meclislerden biri de bizimki .. Neden, hep "ben haklıyım" iddiası, neden .. Ölüm bile onları yaklaştıramıyorsa .. 
     
     





Yılanın başı 


Dört oyuncu 


Karneler rehin... 


'Kürsüyü işgal edeceğiz' dediler 


Tamam abi devam et 


Bindik bir alamete gidiyoruz kıyamete mi .. 


TV haberciliği Yalnız erkekler için 


Ben Davos'ta yaşarken 


Türkiye'm eyvah 


"Parliamentum" yaralı 


Ermeni meselesi 


Ankara'nın çöküşü Yılmaz'ın "SOS"i 


İt ürür, kervan yürür... 


Sümerbank'ın "aksiyon" planı 


Bugün 1 Şubat 


Sen saygın değilsen... 


İçtüzük cinayeti 


Sigorta yapılacak 


8.206 evde "aş tenceresinde" "dert kaynıyor 


</TEXT>
</DOC>
