<DOC>
<DOCNO> 31090 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/spor/spo04.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya’da mini zirve 
</HEADLINE>
<TEXT>

Trabzon Başkanı Sümer ile Teknik Direktör Tekelioğlu bugün bir araya gelerek, karşılıklı fikir alış verişinde bulunacaklar 
     TRABZONSPOR Başkanı Özkan Sümer ile Teknik Oirektör Sadi Tekelioğlu bugün Almanya’da bir araya gelecekler. Tekelioğlu’dan, hazırlıklar hakkında bilgi alacak olan Sümer, sağ ve sol kanada transferi düşünülen oyuncular için hocanın fikrini de soracak. Bu zirve sonrası alınacak kararları Türkiye’ye dönüşte yönetime iletecek olan Başkan, transfer politikasını da belirleyecek. 
     SADİ Tekelioğlu bugünkü toplantıda, sağ ve sol dış kulvarlara kesinlikle transfer yapmaları gerektiğini tekrarlayacak. Brezilyalı Jarro’yu sağda düşünebileceklerini belirten Tekelioğlu, "Ancak takıma adapte olması için zamana ihtiyacı var" dedi. Trabzon’un hocası, kendilerini birçok ismin teklif edildiğini, ancak seçici olacaklarını da ekledi. 
     
     Mannheim sınavı 
     TRABZONSPOR bugün Alman İkinci Ligi takımlarından W.Mannheim ile TSİ 20.00’de hazırlık maçı oynayacak. Almanya kampının ikinci etabı için dün Frankfurt’a giden Bordo - Mavililer, burada üç maç daha yapacaklar. Bu arada Belçikalı Sommer’in dünyaya yeni gelen kızı için mini bir parti düzenlendi. 
     



 SPOR 






















</TEXT>
</DOC>
