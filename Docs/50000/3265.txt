<DOC>
<DOCNO> 3265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/son/sontur20.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Tuzla'daki gemi yangını tamamen söndürüldü 
</HEADLINE>
<TEXT>

     Tuzla'da tamir için demirli bulunan St. Vincent bandıralı kuru yük gemisinin makine dairesinde çıkan yangın, tamamen söndürüldü. Yangın, küçük çapta maddi hasara neden oldu. 
     Kıyı Emniyeti ve Gemi Kurtarma İşletmeleri Genel Müdürlüğü'nden alınan bilgiye göre, ''Lisa 2'' adlı 66 bin 234 grostonluk kuru yük gemisinin makine dairesinde saat 15.00 sıralarında çıkan yangın, mürettebatın çalışmaları sonucu kontrol altına alındı. Yetkililer, ''Kurtarma 2'' ve ''Söndüren 5'' adlı yangın söndürme gemilerinin de yardımıyla soğutma çalışmalarının tamamlandığı 256 metre boyunda ve 30 metre genişliğindeki gemide, küçük çapta maddi hasar meydana geldiğini belirttiler. ''Söndüren 5'' gemisinin, her ihtimale karşı bir süre daha ''Lisa 2'' gemisi yakınında bekletileceği bildirildi. 




</TEXT>
</DOC>
