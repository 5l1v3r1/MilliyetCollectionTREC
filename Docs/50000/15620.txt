<DOC>
<DOCNO> 15620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/ekonomi/eko04.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
THY’ye zam yetkisinde UZLAŞMA SAĞLANDI 
</HEADLINE>
<TEXT>

     SALİH ÇOLAK Ankara 

     Devlet Bakanı Yüksel Yalova ile Ulaştırma Bakanı Enis Öksüz arasında THY’nin bilet fiyatlarını belirlenmesi konusunda çıkan anlaşmazlıkta, Hazine Müsteşarlığı’nın devreye girmesiyle uzlaşma sağlandı. 
     Öksüz bilet fiyatlarının belirlenmesinde bakanlık yetkisinin korunmasına dönük ısrarından vazgeçti. Öksüz, Başbakanlık ve Hazine’ye gönderdiği taslakta, "ücret tarifelerinin kuruluşlar tarafından belirlenmesi ve yedi gün önce üçüncü kişilere duyurmasını" ve "ülke ekonomisi ve kamu yararı aleyhine sonuç vermesi ve rekabeti bozması halinde Rekabet Kurumu’nun uygun görüşü alınarak taban ve tavan ücretlerinin Ulaştırma Bakanlığı tarafından belirlenmesini" istemişti. Yeni taslak ise "Ruhsat sahiplerinin ücret tarifeleri ile birlikte uygulama tarihini ticari, mali ve ekonomik koşullara uygun olarak belirlemesini ve yürürlüğe koymadan üç gün önce üçüncü kişilere duyurmasını" öngörüyor. Uçuş tarifleri yine Bakanlığın onayına tabi olacak. 
     


 EKONOMİ 

















</TEXT>
</DOC>
