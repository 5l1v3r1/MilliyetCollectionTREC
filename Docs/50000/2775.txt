<DOC>
<DOCNO> 2775 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yazar/theper.html </URL>
<DATE> 2001/01/18/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Kiracı mı kapıcı mı 
</HEADLINE>
<TEXT>

Bir apartmanda kapıcıyım. Bir taraftan oturduğum daire için kontratım var, diğer taraftan dairemde elektrik yok. Komşu dükkan bana bir kablo ile elektrik verebileceğini söylüyor, öteki taraftan kat malikleri beni çıkartmak istiyor. Mahkemeye başvurabilir miyim 
Ö.Ç. - İstanbul 

     İşiniz biraz karışık. Şöyle Bir kere, şayet kapıcı iseniz, kapıcı konutlarından kira alınmaz. Bu yasa hükmü. Dolayısı ile kapıcılığınız kesin ise kira ödemeyeceksiniz. 
     Ancak sizi çıkartmak istiyorlarsa çıkartabilirler. Şayet kıdem tazminatını hak ettiyseniz, yani bir yıldan fazla çalışıyorsanız kıdem tazminatınızı öderler, ihbar süresi verirler veya ihbar tazminatı ödeyip işten çıkarırlar. Bunu önlemeniz mümkün değil. Komşudan elektrik almaya gelince. Bir bağımsız bölüme bağlanmış elektrik, bir başka bölüme çekilemez. Böyle atlama cereyan verildiği tespit edildiğinde elektriği verenlere karşı da müeyyide uygulanıyor. Dolayısı ile size müstakil sayaç takılıp sözleşme yapılması lazım. Atlama cereyan almanızı tavsiye etmiyorum. Şayet kira sözleşmeniz var ve siz bu yerde kapıcılık yapmıyor da kiracı olarak bulunuyorsanız, bu defa olaya kira mevzuatı açısından bakmak gerekecek. Bilindiği gibi kiracıyı çıkartmak için kira ile ilgili yasalarda belirtilen tahliye nedenlerinden birinin bulunması lazım. Yani iş akdinin feshi gibi. Bir tarafın isteği ile tahliye olmaz. 
     Konumunuzu belirleyin 
     Şayet tahliye nedenleri varsa dava açılması ve mahkemeden akdin feshi ile mecurun tahliyesi konusunda karar alınması lazım. Apartmandaki asıl konumunuzu belirleyip buna göre hareket etmeniz gerekecek. Apartmanda iki hukuki durum birbirine karıştırılmış. Siz, yukarıdaki bilgiler ışığında hareket edeceksiniz. 
     
     





AB böler mi 


Batı'daki çatlak 


Nasıl dostluk 


Köşk'ten izlenimler 


İki bakan daha öldü öldü dirildi 


Yoksulluğa talim etmek istemiyorsak... 


MGK, monarşilerden miras... 


400 bin kaçak yabancı 


Davetin ardından 


Bataklık... Alın, başınıza çalın .. 


Taktik savaşı 


Sözler güzel ya uygulama 


Gecikme değil de nedir 


"Bir de yüzer gezer santrallara bakalım..." 


Ruhi Su’yu anarken... 


62 yıl önce ve sonra... 


AB türküsü 


Kiracı mı kapıcı mı 


Zenginler cemaati yoksullar cemaati 


</TEXT>
</DOC>
