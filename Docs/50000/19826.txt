<DOC>
<DOCNO> 19826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/yazar/civaoglu.html </URL>
<DATE> 2001/05/06/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
GS - FB - Feng Shui 
</HEADLINE>
<TEXT>

     Acaba Mustafa Denizli ve Lucescu'nun evlerinde, hangisinin sokak kapıları ve salonları güneye bakıyor 
     Hangisinin kapıları ve salonlarının güneye bakan duvarları, kırmızı ya da tonlarında renge boyalı 
     Hangisinin yatak odasının duvarları sarı renkli 
     İkisinden birinin uğur rakkamı 9 mu 
     Hangisinin salonunun kuzeye bakan kısmında akvaryum ya da içi berrak su dolu vazo var 
     Hangisinin evi denize ya da göle bakıyor 
     
Mekanların düzeni      "Feng Shui" adlı, binlerce yıllık Çin bilimine göre, bugün oynanacak Galatasaray - Fenerbahçe maçının olası sonucunda bu soruların yanıtları etkili olabilir. 
     Feng Shui, topraktaki enerji akımlarıyla, doğayla, "Chi" diye anılan iyi ve "Sha" diye anılan kötü enerjiyle uyumlu yaşam bilimi... 
     Binlerce yıl önce, Çin hanlarının sarayları "Feng Shui" tekniğine göre yazılan "mekanların düzeni" adlı kitapla düzenleniyordu. 
     Kapıların yerleri, salonların yönü, renkler, kullanılan metaller, aynalar, pencereler... 
     Sekizgen Bagua çarkında çeşitli yönler, yaşamın farklı farklı boyutlarını yansıtır. 
     Örneğin kuzey, soğuk ve ölümdür... Güney, ün ve kısmettir. Güneydoğu, zenginlik... Güneybatı, evlilik ve sevgidir. 
     Ve daha bir dizi yaşam köşeleri. 
     Zamanla sekizgen Bagua çarkı, bütün evlere işyerlerine uygulanmaya başlanmış. 
     Ve Çin'den Batı'ya da yayılmış. 
     
Güneyin uğuru      Feng Shui uzmanları, Amerika'da, Avrupa'da da işyerlerine, evlere davet ediliyor... Mimari ve dekorasyonda onların onayları alınıyor. 
     Fenk Shui, insanın kaderini iyi yönlendirmek amacıyla fiziksel çevre düzenlemesini içeren kadim bir sanat... 
     Eğer bir kişinin evinin kapısı ve salon pencereleri güneye bakıyorsa, kapı ve duvarlar kırmızı ya da tonlarına boyanmışsa... Bu, yaşamda başarının habercisi... 
     9 rakkamına endekslenmiş düzenlemeler de öyle. 
     "9", inançlara göre en uğurlu sayı... 
     Güneyin simgesi... Yerin ve göğün bütünlüğünü, tamlığını temsil eder. 
     9'u herhangi bir tek haneli sayıyla çarptığınızda ve çıkan iki haneli sayıyı topladığınızda yine 9 sayısını elde edersiniz. 
     Örneğin... 
     2x9 18. 
     1 8 9. 
     7x9 63... 6 3 9. 
     Yatak odasında sarı renk, huzurdur. 
     Kötü enerjinin dolaşmadığı huzurlu bir ortamda uyuyan kişi, başarılı olur. Etrafına da pozitif enerji verir. 
     Feng Shui'yi anlatan kitaplar var. 
     Ayrıntılarına girmiyorum... 
     
Top yuvarlak      Ancak... Galatasaray - Fenerbahçe maçının sonucundan sonra, dostum Denizli'den ve Galatarasay Teknik Direktörü Lucescu'dan yukardaki soruların cevaplarını belki de alırım. 
     Golleri atan, takıma, sonucu etkileyecek büyük katkılarda bulunan iki tarafın futbolcularından da... 
     Aziz Yıldırım, Fenerbahçe stadı için bir "Feng Shui" üstadından görüş almalı. 
     Galatasaray'ın iki yıl süreyle oynayacağı yeni portatif stad ve yeni yapılacak Ali Sami Yen Stadı projesi için de Galatasaray yönetimi keşke bir Feng Shui ustasına başvursa... 
     Bu dalın daha da derinlikleri var. 
     Örneğin bir evin temeli ne zaman atılır 
     Hangi tarihte taşınılır 
     Bir ticarethane ne zaman açılır 
     Feng Shui, acaba bugün için Galatasaray'a mı Fenerbahçe'ye mi şans veriyor. 
     Galatasaray'ın uğur ve huzur renklerini simgeleyen kırmızı ve sarısına, Feng Shui'nin kuvvet rengi olan "turkuaz" tonlarından lacivert ve gene sarının huzuru, karşı etki yapacak mı 
     Elbette hakemin başarısı da belki bu soruların cevaplarıyla bağlantılı... 
     Galatarasay - Fenerbahçe maçı geçsin, bir gün Kemal Derviş'in de mekanını Sekizgen Bagua çarkında incelemeye alırız. Türkiye'nin şansı için... 
     
     







Metin Yazır... 


Bunları bırakalım yolsuzluğa bakalım 


Jinekologlar Derviş buraya 


Dansın Sultanları... 


GS - FB - Feng Shui 


Zaman 


Bu duruma nasıl geldik 


Kan bağışı... 


Ekonomik kriz belden aşağısını da vurdu... 


Kıssadan hisse 


Futbol savaşı 


Türkiye'ler 4 oldu 


Dünyanın durumu da "kötü" 


</TEXT>
</DOC>
