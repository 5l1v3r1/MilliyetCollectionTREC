<DOC>
<DOCNO> 21847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/guncel/agun.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
ACIYLA YOĞRULDULAR 
</HEADLINE>
<TEXT>

Cenaze yolunda öldüler      Şehit er Şefik Ayaydın’ın cenazesi için İzmir’den yola çıkan ailesi kamyon altında kaldı. Ayaydın’ın kuzeniyle 4 yaşındaki yeğeni hayatını kaybetti 
YAHYA ŞEKER Isparta DHA 
     Hava Er Şefik Ayaydın'ın cenaze törenine gitmek için İzmir'den yola çıkan yakınları trafik kazası geçirdi. Kamyon altına giren otomobilde şehit er Ayaydın'ın teyze kızı Ayşe Kuzu 24 ile ikiz çocuklarından Kazım Kuzu 4 öldü, dört kişi de yaralandı. Ayşe Kuzu, eşi Erkan, çocukları Kazım, Naciye ve kayınvalidesi Şerife Kuzu ile yakın akrabaları Adem Kaynak şehit Ayaydın'ın Konya'nın Beyşehir ilçesindeki cenaze törenine katılmak için önceki akşam İzmir'den kendi araçlarıyla yola çıktı. Aracı kullanan Erkan Kuzu, dün sabaha karşı saat 03.50 sıralarında Isparta'nın Keçiborlu ilçesi yakınlarında Yağbasan Mevkii'ne geldiğinde, uykusuz ve yorgunluk nedeniyle direksiyon hakimiyetini yitirdi. 
     
Otomobil hurdaya döndü      Sol şeride geçen otomobil, karşı yönden gelen Osman Akkaya'nın kullandığı kamyonla çarpıştı. Hurdaya dönen otomobilde bulunanlardan Ayşe Kuzu kaza yerinde, ikiz çocuklarından Kazım ise kaldırıldığı Süleyman Demirel Üniversitesi Tıp Fakültesi Hastanesi'nde öldü. Araçta yaralanan diğer dört kişi de aynı hastanede tedavi altına alındı. 
     
Sekiz aylık evlilerdiEZELHAN ÜSTÜNKAYA Ankara 
     Muhabere Kıdemli Üstçavuş Zeki Çınar, 8 aylık eşini göremeden şehit düştü. 6 aydır evinden uzakta görev yapan Çınar'ı ölüm, eşi Emine'ye dönerken yakaladı. 
     İlkokulu bitirince soluğu askeri okulda alan Çınar, hep iyi bir asker oldu. Gönüllü olarak Özel Kuvvetler Komutanlığı'na katılan Çınar'ın uzmanlık alanı muhabereydi. Ancak Çınar, komando, SAT ve SAS eğitimi de almıştı. Çınar'ın bir tutkusu da uçaklardı. Arkadaşları şehit Çınar'ın bu özelliğini anlatırken, "Her uçuşa severek giderdi" diyorlar. 28 yaşında şehit düşen Çınar'ın evi yakınlarıyla dolup taşıyor, Emine Çınar ise herkesten ayrı, odasına çekilmiş, annesiyle birlikte doyamadığı eşinin ardından gözyaşı döküyor. 
     
Yemek yapıp, saçlarını boyattı      Şehitlerden Hava Astsubay Mehmet Özden'in eşi Nesrin Özden de, acı haberle yıkılanlardan. Komşuları bir hafta önceki uçakta yer olmadığı için dönemeyen eşi Mehmet'in önceki gün geleceğini öğrenen Nesrin Özden'in saçlarını boyatıp eşinin sevdiği yemekleri hazırladığını anlatıyorlar. Eşi ve iki çocuğunu en son 6 ay önce gördüğü bildirilen şehit Özden'in cenazesi bugün Tokat'ta toprağa verilecek. 
     
Dualarımız ona yetmedi’OKTAY ENSARİ Kayseri DHA 
     Piyade Üstçavuş Mahmut Öner'in Kayseri'deki baba ocağında da yas hakim. Acı haberle yatağa düşen baba Ahmet Öner, "Bölücü örgüte karşı gözünü budaktan esirgemeyen oğlumun, havada şehit olacağını hiç düşünmemiştik" diyor ve sözlerine şöyle devam ediyor "Mahmut'u en son 1.5 ay önce gördük. Kuzey Irak'taki bir görevden dönüyormuş. Mahmut'uma sürekli aman oğlum mayına basma diye öğüt verirdik. O da bize, 'Sizlerin duası beni korur' derdi. Ama dualarımız yetmedi." 
     
Şehit torunu şehit oldu      Şehit askerlerden Piyade Başçavuş Halil Helvacıoğlu'nun babası Emekli Başçavuş Ahmet Helvacıoğlu, "Oğlum, kendisiyle aynı ismi taşıyan Çanakkale şehidi dedesiyle aynı kaderi de paylaştı" dedi. Ahmet Helvacıoğlu, evlat kaybetmenin acısıyla şehit babası olmanın mutluluğunu aynı anda yaşadıklarını belirterek, "Ona dedesinin ismini ve kendi mesleğimi verdim. Oğlum kendisiyle aynı ismi taşıyan Çanakkale şehidi dedesiyle aynı kaderi paylaştı. Yapacak bir şey yok. Takdir - i ilahi. Elimizden bir şey gelmez" dedi. 
     
Düğün evinde hüzün var...      Şehit Muharebe Çavuş İsa, tezkeresini alır almaz eve dönecek, düğün yapıp sevdiği kıza kavuşacaktı... 
     İsa Türkmen, babasıyla yaptığı en son telefon görüşmesinde "Şu anda önceki gün öğle saatleri Malatya'dayım. Uçağımız birazdan havalanacak. Bir an önce size kavuşmak istiyorum" dedi. Ne var ki bu konuşma ailesiyle son konuşması oldu. Ne onlara ne de sevdiği kıza kavuşabildi. 
     Oğluyla yaptığı konuşmadan sonra içine sıkıntı düştüğünü söyleyen baba Ahmet Türkmen, oğlunun birliğine saat 14.00 sıralarında telefon açtığını, yaptığı görüşmede oğlunun geçirdiği uçak kazası sonucu şehit düştüğünü öğrendiğini belirtti. Acı haber, evde bir anda mateme neden oldu. 
     
Nişanlısı Almanya'da      Askeri nakliye uçağının düşmesi sonucu şehit olan Muhabere Çavuş İsa Türkmen'in Almanya'daki nişanlısına da acı haber telefonla ulaştı. Türkmen'le bir yıl önce nişanlanan ve nikahı kıyılan genç kız, düğün yapmak için Türkmen'in tezkere almasını bekliyordu. 
     



 GÜNCEL 




















</TEXT>
</DOC>
