<DOC>
<DOCNO> 37790 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sonspo04.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor ile Gaziantep yarın Anadolu derbisinde karşı karşıya... 
</HEADLINE>
<TEXT>

     Trabzonspor ile Gaziantepspor, yarın yapacakları maçla birlikte ligde 31. kez karşı karşıya gelecekler. 
     2 takım arasında bugüne dek yapılan 30 lig maçında, bordo-mavili takımın galibiyetlerde 16-6 üstünlüğü bulunurken, 8 karşılaşmada taraflar sahadan beraberlikle ayrıldılar. 
     Trabzonspor, söz konusu karşılaşmalarda rakip fileleri 54 kez havalandırmayı başarırken, kendi kalesinde 23 gol gördü. 
     Trabzonspor'un, Gaziantepspor ile Hüseyin Avni Aker Stadı'nda yaptığı karşılaşmalarda belirgin bir üstünlüğü bulunuyor. 
     Bordo-mavililer, yaptıkları 15 maçta rakibi karşısında 12 galibiyet, 2 beraberlik ve 1 de yenilgi aldı. 
     Kendi sahasında 41 gol atan Karadeniz ekibi, kalesinde ise yalnızca 9 gol gördü. 
     2 takım arasında yapılan karşılaşmalarda, en farklı skorlu galibiyetleri alan taraf da Trabzonspor oldu. 
     Bordo-mavililer kendi sahasında, 1981-82 ve 1996-97 sezonunda rakibini 5-0, 1992-93 sezonunda 6-2, 1991-92 sezonunda da 5-1'lik gibi farklı sonuçlarla yenmeyi başardı. 






</TEXT>
</DOC>
