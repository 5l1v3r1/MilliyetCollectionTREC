<DOC>
<DOCNO> 38394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/yazar/ozkan.html </URL>
<DATE> 2001/08/22/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Asker, siyasal İslam noktasındaki politikacıları yakından izlediğini gösterdi 
</HEADLINE>
<TEXT>
Asker takipte 
MGK toplantısındaki konuşmalar sırasında Genelkurmay Başkanı Orgeneral Hüseyin Kıvrıkoğlu sözü, Tayyip Erdoğan'ın olay yaratan kasedine getirdi. Kıvrıkoğlu, "Kanal D'deki konuşmaları gördünüz mü Bunlar halkta birikim yapar. Anayasa değişikliklerinde bu hassasiyeti dikkate almak lazım" diye konuştu 
     Recep Tayyip Erdoğan'ın 1994 yılında Ümraniye Refah Partisi binasının açılışı sırasında yaptığı konuşma olay oldu. Konuşmanın kasetlerini ben buldum, aldım, yayınladım. Olayda hiçbir resmi kurumun, kuruluşun, kişinin, herhangi bir siyasetçinin, siyasi partinin en küçük bir katkısı yoktur. Kasedi siyasal İslam üzerine araştırmalar yapan bir uzman bana getirdi. Neden mi açıklıyorum bunları Çünkü hemen karalamaya başlıyorlar. Oysa samimi davransalar çok şey kazanırlardı. 
     
     Önemli olan sözler 
     Sanki Erdoğan o sözlerin sahibi değil. Sanki ben konuşmuşum onca lafı. Bu kaset avukatların huzurunda yapılan anlaşmalarla alınmıştır. Karalama taktiklerini bildiğim için, önceden hukuki önlem almayı uygun buldum. Kaset bize herhangi bir yoldan da gelebilirdi. Bu yol gayri ahlaki olmadıkça, gazetecilik ilkelerine ve yasalara aykırı olmadıkça tartışmak anlamsız. Önemli olan kasetteki sözler. Bu sözler ve düşünceler yeni bir partinin liderinin tanınmasında önemlidir. 
     Erdoğan elbette değişmiş olabilir. 1994'te bu sözleri söyleyen Tayyip ile bugünkü farklı diyebilir. Samimi de olabilir. Aradan yedi yıl geçmiş. Ama o kararı da halk verecek. Erdoğan çıkıp o günü ve bugünü açık açık halka anlatmalıdır. Bunca rahatsızlık duyulduğuna göre ya 1994'teki Tayyip iyi değil, ya da bugünkü. Hangi Tayyip iyi Hangisi doğru Bunun açıklamasını Erdoğan'ın kendisinden başkası yapamaz. Bu bir günah çıkarma olmaz zaten. Olsa olsa özeleştiri olur. Gerisi boş laf. 
     
     Türkiye'yi kucaklar mı 
     Şahsen Erdoğan'ın değiştiğine inanıyorum. Örneğin Amerika'yı artık o eski gözle görmüyor. Aksi durumda çocuklarını orada okutur muydu Modern dünyayı tanıdıkça kendi kozasında değişimler yaşadığına da eminim. Ama onun siyasal İslam anlayışının bütün Türkiye'yi kucaklayacağına ve sorunları çözeceğine kaç kişi inanır Kaset yayınlanınca bunu "derin devlet" götürdü Tuncay Özkan'a diye söyleyenler var... Ne resmi organlar, ne de Saadet Partisi'dir kasedi bize ulaştıran. 
     Erdoğan ve kurmaylarının yarın bir basın toplantısına hazırlandıklarını öğrendim. "Biz o dönem içinde bulunduğumuz partinin çalışmalarında bu tür söylemlerde bulunduk ama şimdi değiştik" diyecekler. Rahmetli Aziz Nesin dayanamayıp Süleyman Demirel için söylemişti ya, "Bir darbe daha görse komünist olacak" diye. Şimdi bir iki kaset daha yayınlansa AK partililerin geçireceği değişim nerede durur bilinmez. 
     Bu MGK toplantısı için herkes nefeslerini tutmuş Ankara'yı gözlüyordu. Kavga korkusu vardı. Ama bunların hepsi boş çıktı. MGK toplantısı sırasında Anayasa değişiklikleri konusu tartışılmış. Konuşmalar sırasında Genelkurmay Başkanı Orgeneral Hüseyin Kıvrıkoğlu bir ara sözü Kanal D'de yayınlanan Erdoğan kasedine de getirerek, "Kanal D’de yayınlanan konuşmaları gördünüz mü Bu kasedi izlediğinizde bu tip hareket edenleri anlarsınız. Bunlar halkta birikim yapar. Anayasa değişikliklerinde bu hassasiyetleri dikkate almak lazım" demiş. 
     
     14. madde hassasiyeti 
     Bu da gösteriyor ki siyasal İslam noktasındaki politikacıların kimliklerini saklama alışkanlıkları Silahlı Kuvvetler'ce de dikkatle izleniyor. Özellikle Anayasa'nın 14. maddesinde düzenlenen "Temel hak ve hürriyetlerin kötüye kullanılamaması" konularındaki hassasiyetler vurgulanmış toplantıda. Bu konu başta olmak üzere, üzerinde tartışmaların yaşandığı diğer Anayasa maddelerini ele almak için bir komisyon oluşturulması benimsenmiş. 
     Bu komisyon, MGK'nın üzerinde durduğu noktalarda hükümetin çalışmalar yapması ve taslağı Meclis'e sunmadan önce yeniden değerlendirmesi amacıyla kuruluyor. Dünkü toplantıda asker ve sivil üyeler arasında ki hava için bir sivil üye "Konuşuldu, tartışıldı ama güzel geçti" yorumunu yaptı. Ancak asker üyeler konuşulanların basına yansıtılması noktasındaki hassasiyetlerinin altını çizdikleri için, ayrıntılar konusunda şimdilik aktarabileceklerim bu kadar. 
     
Tayyip Bey’e yasak yok      Tatilini Ekinlik Adası'nda geçiren Tayyip Erdoğan'ın bir ayağı da İstanbul'daydı. Avşa'dan İstanbul'a gelişinde deniz otobüsünü kullanan Erdoğan'ın, güvenlik açısından yasak olmasına rağmen cep telefonuyla konuşması dikkat çekti. 
     
     







Etnik mesele ve askerler 


Devlete dönüş 


Siyaset ve hukuk 


Sanayide dehşet veren tablo 


Yerel yönetim yetkisi 


"Almazlar" deyip pes mi edelim 


Asker takipte 


Tayyip vak'ası ve Adapazarı... 


Milliyet TIR'ındaki promosyon 


Onların da Laila’sı var 


Eylül bir gelsin bakalım 


"İşsizim" diye bağırmanın cezası 49 milyon 591 bin lira 


</TEXT>
</DOC>
