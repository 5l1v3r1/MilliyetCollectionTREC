<DOC>
<DOCNO> 32442 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/spor/spo01.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
KARTAL SESSİZ 0 - 0 
</HEADLINE>
<TEXT>

Almanya’daki ilk ciddi sınavında Hollanda’nın Roda takımı ile golsüz berabere kaldı.Çok az pozisyon buldu, vasatı aşamadı 
     BEŞİKTAŞ, Almanya’daki ilk ciddi sınavında Hollanda 1. Lig ekiplerinden Roda takımı ile golsüz berabere kaldı. İki takımın da birbirlerine fazla bir üstünlük kuramadığı karşılaşmada Beşiktaş özellikle orta alanda ve forvette sıkıntılı gözüktü, az sayıda pozisyona girdi. Stavrum yakaladığı pozisyonları değerlendiremezken, sakatlanana kadar Tamer, Nihat ve savunmada görev alan Ahmet etkili futbolları ile dikkat çekti. Daum, 4 - 4 - 2 sistemi ile takımını sahaya sürdü. Bu arada maçı izleyen Başkan Serdar Bilgili ve menajer Sinan Engin, Roda’nın Türk oyuncusu Fatih Sonkaya ile bir görüşme yaptı. 
     
     Maçın karnesi 
     HAKEMLER Frank Mewies , Daniel Nottbroek , Mchael Swiers 
     BEŞİKTAŞ Shorunmu Dk.65 Fevzi , Nejat , Dk.65 Khlestov , Tayfur , Ahmet Yıldırım , Dk.65 Mehmet Aksu , Ümit , Dk.65 Yasin , Tamer , Dk.53 Tunç , Nihat , Dk.65 Ali , Veit , Dk.65 İlhan Şahin , İbrahim , Dk.65 Tümer , Stavrum Dk 65 İlhan Mansız , Sertan Dk.65 Bayram 
     RODA Roorda , Tomasil , Vrede , Luypers , Lawal , Van de Broek , Van Dessel , Nygaard Dk.77 Sonko , Zaferal , Soetaers , Dk 74 Coloinet , Anastasiou 
     
Nouma satılacak’      BAŞKAN Serdar Bilgili, Almanya kampında yaptığı basın toplantısında Nouma’nın kesinlikle satılacağını söyledi. Bilgili, "Takımın genel havasını bozuyor. Havayı bozdurmayız" diye devam etti. Başkan, Ali Eren’in affının teknik heyetin işi olduğunu da belirtti, "Defans oyuncusu alacağız. Bu isim N’Gotty de olabilir" dedi. 
     BİLGİLİ, İlhan ile Tümer’in transferini dostça bitirmek istediklerini ifade etti, "Ama olmadı. İki oyuncu kesinlikle Beşiktaş’ta oynayacak" yorumunu yaptı. Başkan, yavaş yavaş iyi bir aile olduklarını da ekledi, "En büyük transferimiz Daum. Bir yönetici gibi çalıştı. Yıldızlar yok, ama iyi bir takım olduk" diye konuştu. 
     
Safou önerisi      ALMANYA kampında menajerler E.Frankfurt’un genç takımında forma giyen İbrahim Safou’yu önerdiler. Daum’un Kamerunlu futbolcu hakkında bilgi toplayacağı bildirildi. Öte yandan Tunuslu Baya’nın Kongo maçında iki gol atması teknik heyeti sevindirdi. 
     
Cesur Yürek      DAUM sabah çalışmasında, oyuncularından Breaveheart Cesur Yürek filmindeki gibi olmalarını istedi. Alman hoca "Hata yapacağım, topu kaptıracağım diye korkmayın, cesur olun. Cesur Yürek filmindeki gibi savaşın. Geçtiğimiz sezonki zor ortamları yaşamak istemiyorsak, cesaretimizi yansıtmalıyız" diye konuştu. 
     
Şınav cezası      ALMAN hoca sabah yapılan taktik ağırlıkla antrenmanda gol vuruşlarında başarılı olmayan futbolculara şınav cezası verdi. Alman hoca, Sertan’ın yaptığı on ortadan ikisinin gole çevrilmesini istedi. Ancak bu ortaları karşılayan Tayfur’un grubunun sadece birini gole çevirmesi, Daum’u sinirlendirdi ve futbolculara 20’şer kez şınav cezası verdi. 
     



 SPOR 























</TEXT>
</DOC>
