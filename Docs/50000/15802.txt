<DOC>
<DOCNO> 15802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/ekonomi/eko03.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi çıkartmayacağım’ 
</HEADLINE>
<TEXT>

Eczacıbaşı, krizle tasarrufla mücadele ettiklerini, işçi çıkarmayacaklarını söyledi 
     SEÇKİN ÜREY Gebze 

     Eczacıbaşı Holding Yönetim Kurulu Başkanı Bülent Eczacıbaşı, krizin etkisini azaltmak için şirketlerinde tasarruf tedbirleri uyguladıklarını söyledi. Eczacıbaşı, "Bütün şirketlerde tasarruf tedbirleri aldık ama işçi çıkartmayı düşünmüyoruz" dedi. 
     Eczacıbaşı Holding ve Alman Gieseck Devrient’in Gebze’de ortaklaşa kurduğu Türkiye’nin ilk akıllı kart’ fabrikasını açılışını yapan Eczacıbaşı, "Bütün kuruluşlar gibi biz de olağanüstü durumlar yaşıyoruz. Bunlar karşısında alacak vadelerini kısaltmak, stokları azaltmak ve verimliliği artırmak için ciddi çalışmalar yapıyoruz. Ancak ne işçi azaltmak, ne de üretimi durdurmak gibi bir planımız yok." diye konuştu. 
     Türkiye’de yaşanan bütün sorunların temelinde siyasi istikrarsızlık yattığını belirten Eczacıbaşı, "Hükümetlerin uzun süre iktidarda kalması bazen istikrar nedeni olarak algılanıyor, ama bu önemli değil. Bir hükümet için önemli olan güçlü olmasıdır. O açıdan henüz olumlu bir noktaya gelemedik" dedi. 
     
     Komplo değil’ 
     Kriz nedeniyle Türk şirketlerinin değerinin düşmesiyle yabancılar için kelepir’ hale gelmelerine de değinen Eczacıbaşı, "Yaşananları Türkiye’ye karşı bir komploymuş gibi değerlendirmeyelim" dedi. Yatırım kuruluşlarının dünyadaki olanakları değerlendirmeye zorunlu olduklarını belirten Eczacıbaşı, "Sermaye hareketleri, ekonomideki değişimler ve kurlardaki değişim işletmeleri yabancılar açısından cazip kılar. Bunu Türkiye’deki ekonomik gelişmelere bağlı doğal bir değerlendirme olarak görüyorum" diye konuştu. 
     
Kilonuza dikkat, yoksa kilitli kalırsınız      Fabrikada üretilecek elektronik çipli akıllı kartlar banka kartı dışında, kimlik, askeri ve ulaşım projelerinde de kullanılacak. Fabrikada bu nedenle sıkı güvenlik önlemleriyle dikkat çekiyor. 
     NATO güvenlik standartlarına başvuran fabrika yönetimi Birinci Derece Kozmik Güvenlik belgesi almaya hazırlanıyor. Buna göre fabrikanın kapıları otomatik olarak giren çıkanların ağırılığını ölçüyor. Fabrikadan çıkamaya hazırlanan biri girdiğinden daha hafif veya ağır olursa kapılar otomotikman kilitleniyor. Bazı bölümlerin duvarlarında hassas algılıyıcıların bulunduğu fabrikada, 120 metrakare büyüklüğünde her yanı çelikten bir kasa bulunuyor. 
     


 EKONOMİ 























</TEXT>
</DOC>
