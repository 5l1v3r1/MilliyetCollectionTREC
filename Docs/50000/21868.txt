<DOC>
<DOCNO> 21868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/siyaset/siy03.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Basına ağır cezalar yolda 
</HEADLINE>
<TEXT>

RTÜK Yasası’nda yapılacak değişiklikler komisyondan geçti. Muhalefetin karşı çıktığı tasarıyla RTÜK yeniden yapılandırılırken, eklenen hükümlerle basına ceza yağdırıldı. 
     ANKARA Milliyet 

     Radyo Televizyon Üst Kurulu RTÜK Yasası’nda değişiklik yapan tasarı, TBMM Anayasa Komisyonu’ndan geçti. Muhalefetin karşı çıktığı tasarı RTÜK’ün yeniden yapılandırılmasını öngörüyor. Tasarıya eklenen yeni hükümlerle basına ceza yağdırıldı. 
     Tasarı Genel Kurul’dan geçerse, RTÜK, siyasi partilerin göstereceği adaylar arasından Meclis tarafından seçilecek beş üye ile çeşitli kuruluşların önereceği ve Bakanlar Kurulu’nca seçilecek dört kişiden oluşacak. Yasa çıkarsa mevcut yönetimin görevi sona erecek. Kurul üyeleri başka bir iş yapamayacak. Frekans planları ve frekans bantlarıyla ilgili çalışmalar Telekomünikasyon Kurumu’nca yapılacak. 
     
İşte cezalar      Tasarı, ekran karartmanın yanı sıra para cezası da getiriyor. Bunlardan bazıları şöyle 
     İlkelere aykırı program yayını durdurulacak. Tekrarında ulusal kuruluşlara 250 milyar, yerellere ise 25-125 milyar lira ceza. 
     Hakaret edici yayın yapılması halinde iki ay içinde gönderilecek yanıt yazısı 4. gün, yorumsuz ve aynen yayınlanacak. 
     Yanıt uygun verilmezse 3 - 5 milyar lira arası, h kim kararına rağmen verilmezse 10 - 20 milyar arası, yayın süresinden itibaren geçen her gün için 500 milyon ile 3 milyar liraya arasında para cezası verilecek. 
     Cevap hakkını kullandırmayan sorumlu en üst düzey yöneticiye 30 milyar liradan 90 milyar liraya kadar para cezası verilecek. Eyleme göre üç ay gelir getirici yayın yapma yasağı, ikinci tekrar halinde de yayın izni iptal edilecek. 
     Basın Kanunu’ndaki para cezası, 10 milyardan 100 milyar liraya kadar çıkarıldı. 
     



 SİYASET 


















</TEXT>
</DOC>
