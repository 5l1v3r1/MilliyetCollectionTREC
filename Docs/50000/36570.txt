<DOC>
<DOCNO> 36570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sondun10.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Brunei Prensi'nin malları borçlarını temizlemek için açık artırmada.. 
</HEADLINE>
<TEXT>

     Brunei Sultanı'nın ülkeyi neredeyse iflasa sürükleyen kardeşi Prens Jefri'nin borçlarının temizlenmesi için, Prens'e ait altın kaplı jakuzi ve duş başlıklarından porselen flamingo heykellerine ve kayıt stüdyolarına kadar binlerce eşya ve malın satışa sunulduğu açık artırma başladı. 
     Sultan Hassanal Bolkiah'ın küçük kardeşi Prens Jefri'nin sahibi olduğu Amedeo Development Corp, 1997-98 Asya ekonomik krizine dayanamayarak 3 yıl önce iflas etmişti. Şirket, arkasında 16 milyar dolar borç bırakmıştı. Yaldızlı tuvalet kağıtlığı, uçak simulatörü, kereste ve mermer işleme makineleri, avizeler, fabrikalar gibi 10 bin parça eşya ve taşınmaz mala ilgi duyan 500'den fazla kişi, satış listesinde olan bir fabrikada toplandı. Mermer bir bankın 205 dolara satılmasıyla başlayan ve 6 gün sürecek açık artırmadan 50 milyon dolar gelir elde edilmesi ekleniyor. Daha pahalı parçalar, yarın satışa sunulacak. 







</TEXT>
</DOC>
