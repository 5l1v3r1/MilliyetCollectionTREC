<DOC>
<DOCNO> 47046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/astro/index.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugün yeniay 
</HEADLINE>
<TEXT>

Bugün 20.38 Terazi burcunda yeniay gerçekleşiyor. Bugün pek çok şeyin belirsizliğini koruduğunu söyleyebiliriz ama aynı zamanda enerjinin de hızlı biçimde yükseldiği, şartların değiştiği günlerdeyiz. Koç, Yengeç, Terazi ve Oğlak bu değişikliklerin etkisini çok daha fazla hissedecek. Koç’lar artık ilişkilerinde çok daha hızlı hareket etmek zorundalar. Bu arada eşinin ya da ortaklarının gerçekte ne istediğini daha rahat görebilecekler. Boğa’nın dikkati detaylar üzerine. İş ortamında da yeni görevler söz konusu. İkizler’in keyfi yerine geliyor. Kendilerini ifade edebilecekleri konularda çok sabırsızlar. Sevgi ilişkilerinde daha mutlu olabilirler. Yengeç’ler iş ve ev hayatlarında bocalayabilirler. Yakın çevrelerinde çok hareket var. Aslan’lar son zamanlarda hayal ettikleri konularda daha istekli ve girişkenler. İyimserliklerini korumalılar. Başak’lar parasal kaynakları geliştirmek için yeni olanaklar bulabilirler. Yaratıcı çözümler bulmak zor olmayacak. Öğle saatleri güne hız, hareket ve zihinsel konularda yüksek bir iştah getirmekte. Ay - Merkür ve Uranüs açıları pek çok şeyi canlandırabilecek ve sezgilerimizi kullanabileceğimiz olanaklara işaret ediyor. Terazi’ler burçlarında oluşan yeniay sayesinde ilgi odağı olabilirler. Yeni başlangıçlar yapmak söz konusu. Akrep’lerin duygusal konularda kendilerini biraz daha olayların akışına bırakması gerekiyor. Bazı gecikmeler dikkat çekici olabilir. Yay’lar bugün olumlu düşüncelerle hareket edebilirler. Yeni planlar uygulamaya konabilir. Oğlak’lar biraz stres altındalar ve daha önlemci olmalarını öneriyoruz. Üstleri ile ilişkileri dikkat çekici olabilir. Kova’ların keyfi yerine geliyor. Özellikle bekledikleri haberleri alabilecekler. Yolculuklar mümkün. Hassas Balık ilişkilerine önem vermeli. Parasal sorumluluklar ağır basıyor ve borç - alacak konularında detaylar ciddiye alınmalı. 

            Faks 287 74 37 
      







</TEXT>
</DOC>
