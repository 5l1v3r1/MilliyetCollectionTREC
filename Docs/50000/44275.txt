<DOC>
<DOCNO> 44275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/dunya/adun.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
DHA muhabiri İrfan Sapmaz, Afganistan’a girmeyi başaran ilk Türk gazeteci oldu 
</HEADLINE>
<TEXT>
Taliban, dünyayla bağlantıyı kopardı 
Taliban yönetimi, ABD’nin Usame bin Ladin ve adamlarının yerini uydu aracılığıyla tespit etmesini engellemek için, ülkenin dünyayla tek iletişim kanalı olan uydu telefon cihazlarını devre dışı bıraktı 
     İRFAN SAPMAZ FAİZABAD DHA 

     Taliban, ABD yönetiminin casus uydularını bölge üzerinde bulundurması ve uydularla bölgedeki kablosuz iletişimi de dinlemesi üzerine çok sıkı önlemler aldı. Uydu telefon cihazları ile telsiz telefonların kullanımı yasaklanırken, cihazların sim kartları ve bataryaları da söküldü. Kablolu telefon şebekesinin yok denecek kadar dar bir alanı kapsadığı Afganistan’da dünyayla iletişim uydu telefonlarıyla sağlanıyor. Taliban yönetiminin de dünyayla bağlantısını uydu telefonlarıyla kurduğu biliniyor. 
     
     Tabutlu eğitim 
     Afgan bir yetkili, Usame bin Ladin’in Afganistan’daki kamplarında teröristlerini nasıl eğittiğini anlattı. Bin Ladin’in etkili olduğu Afanistan’ın Kandahar Bölgesi’ndeki kamplarda militanlar 13 - 14 yaşlarında eğitime alınıyor. Afganistan, Suudi Arabistan, Libya ve Pakistan asıllı erkek çocukların toplandığı Kandahar’daki kamplarda, Bin Ladin’in geliştirdiği bir terör eğitimi veriliyor. Bu eğitim sırasında çocuklara dini bilgilerden çok, İslamın tehlike altında olduğu ve k firlerle cihat edilmesi gerektiği anlatılıyor. 
     Çocuklar, 18 - 19 yaşlarına gelip eğitimlerini tamamladıklarında kefen giydirilip tabuta konuluyor ve törenle cenaze namazları kılınıyor. Eğitim kampları dışındaki dünyadan kopuk yaşayan ve anlatılan her şeyi İslam dininin emri kabul eden teröristlere artık öldükleri ve bundan sonra cennette yaşayacakları telkin ediliyor. 
     Kefenli tabutlu cenaze töreninden sonra artık cennette yaşadıklarına inanan teröristler, bundan sonraki hayatlarında dinen yasak olan her şeyin mubah olduğunu kabul ediyor. Bu nedenle teröristlerin, Taliban tarafından uygulanan sıkı kurallara uymadıkları ve dinen yasak olan birçok şeyi rahatça yapabildikleri belirtiliyor. 
     
     Rus silahları geliyor 
     ABD, Taliban yönetimine karşı Kuzey İttifakı güçlerinden yararlanmak isterken, sayıları 20 bine ulaşan Kuzey İttifak grupları Rusya üzerinden silahlandırılıyor. 
     Rusya elindeki eski Sovyet döneminden kalan her türlü silahı Tacikistan üzerinden Taliban karşıtı gruplara gönderiyor. Halen 25 bin Rus askerinin bulunduğu Tacikistan, Kuzey İttifakı’nın güçlenmesinde özellikle bir süre önce öldürülen Ahmet Şah Mesud’un birliği olan ve ağırlığı Taciklerden oluşan Cemaati İslami’ye büyük yardımlar yapıyor. 
     Cemaati İslami, Cümbüşi Milli İslami ve Hizbi Vahdet’ten Hazara oluşan üç partinin tanıdığı hükümetin başkenti Faizabad’da tam anlamıyla her dakikası dolu bir diplomasi trafiği var. Kuzey İttifakı Hükümeti’nin Cumhurbaşkanı Burhaneddin Rabbani, Faizabad’da ABD ve Rusya’nın özel görevle gönderdiği temsilcileriyle sürekli görüşmeler yapıyor. 
     
Afganistan’a nasıl girdim      Dünyanın her yanından gezetecilerin Afganistan’a girebilmek için akın ettiği Pakistan, Özbekistan, Türkmenistan ve Tacikistan, sınırlarını mültecilere olduğu gibi gazetecilere de kapattı. Doğan Haber Ajansı Muhabiri İrfan Sapmaz, her an askeri bir harek tın beklendiği Kuzey Afganistan’a girmeyi başardı. Son bir haftada Tacikistan’ın başkenti Duşanbe’ye gelen gazetecilerin sayısı 450. Afganistan’a herhangi bir yolla girmek isteyen gazeteciler, bu olanağı sağlayacak Afganlılara büyük paralar teklif ediyor. Ben önce sınıra gittim. Ardından Özbek Türklerinin yardımıyla Afganistan’a geçti. İlk durağım da Kuzey İttifakı’nın Taliban’a karşı savaş yürüttüğü Faizabad oldu. 
     



 DÜNYA 














</TEXT>
</DOC>
