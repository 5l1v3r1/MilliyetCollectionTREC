<DOC>
<DOCNO> 41841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/dunya/adun.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Belçika Fehriye’ sınavında 
</HEADLINE>
<TEXT>

Belçika, Sabancı suikastı sanığı Fehriye Erdal düğümünü bugün çözecek. Erdal ya serbest bırakılacak ya da Türkiye’de işlediği suçlar nedeniyle h kim karşısına çıkarılacak 
     GÜVEN ÖZALP Brüksel 

     Sabancı suikastı sanığı Fehriye Erdal’a kucak açan ve Türkiye’nin iade taleplerine kulak tıkayan Belçika, ABD’deki terörist saldırının tüm dünyayı sarstığı bir sırada terör sınavı verecek. Erdal’ın Türkiye’de işlediği suçlar nedeniyle Belçika’da yargılanıp yargılanamayacağı konusundaki karar bugün açıklanacak. 
     Belçika, gözetim altında tuttuğu Erdal’ı ya serbest bırakacak ya da yargılanmasına karar verecek. Belçika’nın alacağı kararı her iki tarafın da temyize götürme hakkı var. 
     Temyiz sonrasında Sabancı suikastı sanığı Erdal’ın yargılanmasına karar verilirse, terörist Belçika’da işlediği suçlara ek olarak Sabancı suikastı nedeniyle de yargılanacak. Aksi yönde bir karar çıkarsa Erdal Belçika’daki suçları nedeniyle yargıç önüne çıkacak. Bu durumda Sabancı ailesinin kararı Avrupa İnsan Hakları Mahkemesi’ne götürmesi bekleniyor. 
     
Avukattan açıklama      Sabancı ailesinin avukatı Fernand Schmitz, Belçika makamlarının Sabancı cinayetinde kullanılan silahın otomatik olup olmadığını tartışığını anımsatırken ABD’de kaçırılan dört uçakla yapılan saldırıya atıfta bulunarak "Önemli olan ortaya çıkan sonuç. Uçak terör silahı değil ama yarattığı sonuç ortada" dedi. 
     
Teröre destek      Belçika, teröristleri koruyan yaklaşımı konusunda Avrupa’da yalnız değil. Fransa, Dev-Sol’un lideri Dursun Karataş’ı yakaladıktan sonra kaçmasını neredeyse seyretti. İtalya ve Yunanistan da terörizm konusunda sabıkalı. Her iki ülke de terörist Abdullah Öcalan’ı Türkiye’ye iade etmekten kaçındı. 
     



 DÜNYA 










</TEXT>
</DOC>
