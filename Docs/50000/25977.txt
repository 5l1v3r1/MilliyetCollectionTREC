<DOC>
<DOCNO> 25977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/ekonomi/eko01.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
JOHN LENNON modaya ATIL’dı 
</HEADLINE>
<TEXT>

Japon Sony firması, Beatles’in bir hayranı tarafından öldürülen efsane solisti John Lennon’un eskizlerinden yapmayı düşündüğü kreasyon için, Türk modacı Atıl Kutoğlu’na dizayn direktörlüğü teklif etti 
     AÇIK KOYU SOHBETLER EYLEM TÜRK 

     Japon Sony firması, bir suikaste kurban giden Beatles’in efsanevi solisti John Lennon’ın yaptığı moda eskizlerinden bir Lennon kreasyonu’ üretecek. Böyle önemli bir projede dizayn direktörlüğü yapacak, Lennon’un eskizlerinin espirisine uygun anlayışta olan bir modacı gerekti. Bu modacı arandı ve bulundu Atıl Kutoğlu Bu proje için bünyesinde özel bir departman oluşturan Sony, kreasyonu hazırlaması için, Atıl Kutoğlu’na teklif götürdü. 
     Kutoğlu’nun gündemindeki en önemli konulardan birisi bu. Ralph Lauren’in ABD Bayrağı’nı herkesin üzerine giydirmesi gibi’ Türk Bayrağı’nı herkese giydirmeyi kafaya koymuş olan Kutoğlu ile projelerini konuştuk. 
     
Modacı olmaya nasıl karar verdiniz 
     1968 İstanbul doğumluyum. Çocukluğum Bursa’da geçti. Sanata meraklıydım. İlkokulda balet olacağım diye tutturmuştum. Ailem beni caydırdı ama modacılıktan caydıramadı. Alman Lisesi’nde moda tutkum ortaya çıktı. Lisenin son yıllarında Vakko ve Beymen’de staj yaptım. Okul sonrası moda okumak yerine işletme okumaya karar verdim. Ve Viyana’ya gittim. 12 senedir Viyana’dayım. Üniversite sonrası Atil Kutoğlu adında kendi firmamı açtım. Ödüller geldi. Sonrasında dünya aristokrasisinin Victor Laslo, Nebile Kaşıkçı gibi önde gelen isimlerini giydirdim. Bir yıldır ABD pazarına girmek için çalışıyorum. Markanın kendisini sağlamlaştırdığı pazar ABD pazarı. 
     
Modayı nasıl tanımlıyorsunuz 
     Bir sanat dalıyla endüstirinin buluşması. İnsanların kendilerini iyi hissetmelerini sağlayan bir araç. Moda zamanı çok iyi yansıtıyor. 
     
İlham kaynağınız ne 
     Bana ilhamı kadınlar veriyor. Kadınların daha hayal edilebilecek renkli bir hayatları, tarzları var. 
     
Yurtdışında İTKİB’in de desteğiyle defileler yapıyorsunuz Bunun size nasıl bir yararı oluyor 
     New York’taki defilem büyük yankı uyandırdı. İTKİB yerli modacıları destekleyerek önemli bir projeye imza attı. Dice Kayek’in Paris’te, Hüseyin Çağlayan’ın İngiltere’de ve benim New York’taki defilem onların projesi. CNN International’da Q A programına davet edildim. Türkiye’de güzel yaratıcı koleksiyonlar çıktığını anlattım. Programdan sonra birçok başvuru aldım. Koleksiyonun satışı iyi gitti. Başka ropörtaj istekleri geldi. ABD’de 9 - 10 kanalda defilem gösterildi. 
     
Bir modacının arkasında finansör olmak zorunda... 
     Evet, çünkü bu piyasa kurtlar sofrası. Christian Dior gibi Ralpf Lauren gibi ünlülerin arasında girmek çok önemli ve zor. Desteklenmezseniz yokolup gitmek de var. Devlet veya holdinglerin dünya kadar parası var. Ralph Lauren ABD Bayrağı’nı herkesin üzerine giydiriyor. Neden bir Atıl Kutoğlu, Türk Bayrağı’nı insanlara giydirmesin 
     
Büyük gruplardan destek teklifi aldınız mı 
     Bazı görüşmeler oldu. Fakat sonuçlanmadı. Çünkü çok güçlü gruplar var. Bizim gibi belli bir yere gelmiş ama finans imkanları olmayan isimlere, Londra’da, Paris’te butik açsalar onlar için daha güzel bir prestij olur. Bana yerli gruplardan değil bilakis yabancılardan teklif geliyor. Mesela Avusturya’daki gruplarla görüşmelerim var. Sony ile görüşmeler yapıyorum. Tekstar ve Paul Cambridge’in içinde olduğu bir konsorsiyumla görüşmelerim var. İngiltere ve ABD pazarına "Kutoğlu" adı altında yeni bir koleksiyon sunmayı planlıyoruz. 
     
Bundan sonraki projeniz nedir 
     Eylül’de New York’ta bir defilem daha var. İdealim bir Ralph Lauren bir Calvin Klein olabilmek. Kendi kültürümüzün kaynaklarına çok güveniyorum. Sonsuz esin alacağım kaynaklar var. Bunları dünyaya bir Türk markası olarak giydirmek istiyorum. Viyana’da şirketim atölyem ve showroom’um var. Türkiye’de de şirkteleşmeye gidiyorum. Ülkemde de hizmet vermeyi planlıyorum. Planlarımız arasında mağaza projelerimiz de var. 
     
     İçinden şans geçen tramvay 
İşletme okurken, nasıl modacı oldunuz 
     İşletme tahsili sırasında dönemin Viyana Belediye Başkanı Helmuth Zilk’i gördüm. Bizim tramvayımıza bindi. Yanımdaki kadına onun olup olmadığını sordum. Evet deyince teşekkür etmeden başkanın peşinden gittim ve tramvaydan indim. Başkanla konuşmak istediğimi söyledim. Korumalar çekildi. Tabi o zaten bunun için burada dediler. Bu bana çok medeni geldi. Başkana işletme okuduğumu ama gönlümün modada olduğunu söyledim. Ve Viyana’da bir defile yapmak istediğimi anlattım. Biz sizi arayacağız dediler. 
     
Peki aradılar mı 
     Evet, bir hafta sonra arayıp beni kabul etti. Çizimlerimi gösterdim. Türkiye’de yaptıklarımı gösterdim. Helmuth Zilk, sanata çok önem veriyordu. Karısı da ünlü bir müzikal yıldızıydı. Daha sonra önemli müşterim oldu. Bugün çok yakın dostlarım. Zilk bugün cumhurbaşkanının danışmanlığını yapıyor. İlk koleksiyonumu onun desteğiyle hazırladım ve bir defile düzenledim. İlk defilem Viyana Ekonomi Üniversitesi’nde gerçekleşti. 
     



 EKONOMİ 



















</TEXT>
</DOC>
