<DOC>
<DOCNO> 15349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/09/yasam/ayas.html </URL>
<DATE> 2001/04/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tecavüz ayaklanması 
</HEADLINE>
<TEXT>

Bir kız çocuğunun tecavüz edilip öldürülmesinin ardından Susurluk ayaklandı. Kürtler ve PKK aleyhine slogan atan kalabalık şüphelinin çalıştığı işyerini yaktı 
     ERDOĞAN PAÇİN - SAVAŞ ILGAZ - TAHSİN AYYILDIZ Balıkesir DHA 

     Adı daha çok malum kazayla’ hafızalarda yer tutan Balıkesir’in Susurluk ilçesi bu kez de vahşi bir tecavüz haberiyle gündeme geldi. Cuma günü kaybolan 11 yaşındaki Afşar Sıla Çaldıran’ın cesedi cumartesi gecesi Diyarbakırlı Recep İpek’in evinin bodrumunda ölü bulundu. Küçük kızın tecavüze uğrayarak öldürüldüğü haberi üzerine ilçe halkı ayaklanıp, İpek’in çalıştığı işyerini yaktı. 
     İşte vahşi cinayetin ayrıntıları... Talihsiz Afşar Sıla’nın babası Salim Çaldıran, kalbi doğuştan delik olan kızı Nazlıcan’ın 2 tedavisi için bir hafta önce eşi Nihal’i de alarak İstanbul’a gitti. 5 Eylül İlköğretim Okulu’nun dördüncü sınıfında okuyan kızları Afşar Sıla’yı ise anneannesi Fatma Özkan’ın yanına bıraktı. 
     Geçen cuma günü Berivan İpek’le oynamaya gidiyorum’ diyerek anneannesinin evinden ayrılan Afşar Sıla’dan bir daha haber alınayınca anneanne Özkan, polise başvurdu. 
     
     Berivan söyledi ama... 
     Afşar Sıla’nın oynamaya gideceğim’ dediği küçük Berivan, polise şunları anlattı "Sıla ile geziyorduk. Recep İpek amca bizi eve çağırdı. Sonra da bana para verip, Bakkala git çikolata al’ dedi. Geri döndüğümde Afşar Sıla’yı sordum. Bana, onun eve gittiğini söyledi." 
     Bunun üzerine polis, Şahinler Dinlenme Tesisleri’nde çalışan İpek’in, evini bastı. İpek yoktu ama evde Afşar Sıla’nın saç tokası bulundu. Soruşturmayı derinleştiren polis komşulardan, İpek’in bir hafta önce hamile eşini dövüp, iki çocuğuyla evden kovduğunu da öğrendi. 
     Bütün cumartesi günü Afşar Sıla’yı aramakla geçti. Sonunda İpek’in evinin daha titiz aranmasına karar verildi. Jandarmadan sağlanan eğitimli köpeklerle evde yapılan aramada acı gerçek ortaya çıktı. Evin bodrumundaki bir çuval içinde tecavüz edildikten sonra iple boğularak öldürülen talihsiz Afşar Sıla’ın cesedini bulundu. 
     Afşar Sıla’ın cenazesi, otopsi yapılmak üzere Bursa Adli Tıp Kurumu’na gönderilirken, İpek’in İstabul’a kaçtığını belirleyen polis, peşine düştü. 
     
Provokatörler işbaşında      Olayın duyulmasının ardından saat 22.00 sıralarında kentin ana caddesinde toplanan insan sayısı 5 bine ulaşmıştı bile. Bazı tahrikçilerin kışkırtmasıyla Kürtlere ölüm’, Kahrolsun PKK’ sloganları atan kalabalık, Bursa - İzmir karayolunu bir süre trafiğe kapattı. Ardından sloganlar ve mehter marşı eşliğinde, İpek’in çalıştığı Şahinler Dinlenme Tesisleri’ne yönelen kalabalık camları taşladıktan sonra tesisi ateşe verdi. 
     
     Kaymakam kriz geçirdi 
     Polis ve jandarma, havaya ateş açarak göstericileri dağıttı ama yangında tesisin önemli bir bölümü kül oldu. Yeniden sloganlarla ilçe merkezine dönen göstericiler eylemlerini bir süre daha sürdürdükten sonra saat 03.00’te dağıldılar. Olaylar sırasında kalp krizi geçiren Kaymakam Abidin Ünal, Devlet Hastanesi’nde tedavi altına alınırken, polis olaylar sırasında çekilen görüntüleri inceleyerek, halkı sokağa döken tahrikçileri saptamaya çalışıyor. 

 YAŞAM 

















</TEXT>
</DOC>
