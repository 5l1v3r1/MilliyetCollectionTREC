<DOC>
<DOCNO> 23938 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sontur15.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Başkentliler.. Et ürünlerine dikkat 
</HEADLINE>
<TEXT>

     Ankara Büyükşehir Belediyesi'nin nisan ayında analiz yaptırdığı 13 et ve et ürününden 10'unun, insan sağlığına zararlı olduğunun belirlendiği bildirildi. 
     Büyükşehir Belediyesi Sağlık ve Sosyal Hizmetler Dairesi Başkanlığı'ndan yapılan açıklamaya göre, nisan ayında 172 gıda maddesi numunesinin incelemesi gerçekleştirildi. Numunelerin yüzde 83'ünü gıda maddeleri tüzüğüne uygun bulundu, yüzde 17'sinin ise sağlığa zararlı olduğu kaydedildi. 
     Laboratuvarlar incelemelerinde et ve et ürünlerinden alınan 13 numunenin 10'unun insan sağlığına zararlı olduğu tespit edilirken, yetkililer bu ürünleri tüketiminde daha dikkatli olunması konusunda uyardı. 
     İncelemesi yapılan çay, kahve ve temizlik ürünleri insan sağlığına uygun bulunurken, süt ve süt ürünlerinden alınan 7 numuneden 3'ü, un ve unlu ürünlerden alınan 6 numuneden 1'i, 68 su numunesinden 13'ü, 27 baharat numunesinden 1'i insan sağlığına zararlı bulundu. 
     
     
     







</TEXT>
</DOC>
