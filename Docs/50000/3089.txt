<DOC>
<DOCNO> 3089 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/cemal.html </URL>
<DATE> 2001/01/20/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Fransız Meclisi'nin kararı aptallık abidesi ama... 
</HEADLINE>
<TEXT>

     Türkiye büyük, güzel ama zor bir ülke. Tarihiyle, coğrafyasıyla, toplumsal ve kültürel dokusuyla gerçekten zor bir ülkemiz var. Yaşanması da, yönetilmesi de öyle kolay olmayan, çetrefil, karmaşık, fazlasıyla renkli bir ülke bizimki. 
     Şöyle bir düşünün 
     Dünyada Türkiye kadar tarihinin, geçmişinin bugünü tutsak alabildiği bir başka ülke var mı 
     Varsa, ben bilmiyorum. 
     Veya belalı bir coğrafyanın, Türkiye'deki kadar bir ülkenin demokratikleşmesine engel diye takdim edilebildiği bir başka ülke biliyor musunuz 
     Sanmıyorum. 
     Ya da toplumsal ve kültürel dokusundaki - Kürtçülük, şeriatçılık gibi akımlara kaynaklık eden - çelişkilerin bir ülkeyi Türkiye'deki kadar karıştırdığı, istikrarsızlaştırdığı başka örnekler verilebilir mi 
     Kolay değil. 
     Peki ama ne yapmamız lazım 
     Tarihin yükü, - Fransız Ulusal Meclisi'nin aptallık abidesi son kararındaki gibi - bir hayaletmişçesine hala peşimizde dolaşabiliyorsa... Tarihin yükü hala bizim Batı'yla dış ilişkilerimizi zehirleyip, dış politikada manevra alanımızı daraltıp, enerjimizi tüketebiliyorsa... 
     Belalı coğrafyamız hala demokrasimizin ikinci sınıflığını gerekçeleyebiliyorsa... "Böylesi bir coğrafyada bu kadar demokrasi yeter " diyenlerin sesi, Soğuk Savaş'ın sona erip Sovyetler'in tarihe karışmasından bu yana on yıllık geçmiş olmasına karşın hala etkili olabiliyorsa... 
     Laik Cumhuriyet'le ülkenin birliğine karşı Kürtçülük ve şeriatçılıktan kaynaklanan tehditlerle, demokratik hukuk devleti içinde mücadele edebilecek özgüvenden hala yoksun isek... 
     O zaman ne yapacağız 
     Soğuk Savaş öncesinin Arnavutluk'u gibi etrafımıza kocaman duvarlar mı öreceğiz Yedi düvelle kavgalı, bütün dünyaya kılıç sallayan bir ülke haline mi geleceğiz "Avrupa bizi sevmiyor, istemiyor AB bizi böler " diyerek Saddam'ın, Esad'ın ülkeleri gibi üçüncü sınıf, tapon bir Ortadoğu ülkesi mi olacağız 
     Hayır, hiçbiri 
     Gerçekte Türkiye'nin şimdi zaafı gibi gözüken bütün bu konuları tümüyle lehimize çevirmek bizim elimizde. Tarihi de, coğrafyası da, toplumsal ve kültürel dokusunun rengarenkliği de Türkiye'nin kuvveti haline dönüşebilir. 
     Ama bunun için tarihi, bugün ve yarınımızı tutsak alan bir sorun olmaktan bir an önce çıkarmamız ve siyasetin gündeminden düşürmemiz ve tarihçilere bırakmamız gerekiyor. 
     Ama bunun için coğrafyamızı bela değil güç kaynağı haline getirecek siyasal ve ekonomik istikrarı gerçekleştirmemiz şart. 
     Ama bunun için, Anadolu toprağının toplumsal ve kültürel çeşitliliğini demokrasi potasına oturtarak bu çeşitliliğin yaratıcı, ilerletici dinamizminden yararlanmamız gerekiyor. 
     
Hırsız suçsuz mu ..      Ama şimdi sorabilirsiniz 
     Peki ama hırsızın hiç mi kabahati yok diye. 
     Var tabii. 
     Bu belalı coğrafyanın sakinleriyle bazı sözde dostlar öteden beri Türkiye'yi karıştırmanın peşinde oldular. Coğrafyasından olduğu gibi tarihinden de, toplumsal - kültürel çelişkilerinden de bu ülkeyi karıştırmak, istikrarsız kılmak için yararlandılar. 
     Kürt dediler. 
     İslamcı, Alevi-Sünni dediler. 
     Ermeni dediler. 
     Bugün de rahat durmuyorlar. 
     Evet, Fransız Ulusal Meclisi'nin Ermeni soykırımı kararı tam bir aptallık abidesi... Tarihin oy uğruna günlük siyasete malzeme yapılması rezillik... 
     Seçim telaşına düşmüş milletvekillerinin tarih yazmaya kalkışmaları da, tarihe elbet şaşkınlık ve oportünizm örneği küçük bir dip not olarak geçecek... 
     Fransa'nın kendi yakın tarihindeki bir Nazi işbirlikçiliğini, bir Cezayir'i unutup, Anadolu tarihinin trajik yapraklarını politikacı eliyle çomaklamasına gelince... 
     Bir yandan barış ve insanlık adına hiç işe yaramayacak... Türk - Ermeni ilişkilerinin normalleşmesini olumsuz etkileyecek... Fransa'nın alnına bir leke sürürken, Türk - Fransız ilişkilerine de bir darbe indirecek... 
     Peki bundan sonrası .. 
     Biz ne yapacağız, Fransa'ya yıldırımlar yağdırdıktan ve haklı tepkilerimizi ortaya koyduktan sonra 
     Çünkü bugün Fransız Meclisi... 
     Yarın Amerikan Kongresi... 
     Yedi düvele savaş mı açacağız 
     Bu sorunun karşılığını, öyle anlaşılıyor ki, hala planlı programlı düşünmüş değil Türkiye Cumhuriyeti devleti. 
     
Ne yapmalı      Bütün bu nedenlerle 
     1 Tarihi siyasetin gündeminden çıkartacak, başta Türklerle Ermeniler arasında olmak üzere tarihi tarihçilere bırakacak ortak platformlar oluşturmalıyız. 
     2 Türkiye'yle Ermenistan arasında devletten devlete ilişkilerin kapısını aralarken, iki ülkenin sivil toplum kuruluşları arasındaki ilişkileri geliştirmeliyiz. 
     3 Kafkasya'ya barış ve refahı getirebilecek açılımlar için daha sistemli çaba göstermeliyiz. 
     4 Devlet olarak derdimizi dışarıda iyi anlatacak yolları açalım. 
     5 Tepki gösterelim ama kendi bindiğimiz dalı kesecek aşırı davranışlardan da sakınalım. 
     Örneğin Avrupa Birliği menzilinden sapmayalım. Çünkü bu rotadan çıkarsak, Türkiye bambaşka sulara açılır ve bugüne kadar çağdaş, modern bir ülke olmak için sarf edilen çabalara da yazık olur. 
     Bir başka deyişle 
     Papaza kızıp oruç bozmayalım 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
