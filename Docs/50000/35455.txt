<DOC>
<DOCNO> 35455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/04/son/sontur05.html </URL>
<DATE> 2001/08/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Hangi okulun kaydı ne zaman Okullara kayıt takvimi 
</HEADLINE>
<TEXT>

     İlköğretim okulları ve genel liselere kayıtlar, 20 Ağustos Pazartesi günü başlayacak. Kayıtlar, okullar açılıncaya kadar devam edecek. 
     Fen ve Anadolu liseleri ile Anadolu Güzel Sanatlar ve Yabancı Dil Ağırlıklı liseler için farklı kayıt tarihleri belirlendi. 
     Milli Eğitim Bakanlığı'nca belirlenen kayıt takvimi okullara göre şöyle 
     İLKÖĞRETİM OKULLARI 20 Ağustos Pazartesi gününden itibaren okullar açılıncaya kadar kayıt yapılabilecek. 
     ORTAÖĞRETİM OKULLARI 20 Ağustos-7 Eylül 2001 tarihleri arasında kayıt yaptırılabilecek. 
     FEN ve ANADOLU LİSELERİ Kesin kayıtlar 20-24 Ağustos, ön kayıtlar 27-31 Ağustos, ön kayıt sonucu kesin kayıtlar 4-7 Eylül günleri arasında yapılacak. 
     ANADOLU GÜZEL SANATLAR LİSELERİ Yetenek sınavları Ankara, İstanbul ve İzmir Anadolu güzel sanatlar liselerinde 6, 7 ve 8 Ağustos 2001 tarihlerinde diğer illerdeki Anadolu güzel sanatlar liselerinde ise 20-21-22 Ağustos 2001 tarihlerinde gerçekleştirilecek. 
     Sınav sonuçları Ankara, İstanbul ve İzmir'deki Anadolu güzel sanatlar liselerinde 10 Ağustos 2001, diğerlerinde ise 24 Ağustos 2001 tarihinde belli olacak. Sınavı asıl ve yedekten kazanacak öğrencilerin listeleri, 27 Ağustos 2001 günü mesai saati sonuna kadar okullarda ilan edilecek. 
     Sınavı asıl listeden kazanan öğrencilerin kesin kayıtları, tüm Anadolu güzel sanatlar liselerinde 27-31 Ağustos 2001 tarihlerinde gerçekleştirilecek. Açık kontenjan kalması durumunda yedekten kayıt hakkı kazanan öğrencilerin listeleri, 31 Ağustos 2001 günü ilan edilecek. Bu öğrencilerin kayıtları ise 3-6 Eylül 2001 tarihlerinde yapılacak. 
     YABANCI DİL AĞIRLIKLI LİSELER SÜPER LİSELER Bu liselerin hazırlık sınıflarına ön kayıtlar 27-31 Ağustos 2001 tarihleri arasında kabul edilecek. Bu okullara başvuracak ilköğretim mezunu öğrencilerin diploma notlarının en az 4.00 olması gerekiyor. 
     Başvurular, il milli eğitim müdürlüklerine yapılacak. Öğrenciler 5 okul tercihinde bulunabilecek. Liselere kesin kayıt hakkı kazanan öğrencilerin listeleri 3 Eylül 2001 tarihinde okullarda asılacak. 
     Öğrencilerin kesin kayıt işlemleri 4-6 Eylül 2001 tarihlerinde yapılacak. Okulda boş kontenjan olması durumunda 13-14 Eylül 2001 tarihlerinde listedeki sıraya göre kayıt gerçekleştirilecek. 
     Öğrencilerin yabancı dil ağırlıklı liselerin hazırlık sınıflarına ön kayıt yaptırabilmeleri için, ilköğretim okulu ile orta"ğretim kurumları bünyesindeki 8. sınıftan bu yıl veya önceki yıllarda mezun olup, herhangi bir orta"ğretim kurumuna hiç kayıt yaptırmamış, diploma notunun en az 4.00 ve daha yukarı olması koşullarını taşımaları gerekiyor. 4,5,6,7 ve 8. sınıflarına ait yıl sonu ağırlıklı notların aritmetik ortalaması 3.99 ve aşağı olan öğrenciler süper liselere başvuramayacaklar. 







</TEXT>
</DOC>
