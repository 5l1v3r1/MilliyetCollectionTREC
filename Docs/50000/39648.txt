<DOC>
<DOCNO> 39648 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/akyol.html </URL>
<DATE> 2001/08/30/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Teşvikiye Caddesi 
</HEADLINE>
<TEXT>

     ÜÇ gündür Üzeyir Garih hakkında yazıyorum. Sevgim, saygım bellidir. 
     Ama Şişli'deki Teşvikiye Caddesi'nin adının değiştirilip Üzeyir Garih adının verilmesini çok yanlış buluyorum. 
     Çünkü "Teşvikiye", sıradan bir cadde adı değil, bir "tarih" tir 
     "Teşvikiye Caddesi" Tanzimat romanında vardır Meşrutiyet romanında vardır. Ömer Seyfettin'de, Yakup Kadri'de vardır. 
     İkinci Meşrutiyet günlerindeki "Efruz Bey"i okuyacak yeni nesiller, "Teşvikiye Caddesi"ndeki evinden, yürüyüşlerden, nutuklardan bahsedildiği zaman, nasıl bir muayyile zenginliğine sahip olacaklar 
     Şişli'nin çalışkan ve duyarlı Belediye Başkanı sevgili Mustafa Sarıgül ve arkadaşlarının iyi niyetini, Garih gibi bir insanın adını yaşatma arzusunu çok iyi anlıyorum. Ama bunun başka yolu bulunmalı... 
     Bir cadde adı olmaktan öteye, tarihi ve kültürel bir kavram olan "Teşvikiye 
     Caddesi" korunmalıdır. 
     
     ACABA ben mi fazla duyarlık gösteriyorum. 
     Tarihçi İlber Ortaylı ile görüştüm. 
     O da Üzeyir Garih'in dostu, onu çok seven, takdir eden bir insan... Diyor ki 
     - Yanlış Üzeyir Bey'in adı başka türlü yaşatılabilir. Ama tarihle bütünleşmiş semt, sokak, meydan ve cadde isimleri kesinlikle değiştirilmemelidir. Teşvikiye'de eski Yeniçeri obalarının adlarını ve yakın tarihle ilgili isimleri yansıtan birçok sokak adları değiştirildi, tarih tahrip edildi. Teşvikiye Caddesi adı mutlaka korunmalıdır. 
     Gerçekten tarihi bir mimariyi, tarihi bir eşyayı tahrip etmekle, tarihle bütünleşmiş, kavram haline gelmiş mekan adlarını değiştirmenin ne farkı var 
     Konağı yık, apartman yap 
     Tarihi ismi değiştir, yeni bir isim ver Ne farkı var 
     Edebiyatçı Beşir Ayvazoğlu'nun görüşleri 
     - Teşvikiye, semt ve cadde adı olarak edebiyatımızla bütünleşmiştir. Tanzimat, Serveti Fünun ve Meşrutiyet edebiyatı çoğunlukla o çevrede geçer. Bu karar değiştirilmeli, Üzeyir Bey'in adı başka bir yere verilmelidir. 
     
     TÜRKİYE hızla gelişen, kentleşen bir ülke... Adları cadde ve sokaklara, meydanlara verilecek yeni şahsiyetler için yeni mekanlar çoktur. 
     Garih'in adı, yaşadığı zamanı yansıtacak ve yaptığı eserlere denk düşecek şekilde yeni bir tesise verilse, bence daha uygun olur. 
     Aslında bu problem bizde yaygındır. Tarihten gelen mekan adlarının değiştirilmesiyle tarihimiz adeta "mekan"ını kaybediyor, "otantik" olmaktan çıkıyor Güneydoğu'da çeşitli cahil yöneticiler, "Türkçeleştiriyoruz" diye, eski Türkmen ve Oğuz boy adlarını silip köylere 'modern' isimler vermişler, tarihle mekanın ilişkisini koparmışlardır. 
     Kürt köy ve oba adlarını değiştirmek de yanlıştır. 
     Bir kanunnamede, bir fermanda, bir şeriye sicili kaydında bahsedilen olayın veya aşiretin yerini bugün tespit edemezsiniz 
     Kural olarak, yerleşik mekan isimlerinin değiştirilmesi, ne bileyim, Anıtlar Yüksek Kurulu falan gibi tarih ve kültürle ilgili bir kurulun iznine bağlanmalıdır. 
     İlk elde, sevgili Sarıgül ve arkadaşlarının bu yanlışı düzelteceğine inanıyorum. 
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
