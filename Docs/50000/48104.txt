<DOC>
<DOCNO> 48104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/guncel/gun02.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Günter Verheugen AB'yi uyardı 
</HEADLINE>
<TEXT>
Türkiye'yi kaybederiz 
AB Komisyonu'nun genişlemeden sorumlu üyesi Verheugen, "Türkiye’nin üyeliğiyle ilgili ciddiyetsiz görünmemeliyiz" dedi 
     AB Komisyonu'nun genişlemeden sorumlu üyesi Günter Verheugen, Frankfurter Allgemeine Sonntagszeitung gazetesine verdiği demeçte, "Türkiye'nin AB üyeliğiyle ilgili olarak ciddi olmadığımız izlenimini yaratırsak, AB ve NATO adına istikrarlı bir ortağı kaybetmiş oluruz" dedi. 
     Verheugen, AB üyeliği için talep edilen zor kriterleri Türkiye'nin de yerine getirmesi gerektiğini, aksi durumda "tüm Avrupa entegrasyonu projesinin" inandırıcılığını kaybedeceğini belirterek, "Biz Türkiye'nin AB'ye giriş şartlarını yumuşatacağız. Türkiye de buna karşılık bize stratejik yardım garantisi verecek. Böyle bir pazarlık yapamayız" dedi. 
     
     Birleşik Kıbrıs avantajdır’ 
     Verheugen,"Birleşik Kıbrıs"ın Avrupa Birliği üyesi olmasının Türkiye'ye ve Kıbrıslı Türklere avantaj sağlayacağını iddia etti. Kıbrıs Rum kesimiyle yapılan tam üyelik görüşmelerinin "iyi" ilerlediğini de belirten Verheugen, görüşmelerin 2002 yılı sonunda tamamlanacağını söyledi. 
     



 GÜNCEL 


















</TEXT>
</DOC>
