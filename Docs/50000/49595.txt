<DOC>
<DOCNO> 49595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/sondun26.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinema salonunda faşist vahşeti... 
</HEADLINE>
<TEXT>

     Hırvatistan'ın başkenti Zagreb'in merkezindeki tiyatro ve sinema salonu, dün gece faşist Hırvat gençlerinin saldırısına uğradı. 
     Neonazi özentisi dazlaklar, sinemada, efsanevi Sırp fubolcusu Milko Durovski'nin hayatını konu alan filmin prömiyerini kana buladı. 
     Işıklar söner sönmez salonu basan 30 kişilik bir grup, tüm eşyayı kırıp dökmeye ve ellerindeki beyzbol sopasına benzer demir sopalar ve zincirlerle izleyicileri rasgele dövmeye başladı. 
     20'den fazla izleyicinin yaralandığı baskında 5 kişi kafa 
     kırıklarından hastanede tedavi altına alındı. 
     Efsanevi Sırp futbolcusu Milko Durovski, 1980'li yıllarda eski Yugoslavya'nın Partizan ve Kızıl Yıldız takımlarının yıldız oyuncusuydu. 
     Prömiyere davetli olan Durovski, İkinci Dünya Savaşı'ndaki işgalci Hitler ordularıyla işbirliği yapan, omuz omuza ülkeyi savunan Sırp-Boşnak-Müslüman Partizanlar'a cephe alan Hırvatların uzantısı gibi görünen ''serserilerin'' halini bildiğinden, ''sorun çıkmasın'' diyerek daveti nazikçe kabul etmedi. 
     Dün geceki korkunç baskından sonra kaçan neonazi sapkınlarını polis aramayı sürdürüyor. Zagreb polisi, dazlak çetesiyle ilgili bazı ipuçları bulunduğunu bildirdi. 
     






</TEXT>
</DOC>
