<DOC>
<DOCNO> 19565 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/son/sonspo03.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş ile İstanbulspor yarın 123. randevuda karşı karşıya geliyor 
</HEADLINE>
<TEXT>

     Beşiktaş ile İstanbulspor, yarın yapacakları lig maçıyla 123. kez karşı karşıya gelecek. 
     Mithatpaşa Stadı'nda 30 Temmuz 1926'da yapılan ve Beşiktaş'ın 6-2'lik galibiyetiyle başlayan rekabette, bugüne dek oynanan 122 maçın 88'ini ''Karakartallar'', 8'ini ise ''İstanbul Boğaları'' kazandı. 26 karşılaşmada ise taraflar birbirlerine üstünlük sağlayamadı. 
     İki takım arasındaki 75 yıllık rekabette, siyah-beyazlıların attığı 300 gole, sarı-siyahlılar 89 golle yanıt verebildi. 
     
     Beşiktaş ligde açık ara üstün 
     Genel toplamda İstanbulspor'a büyük bir üstünlük kuran Beşiktaş, bu durumu lig maçlarına da yansıttı. 
     Ligde rakibi ile bugüne dek 39 kez karşı karşıya gelen siyah-beyazlılar, 29 galibiyet alırken, 3 kez sahadan yenik ayrıldı. 7 karşılaşma ise berabere sonuçlandı. Lig maçlarında Beşiktaş 83, İstanbulspor ise 33 gol kaydetti. 
     
     15 maçta bir galibiyet 
     İstanbulspor, Birinci Futbol Ligi'ne yeniden yükseldiği 1995-96 sezonundan bu yana Beşiktaş ile yaptığı 15 resmi maçın sadece 1'ini kazanabildi. 
     Sarı-siyahlılar, 10 lig, 3 de Türkiye Kupası maçı yaptığı rakibi karşısında, sadece 1996-97 sezonun ikinci yarısında oynanan lig maçında 4-3 galip gelebildi. 
     Bu süre içinde oynanan 15 maçta Beşiktaş 13 galibiyet alırken, 1 karşılaşma ise golsüz berabere bitti. 






</TEXT>
</DOC>
