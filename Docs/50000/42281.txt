<DOC>
<DOCNO> 42281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/yazar/akyol.html </URL>
<DATE> 2001/09/15/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Terör ve 'Müslümanlar' 
</HEADLINE>
<TEXT>

     USAME Bin Ladin'in terörist olmadığını söyleyebilen var mı ABD'deki 11 Eylül terörünün ipuçları da Ladin'i gösteriyor. Tespit edilen, yakalanan ve izlenilen bütün şüpheliler dinen Müslüman, milliyetçe Arap, örgütsel ilişkiler bakımından Ladin çevresiyle bağlantılı... 
     Bu tablodan elbette din olarak İslam suçlanamaz ABD yönetimi bile bu konuda çok dikkatli... 
     Ama ortada özellikle İslam kimliğini savunanların irdeleyip tavır almaları gereken bir tablo olduğu da belli... 
     Şu mantık yanlıştır 
     "ABD'deki terörü planlayanlar, Amerikan gücünün Müslümanlara yöneleceğini hesap etmediler mi " 
     Yani "provokasyon" iması Öyle bir terör yapalım ki, Amerika öfkelenip Müslümanların üstüne yürüsün 
     Uğur Mumcu ve Ahmet Taner Kışlalı gibi isimler katledildiğinde de benzer bir mantık işletilmişti Bu cinayetler 'derin devlet'in "provokasyon"u idi, laik kesimi ayağa kaldırıp İslami kesimi baskı altına almak için 
     
     PROVOKASYON senaryolarının mantığı, sonuca bakıp sebep uydurmaktır 
     Bu mantıkla, Hitler, Almanya'yı mahvetmek isteyenlerin ajanıydı 
     Halbuki, terörist, eylem yaparken sonucunu objektif olarak düşünemez. En vahşi eylemleri bile "cezalandırma, intikam, zafer" diye düşünür 
     Teröristin dini, milliyeti, ideolojisi "dava"sı ne olursa olsun, sırf terörist olduğu için açıkça lanetlenmelidir. 
     Hiçbir şekilde "mazur" görülmemelidir. 
     Elbette, terörizmin siyasi, sosyal, ekonomik ve kültürel sebepleri vardır. Terörist çok defa psikopat bir kişiliğe sahiptir. Ama bunlar hiçbir şekilde teröre karşı "anlayışlı" olmayı gerektirmez. 
     Terör, terör olarak görüldüğü yerde ezilmelidir hiç tereddüt etmeden, büyümesine fırsat vermeden... 
     Ekonomik, siyasi vs. sebepler, fevkalade önemlidir ama uzun vadelidir. 
     
     İSLAM adına terör eylemleri yapıldığında İslami duyarlığı olanlara düşen görev, provokasyon senaryoları üretmek, mazeretler aramak değil, kesin bir dille suçlamaktır 
     Evvela, bütün din ve millet toplulukları gibi "Müslüman" kavramı da homojen değildir iyi insanlarla birlikte kötü insanlar da vardır. Teröristler de çıkar, çıkıyor zaten. 
     Hz. Ali'yi bile "kafir" diye öldürenler 'Hariciler' denilen terörist fanatikler değil miydi 
     "Müslüman" kavramı böyle homojen olmadığı için, "Müslümanlar"ı bir melekler kategorisi olarak görüp Müslüman teröristlere mazeretler, ya da "provokasyon" senaryoları tedarik etmeye çalışmak yanlıştır 
     Aynı şekilde "Müslümanlar"ı potansiyel suçlular, potansiyel teröristler olarak görmek de çok tehlikeli bir yanlıştır. Böyle bir vahamet dünyayı Huntington'un o 'uğursuz' "Medeniyetler Çatışması"na götürür 
     İslami kesim de terörizmi ve Taliban türü özünde terör yanlısı yapılanmaları açıkça suçlamalı, hatta teröre karşı bir kültür geliştirmelidir. 
     Madem ki terör eylemleri, öfkeleri "Müslümanlara yöneltiyor", öyleyse İslamın en büyük düşmanları din adına terör yapan bu 'Yeni Hariciler'dir 
     
     







Terör ve 'Müslümanlar' 


Yarım bayrak 


Asker gözüyle 


Küresel savaşta Türkiye senaryosu 


Tantalos işkencesi 


Arabadaki Kur'an 


AÖF’ten ikinci diploma 


Post - modern terörizm 


Türküm, emir dinlemem, işe gitmem 


ABD’de okuyan gençler 


New York’un GSYH’si Türkiye’nin 4 katı 


Manisa’da Kibele’nin kızlarıyla... 


Bu hata çok yapılıyor 


Gel de, James Bond’u arama 


Gene "oyuncu" olamayacağız 


</TEXT>
</DOC>
