<DOC>
<DOCNO> 22164 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sontur19.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan'dan eski Endonezya Cumhurbaşkanı Habibi'ye yemek.. 
</HEADLINE>
<TEXT>

     Kapatılan RP Genel Başkanı Necmettin Erbakan, eski Endonezya Cumhurbaşkanı Yusuf Habibi ve eşi onuruna Hidiv Kasrı’nda davet verdi. 
     Davet sırasında gazetecilere açıklama yapan Erbakan, Habibi’nin, Endonezya’da halka büyük hizmetler yaptığını ve herkes tarafından sevilen sayılan bir insan olduğunu kaydeden Erbakan, "Endonezya’nın en müşkül anında devlet başkanlığına geldi. Endonezya’yı içine düştüğü ekonomik güçlüklerden yaptığı hizmetleriyle kısa zamanda kurtardı" dedi. 
     Habibi’nin en büyük hizmeti, Endonezya’nın demokratikleşmesi hususunda yaptığını belirten Erbakan, Habibi’nin hem ekonomik hem de demokratik alandaki çalışmalarıyla dünya çapında ün yaptığını söyledi. 
     Erbakan, Habibi’nin en büyük hizmetlerinden birinin de D-8’lerin kuruluşu için gösterdiği gayretler olduğunu kaydederek, D-8’lerin yeni bir dünyanın kurulması olayı olduğunu ifade Erbakan, bu olayın öneminin farkında olan Habibi’nin, 220 milyon nüfuslu en büyük Müslüman bir ülkenin devlet adamı olarak insanlığa hizmet ettiğini anlattı. 
     Habibi de, yaşam şartlarının iyileştirilmesinin eğitim, kültür ve sosyal hayattan ayrı düşünülemeyeceğini vurgulayarak, "Burada tabii ki, serbest piyasaya yönelmiş bir ekonomiden politikadan söz etmek gerekir ki, bunu da demokrasi olarak ifade edebiliriz. 
     Serbest piyasaya yönelmiş piyasa içinde politika da serbest olacağından, insanlar seçme hakkını kullanacaklar, istediğini seçmenin en güzel yol olduğunu göreceklerdir" diye konuştu. 
     







</TEXT>
</DOC>
