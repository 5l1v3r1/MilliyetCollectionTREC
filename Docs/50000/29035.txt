<DOC>
<DOCNO> 29035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/siyaset/siy08.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz Parti kapatma demokrasi ayıbıdır 
</HEADLINE>
<TEXT>

ANAP lideri Anayasa değişikliğini "Sivil devrim" olarak değerlendirdi 
     ANKARA Milliyet 

     Başbakan Yardımcısı Mesut Yılmaz, bir siyasi partinin mahkeme kararıyla kapatılmasını, "üzüntü verici, demokrasi ayıbı" olarak nitelendirdi. Yılmaz, 37 maddelik Anayasa değişikliği paketinin de, "sivil bir devrim" olduğunu söyledi. 
     Yılmaz, Almanya’da 1958’den beri bu yönde bir uygulamaya gidilmediğini vurgulayarak şöyle konuştu "Gönül isterdi ki, Türkiye de bunu aşmış bir ülke olsun. Karardan herkesin çıkarması gereken bir şey var. Demokrasi tarihimiz gösteriyor ki hak, hürriyet ve demokrasi mücadelesini aşırı uçlarda yürüterek başarıya ulaşma şansı yok. Bu mücadeleyi ancak merkez sağda yer alan partiler başarır. ANAP dışında hiçbir parti demokrasi mücadelesini başarıya ulaştıramaz. Statükonun da etkisiyle, merkezden aşırı uçlara giden seçmen umduğunu bulamamıştır. Statüko ANAP’a bile tahammülsüz. Bugün 88 milletvekiliyle verdiğimiz mücadeleyi 288 milletvekiliyle verdiğimiz gün, yıkılamayacak tek tabu yoktur." 
     



 SİYASET 














</TEXT>
</DOC>
