<DOC>
<DOCNO> 29815 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/son/sontur02.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Adana'da aileler baltalarla birbirine girdi...8 yaralı 
</HEADLINE>
<TEXT>

     Adana'da 2 aile arasında çıkan kavgada, 8 kişi yaralandı. 
     Alınan bilgiye göre, Abidinpaşa Caddesi Cemal Gürsel Kavşağı'nda, aralarında alacak-verecek meselesi bulunan İsmet Besler, Sezgin Üzer ve Hayati Üzer ile Tekin Kılıç ve Ramazan Kocadağ tartıştı. 
     Tartışmanın kavgaya dönüşmesi üzerine Tekin Kılıç ile Ramazan Kocadağ bıçakla yaralandı. Polislerin araya girmesiyle dağılan aileler, olaydan bir saat sonra Kocavezir Mahallesi 24 Sokak'ta kavgayı yeniden başlattı. 
     Bıçak, satır ve av tüfeğinin kullanıldığı kavgada, bu kez Cahit Kılıç, Hüseyin Kılıç, Rukiye Kılıç, hasımları Zühre Besler, Süleyman Demir ve Celal Kalaycıoğlu birbirine girdi. 
     Bu sıradaki kavgada ise, Cahit Kılıç, Rukiye Kılıç ve Hüseyin Kılıç, Süleyman Demir, Celal Kalaycıoğlu ve Zühre Besler yaralandı. 
     Yaralılar, Numune, Devlet ve Çukurova Üniversitesi Tıp Fakültesi hastanelerinde tedavi altına alındı. 
     Yaralılardan Zühre Besler'in baltayla kolunun kesildiği bildirildi. 






</TEXT>
</DOC>
