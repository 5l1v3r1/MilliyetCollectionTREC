<DOC>
<DOCNO> 3922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur04.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Fidyeci suçüstü yakalandı 
</HEADLINE>
<TEXT>

     Gülveren'de bir çocuğu kaçırarak ailesinden 5 milyar lira fidye isteyen fidyeci yakalanarak tutuklandı. 
     Gülveren semti Serpmeler mahallesinde oturan Karay E. adlı 5 yaşındaki çocuk, kimliği belirsiz bir kişi tarafından kaçırıldı. Olaydan sonra anne Zeliha E.'yi telefonla arayan bir kişi, ''Oğlun elimde 5 milyar lira para vermezsen onu bir daha göremezsin'' dedi. 
     Bunun üzerine polise başvuran Zeliha E.'nin telefonu takibe alındı. Fidyecinin tekrar araması üzerine polis yer tespiti yaparak, küçük Koray'ı kaçıran Hüseyin Vuruş'u Siteler'de bulunan Numune Hastanesi'nin karşısındaki telefon kulübesinde yakaladı. Kaçırılan Koray, Hüseyin Vuruş'un sakladığı bir evde ele geçirildi. Sabıkalı olduğu belirlenen Vuruş, işsiz olduğu için bu yönteme başvurduğunu söyledi. Mahkemeye sevkedilen Vuruş, tutuklanarak cezaevine gönderildi. 




</TEXT>
</DOC>
