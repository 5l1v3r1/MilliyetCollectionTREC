<DOC>
<DOCNO> 13230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/siyaset/siy06.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanlara demeç yasağı 
</HEADLINE>
<TEXT>

Ecevit ve Bahçeli Ekonomik kriz yaşıyoruz, konuşmanıza dikkat edin 
     EZELHAN ÜSTÜNKAYA Ankara 

     Tarım Bakanı Hüsnü Yusuf Gökalp’in koalisyonda sıkıntı yaratan sözleri, MHP lideri ve Başbakan Yardımcısı Devlet Bahçeli’yi harekete geçirdi. Bahçeli, MHP’li bakanların içinde bulunulan ekonomik krizi dikkate alarak demeçlerinde dikkatli olmalarını istedi. 
     Ulaştırma Bakanı Enis Öksüz ve son olarak Tarım Bakanı Hüsnü Yusuf Gökalp’in sert demeçleri, gerek Başbakan Bülent Ecevit’i gerekse MHP lideri Devlet Bahçeli’yi rahatsız etti. Ecevit, konuyla ilgili rahatsızlığını dün Bakanlar Kurulu’nda gündeme getirerek, "Bakanlar arasında çatışma olduğu görüntüsü verilmemeli. Kamuoyuna hoş görüntü vermiyor. Daha dikkatli davranılmalı" diye konuştu. 
     Bahçeli de, demeç konusunda MHP’li bakanlara yazılı uyarıda bulundu. 
     


 SİYASET 











</TEXT>
</DOC>
