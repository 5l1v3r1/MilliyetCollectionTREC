<DOC>
<DOCNO> 21593 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sonspo06.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Elazığspor lider Göztepe'yi gözüne kestirdi 
</HEADLINE>
<TEXT>

     İkinci Futbol Ligi Yükselme Grubu takımlarından Elazığspor'da teknik direktör Şeref Tutaş, Göztepe maçında sahaya, 3 puan için çıkacaklarını söyledi. 
     Teknik Direktör Tutaş, yaptığı açıklamada, bu hafta sonu Göztepe ile kendi sahalarında yapacakları maçın hazırlıklarını yoğun bir şekilde sürdürdüklerini belirtti. 
     Rakiplerinin güçlü bir takım olduğunu, ancak bu durumun kendilerini ilgilendirmediğini ifade eden Tutaş, şunları söyledi 
     ''Lideri yenmek istiyoruz. Rakibimiz şampiyonluk mücadelesi veren güçlü bir takım. Ancak, biz de Göztepe'yi yenecek güçteyiz. Kendi saha ve seyirci avantajımızı en iyi şekilde değerlendirmeye çalışacağız. Bu maç bizim için bir onur maçı olacak. İlk devrede bu takıma 7-1'lik sonuçla yenilmiştik.'' 






</TEXT>
</DOC>
