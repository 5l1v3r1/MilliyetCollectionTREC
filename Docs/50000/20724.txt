<DOC>
<DOCNO> 20724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sonspo09.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor "Hami'ye sezon sonunda jübile teklifi yapmayacağız" 
</HEADLINE>
<TEXT>

     Trabzonspor Kulübü Asbaşkanı Ömer Gürsoy, bazı basın organlarında yönetim kurulunun takım kaptanı Hami'ye sezon sonunda jübile önerisi yapacağı biçiminde çıkan haberlerin gerçeği yansıtmadığını söyledi. 
     Ömer Gürsoy, Hami'nin yıllarca Trabzonspor'a emek vermiş bir oyuncu olduğunu belirterek, ''Onu yok sayan bir karar söz konusu değildir. Ben bu futbolcunun birkaç yıl daha verimli bir biçimde Trabzonspor'da oynayacağı inancındayım. Ancak sezon sonunda her futbolcu gibi onunla da görüşeceğiz. Anlaşmamız halinde de bir sorun olmaz. Transferde arz-talep olayı vardır ve buna göre değerlendirmeler yapılır. Şu ana dek Hami'ye jübile teklifi yapılacağı biçiminde bir karar yönetim tarafından alınmamıştır'' diye konuştu. Teknik direktör Sadi Tekelioğlu ile gelecek sezon içinde ''devam'' etme kararı aldıklarını da yineleyen Gürsoy, kısa bir dönem içinde Tekelioğlu ile görüşeceklerini ve bu sorunu da çözeceklerini bildirdi. 
     Gürsoy, Gaziantepspor maçından 3 puanla ayrılmayı hedeflediklerini söyledi. Gaziantepspor ile yapacakları karşılaşmanın rakipleri için daha çok önem taşıdığını da kaydeden Gürsoy, ''Ligin son haftalarına bakıldığında takımın performansı iyi. Bunu sürdürmek amacındayız. Trabzonspor büyük bir kulüptür ve kendi yakışır bir sonuçla bu deplasmandan dönmenin hesabı içindedir'' diye konuştu. Transferde talip oldukları Ümit Özat ve Ceyhun'un kulüpleriyle görüşme halinde olduklarına da ifade eden Gürsoy, bu oyuncuların transferlerini de en kısa biçimde bitirmeye çalıştıklarını da sözlerine ekledi. 







</TEXT>
</DOC>
