<DOC>
<DOCNO> 3069 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/spor/ygok.html </URL>
<DATE> 2001/01/20/ </DATE>
<TIME>  </TIME>
<AUTHOR> TOGAY BAYATLI  </AUTHOR>
<HEADLINE>
Bu böyle olmaz 
</HEADLINE>
<TEXT>

     TOGAY BAYATLI 

     Ülkemizde her kafadan bir ses çıkmaya başladı. Önüne gelen konuşuyor, itham ediyor, iş adamlarına, bürokratlara, bankacılara çamur atılıyor. Ekonomimizin bu şekilde düzelmesi mümkün değil. Sakin olup, olayları akılcı bir şekilde değerlendirmeliyiz. Türkiye’nin şartlarına göre hareket etmeliyiz. Dedikodu ile işlerimizi yürütmek mümkün değil. 
     Sporda ise kargaşa devam ediyor. İşte futbol yayın skandalı bunun en büyük örneği. Israrla Futbol Federasyonu’nun uzman kişilerden tespit edilen bir ihale komisyonu kurması gerektiğini yazdık. Ne oldu, ihaleye 24 saat kala dijital TV’lerin RTÜK’ün kararı sonucu giremeyeceği ortaya çıktı. Peki, bu neden önceden araştırılmadı Niçin bilimsel bir çalışma yapılmadı Kulüpler bu konuyla neden ilgilenmedi Çünkü hepsi Futbol Federasyonu’na borçlu. Federasyonu kim seçiyor, borçlu kulüpler. Böyle demokrasi, böyle özerklik olur mu Ortada sorumluluklarını bilmeyen kulüpler ve sorumsuz bir federasyon var. 
     Sporda bir başka kargaşa da Spor Konseyi’nin kurulmasında yapılan dramatik hatalardan doğmaktadır. Konseyin içinde spordan anlayan üç temsilci var. Biri TMOK Başkanı, diğer ikisi de spor federasyonu başkanları. Peki diğerleri kim YÖK, Milli Eğitim ve Milli Savunma’nın temsilcileri. Acaba sporun bu kurumların yönetiminde temsilcileri var mı Tabii ki yok. Daha başında konseyin teşkilinde yapılan bu hata, bu konseyin çalışmayacağının en büyük göstergesi olacak. Diyoruz ki biz bize benzeriz. Keşke benzemesek de düşündüklerimizi doğru bir şekilde uygulamaya geçirebilsek. İşte bütün sorun burada. 
     


 SPOR 





















</TEXT>
</DOC>
