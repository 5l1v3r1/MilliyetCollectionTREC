<DOC>
<DOCNO> 41387 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/yazar/sazak.html </URL>
<DATE> 2001/09/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kıbrıs’ta ileri adım 
</HEADLINE>
<TEXT>

     Nejat Arseven TBMM başkanvekili olduğu dönemde Bratislava'da AB adayı ülkeler meclis başkanları toplantısına katılıyor. Masada Güney Kıbrıs temsilcisi de var. 
     Romanya, Bulgaristan öteki tüm ülkeler "adaylığa ne zaman kabul edilecekleri" konusundaki takvimi tartışırken söz sırası Türkiye'ye geliyor. Arseven AB'ye sunulan "ulusal programı" ve henüz gerçekleşmeyen "Anayasa reformu"nu anlatmaya başlıyor. 
     Arseven şimdi insan haklarından sorumlu Devlet Bakanı "çok ağırıma gitti" dediği olaya tepki gösteriyor "Aday ülkelerin tamamı Kopenhag kriterlerine göre kendi mevzuatlarını yenilemişler biz hala Anayasa'nın kaç maddesini değiştirelim diye tartışıyoruz " 
     TBMM'de 17 Eylül'de başlayacak Anayasa görüşmeleri Brüksel'in sonbahar raporu açısından çok önemli. Arseven "Komisyondaki uzlaşma havası Anayasa Komisyonu'na yansırsa genel kurul da buna uyar. Referanduma gerek kalmadan değişiklikler Meclis'ten geçer" inancını koruyor. 
     Anayasa'dan sonra Kıbrıs dayatması olur mu 
     İşte Arseven'in hayli cesur yanıtı 
     "Milli davamız olan Kıbrıs meselesinin AB çerçevesinde tüm taraflarca bir kere daha değerlendirilmesinde yarar görüyorum. Egemenliğin en önemli unsuru olan para birimlerini bile ortadan kaldıracak Avrupa Birliği'ne talip bir Türkiye herhalde bu meseleye biraz daha farklı boyutta bakabilir. Ayrıca Kıbrıs harekatını gerçekleştiren Sayın Ecevit'in bugün Türkiye Cumhuriyeti başbakanı olduğu bir dönemde Kıbrıs'ta atılacak ileri bir adımın ve çözümün hükümetimiz için de çok önemli olduğunu düşünüyorum." 
     Mesut Yılmaz'ın ulusal güvenlik konusunda açtığı tartışmanın ardından ANAP'lı Arseven'in Kıbrıs'la ilgili mesajları dikkat çekicidir. 
     Askerlerin Başbakan'a Anayasa konusundaki çekincelerini içeren 26 sayfalık bir rapor sundukları biliniyor. 
     Öte yandan Türkiye'nin insan hakları ihlalleriyle ilgili mutlaka düzenleme yapması gerekiyor. Gözaltı süresi kısaltılacak. Bakan Arseven ilgili yönetmeliğin 10 ve 14'üncü maddesinde iyileştirme yapılarak gözaltında süre uzatılmasına hakimin mutlaka zanlıyı görerek karar vermesi koşuluna bağlanacağını belirtti. CMUK daha etkin işletilecek. Avukat gibi doktoru da sanığı görebilecek. İşkence önlenecek 
     Anayasa paketinde Çankaya yer almıyor. 
     Güncel tartışma "siyasi etik" konusunda Yüce Divan'a sevkte "gizli oy"a geçiliyor, böylece soruşturma istenen bakanlar hakkında TBMM üyelerinin daha serbest davranabilmeleri yolu açılacak. 
     Meclis'i tarihi bir görev, "siyaset kurumunun prestijini" yükseltecek Anayasa değişikliği çalışması bekliyor. 
     Arseven'le söyleşimizi şöyle noktaladık 
     "Anayasa reformunu gerçekleştiren Türkiye büyük sıçrama yapar. AB yolu açılır." 
     
     







Ne Olacak 


Antalyalı mutlu mu 


Yılmaz'ın telgrafı 


Sönükleşen pırıltının peşinde... 


Enflasyonda şampiyonuz 


Kusmak istiyorum... 


Kıbrıs’ta ileri adım 


Ablalar, kardeşler ve barbarlar 


İnsanların yüzü gülüyor 


Ben neyleyim maviyi, denizi 


</TEXT>
</DOC>
