<DOC>
<DOCNO> 24807 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/son/sondun10.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Douglas ve Zeta-Jones çifti Hollywood'un efsanevi filminde... 
</HEADLINE>
<TEXT>

     Hollywood'un ''altın çifti'' Michael Douglas ve Catherine Zeta-Jones, sinemanın efsanevi filmine yeniden hayat verecek. 
     Çift, 1964 yılında çevrilen ''The Night of the Iguana'' filminin yeni versiyonunda, Ava Gardner ve Richard Burton'ın rollerini üstlenecek. Internetteki ''imdb'' sitesinin haberine göre, ünlü yazar Tennessee Williams'ın romanından John Huston'ın beyazperdeye uyarlayarak yönettiği film, 37 yıl sonra yeniden diriliyor. 
     Ava Gardner ve Richard Burton'ın ölümsüz yorumuyla hatırlanan filmin Zeta-Jones'un yapım şirketi ''Milkwood''a verilmesi düşünülüyor. Filmde, Douglas, yıllar önce Burton'ın canlandırdığı Meksika'da rehberlik yapan alkolik bir ''eski rahip'' olarak kamera karşısına geçecek. Ünlü çiftin ''Traffic'' filminden sonra yeniden kamera karşısına geçeceği filmin yapım ekibinden bir yetkili, ''Douglas, eşi Zeta-Jones ile birlikte yeniden kamera karşısına geçmek için çok hevesli. Onlar bu roller için çok mükemmel bir seçim. Çünkü, aralarındaki elektrik ve uyum müthiş'' yorumunda bulundu. Filmde rol alacak ekibin belirlenmesinin ardından gelecek yıl çekimlere başlanılması düşünülüyor. 







</TEXT>
</DOC>
