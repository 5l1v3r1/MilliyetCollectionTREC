<DOC>
<DOCNO> 8301 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/spor/spo02.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İntikam maçı oynamayacağız’ 
</HEADLINE>
<TEXT>

Denizli, "Beşiktaş karşılaşmasının favorisi olmaz" dedi 
     YUSUF KOBAL 

     FENERBAHÇE Teknik Direktörü Mustafa Denizli, "İlk devrede 3 - 0 yenildik diye Beşiktaş’la intikam maçı oynamayacağız. Bu normal bir lig karşılaşması" dedi. Denizli, "Beşiktaş maçının favorisi olmaz. Şimdiden şampiyon ilan edilmek, beni rahatsız eder. Olumlu eleştirileri de ligin sonunda almak önemlidir" diye konuştu. 
     DENİZLİ, derbiyi kaybetmelerinin yarıştan uzaklaşacakları anlamına gelmediğini de belirtti ve "Ama elde ettiğimiz küçük avantajı korumalıyız" ifadelerini kullandı. Denizli, sakatların iyiye gittiğini söyledi, "Yarın bugün eksiksiz çalışmaya başlarız" ifadelerini kullandı. 
     
Doğum günüm cumartesi’29 yaşına sürpriz bir parti ile giren Revivo, "Gerçek doğum günümü Beşiktaş’ı yendikten sonra kutlayacağım" dedi 
     OYNADIĞI son beş maçta yıldızlaşan Fenerbahçe’nin İsrailli oyuncusu Haim Revivo’ya, muhteşem bir yaş günü partisi düzenlendi. Türkiye’deki en yakın arkadaşı Ceki Ancel, Revivo için İsrail’dan tam 25 sanatçı getirip, Fenerbahçeli futbolcularla birlikte Revivo’ya sürpriz yaptı. Gece yarısı partiye getirilen herşeyden habersiz Revivo, karşısında ülkesinin en ünlü sanatçılarını, İsrail şarkıları söylerken, Fenerbahçeli takım arkadaşları ile birlikte görünce, şaşkına döndü. 
     GARDEN 74 isimli kulüpte düzenlenen geceye sonradan getirilen Revivo, "Asıl doğum günüm cumartesi günü. Beşiktaş’ı yenerek bunu kutlayacağım" dedi. 29 yaşına giren Revivo’ya sürpriz yaşgünü partisi düzenlemek için Beşiktaş maçı öncesi Mustafa Denizli’den özel izin alındı. Doktor Bilal’in Türkçe, İsrailli sanatçıların da kendi dillerinde söyledikleri şarkılarla çoşan ve hediye yağmuruna tutulan Revivo saatler tam 24.00’ü gösterdiğinde ortaya çıkarılan dev pastayı kesti. 
     
Johnson oynuyor      Fenerbahçe, Johnson’a nihayet izin aldı. Ganalı oyuncu, Beşiktaş’a karşı forma giyebilecek. Johnson, karşılaşmadan sonra Fenerbahçeli yönetici Nihat Özdemir’in uçağı ile, Sudan’a gidip, milli maçta da oynayacak. Sarı - Lacivertli takım, derbinin hazırlıklarını dün yaptığı idmanla sürdürdü. Bu arada İsveç’te tedavisi süren Andersson dün gece İstanbul’a geldi. 
     
BALİC dinlenecek      Fenerbahçe’nin önceki gün yaptığı idmanda sakatlanan Balic’in dün MR’ı çekildi. Doktorlar, Balic’in tetkiklerinde önemli bir bulguya rastlanmadığını, sakatlığın kısa sürede geçebileceğini bildirdiler. Balic, Beşiktaş maçına kadar dinlendirilecek. Sonraki kontrolde de hakkındaki son karar verilecek. 
     


 SPOR 

























</TEXT>
</DOC>
