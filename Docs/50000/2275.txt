<DOC>
<DOCNO> 2275 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sondun01.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
El Salvador'da depremde ölenlerin sayısı 403'e çıktı 
</HEADLINE>
<TEXT>

     Orta Amerika'yı vuran depremden en çok etkilenen El Salvador'da ölü sayısı 403'e yükseldi. Polis, bin 117 kişinin yaralandığı depremde 11 bin 57 kişinin kurtarıldığını, ancak kayıp sayısının bilinmediğini kaydetti. 
     Polis ayrıca 7 bin 934 evin tamamen yıkıldığını, 16 bin 890 evin ise hasar gördüğünü açıkladı. Bu arada El Salvadorlu yetkililer, Kolombiya'dan acilen 3 bin tabut istedi. Öte yandan depremden sonra bozulan pistin onarılmasından sonra El Salvador havaalanının ticari uçuşlara açıldığı bildirildi. 
     Orta Amerika'da meydana gelen depremden en fazla zarar gören El Salvador'a uluslararası toplumdan yapılan yardımlar devam ediyor. Tayvan, İspanya ve Fransa'nın yanı sıra El Salvador'a en yakın ülkelerden Meksika da yardım malzemesi, kurtarma köpekleri ve felaketler konusunda uzmanlaşmış askeri personelle birlikte 5 adet C-130 tipindeki uçağı bölgeye gönderdi. 
     ABD ise El Salvador'a kurtarma köpekleriyle çadır yapımında kullanılan muşamba, su, tıbbi malzeme ve battaniyelerden oluşan yaklaşık 11 tondan fazla yardım gönderdi. 




</TEXT>
</DOC>
