<DOC>
<DOCNO> 32376 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sontur25.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK TRT için son adayını da seçti "Sacettin Gürbüz" 
</HEADLINE>
<TEXT>

     Radyo ve Televizyon Üst Kurulu RTÜK , TRT Genel Müdürlüğü için üçüncü aday olarak halen TRT'de baş uzmanlık görevinde bulunan Sacettin Gürbüz'ü seçti. 
     RTÜK, öğleden önceki toplantısında yapılan 7 tur oylamaya rağmen 3. adayın belirlenememesi üzerine öğleden sonra 8. turla seçimlere devam etti. 
     RTÜK Başkan Yardımcısı Fatih Karaca, yaklaşık yarım saat süren toplantıdan sonra yaptığı açıklamada, 8. turda 5 oy alan Sacettin Gürbüz'ün üçüncü aday olarak belirlendiğini söyledi. 
     Yapılan seçimler sonucunda, 52 aday adayı arasından birinci turda 6 oy alan TRT Genel Müdürü Yücel Yener ile 3. turda 6 oy alan BRT Genel Müdürü Adem Gürses'in aday olarak seçildiğini anımsatan Karaca, 8. turda da 5 oy alan Sacettin Gürbüz'ün belirlenmesiyle birlikte seçimin tamamlandığını belirtti. 
     Karaca, 3 adayın bugün Başbakanlığa bildirileceğini ifade etti. 
     RTÜK üyelerinin de aday gösterme haklarının bulunduğunu anımsatan Karaca, ancak RTÜK üyelerinin herhangi bir aday göstermediklerini bildirdi. 
     Karaca, TRT Genel Müdürü Yücel Yener'in görev süresinin yarın dolacağı anımsatılarak, yerine kimin vekalet edeceğinin sorulması üzerine, ''Bu bizim dışımızda. Biz, sadece TRT Genel Müdür adaylarını belirliyoruz'' diye konuştu. 
     
     
     






</TEXT>
</DOC>
