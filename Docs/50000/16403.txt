<DOC>
<DOCNO> 16403 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/yazar/pulur.html </URL>
<DATE> 2001/04/15/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
"Gülmeye, gülmeye geldik " 
</HEADLINE>
<TEXT>

     FUTBOL maçlarına gidip "Ölmeye, ölmeye geldik " diye bağıranlara inat, Cihan Demirci de "Gülmeye, gülmeye geldik" diyor. 
     "Ölmeye, ölmeye geldik " diye bağırmanın, iki nedeni varmış cahillik ve ruh hastalığı... 
     Ruh hastalığının en keskin ilacı da "mizah"mış... 
     Cihan Demirci de, bu ilacı "Ercan Kitabevi" eczanesinde satışa çıkarmış... 
     Bu ilaç tutarsa "Yok satar" ama, hastayı nereden bulacağız, kim "Ben ruh hastasıyım" diyor ki 
     
     CİHAN Demirci, kendisine ait bazı fıkralara "ihtira beratı" almış olacak ki onları "patent"lemiş. Bu fıkraları araklayıp, medya ve internet ortamına, isimsiz taşımış, ya da taşıyacak olanlara, en derin ve yeni kalaylanmış teessüflerini birinci elden sunuyor. 
     
     EŞEK bara gitmiş, bir duble rakı içmiş, 50 milyon lira vermiş, çıkarken barmenin "Bir eşeğin bara geldiğini ilk defa görüyorum " diye mırıldandığını duyunca geri dönmüş 
     "Bir duble rakıya 50 milyon ödeyişi de son defadır " 
     
     TEMEL, güzellik yarışmasına katılan kızları televizyonda ağzı bir karış açık seyrederken, karısı uyarmış 
     "Ula Temel, sen onlara bakma, güzelluk geçicudur " 
     Temel, Hatçe'ye dönmüş baştan aşağıya süzmüş 
     "Haçan bu güzelluk geçicudur da, sizin oralardan hiç geçmemiş dur " 
     
     CİHAN Demirci bir ara minibüslerdeki yazılara takmış 
     "Hızlım benim " 
     "Zırlama be kardeşim, geçeceksen geç " 
     "Güvenme varlığa, düşersin darlığa " 
     Bir ara bunların en ünlüsü ve yaygını "Nazar etme n'olur Çalış senin de olur"muş... 
     Cihan Demirci bunu değiştirmiş 
     "Nazar etme n'olur Çalarsan senin de olur " 
     
     FİLLER üzerinde bir bilimsel çalışma için uluslararası yarışma açılmış... 
     İngilizler 3 ciltlik bir çalışmayla katılmışlar 
     "Fillerin zoolojik özellikleri." 
     Almanların araştırması 4 ciltmiş 
     "Fillerin, çalışma hayatında disiplinin yeri." 
     Fransızlar, yarışmaya tam kendilerine yakışan 6 cilt araştırmayla katılmışlar 
     "Fillerin aşk hayatı " 
     Türkler ise 15 cilt tutan araştırmalarını son dakikada yetiştirebilmişler 
     "Filler nasıl, Türk düşmanı oldu " 
     
     BİR fıkra da bizden, lakin Cihan Demirci'nin fıkraları gibi patenti, matenti yok... 
     Dünyanın en ince üç kitabı varmış... 
     Birincisi İngilizlerin yemek kitabı, ikincisi Almanların mizah antolojisi, üçüncüsü de Türklerin demokrasi tarihi... 
     
     





SBF'den inciler 


Ecevit "Dış desteğin önü açıldı" 


İçel Havalimanı Öksüz kaldı 


Haydi bakalım, yeniden umuda yolculuk... 


Milat Pazartesi 


İki yabancı 


Plato "Akıl kutsaldır" 


Diyalog eksikliği 


Devletin tasarruf tedbirleri 


"Gülmeye, gülmeye geldik " 


Lale Devri'nin sonu 


Sen öyle zannet 


Gelecek tamam, dalgalıya devam 


Derviş "umut" dağıttı 


</TEXT>
</DOC>
