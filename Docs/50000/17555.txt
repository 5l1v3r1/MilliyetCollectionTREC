<DOC>
<DOCNO> 17555 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur17.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Eylemciler bir grup rehineyi daha serbest bıraktılar 
</HEADLINE>
<TEXT>

     Swissotel'de silahlı eylemciler tarafından rehin alınanlardan, aralarında kadınların da bulunduğu bir grup daha serbest bırakıldı. 
     Alınan bilgiye göre, aralarında kadınların da bulunduğu rehinelerden bir bölümü daha eylemciler tarafından serbest bırakılarak dışarıya çıkarıldı. 
     Bu kişilerden fenalık geçiren bazılarının, olay yerinde bekletilen ambulanslardan birinde tedavilerinin gerçekleştirildiği belirtildi. 
     Bu arada, ABD'nin İstanbul Başkonsolosluğu'ndan adı açıklanmayan bir yetkili, diplomatik plakalı bir araçla Swissotel'e geldi. 
     Araçla bir süre otelin üst tarafında bekletilen bu kişi, daha sonra gerekli iznin alınmasıyla otele doğru hareket etti. 




</TEXT>
</DOC>
