<DOC>
<DOCNO> 37014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yasam/yas04.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Tacizci arkadaşa öfkelendi katil oldu katil oldu katil etti 
</HEADLINE>
<TEXT>

Birlikte içtikleri arkadaşının sevgilisini taciz ettiğini iddia eden öfkeli genç, arkadaşını beş yerinden bıçaklayarak öldürdü... 
     TAYLAN YILDIRIM İzmir DHA 

     Olay önceki gece İzmir'in Karşıyaka ilçesinde meydana geldi. O gece 23 yaşındaki Özkan Kıma, 17 yaşındaki sevgilisi N.Ş. ve arkadaşı Mustafa Atay ile memba suyu dağıtımı yapan Hasan İgde'nin evine gitti. 
     Dört arkadaş evde alkol aldıktan sonra dışarı çıkıp biraz gezdiler ve ardınodan da bir lokantaya girerek yemek yediler. Burada da biraz içtikten sonra geceye devam etmek için bu kez ailesi tatilde olan Özkan Kıma'nın evine gidildi. 
     
     Komşular ayırdı 
     Evin terasında oturulurken Hasan İgde 41 ile Kıma arasında, ağız kavgası çıktı. Kavganın nedeni N.Ş.'idi. Kıma'nın iddiasına göre arkadaşı sevgilisine sarkıntılık ediyordu. 
     Gürültüler öylesine arttı ki, tartışma araya giren komşular sayesinde yatıştırılabildi. Ya da öyle zannedildi. Çünkü iki arkadaş bir süre sonra kavgaya devam etmek için evin arkasındaki boş arsaya çıktılar. 
     Arsaya inerken Özkan Kıma evden bir de ekmek bıçağı aldı ve tutuştukları kavgada İgde'yi tam beş yerinden bıçakladı. 
     
     Hemen yakalandılar 
     Kanlar içinde yere yığılan arkadaşının öldüğünün anlayan Kıma eve dönüp sevgilisi N.Ş. ve Mustafa Atay'ı da yanına alarak olay yerinden kaçtı. Ancak bir ihbar üzerine üzerine polis üç arkadaşı saklandıkları evde yakaladı. 
     İfadesinde suçunu itiraf eden Özkan Kıma, kendini şöyle savundu "Hasan İgde, kız arkadaşıma sarkıntılık edince kendisini uyardım. Bana da ileri geri konuşunca öldürdüm." 
     



 YAŞAM 
























</TEXT>
</DOC>
