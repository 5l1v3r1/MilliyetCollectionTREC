<DOC>
<DOCNO> 11688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/16/son/soneko15.html </URL>
<DATE> 2001/03/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş "Piyasalar haftaya açılacak" 
</HEADLINE>
<TEXT>

     Devlet Bakanı Kemal Derviş, hazırlıkları sürdürülen yeni ekonomik program öncesi, uluslararası kuruluşlarla bir ''çerçeve anlaşması'' imzalanması üzerinde çalıştıklarını bildirdi. 
     Tobb'un Ankara Sheraton Oteli'nde yapılan Oda ve Borsa başkanları toplantısına katılan Bakan Derviş, ''hızla bir biçimde, uluslararası kuruluşlarla çerçeve anlaşmasına varacığımızı ümit ediyorum,oldu bitti demiyorum'' dedi. 
     Bu anlaşmaya varmaya çalışacaklarına işaret eden Derviş, aynı zamanda piyasaları rahatlatmak için tedbirleri hemen yürürlüğe koyacaklarını, çerçeve anlaşmasına dönük önümüzdeki üç gün geceli-gündüzlü çalışacaklarını belirtti. Yeni program için iç kaynaklar yanında, dış desteğin de şart olduğunu belirten Derviş, ancak bunun ne pahasına olursa olsun yapılmayacağını, gelecek kredinin faizinin önemli olduğunu vurguladı. Derviş, yüksek faizlerin düşürülmesi gerektiğini belirtirken, ekonomiye ilişkin ''bu acil tıkanma durumunu inşallah haftaya aşacağız'' dedi. 
     Devlet Bakanı Kemal Derviş, geçmişte Türkiye'yi dışarıdan izlediğini ama bütün ayrıntılarını izlemenin mümkün olmadığını belirtirken, ''en büyük sorunum, bütün sorunların iç yüzünü iyice öğerenebilmek. Bu zaman alacak tabii'' dedi. 




</TEXT>
</DOC>
