<DOC>
<DOCNO> 37857 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/siyaset/siy01.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Saadet’li Hoca’dan motivasyon istiyor 
</HEADLINE>
<TEXT>

Abant kampında Bekaroğlu ile Asiltürk arasında motivasyon tartışması çıktı 
     ABDULLAH KARAKUŞ Ankara 

     Milli Görüş’ün geleneği temsil eden partisi Saadet’te SP kavga başladı. Abant’taki üç günlük kampta Genel Başkan Yardımcısı Mehmet Bekaroğlu ile Necmettin Erbakan’ın sırdaşı Oğuzhan Asiltürk arasında "motivasyon" tartışması çıktı. 
     Bazı SP’liler, kampta RP ve FP’nin kapatılmasını tartışırken "Bizim yanlışlarımız neydi " diyerek özeleştiri yapılmasını istediler. Birçok üye "içimiz ve dışımızın bir olması gerekir. Kendi içimizde konuştuklarımızla dışarda söylediklerimiz aynı olmalı. Parti politikaları son dakikada belirlenmemeli. Her şey açık olmalı. Ancak böyle başarılı olabiliriz" görüşünü savundu. 
     Geçmişteki hatalar tartışılırken konu "motivasyon eksikliğine" geldi. Genel Başkan Yardımcısı Prof. Dr. Bekaroğlu, "Bizde motivasyon eksikliği var. Heyacan yok. Önce bizim motive edilmemiz lazım ki, biz de teşkilatı ve tabanımızı motive edebilelim" dedi. Bu sözlere kızdığı öğrenilen Oğuzhan Asiltürk "Bizim motivasyon eksikliğimiz yok. Heyacanımız fazlasıyla var" diye tepki gösterdi. 
     



 SİYASET 











</TEXT>
</DOC>
