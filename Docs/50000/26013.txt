<DOC>
<DOCNO> 26013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/siyaset/siy10.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ersümer’in Milliyet’e açtığı davaya ret 
</HEADLINE>
<TEXT>

     İSTANBUL Milliyet 

     Eski Enerji ve Tabii Kaynaklar Bakanı Cumhur Ersümer’in, Prof. Tolga Yarman’ın görüşlerini içeren "Enerjimiz yeter" başlıklı haber nedeniyle Milliyet aleyhine açtığı tazminat davası reddedildi. 
     Ersümer, avukatı Mustafa Kul aracılığıyla açtığı davada, 20 Haziran 2000 tarihinde yayımlanan haberde Yarman’ın sözleriyle, "kişilik haklarının, siyasi ve sosyal itibarının zedelendiği, başkalarına çıkar sağlamak gibi iftira ve hakaretlerde bulunulduğunu" iddia etti. Ersümer, Milliyet gazetesi ile Sorumlu Yazıişleri Müdürümüz Eren Güvener ve Prof. Yalman hakkında 5 milyarlık manevi tazminat talebinde bulundu. 
     Ancak Ankara Asliye 2. Hukuk Mahkemesi davanın reddine karar verdi. Kararda, Yarman’ın görüşlerinde öneri ve kınama niteliğinin ağırlıkta olduğu ve eleştiri sınırları içinde kaldığı, bu nedenle hukuka aykırı bir durumdan söz edilemeyeceği vurgulandı. 



 SİYASET 




















</TEXT>
</DOC>
