<DOC>
<DOCNO> 36124 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur30.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni evli kadını bilezikleri için öldürdüler 
</HEADLINE>
<TEXT>

     Tekirdağ'ın Malkara İlçesi'ne bağlı Sağlamtaş Köyü'nde, yeni evli çiftin evine giren ve kimlikleri henüz belirlenemeyen kişi ya da kişiler, genç kadını bıçakla öldürdükten sonra bileziklerini çalarak kaçtılar. 
     Alınan bilgiye göre, bir süre önce evlenen Ali ve Nurgül Dışdıbak 20 çiftinin evine geç saatte gelen kişi veya kişiler, Ali Dışdıbak'ı, kapının önüne çıktığı sırada, başına sert bir cisimle vurarak bayılttılar. İçeri giren hırsız veya hırsızlar, genç kadını bıçaklayarak öldürdükten sonra kolundaki bilezikleri alarak kaçtılar. 
     Ali Dışdıbak'ın babası Recai Dışdıbak, ziyaret için geldiğinde oğlunu kapının önünde baygın halde ve gelininin cesedini görünce durumu Jandarma'ya bildirdi. 
     Ali Dışdıbak, Malkara Devlet Hastanesi'nde tedavi altına alınırken, eşi Nurgül'ün bıçakla öldürüldüğü ve bileziklerinin çalındığı belirlendi. 
     Yetkililer, Nurgül Dışdıbak'ın cesedinin otopsi için Tekirdağ Devlet Hastanesi'ne gönderildiğini belirterek, olayla ilgili soruşturmaya başlandığını bildirdiler. 
     
     







</TEXT>
</DOC>
