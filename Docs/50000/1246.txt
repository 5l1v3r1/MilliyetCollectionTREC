<DOC>
<DOCNO> 1246 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/son/sontur21.html </URL>
<DATE> 2001/01/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Hürriyet gazetesinin manşetine Ecevit'ten sonra bir öfke de Mesut Yılmaz'dan 
</HEADLINE>
<TEXT>

     Yılmaz, tartışmaların odağındaki Enerji Bakanı Cumhur Ersümer'in de aralarında bulunduğu ANAP'lı devlet bakanlarıyla birlikte dün parti genel merkezinde bir basın açıklaması yaptı. Üst düzey bir askeri yetkilinin ağzından "Beyaz Enerji Operasyonu'nu biz başlattık. Ersümer'in üzerini çizin" haberine değinen Yılmaz, yer aldığı gazete açısından yüzkızartıcı bir olaydır. Sayın Bakanımıza atfen, kendisine ait olmayan bir beyan yayınlanmış ve adeta bugünkü habere kılıfı hazırlanmıştır. Bu konuda İçişleri Bakanlığı'nın dışındaki açıklamalara itibar edilmemesini istiyorum. Hele ismini belirtmekten çekinen kişilerin beyanlarına dayınalarak yapılan yayınlar, mücadeleye zarar verir. Herkes kendi görevini yapmıştır. Yolsuzluklarla mücadele kurumlararası işbirliği ile başarıya ulaşabilir. Yoksa bazı basın organlarının yapmaya çalıştığı gibi konuyu magazinel, bir sansasyon meselesi haline getirirseniz, asıl hedefi gözden kaçırırsınız. Belki de yapılmak istenen budur. Soruşturmayı İçişleri Bakanlığı yürütüyor. 
     Jandarma, İçişleri'nin bünyesindedir. Olay yeri itibariyle Jandarma bölgesi olduğu için böyle bir iş bölümüne gidildi. 
     Yılmaz, siyaset kurumunu yıpratmaya yönelik çabaların hatırlatılması ve "siyaset kurumunun da özeleştiri yapması gerekmez mi " diye sorması üzerine, şunları söyledi 
     "Dünyanın her yerinde siyasetçiler hata yapar. Tümüyle siyaset kurumunu yaraladığınız zaman, ortada başka çözüm bırakmıyorsunuz. Alternatif hangisidir, soruyorum size. Siyasete yüklenen, siyasetçilere kirli, kötü gösteren basına soruyorum neyin özlemi içindedirler Ülkenin sorunlarının çözümünü kime emanet edecekler. Yeniden askeri yönetimlerin özlemi mi var " 




</TEXT>
</DOC>
