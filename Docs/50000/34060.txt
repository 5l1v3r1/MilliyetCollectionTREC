<DOC>
<DOCNO> 34060 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/siyaset/siy04.html </URL>
<DATE> 2001/07/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk, Türkiye için şansızlık’ 
</HEADLINE>
<TEXT>

     ANKARA Milliyet 

     Aydın Milletvekili Sema Pişkinsüt, dün yaptığı yazılı açıklamada, Adalet Bakanı Hikmet Sami Türk’ün basında yer alan demeçlerinin "üzücü, düşündürücü ve kaygı verici" olduğunu ifade etti. 
     Pişkinsüt, "Hukuk adına sürekli yanlış yapan, devlet adına açıklama yapıp sözünden dönen bir Adalet Bakanı’na sahip olmamız, Türkiye için büyük şanssızlıktır" dedi. 
     Pişkinsüt, Türk’ün demecini "özrü kabahatinden büyük" olarak nitelendirerek, "Yayımlanan raporlarda belgelenmiş kötü muamele ve işkence aletlerini görmezden gelerek, Biz aletlere ceza vermiyoruz’ gibi bir hukuk insanının yapmaması gereken açıklamaları yapan bakanın, önce o aletler ile donanımın kamu binalarında ne aradığını açıklaması ve gereğini yapması gerekirdi" dedi. 
     Pişkinsüt, açıklamasında şu görüşlere yer verdi "Adalet Bakanı’nın gördükleri işkencelerle ilgili suç duyurusunda bulunan, bizim de savcılıklarımıza ilettiğimiz 980 başvurunun akıbetinin ne olduğunu çok iyi bilmesine karşın, sorumluluklarını tam olarak yerine getirmiş olduğunu söyleyebilmesi, daha önceki tutumunun bir benzerini oluşturmuştur." 
     



 SİYASET 


















</TEXT>
</DOC>
