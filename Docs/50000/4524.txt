<DOC>
<DOCNO> 4524 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/son/sontur13.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Drej Ali "Hakkımdaki iddialar doğru değil" 
</HEADLINE>
<TEXT>

     Et kaçakçılığı ile ilgili "Buffalo Operasyonu" çerçevesinde gözlem altına alınan "Drej Ali" lakaplı Ali Yasak, uçakla Ankara’ya götürüldü. 
     Burnundaki rahatsızlık nedeniyle ameliyat olduğu Florance Nightingale Hastanesi’nden bugün taburcu edilen Yasak, saat 12.30’da 3 sivil polis tarafından elleri kelepçesiz olarak Atatürk Havalimanı’na getirildi. 
     Burada, kendisine hangi suçlamanın yöneltildiğini soran basın mensuplarına "Ankara söyleyecek" karşılığını veren Yasak, et kaçakçılığı olayının elebaşı olduğu ileri sürülen ve halen cezaevinde tutuklu bulunan İsak Romano’nun yaralanmasıyla ilgili suçlandığının hatırlatılması üzerine de, "Hakkımdaki iddiaların hiçbiri doğru değil" dedi. 
     Ali Yasak, daha sonra beraberindeki polislerle, THY’nin TK 124 sefer sayılı uçağı ile Ankara’ya hareket etti. 
     




</TEXT>
</DOC>
