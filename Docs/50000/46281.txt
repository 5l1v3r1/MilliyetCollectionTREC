<DOC>
<DOCNO> 46281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/spor/ymese.html </URL>
<DATE> 2001/10/11/ </DATE>
<TIME>  </TIME>
<AUTHOR> BİLAL MEŞE  </AUTHOR>
<HEADLINE>
Atamayana, atarlar 
</HEADLINE>
<TEXT>

     Ankaragücü ile "güven" kazanan, Kocaelispor’la "çıkışa" geçen Beşiktaş, dünkü mücadelede Samsunspor’a oranla üstün bir oyun ortaya koydu. 4-4-2 sistemiyle maça başlayan Beşiktaş, özellikle kontraataklarda hem orta alanda, hem ofansta iyi çoğaldı, ancak aradığı golü bulamadı. Fark yapacağı ilk yarıdan golsüz çıktı Kartal. Bu yarıda maçın kader anı 13.dakikada Tümer’in kaçırdığı fırsattı. Atsa, hem "duvar" yıkılacak, hem de "fark" gelecekti. Sadece Tümer mi Kenan’ın markajında oynayan İlhan Mansız, Ronaldo, İbrahim yakalayıp, atamayanlardı. 
     Sol kulvarda İbrahim, Bayram ikilisi rakibin sağ kanatını çökertirken, Kartal’ın çok adamla ofansa çıkmasında başrol oynadılar. Nihat’ın öldürücü bindirmeleri, İlhan Mansız’ın çarpraz koşuları, rakip savunmayı yıkan en büyük faktörlerdi. Ne var ki, Beşiktaş son vuruşlarda aynı başarıyı gösteremedi. 
     İkinci yarıya da hızlı başlayan Beşiktaş, İlhan Mansız’la rakip "duvarı" delerken, tribünleri umutlandırdı, güven kazandı. Tribünler fark beklerken, 60.dakikada Ertuğrul sahneye çıktı, eski takımını yıktı, skoru eşitledi. Ertuğrul’un golü kelimenin tam anlamıyla bir savunma "skandalıydı". Kjaer’in suçu var mı, yok mu, tartışılır 
     İki haftadır Beşiktaş’ın maçını yöneten hakemlere "tetikçi" dediler, yerden yere vurdular. Hakemdir, hata yapar mantığını hep kulak ardı ettiler. Peki dünkü Çulcu’nun penaltı kararına ne demeli Tetikçi diyenler, acaba Mustafa Çulcu’ya madalya mı takacaklar Böyle ucuz bir penaltı dünyanın hiç bir yerinde yok. Kararda suçunu anladı Çulcu... Nasıl mı Bu dakikadan sonra dönüş yaptı, Samsunspor’a haksız düdükler çaldı. 
     Celil’in 83.dakikada attığı gol Kartal’ın kolunu - kanadını kırdı, oyundan düşürdü. Penaltıyı kurtaran Kjaer, bu golü bacak arasından alırken hatalıydı. İnsan bunu gördükten sonra ister istemez düşünüyor Fevzi’nin suçu ne 
     Golden sonra Kartal yüklenmeye devam etti. Ne var ki Celil’in golüyle "güven" kazanan Samsunspor savunması kapandıkça, kapandı, üç puanı alıp, erteleme maçından avantajlı çıktı. 
     



 SPOR 






















</TEXT>
</DOC>
