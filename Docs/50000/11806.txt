<DOC>
<DOCNO> 11806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/yazar/okur.html </URL>
<DATE> 2001/03/17/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Fonlara SPK'dan yanıt 
</HEADLINE>
<TEXT>

     Sermaye Piyasası Kurulu'ndan bir açıklama geldi. 
     Konu, iki gün önce yazdığımız "Kafamıza takılan birkaç soru" isimli yazımız ile ilgili. 
     Sermaye piyasası aracı olan Hazine kağıtlarının alım - satımı ve bunlar üzerinden yapılan repo işlemini anlatmış, tahvil ve bonoda gerçekleştirilen ikincil piyasa işlemlerinden söz etmiştik. Bir de likit fonlardan bahsetmiştik. 
     Derdimiz, repo ya da likit fonlarla ilgili yatırımcılara bilgi vermekti. 
     Biliyorsunuz 12 ayrı yatırım fonu var. Fonların içini de hisse senedi, tahvil, bono, repo oluşturuyor. 
     Yatırım fonlarının bugünkü kur üzerinden toplam değeri 3 milyar dolar. Geçen yıl yatırım fonlarının toplam değeri 4.5 milyar dolara kadar çıkmıştı. Hisse senedi ağırlıklı fonların tutarı ise 500 milyon dolar seviyesindeydi. 
     Sonuçta yatırımcı sayısı 600 bin olan bir enstrümandan söz ediyoruz. 
     Biz de dedik ki 
     Madem ki bu kadar geniş bir kesim yatırım fonuna yatırım yapmış, o halde sistemde bir sıkıntı var mı, yok mu Anlayalım ve doğrudan bilgi verelim. 
     13'ü Tasarruf Mevduatı Sigorta Fonu'nda geri kalan 68 bankanın ve birçok aracı kurumun yatırım fonu kurduğunu biliyoruz. Bazı bankalar Tasarruf Mevduatı Sigorta Fonu'na devredildi. Buralarda ne oluyor Sermaye Piyasası Kurulu ile İstanbul Menkul Kıymetler Borsası'ndan bilgi alalım dedik. 
     SPK Kurumsal Yatırımcılar Daire Başkanı Vahdettin Ertaş aradı. 
     Öncelikle sistemin nasıl çalıştığı konusunda bilgi verdi. Ertaş diyor ki 
     "Bildiğiniz gibi bankalar, Sermaye Piyasası Kurulu'na başvurarak yatırım fonu kurmak için izin alırlar. Eğer başvuran banka ise, eskiden Hazine'den şimdi BDDK'dan bilgi istenir. Diyelim ki fona katılımda sigorta şirketi varsa o vakit Hazine'den bilgi alınıyor. Her yatırım fonu ayrı bir tüzel kişilik ve ortak bir havuz sistemiyle çalışılmıyor." 
     Yatırmıcılar cephesinden bakarsak, yatırım fonunda riskler neler 
     Yine Ertaş'ın yanıtı 
     "Muhtemel iki riski yatırımcı iyi bilecek. Faiz riski, fiyat riski..." 
     Diyelim ki likit fon aldınız, teorik olarak kaybetme riskiniz yok. Çünkü paranız repo yapılıyor. Yani repo yapan bankanın bu para karşılığı kadar Hazine bonosu ve devlet tahvili olması lazım. Ya yoksa Kısacası açığa repo mümkün mü 
     İşte Ertaş bu soruya "yatırmıcı İMKB'den alım ve satım yapabilir. Yapılacak her işlem için teminat istenir. Teminatlar da, varlıklar da Takasbank'ta tutuluyor" diyor. 
     Örnek veriyor. 1994 krizinde 3 bankaya el konulmuştu. 5 yatırım fonu vardı. Varlıkları Takasbank'taydı. Vatandaşa gelin kayıtları teslim edin ve paranızı alın dedik. Bir sorun yaşanmadı. Şimdi 13 bankanın 30 yatırım fonu var. Ve hiçbirinde sıkıntı yok. 
     Bu önemli. 
     Biliyorsunuz, SPK'nın internette bir sitesi var www.spk.gov.tr . Ve yatırım fonlarıyla ilgili her türlü bilgi burada yer alıyor. Yatırımcıların bilmesi gereken, yatırım fonu sabit getirili bir enstrüman olmadığı konusu. Kısa dönemli getirilere bakıp kıyaslama yapmak yerine geçmiş döneme ilişkin kıyaslama yapılması şart. Fon karşılaştırılması yapılırken de elma ile armutun karıştırılmaması önemli. Likit fonu, endeks fon ile karşılaştırmamak gibi... 
     Bütün bunları yazmamızın nedeni, repoda, yatırım fonunda mevduatta olduğu gibi güvence yok. 
     Biz, ihtimal dahilinde kafaları karıştıran her soruya yanıt almak durumundayız. 
     Yatırımcı cephesinden bakıldığında risk ne zaman gündeme gelebilir sorusuna ise yanıt yine SPK'dan geliyor 
     "Diyelim ki teminatınız 1 trilyon lira. Faizler de yüzde 100'lerden yüzde 1000'lere fırladı. Açığa düşme ihtimali var. Ancak faizlerin tırmandığı bir dönemde fonlar açısından biz bir sorunla karşılaşmadık." 
     
     





Taşnak körlüğü 


Zenciden beter 


Cem'in yemeği 


Bizimkiler dizisine anne torpili 


Ankara'dan Kemal Derviş'li notlar... 


Moral proteini 


Merhaba 


Bostancıoğlu işsizin halinden şimdi anlar 


Acı 


Önce iç destek... 


Fonlara SPK'dan yanıt 


Her yer karanlık... 


Mandacılık 


Bilateral krediye ABD ile siftah 


Tahtakale'de mal çok, alıcı yok 


</TEXT>
</DOC>
