<DOC>
<DOCNO> 39768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/spor/spo01.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'u çıldırttılar 
</HEADLINE>
<TEXT>

Beşiktaş’ın idmanında oğlunu alt yapıya denemeye getiren bir kişinin belinde silah görülmesi ortalığı karıştırdı. Alman hoca, "Burası sirke döndü" dedi 
     KARTAL YİĞİT 

     Panik yarattı 
     SAMSUN maçının hazırlıklarını çift antrenmanla sürdüren Beşiktaş’ın dünkü çalışmasında ilginç bir olay yaşandı. Kırklareli’nden oğlunu alt yapıda denemeye getiren bir şahsın belinde tabanca görülünce ortalık karıştı. Tribündeki velilerin olayı polise bildirmeleri üzerine iki polis memuru Fulya’ya gelip, tabancalı şahsı karakola götürmek istedi. Bu şahıs, polislerle tesislere girip, durumu Sinan Engin’e anlatmak istedi. 
     
     Medyaya yasak 
     GAZETECİLERİN bu anı görüntülemek istemesi sırasındaki kargaşa Teknik Direktör Daum’u çileden çıkardı. Daum antrenmanı yarıda kesip, medya mensuplarına "Burası sirke döndü. Oyuncularımın konsantrasyonunu bozdunuz. Sert tedbirler alacağım" dedi. Daum akşamki çalışmayı da basına kapattı. Tabancalı kişinin silahının ruhsatlı olduğu, bir anlık gömleğinin açılmasıyla silahının ortaya çıktığı bildirildi. 
     
Nihat’a vize yok      TEKNİK Direktör Daum, Nihat’ı isteyen Real Sociedad’ın hocası Toshack’a ret yanıtı verdi. Kendisini arayan Galli hocaya Daum, "Kadromda satılacak futbolcu yok. Üstelik Nihat, Beşiktaş’a yıllarca hizmet edecek genç bir futbolcu. Onu bırakmamız söz konusu bile değildir" diye konuştu. Nouma’nın Wimbledon ve Derby Country görüştüğü belirtildi. 
     



 SPOR 




























</TEXT>
</DOC>
