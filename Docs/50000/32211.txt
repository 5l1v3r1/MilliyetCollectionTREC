<DOC>
<DOCNO> 32211 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/ekonomi/eko01.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Advantage’a rakip geliyor 
</HEADLINE>
<TEXT>

Taksitli kart pazarına çok dinamik bir şekilde çıkacaklarını söyleyen Akbank Genel Müdürü Zafer Kurtul, Taksitli kart çok farklı avantajlar sağlayacak, ismini henüz belirlemedik’ dedi 
     SONGÜL HATISARU Londra 

     Advantage Card’la anlaşamayan Akbank, kasım ayında Taksitli Kart’ çıkartıyor. Advantage’a rakip olarak çıkacak Taksitli Kart’ için ayrı bir ekip oluşturan banka, kartın dizayn ve sonraki aşamaları için Akademi Sistemleri şirketini de kurdu. Şirketin genel müdürlüğüne, Akbank Genel Müdür Yardımcısı İlker Oral getirildi. Akbank Genel Müdürü Zafer Kurtul, taksitli kartın, ilk ikiden biri olmasını hedeflediklerini söyledi. Kurtul, CarrefourSA’yla anlaşıldığını, geniş bir yelpazeyi kapsayacak kart için bir çok şirketle görüşmelerin sürdüğünü söyledi. Kartın haziran ayında çıkarılması planlanıyordu ancak Advantage ile anlaşma ihtimali yüzünden uzadı. 
     
     Yabancı ortaklığa sıcak bakıyoruz 
     Yabancılarda mali sektöre karşı bir ilgi oluştuğunu söyleyen Kurtul, bunun bankalar için önemli bir fırsat olduğuna dikkat çekti. Akbank olarak yabancı işbirliğine açık olduklarını söyleyen Kurtul, "Sabancı grubunun bir çok alanda yabancı ortaklığı var. Grup kültür olarak buna yakın. Akbank çok şeffaf, k rlı bir banka. Bankanın şeffaf olması, tüm iştiraklerinin mali sektörde olması, sanayide iştiraki olmaması, bankacılık ürünlerine odaklanması, yabancı bankalar için de çok önemli. Bütün yabancı bankalar bizimle ilgili. Bizle görüşürler, ama şimdi böyle bir ortaklık görüşmesi yok. İyi bir yabancı ortaklığın getirdiği bir çok katkı var. Ürün geliştirmede, pazarda çok önemli katkıları var. Önümüzdeki dönemde tabii ki bir takım gelişmeler olabilir bizim açımızdan" şeklinde konuştu. 
     
     Şirketler için önemli bir fırsat 
     Altyapısı sağlam olan Akbank’ın pazara gelecek yabancı bankalarlara rahatlıkla rekabet edebilecek güçte olduğunu söyleyen Kurtul, sözlerini şöyle sürdürdü "Önümüzdeki dönemde daha oturmuş, rasyonel, sağlıklı rekabetin olduğu bir piyasa göreceğiz ve yabancı ilgisi artacak." 
     Kriz ortamında şirketlerin piyasa değerlerinin düştüğünü hatırlatan Kurtul, "Yabancı ortaklığın katkısına bakılması lazım. Yabancı sermaye Türkiye’ye geldiği zaman büyümeye katkıda bulunuyor. Türkiye’nin sağlıklı gelişmesine, ekonominin toparlanmasına, gelir dağılımının düzelmesine çok ciddi destek oluyor. Dolasıyla bunun şirketler için önemli bir fırsat olduğunu düşünüyorum." 
     



 EKONOMİ 

















</TEXT>
</DOC>
