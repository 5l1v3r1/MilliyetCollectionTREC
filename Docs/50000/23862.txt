<DOC>
<DOCNO> 23862 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/son/sondun13.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
KKTC'de cesetler karıştı İngiliz Müslüman mezarlığına gömüldü 
</HEADLINE>
<TEXT>

     KKTC'de yaşayan ve geçtiğimiz Cuma günü trafik kazasında ölen 85 yaşındaki İngiliz Pamela Tew, morgta cesetlerin karışması sonucu, aynı gün ölen 95 yaşındaki Nadir Ali'nin yakınları tarafından Müslüman mezarlığına gömüldü. 
     Kıbrıs gazetesinde yer alan habere göre, Lefkoşalı Nadir Ali ile İngiliz Pamela Tew'in cenazelerinin karıştığı, Tew'in Cumartesi günü Lefkoşa Kabristanlığı'na gömülmesinden 48 sat sonra ortaya çıktı. 
     Lefkoşa Burhan Nalbantoğlu Devlet Hastanesi yetkilileri, olayı doğrulayarak, morg görevlisi hakkında soruşturma başlatıldığını bildirdi. 
     Cenazeyi yanlış teşhis eden Ali Nadir'in yakınları ise, olayın şaşkınlığı içinde, ''O acının içinde karıştırmış olabiliriz'' dedi. 
     Polisin de, cenazelerin karışması olayıyla ilgili olarak adli soruşturma başlattığı öğrenildi. 






</TEXT>
</DOC>
