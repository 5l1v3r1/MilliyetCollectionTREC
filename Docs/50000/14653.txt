<DOC>
<DOCNO> 14653 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/ekonomi/eko03.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir depo benzin 50 MİLYON LİRA 
</HEADLINE>
<TEXT>

Dalgalı kur sistemine geçildiği 21 Şubat’tan bu yana benzin ortalama yüzde 41 oranında pahalandı. Bir otomobilin deposu ortalama 50 milyon liraya doluyor 
     EKONOMİ SERVİSİ 

     Dalgalı kur sistemine geçildiği 21 Şubat tarihinden bu yana benzin pompa fiyatlarına ortalama yüzde 40,2 ile yüzde 41,6 arasında değişen oranlarda zam yapıldı. 
     Dalgalı kur sistemine geçilmeden önce benzin çeşitlerinin fiyatları her ayın 4’ünde, öngörülen aylık enflasyon oranında artırılırken, geçen 42 günlük sürede beş kez yükseltildi. 
     Yeni kur sistemi içinde benzin fiyatlarına 28 Şubat 2001 tarihinde ortalama yüzde 10, 4 Mart 2001 tarihinde yüzde 1,3, 14 Mart’ta yüzde 2,7, 23 Mart’ta yüzde 2,1 ve bugünden geçerli olmak üzere ortalama yüzde 21 zam yapıldı. 
     
     Yüzde 20 daha artabilir 
     Türkiye Akaryakıt Bayileri Petrol ve Gaz Şirketleri İşveren Sendikası TABGİS Başkanı Atıf Ketenci, akaryakıta gelen zamla bayilerin kar marjının minimize edildiğini belirterek, "Bayi arkadaşlarımız yok olma, iflas ve kapatmalar gibi kötü durumlarla karşı karşıya kalacaklar" dedi. 
     Akaryakıta gelen zamların tüketiciler açısından son derece olumsuz sonuçlar doğuracağını vurgulayan Ketenci, şunları söyledi 
     "En büyük endişemiz, akaryatın fiyat zammının, şubattan sonra yüzde 64 artan dolar kuru seviyesine tırmandırılmasıdır. Bu durumda, akaryakıta en az yüzde 20 daha zam gelecektir." 
     Bu arada Mersin’de kamyoncu esnafı, akaryakıt zamlarını protesto etmek için Adana - Mersin karayolunu trafiğe kapattı. 
     Çoğunluğu kamyoncu esnafından oluşan grup, ATAŞ Kavşağı’nda toplanarak, Adana - Mersin karayolunda hükümet aleyhine slogan attı. 
     
Yollar boşaldı      Benzine gelen fahiş zamlar, otomobil sahiplerini tüketimi kısacak önlemler almaya yöneltti. İstanbul trafiğinde, dün sabahtan itibaren gözle görülür bir azalma hissedildi. Boğaz ve Fatih Köprüleri, Şişli, Mecidiyeköy gibi trafiğin en sıkışık olduğu yerlerde bile yollar neredeyse boştu. 
     Benzin istasyonları da zamlardan sonra satışların bıçak gibi kesildiğini belirtiyorlar. TABGİS Başkanı Atıf Ketenci, istasyonların satışlarının yüzde 45 - 50 oranında azaldığını kaydetti. 
     
Dalgalı kurdan sonra fiyat artışları Kurşunsuz Benzin 22 Şubat 4 Nisan Artış Yüzde İstanbul Anadolu Y. 609.200 862.200 41,5 İstanbul Avrupa Y. 610.300 864.200 41,6 Ankara 608.800 861.700 41,5 İzmir 607.500 852.300 40,3      
     
Süper Benzin 22 Şubat 4 Nisan Artış Yüzde İstanbul Anadolu Y. 609.800 862.800 41,5 İstanbul Avrupa Y. 611.300 864.800 41,5 Ankara 609.800 862.300 41,4 İzmir 608.600 853.300 40,2      
     
Normal Benzin 22 Şubat 4 Nisan Artış Yüzde İstanbul Anadolu Y. 584.200 826.700 41,5 İstanbul Avrupa Y. 585.700 828.600 41,5 Ankara 584.200 826.200 41,4 İzmir 583.000 817.300 40,2      
     
Depo kaça doluyor Modeller Full depo fiyatı TL Palio, Toros, Broadway 47 lt 38 milyon 944 bin 200 Mercedes 500 SEL 100 lt 86 milyon 420 bin Ford Taunus, Escort, Fiat Tipo 55 lt 47 milyon 531 bin BMW 320i 60 lt 51 milyon 852 bin Ford Focus 55 lt 47 milyon 531 bin      
     


 EKONOMİ 






















</TEXT>
</DOC>
