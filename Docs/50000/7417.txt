<DOC>
<DOCNO> 7417 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/16/son/sonspo03.html </URL>
<DATE> 2001/02/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Hakan Ünsal sezonu kapadı 
</HEADLINE>
<TEXT>

     Galatasaraylı futbolcu Hakan Ünsal'ın, sakatlığı nedeniyle yaklaşık 3 ay sahalardan uzak kalacağı açıklandı. 
     Sarı-kırmızılı takımın Deportivo La Coruna ile yaptığı Avrupa Şampiyonlar Ligi maçında dizinden sakatlanarak, oyundan alınan milli futbolcu bu sabah artroskopi oldu. Acıbadem Carousel Hastanesi'nde, Prof.Dr.Burhan Uslu tarafından gerçekleştirilen operasyon sonrası, milli futbolcunun sezonu kapattığı bildirdildi. 
     Prof.Dr.Uslu, sol diz ön çapraz bağlarında kopuk belirlenen Hakan Ünsal'ın, ayrıca menüsküsünde de yırtığa rastlandığını kaydetti. Operasyonun başarılı geçtiğini anlatan Prof.Dr.Uslu, ''Hakan Ünsal, yaklaşık 3 ay sonra çalışmalara başlayabilecek'' dedi. Milli futbolcunun gelecek hafta içinde rehabilitasyon çalışmaları için ABD'ye gideceği ve yaklaşık 2 ay süreyle burada kalacağı bildirildi. Bu arada sarı-kırmızılı futbolculardan Okan, hastaneye gelerek, takım arkadaşını ziyaret etti. Hakan Ünsal'ın, bugün öğleden sonra hastaneden taburcu edileceği açıklandı. 




</TEXT>
</DOC>
