<DOC>
<DOCNO> 15492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/spor/spo03.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
SÖZ SAVUNMANIN 
</HEADLINE>
<TEXT>

Popescu, Yozgat yenilgisi nedeniyle kendisine yöneltilen eleştirilere tepki gösterdi, "Sadece ben mi kötü oynadım Hasan’ın dışında iyi olan başka biri var mı " dedi 
     HALİL ÖZER 

     SARI-KIRMIZILI takımın Yimpaş Yozgatspor karşısında aldığı farklı yenilgi futbolcular arasında şok etkisi yaparken, eleştirilerin odak noktasını oluşturan Popescu kendini savundu. Türkiye’de kendisinin hedef tahtası haline geldiğini söyleyen Rumen yıldız, "Sadece ben mi kötü oynadım Hasan’ın dışında bana bir tane iyi oynayan gösterin" diye konuştu. 
     POPESCU bir tek ikinci golde zamanlama hatası yaptığını söyledi ve "Üçüncü golde kırmızı kart görmemek için Preko’yu bıraktım. 10 kişi kalsaydık, iyice biterdik. Ayrıca o bölge Fatih’in idi. Kendisini uyarmama rağmen sürekli yerini kaybetti" dedi. Rumen oyuncu ayrıca "Kimse kimseyi şampiyon ilan etmesin. Bu işler daha bitmedi" ifadelerini kullandı. 
     SAHANIN en gergin adamı Hasan ise maç sonunda arkadaşlarının kendisini yatıştırmak istemesi üzerine "Beni niye yatıştırıyorsunuz Hırslanırsam bir yerine dört koşarım. Hırslanmazsak işte böyle dört tane yer, geri döneriz" karşılığını verdi. Fatih de topu görmeden üç kez santra yaptıklarını ve Dünya rekoru kırdıklarını kaydetti. 
     
"Beni zavallı görüyorlar"      LUCESCU, İtalya’nın La Stampa gazetesine verdiği demeçte, 30 Nisan’a kadar Galatasaray’da kalıp kalmayacağının belli olacağını söyledi. Rumen hoca, "Milano, İstanbul, neresi olursa olsun beni zavallı birisi gibi düşünüyorlar. Hagi ve Popescu bana yardım eli uzattılar. Galatasaray geçen yıl daha heyecanlı oynayan takımdı. Bu yıl, uysal ve akıllı" ifadelerini kullandı. 
     
Tanman’ın iddiası      ERHAN TELLİ 
     FUTBOL Şube Koordinatörü Cüneyt Tanman, "Bir mağlubiyet bizi yıkmasın. İstanbulspor ve Antalyaspor maçlarını kazanırsak, yine şampiyon oluruz" dedi. Camiayı göreve çağıran Tanman, "Bu yenilgi bizim için çok büyük kayıp. Ama dünyanın sonu değil. İçimizdeki birlik, beraberlik ve dayanışma ruhunu kaybetmemeliyiz" diye konuştu. 
     


 SPOR 






























</TEXT>
</DOC>
