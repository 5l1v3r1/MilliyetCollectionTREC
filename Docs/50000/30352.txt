<DOC>
<DOCNO> 30352 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/dunya/dun03.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak ambargosuna 5 ay daha devam 
</HEADLINE>
<TEXT>

     BM Güvenlik Konseyi, Irak’a uygulanan gıda karşılığı petrol programının 5 ay süreyle uzatılmasını kabul etti. ABD desteğiyle İngiltere tarafından hazırlanan "akıllı yaptırımlarla" ilgili karar tasarısının oylamaya konulmasının Rusya tarafından engellenmesinden sonra yapılan oylamada hazırlanan karar tasarısı oybirliğiyle benimsendi. 
     Tasarının kabulünden sonra Irak’ın Bakü - Yumurtalık boru hattından petrol pompalamaya başlayacağı ifade edildi. 
     Kabul edilen tasarı, gıda karşılığı petrol uygulamasının dünden itibaren 150 gün süreyle yürürlükte kalmasını öngörüyor. Irak’ın bu süre içinde satacağı petrolden elde edilecek gelirin yüzde 13’ü kuzey Irak’ta yaşayan halkın ihtiyaçları için ayrılacak. 
     
     Annan görevlendirildi 
     Bağdat hükümetinin satın alacağı ilaç ve gıda maddelerinin adaletli biçimde dağıtılıp dağıtılmadığı BM denetimine tabi olacak. Konsey bu işle Genel Sekreter Kofi Annan’ı görevlendirdi. 
     Konsey programın işleyişini 3 ay sonra ve 150 günlük süre tamamlanmadan önce "derinlemesine gözden geçirme" kararı da aldı. Bu madde diplomatlar tarafından, ABD ve İngiltere’nin "akıllı yaptırımlarla" ilgili girişimlerini önümüzdeki dönemde de sürdürecekleri biçiminde yorumlandı. 
     



 DÜNYA 












</TEXT>
</DOC>
