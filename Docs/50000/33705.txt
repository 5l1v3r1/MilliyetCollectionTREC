<DOC>
<DOCNO> 33705 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/guncel/gun06.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktor cinayetine beş gözaltı 
</HEADLINE>
<TEXT>

     DİNÇER ŞEREF İstanbul 

     İstinye’de oturan nişanlısı Jinekolog Op. Dr. Perisa Sadıkoğlu'nu ziyarete giderken otomobilinde öldürülen Dr. Mehmet Fatih Barutçu cinayetinde sır perdesi aralanamadı. 
     Olaydan sonra gözaltına alınan İran asıllı Sadıkoğlu, polisteki ifadesinin ardından dün akşam serbest bırakıldı. Barutçu'yla evlenmek için hazırlık yaptığı öğrenilen Sadıkoğlu, emniyet çıkışında basın mensuplarının cinayetle ilgili sorularına "Cinayetin kimin tarafından işlendiğini bilmiyorum" yanıtını verdi. 
     Olaydan üç saat sonra gözaltına alınan ve Sadıkoğlu'nun eski sevgilisi olduğu öne sürülen Hasan Yılmaz ve iki oğlunun da aralarında bulunduğu beş kişinin sorgusu sürüyor. Sorgulamada şu ana kadar bu kişilerin olayla bir bağlantılarının olduğuna dair bir ipucu ele geçirilemediğini belirten polis, Barutçu'nun eski sevgilisinin de ifadesine başvurulacağını kaydetti. 
     
     İntikam yemini 
     Adıyaman Kahta'da toprağa verileceği öğrenilen Barutçu'nun cenazesi başında gözyaşları döken yakınları, "Kanın yerde kalmayacak. İntikamını alacağız" dedi. 
     Bu arada son harf grubu alınamayan 34 AD 43 plakalı özel otomobille olay yerine gelerek cinayeti işleyen kişilerin, aynı otomobille kaçtıkları saptandı. 
     



 GÜNCEL 





















</TEXT>
</DOC>
