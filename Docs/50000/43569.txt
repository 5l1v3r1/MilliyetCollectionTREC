<DOC>
<DOCNO> 43569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yazar/okur.html </URL>
<DATE> 2001/09/22/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Demirbank’ta yeni dönem ’ 
</HEADLINE>
<TEXT>

     Dün, Ankara Cumhuriyet Savcılığı’na bir dosya gitti. Sanıklar 
     Zekeriya Temizel Bankacılık Düzenleme ve Denetleme Kurulu , Teoman Kerman, Biltekin Özdemir, Profesör Dr. Kemal Çevik BDDK , Erdal Aslan Tasarruf Mevduatı Sigorta Fonu , Engin Akçakoca Bankacılık Düzenleme ve Denetleme Kurulu Başkanı . 
     Suç tarihi 6 Aralık 2000. 
     İddia Türk Ceza Kanunu’nun 240’ıncı maddesine muhalefet... 
     Peki, TCK’nın 240’ıncı maddesi neyi içeriyor "Görevi kötüye kullanma..." 
     
     Hukuk yolu... 
     Bu davayı açanlar Demirbank hisselerini yurtdışından alan yatırımcılar. 
     Yani Alman Demirbank Hissedarları Derneği...500’ü aşkın Alman yatırımcı bir yıldan bu yana harcadıkları çabayı bu kez hukuki yollardan sürdürme niyetinde... 
     Alman yatırımcılar diyor ki "Bankacılık Düzenleme ve Denetleme Kurulu üyeleri olan sanıkların 4389 sayılı Bankalar Kanunu’ndan kaynaklanan yetkilerini kötüye kullandıkları tartışmasızdır. Çünkü Demirbank’a el koyan kurul, daha sonra banka genel kuruluna gitmek suretiyle 2000 yılına ait işlem ve faaliyetleri ibra etmiştir. Bu durumda kurulca gerekçe gösterilen tüm hususların gerçekte oluşmadığı ortaya konulmuştur. 
     Bu noktada söz konusu banka hakkında verilen kararın dayanağı olan raporun usulüne uygun, yasal niteliği haiz olmadığı ve bankanın faaliyeti ve işlem durumu hakkında doğru izahatı ihtiva etmediği hususu alenilik kazanmaktadır." 
     
     Yetki 
     Ayrıca Alman yatırımcıların üzerinde durduğu bir başka konu "Demirbank hisse senetleri İMKB’de işlem gören halka açık anonim ortaklıktır. Alman Demirbank hissedarları borsada kote edilmiş menkul kıymeti aldılar. Bilindiği üzere borsada işlem gören menkul kıymetlerle, Türk Ticaret Kanunu’na tabi menkul kıymetler nitelik olarak birbirinden farklıdır. 
     Bu durumda BDDK, halka arz edilmiş hisse senetlerini bu statüsünden çıkartarak Tasarruf Mevduatı Sigorta Fonu’na devretmek gibi bir yetkiyi haiz değildir." 
     Demirbank hisse senetleri sadece İMKB’de değil, aynı zamanda Münih Borsası’nda da işlem görüyordu. Alman yatırımcılar, bir yılı aşkın bir süredir mücadele ediyorlar, seslerini duyurabilecekleri bir yetkili arıyorlardı. Olmadı, sonunda hukuk yolunda haklarını arayacaklar. 
     
     IMF ziyareti... 
     Alman yatırımcılar böyle yapıyor da Türk yatırımcılar boş mu duruyor sanki 
     Özellikle Demirbank’ın HSBC’ye satışının imzalanmasıyla birlikte onlar da bu hafta içinde hukuki süreçte ne yapacaklarının kararını verecekler. Bu arada küçük yatırımcılar HSBC Bank’a internet yoluyla bilgi ulaştırıyorlar. 
     Bakalım, sonuç ne olacak Hukuk her şeyin üstünde... Banka dedik ya bu hafta boyunca bankalarda trafik yoğun. 
     Çünkü, IMF heyeti hafta başında tam 6 bankayı ziyaret edecek. 
     
     







Ecevitler 


Musevi bayramı.. 


Ecevit'in Bush'a önerisi 


Terör çağında terörist ve düşman devlet... 


İnsanlar ve çakallar 


New York'ta bir pazar 


Bülent Tanör vakası 


Türkiye birinci raundu atladı... 


Hakem kararıyla mağlup sayılmak 


Demirbank’ta yeni dönem ’ 


Biraz da biz aynaya bakalım... 


Doğu'da organize sanayi 3 


Kapılar kapanıyor Köpekler, sahipler ve halklar 


Çağdaş değiliz 


Laiklik Amerikan usulü.. 


Her ilin derdi başka 


Canı yananlar feryat ettiler 


</TEXT>
</DOC>
