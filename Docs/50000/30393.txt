<DOC>
<DOCNO> 30393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/magazin/amag.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
BOŞANIYORUM 
</HEADLINE>
<TEXT>

Milliyet’in Ayşe Hatun Önal-Kaya Çilingiroğlu kaçamağı’ haberi, magazin dünyasına bomba gibi düştü. Avşar Bu iş bitti’ dedi, Çilingiroğlu köpürdü 
     ALİ EYÜBOĞLU 

     Dün Milliyet’in verdiği Yalanın altından Ayşe çıktı - Tarifeli ihanet’ başlıklı haber, magazin dünyasında tam anlamıyla fırtına estirdi. Eşinin kendisini manken Ayşe Hatun Önal’la aldattığını Milliyet’ten öğrenen Hülya Avşar, Kaya Çilingiroğlu’na Artık bu iş bitti’ dedi. İki cep telefonunu da kapatıp dış dünyayla temasını kesen Avşar’ın, Çilingiroğlu’ndan boşanmak için dava açmaya karar verdiği belirtildi. 
     Fransa’nın Nice kentindeki kaçamağı Milliyet’in ortaya çıkarmasından sonra zor durumda kalan Çilingiroğlu ise sorularımızı yanıtlamak istemedi ve Bir haber yaptınız, ortalık karıştı. Sizin yüzünüzden yuvam yıkılıyor. Milliyet’e konuşmam’ demekle yetindi. Çilingiroğlu ile aynı uçakla Nice’e gidip geldiği halde "Amsterdam’daydım" diyerek, bugüne kadar gerçeği sürekli saklamaya çalışan seksi manken Önal da, sonunda dün şu itirafta bulundu "Evet, Amsterdam’a değil, Nice’e gidip geldim. Ama özel hayatım kimseyi ilgilendirmez." 
     Bu arada Kaya Çilingiroğlu, dün akşam Laila’daydı. Hakan Ural, Can Tanrıyar, Osman Çarmıklı ve Şefik Öztek’le sohbet eden Çilingiroğlu, gazetecilere yakalanmamak için Laila’ya denizden geldi. 
     
     Anne Avşar Hülya kararlı 
     YAŞAR ÇAKMAK 

     Hülya Avşar’ın annesi Emral Avşar, kızının, eşi Kaya Çilingiroğlu’ndan boşanmayı düşündüğünü bildirdi. Anne Avşar, dün akşam Hülya’nın evine gittiğini, az da olsa konuştuğunu ifade etti. Kızının çok üzgün olduğunu kaydeden Emral Avşar, şöyle konuştu "Benim kızım Türkiye’de bir markadır. Kaya Bey, kızımın üstünde biriyle çıksaydı, üzülmezdim. Ayşe kimdir Kaya’yı da aradım. Bana, Uçakta tesadüfen yolculuk yaptıklarını böyle bir şey olmadığını’ söyledi. Ben de Ne tesadüftür’ dedim. Kaya’nın bu kaçıncı hatası. Hülya, her seferinde affetti. Ama bu sefer hiç bilmiyorum. Hülya çok kararlı. En çok torunum Zehra’ya üzülüyorum. Hülya ayrılmayı düşünüyor. Evlenirken bana sormadı, ayrılırken de sormaz." 
     
     Kaya bunu hep yapıyor 
     Kaya Çilingiroğlu ile Hülya Avşar 8 Ağustos 1997’de Paris’te evlendi. Çilingiroğlu’nun adı, ilk kez 1998’de Bodrum’da barmaid Zeynep Tatlıcan ile bir gecelik kaçamağa karıştı. Çilingiroğlu olayı reddetti ama Tatlıcan, "Kaya Bodrum’a benim için geldi" dedi. Avşar, bu kaçamak üzerine, "Erkektir, yapar. Ancak herhangi biriyle uzun süreli ilişki olursa, evliliğimi bitirmem söz konusu olabilir" demekle yetindi. Çilingiroğlu’nun adı, geçen ağustosta da sosyetik güzel Biricik Suden’le anıldı. Laila’daki kaçamak medyaya yansıyınca, Avşar - Çilingiroğlu evliliği ciddi sarsıntı geçirdi. Hülya Avşar, küçük kızları Zehra için yine "devam" kararı aldı. 
     



 MAGAZİN 














</TEXT>
</DOC>
