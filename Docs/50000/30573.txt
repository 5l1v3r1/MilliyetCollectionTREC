<DOC>
<DOCNO> 30573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/ekonomi/eko13.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Tahkim Yasası yürürlükte 
</HEADLINE>
<TEXT>

     Tahkim Yasası olarak bilinen ve "Yabancılık unsurunun bulunduğu kamu hizmetleriyle ilgili imtiyaz şartlaşma ve sözleşmelerinden doğan uyuşmazlıkların" tahkim yoluyla çözülmesini öngören yasa, Resmi Gazete’nin dünkü sayısında yayımlanarak yürürlüğe girdi. Yasada yabancılık unsuru’ şöyle tanımlandı Tarafların işyeri veya sürekli oturdukları yerlerin ayrı devletlerde olması, sözleşmeye taraf şirket ortaklarından en az birinin ilgili mevzuat uyarınca yabancı sermaye getirmesi, hukuki ilişkinin bir ülkeden diğerine sermaye veya mal geçişini sağlaması. 
     
     Sözleşme şartı 
     Yabancılık unsuru taşıyan işlerde tahkime gidilebilmesi için de mutlaka tahkim sözleşmesi’ yapılmış olması koşulu getiren yasaya göre, uyuşmazlıkta dava açılmış ise karşı taraf tahkim itirazında bulunabilecek. Taraflar, tek rakamlı olmak şartıyla’ hakemlerin sayısını belirlemekte serbest olacak. Taraflar, yargılama kurallarını serbestçe kararlaştırabilecek ya da bir yasaya veya uluslararası tahkim kurallarına yollama yapabilecekler. 
     



 EKONOMİ 























</TEXT>
</DOC>
