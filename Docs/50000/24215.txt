<DOC>
<DOCNO> 24215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/spor/spo01.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kartal'dan siftah 
</HEADLINE>
<TEXT>

Yönetim, transferde ilk imzayı Shorunmu’ya attırdı. Christoph Daum’un kalmasını istediği Nijeryalı file bekçisinin sözleşmesi iki yıl daha uzatıldı 
     BİLAL MEŞE 

     BEŞİKTAŞ yönetimi, iç transferde sözleşmesi sona eren futbolculardan ilk anlaşmayı kaleci Shorunmu ile yaptı. Hakkında sürekli gönderileceği şeklinde haberler çıkan Nijeryalı file bekçisi, Teknik Direktör Christoph Daum’un kalması yönünde rapor vermesinden sonra Siyah - Beyazlı yönetimle yeniden anlaştı. Önceki akşam yönetimle masaya oturan Shorunmu, iki yıllığına sözleşme yeniledi. 
     TECRÜBELİ kalecinin bu transferden 750 bin dolar alacağı bildirildi. Dış İlişkiler Sorumlusu İbrahim Altınsay, önümüzdeki hafta yabancı transferini de bitireceklerini belirtip, "PSG, Diawara’yı vermek istiyor. Bu konuda Daum kararsız. Ayrıca H.Berlinli Veit ile de görüşüyoruz. Hocamızın fikirleri doğrultusunda yabancı transferini önümüzdeki hafta içinde bitireceğiz" dedi. 
     
İnönü’de dostluk rüzgarı      Beşiktaş ile Yunanistan’ın köklü kulüplerinden Panathinaikos takımlarının eski yıldızları dün akşam İnönü Stadı’nda dostluk maçı oynadılar. Eski yöneticilerden Turgay Ciner ve Zafer Yıldırım’ın katkılarıyla düzenlenen karşılaşma 2 - 2 sonuçlandı. Futbol Federasyonu Yönetim Kurulu üyesi Bayram Yağcı karşılaşma öncesi Beşiktaş’ın eski futbolcusu Niko’ya bir plaket ve Türk bayrağı verdi. Rahman Sağıroğlu 
     
Ayhan’ın mutlu günü      Beşiktaş’ın genç futbolcusu Ayhan Akman dün Gizem Özülkülü Akman ile hayatını birleştirdi. Beşiktaş Belediye Başkanı Yusuf Namoğlu’nun kıydığı nikahta genç çiftin şahitliklerini Serdal Bilgili ile Celal Doğan yaptı. Törende Beşiktaşlı futbolcuların yanısıra Sergen ve Ertuğrul da hazır bulundu. 
     



 SPOR 




























</TEXT>
</DOC>
