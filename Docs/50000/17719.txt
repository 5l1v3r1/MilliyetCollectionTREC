<DOC>
<DOCNO> 17719 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/dunya/dun01.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Karadağ’da seçim 
</HEADLINE>
<TEXT>

Bağımsızlığa yarım yol 
     DIŞ HABERLER SERVİSİ 

     Yugoslavya’nın küçük ortağı Karadağ’da önceki gün yapılan erken genel seçimleri, kesin olmayan resmi sonuçlara göre, bağımsızlık yanlısı koalisyon az farkla kazandı. Seçim Komisyonu, yüzde 98.8’i sayılan oyların yüzde 42’sini bağımsızlık yanlısı Devlet Başkanı Milo Cukanoviç liderliğindeki ittifakın aldığını, bağımsızlık karşıtı blokun yüzde 40.6 oy oranında kaldığını açıkladı. Oy kullanma oranının yüzde 80.84 olarak açıklandığı seçimlerde, iki blok arasındaki oy farkının yaklaşık 5 binin altında olduğu belirtildi. 
     
Yugoslavya yok’      Bu oranlara göre, bağımsızlık yanlısı blok 77 sandalyeli parlamentoda 35, bağımsızlık karşıtı blok ise 33 milletvekili kazandı. Liberal İttifak 6, bağımsızlık isteyen Arnavutluk partileri ise 3 milletvekili çıkardı. Seçimi az bir farkla kazanan Cukanoviç, "Ülkeyi bağımsızlığa taşıyacak bir hükümet kurmak için işe hemen koyulacağını" bildirdi. Yapılacak bir referandumla Karadağ’ın en geç 13 Temmuz’da bağımsız bir devlet olacağını söyleyen Cukanoviç, "Yugoslavya diye bir ülke yoktur" dedi. 
     



 DÜNYA 










</TEXT>
</DOC>
