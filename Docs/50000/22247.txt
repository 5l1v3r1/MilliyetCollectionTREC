<DOC>
<DOCNO> 22247 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/20/yazar/mujde.html </URL>
<DATE> 2001/05/20/ </DATE>
<TIME>  </TIME>
<AUTHOR> Gani MÜJDE  </AUTHOR>
<HEADLINE>
Ateş Hattı bacayı sardı 
</HEADLINE>
<TEXT>

     Her şey Reha Bey’in bir konuşan kedi haberi için Nilüfer Hanım’ı aramasıyla başladı. 
     Adamın biri kedisinin konuşabildiğini, ona kadar ezbere sayabildiğini, hatta "Ayağında Kundura" şarkısını kağıda bakarak söyleyebildiğini iddia ediyordu. 
     Haber ekipleri olay mahalline giderken Reha Bey de şarkının bestecisi sandığı Nilüfer Hanım’ı aramıştı. 
     - Nilüfer Hanım, iyi günler. Ben muhtar... 
     - Hah, ben de tam sizi arayacaktım. 
     - Beni mi 
     - Kızın ikametgah işini halledecektiniz ya bugün. N’oldu 
     - Ben o muhtar değilim. Ben halkın sevgilisi ve büyük haber merkezinin başı Reha Muhtar’ım. 
     
     İşte bu telefon konuşması ile başladı her şey. 
     Aslında daha önceden bir tanışıklıkları vardı. 
     Reha Bey, TRT için Atina’dan bildirirken O yıllarda Yunanistan’la aramızın neden açıldığını şimdi daha iyi anlıyor insan Nilüfer de bir konser için Atina’ya gitmişti ve konserden sonra hep birlikte gidilen bir tavernada Nilüfer’in kırdığı tabaklardan sıçrayan bir sırça Reha Bey’in gözüne girmişti. Herkes çok eğlenmişti o gece. Reha bey hariç. 
     Sonra araya yıllar girdi, kader onları bir konserveden çıkan fare haberinde bir araya getirdi gene... 
     - Eeee. Nilüfer Hanım aslında bunu sormaya hakkım yok biliyorum ama Göktürkler n’oldu 
     - Kötü yönetildikleri için Moğol istilasına direnemediler ve göç etmek zorunda kaldılar. 
     - Hayır efendim ben sizin Göktürkler’i soruyorum. 
     - Haa, Gökberk Ergenekon Bey’i soruyorsunuz 
     - Evet, Göktürk Ergenekon Bey n’oldu 
     - Çok iyi dostum o şimdi. 
     - Dost hayatı mı yaşıyorsunuz yani 
     - Hayır, artık arkadaşız. 
     - Üff Çok şükür. 
     
     Aradan üç gün geçmişti ki Nilüfer’in telefonu hamsi tarafından ısırılan bir köpekbalığı haberi ile ilgili olarak yine çaldı. 
     - Alo Nilüfer Hanım... 
     - Ah siz misiniz Reha Bey Ben de şimdi kızımı uyutuyordum. 
     - Kızınız mı Ona ben de kızım diyebilir miyim Nilüfer Hanım O da bana baba diyebilir mi Siz bana "Reha" diyebilir misiniz Ben size aşık oldum Nilüfer Hanım. 
     - Ciddi misiniz Reha Bey 
     - Elbette ciddiyim. Aydın kuşunu kesip fakirlere dağıttı haberini yaparken bile bu kadar ciddi değildim inanın. Sizi çok mutlu ederim. Büyük haber merkezi lafını boşuna etmiyoruz herhalde. Gelin he deyin. Hem beni hem ekonomik krizden beli bükülen Türk halkını sevindirin. Kerem ile Aslı, Ferhat ile Şirin, Zeki ile Metin’in yanına bir de Reha ile Nilüfer koyalım. 
     - Oh muhtarım... 
     - Hii saatim Haber saatim. Türkiye’nin haber saati gelmiş. Ben tiviye gidiyorum kınalı yapıncağım. Tavşanından şapka çıkartan sihirbaz haberinin sonunda sana el sallıycam, izle beni... 
     
     Ateş hattı bacayı sarmıştı sarmasına ya, bunu basına açıklamaları lazımdı. 
     Nilüfer "Bir faks gönderelim" derken, Reha Muhtar "Ben haber merkezlerini iyi bilirim, onu okuyup kağıttan uçak yaparlar" diye karşı çıktı. 
     Sonunda, doğar doğmaz İngilizce konuşan bebek haberi için gittikleri Kanlıca’daki bir restoranda kamuoyuna açıkladılar aşklarını. 
     Ne diyelim, bir reytingde kocasınlar... 
     
Fener bugün tur atar...      Ne zaman Fener kritik bir maç oynasa ve ben maçı televizyondan seyrediyor olsam kaybediyoruz sevgili okurlar. Şükrü Saracoğlu’nda olursam sorun yok. Herkes Denizli’nin şansına bağlıyor ama o şans aslında benim. 
     Fener’in üst üste kaybettiği üç deplasman maçında da ekran başındaydım. 
     Galatasaray maçında, evinde Digitürk olmayan bir akrabama yemeğe gittim. 
     Erzurum maçında ise kendimi kırlara attım. 
     İkisini de kazandık. 
     Fenerliler’e müjdeler olsun ki İstanbul dışındayım ve Bursaspor maçını da seyredemiycem. 
     Hadi şampiyonluğumuz hayırlı olsun... 
     
Web-Cam      Memedalibey, Nefise’ye at hediye etti... 
     Ünlü komedyen Memedalibey’in uzatmalı sevgilisi Nefise Karatay’a aldığı at sorun oldu. Nefise Karatay "Memedali atı güya bana aldı ama atla benden çok ilgileniyor, hatta rüyalarında bile atın adını sayıklıyor" derken, Memedalibey "Biz erkekler at, avrat ve silaha çok düşkünüzdür. Bu ilgimi kimse yanlış anlamasın" dedi. İşte Memedalibey’in atı... 
     
Birer satır atlayarak okumasanıza kardeşim IMF ne demek istiyor      Türkiye’nin içinde bulunduğu zor durumdan çıkması için bazı tavizler 
     istediğimiz yalandır. Bu yalanı söyleyenler kaynağını da 
     vermek zorundadır. Biz IMF olarak yardım isteyen ülkelerin 
     yardımına koştuk. Onlara yol gösteririz ama onların bozuk 
     ekonomilerini adeta babamızın miras yoluyla üstümüze kalan çiftliği gibi 
     yönetemeyiz. Biz sadece kredi kaynağı olarak bazı haklarımızı 
     kullanırız. Bize başvuran, bizden yardım isteyen, kısacası bize elini veren 
     herkese yardım ederiz. Bizimle çalışmayanlar iş kazasına uğrar ve makinelere 
     kolunu kaptırır. 
     
     







Ayşe balkonda 


CASA ve rapor 


Nilüfer de sayılı çapkınlardandır 


Değişim iddiasıyla 'Bu adam yapar ' havası... 


Amatörce heyecan... 


Atatürk nasıl bir gençti 


Programın karakteri 


Dünya Süt Günü 


Ateş Hattı bacayı sardı 


Kıssadan hisse 


CASA rüşveti 


Yalıkavak Marinası 


</TEXT>
</DOC>
