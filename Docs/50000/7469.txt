<DOC>
<DOCNO> 7469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/dunya/tur.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Rusya füze denemesi yaptı 
     Rusya dün karadan ve denizden nükleer başlıklı balistik füze denemesi yaptı. Fırlatılan Topol - M tipi iki füzenin Kamçatka yarımadasındaki hedeflerini vurduğu açıklandı. Füzelerden birinin Karadeniz donanmasına bağlı bir denizaltıdan ateşlendiği bildirildi. 
     
     Kosova’da patlama 10 ölü 
     Kosova’da, Sırpları taşıyan bir otobüste meydana gelen patlamada 10 kişi öldü, 40 kişi de yaralandı. İngiliz barış gücü askerlerinin verdiği bilgiye göre, Sırbistan’ın Niş kentinden Kosova’nın Poduyevo kentine gitmekte olan otobüsteki patlama, sınırın geçilmesinden kısa bir süre sonra meydana geldi. 
     
     Filler dört kişiyi öldürdü 
     Hindistan’da, Assam eyaletindeki Borbali köyünden geçen 40 fil 2 çocukla 2 kadını ezerek öldürdü. Yetkililer, aç kalan fillerin yiyecek bulmak için tepelerden köylere doğru "başıboş ve deli gibi" koştuklarını söylediler. 
     


 DÜNYA 














</TEXT>
</DOC>
