<DOC>
<DOCNO> 49693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/31/ekonomi/eko08.html </URL>
<DATE> 2001/10/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kefillere kriz müjdesi 
</HEADLINE>
<TEXT>

Kredi kartı kefilliğinden başı dertte olanlar, Kolaşan davasını emsal gösterebilecek 
     YÜKSEL BALCI DHA 

     Ödemişli otomobil tamircisi 31 yaşındaki Mustafa Kolaşan, kredi kartı kefili olduğu arkadaşının 11 milyar 600 bin liralık borcunu ödemekten Yargıtay kararıyla kurtuldu. Karar, benzer davalardan mahkemelik olanlar için de emsal teşkil edeceğinden mahkemelik veya icralık olmuş bütün kredi kartı kefillerine de rahat bir nefes aldırdı. 
     Kolaşan’ın, hayatını k busa çeviren olayı şöyle anlattı. 
     "Arkadaşımın limitlerini yükseltmişler. Ancak, haberim olmadı. Borcu 7 milyar 200 milyon liraya kadar yükselmiş. Bunu da bilmiyordum. Birden icra kararıyla karşılaşınca dünyam yıkıldı. Avukatlarımızla itiraz ettik. Konu Yargatay’a gitti. Sonucunu gazetelerden okuyunca çok mutlu olduk." 
     
     Komşuya kefil oldu 
     Mahkeme aşamasında borcu 11 milyarı geçen ve bugüne dek 580 milyon lira ödeme yapan Ödemişli tamirci Kolaşan, 1996’da dükkan komşusu Hüseyin Atık’ın Vakıflar Bankası’ndan aldığı kredi kartına kefil oldu. Kendisinden habersiz kart limitinin 150 milyon liradan, 2.5 milyar liraya yükseltilmesi ve Atık’ın 7 milyar 200 milyon lira borcunu ödememesi sonucu mahkemelik olan Kolaşan, Yargıtay Genel Kurulu’na kadar giden davayı kazandı. Yargıtay, Kolaşan’ın limit artırımı sonrası kart sahibinin harcamalarından kefil sayılamayacağına karar verdi. 
     



 EKONOMİ 






















</TEXT>
</DOC>
