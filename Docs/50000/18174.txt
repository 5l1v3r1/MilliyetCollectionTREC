<DOC>
<DOCNO> 18174 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/son/sondun10.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Norveç'te bakanın yüzüne pasta fırlatıldı 
</HEADLINE>
<TEXT>

     Norveç'te kimliği belirlenemeyen bir kişi, Yerel Yönetimler Bakanı Sylvia Brustad'ın yüzüne yaş pasta attıktan sonra kaçtı. 
     Norveç gazeteleri, Brustad'a yapılan saldırının resimlerini yayımlarken, resimlerde Bakan'ın saçı ve yüzünün yarısının yaş pastadan nasibini aldığı görüldü. 
     Görgü tanıkları, batı kıyılarındaki sahil kenti Bergen'de bir konferastan çıkan Brustad'ı kapıda bekleyen kalabalığın arasındaki bir genç kızın çiçek verir gibi yaparak, gizlediği kremalı pastayı Bakan'ın yüzüne fırlattığını söylediler. 
     Norveç'te ilk defa bir politikacının pastalı saldırıyla karşı karşıya kaldığı bildirilirken, Bakan Brustad kendisine yapılan saldırının hoş olmadığını ve bazı davranışların ''korkakça ve tamamiyle kabul edilemez'' olduğunu söyledi. Brustad, saldırıyla ilgili suç duyurusunda bulunmayı düşündüğünü de ifade etti. Olayın meydana geldiği otelin güvenlik kamerasının görüntüleri kaydettiği ve bu görüntülerin suçlunun kimliğinin belirlenmesinde polise yardımcı olacağı belirtiliyor. 







</TEXT>
</DOC>
