<DOC>
<DOCNO> 36293 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/10/ekonomi/eko06.html </URL>
<DATE> 2001/08/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Tofaş’ın gözü Fiat’ın koltuğunda 
</HEADLINE>
<TEXT>

Fiat’la ortaklaşa çalışan Tofaş, tüm Fiat modellerinin koltuk tasarımını yapmayı hedefliyor 
     EKONOMİ SERVİSİ 

     Tofaş Murahhas Azası Jan Nahum, Fiat’ın tüm koltuk tasarımlarını üstlenmeyi ve bu konuda bir mükemmellik merkezi yaratmayı hedeflediklerini belirtti. 
     Amaçlarının dünyanın en iyi koltuğunu üretecek bir teknoloji yaratmak olduğunu kaydeden Nahum "Elektroniği, konforu, çarpma güvenliği, sürücü ve yolcuyu tanıma özelliği, emniyeti ile en iyi koltuğu üretmek zorundayızödedi. Nahum, önümüzdeki yıl faaliyete başlanacağını ve 2-3 yıl içinde sorumluluğu Fiat’dan devralacaklarını kaydetti. 
     
     Gücümüzü kaybedebiliriz’ 
     Nahum, Türkiye Teknoloji Geliştirme Merkezi TTGV tarafından düzenlenen paneldeki konuşmasında, Türkiye’nin teknoloji geliştirme stratejisi olmadığını belirterek "Bir krizden çıkıyoruz, başka krize giriyoruz. Böyle bir pazarda uzun dönemli strateji yapmak imk nsız" dedi. 
     Nahum, Türk otomotiv sanayiinin global rekabete ayak uydurduğunu söyledi. "Önümüzdeki 3-4 yılda otomotiv sanayii 500 bin adet üreten ve satan bir sanayi olacaktır" diyen Nahum, 10 yıl sonra bugün üretim merkezi olarak sahip olunan rekabet gücünü kaybetme tehlikesiyle karşı karşıya kalınabileceğini de vurgulayarak, üretim merkezlerinin Çin ve Hindistan gibi ülkelere kayabileceğini vurguladı. 
     



 EKONOMİ 























</TEXT>
</DOC>
