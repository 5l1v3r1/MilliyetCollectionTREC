<DOC>
<DOCNO> 25798 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/son/sonspo17.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de Yusuf ve Mirkoviç imzaladı 
</HEADLINE>
<TEXT>

     Fenerbahçe, iç transfer görüşmelerinin ikinci gününde, ilk imzaları attırdı. Yusuf ve Misko Mirkoviç’in sözleşmeleri 1 yıl uzatıldı. 
     Fenerbahçe, iç transfer görüşmelerinin ikinci gününde, ilk imzaları attırdı. Yusuf ve Misko Mirkoviç’in sözleşmeleri 1 yıl uzatıldı. 
     Fenerbahçe Kulübü’nde gerçekleşen imza töreninde, yöneticilerden Hamdi Akın, Murat Özaydınlı ve Osman Yalçın hazır bulundu. Önce Yusuf, ardından Misko Mirkoviç ile kısa bir görüşme yapan yöneticiler, ardından da bu 2 futbolcuyla sözleşme imzaladılar. 2 futbolcunun da 1’er yıllık sözleşmeye imza attıkları bildirildi. 
     İlk imzayı atan Yusuf, kulübüyle yeniden anlaştığı için mutlu olduğunu, gelecek sezon Fenerbahçe’de yeni hedeflere koşacağını ve başarılı olacağına inandığını söyledi. 
     Misko Mirkoviç de Fenerbahçe’de kaldığı için sevinçli olduğunu, Fenerbahçe ile Avrupa Şampiyonlar Ligi’nde başarı yaşamak istediğini kaydetti. 
     Fenerbahçe Kulübü Asbaşkanı Murat Özaydınlı, boş sözleşmeye imza atan Yusuf’un şampiyonlukta büyük payı bulunduğunu belirterek, "Yusuf, gerçek Fenerbahçeli olduğunu gösterdi, takdir hakkını Fenerbahçe Kulübü’ne bıraktı" dedi. 
     Özaydınlı, Yusuf’u kutlayarak, "Fenerbahçe’ye böyle oyuncular lazım. Fenerbahçe de Yusuf için gerekeni yapacaktır" diye konuştu. 
     Yönetici Osman Yalçın da imza töreninin ardından yaptığı açıklamada, şampiyon takımı koruyacaklarını ve birkaç takviyeyle gelecekte daha büyük başarılar yaşayacaklarını söyledi. 
     Öte yandan Çanakkale Dardanelsporlu futbolcu Okan’ın, Fenerbahçe ile 11 Haziran Pazartesi günü sözleşme imzalayacağı öğrenildi. 
     







</TEXT>
</DOC>
