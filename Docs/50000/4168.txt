<DOC>
<DOCNO> 4168 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/siyaset/siy06.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Resmen dinleneceğiz 
</HEADLINE>
<TEXT>

"İzlenmesine" karar verilen zanlı ile aynı telefonu kullanan kuruluşların da dinlenmesi yolu açıldı 
     ANKARA Milliyet 

     Çıkar Amaçlı Suç Örgütleriyle Mücadele Kanunu’nun nasıl uygulanacağını gösteren yönetmelik, bir zanlıyı dinlerken resmi kurum ve kuruluşların telefonlarının dinlenmesinin de yolunu açtı. 
     Resmi Gazete’nin dünkü sayısında yayımlanan yönetmelikte, "dinlenmesine veya tespitine karar verilecek iletişimin, karar verilen kişinin adına kayıtlı araçlar hakkında gerçekleşmesi şart olmayıp, araçlar kime ait olursa olsun" ifadesi kullanıldı. Buna göre zanlı, Cumhurbaşkanlığı, Başbakanlık, Genelkurmay Başkanlığı ve diğer kritik kamu kurumlarında olsa da bu kurumların telefonları dinlenebilecek. Böylelikle, zanlı ile aynı telefonu kullanan diğer kişilerin de telefonları dinlenmiş olacak. Aynı şekilde zanlının bilgisayar yoluyla suç işlediğinden şüphelenilmesi halinde yine kritik görevler yürüten kamu kurum ve kuruluşlarının bilgisayarları incelenebilecek. 
     
En fazla 9 ay      Yayımlanan yönetmelikte, Çıkar Amaçlı Suç Örgütleriyle Mücadele Yasası’ndaki süreler de korundu. Buna göre, bir telefonun dinlenmesine veya iletişim aracının izlenmesine ilk etapta 3 ay süreyle izin verilecek. 
     Bu süre yetmezse, işleme 3 3 olmak üzere ek süreler verilerek toplam süre 9 ayı geçemeyecek. 
     Yönetmelikte telefonların dinlenmesi ve zanlının gizli görevli ile izlenmesi en son yol olarak gösterildi. Buna göre bir kişinin telefonlarınin dinlenmesine karar verilmeden önce savcılık ve hakimlik, delillerin başka bir yolla delil toplanıp toplanamayacağını göz önünde bulunduracak. Başka bir yol varsa telefon dinleme veya gizli görevli ile izleme kararı verilmeyecek. 
     


 SİYASET 














</TEXT>
</DOC>
