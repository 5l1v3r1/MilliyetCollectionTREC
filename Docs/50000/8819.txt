<DOC>
<DOCNO> 8819 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/spor/spo01.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala topun ağzında 
</HEADLINE>
<TEXT>

Beşiktaş’ın Fenerbahçe karşısında aldığı yenilgi bardağı taşırdı. Yönetim, İtalyan hocanın durumunu masaya yatırmayı kararlaştırdı 
     KARTAL YİĞİT 

     Korkak oynattı’ 
     SİYAH - Beyazlı takımda Fenerbahçe mağlubiyeti büyük üzüntü yaratırken, Teknik Direktör Nevio Scala da topun ağzına geldi. Yönetim, hem yenilgi, hem de kötü futbol nedeniyle İtalyan hocanın durumunu tekrar görüşmeyi kararlaştırdı. Yenilginin faturasını Ahmet Dursun’la birlikte Scala’ya çıkaran yöneticiler, İtalyan hocayı "korkak futbol oynatmakla" suçladı. 
     
     Yönetim oylayacak 
     AHMET Dursun’un tek forvet oynadığını belirten yöneticiler, "Ligin ilk yarısında 3 - 0 yendiğimiz bir takımdan bu kadar korkmasının nedeni ne Bu iş böyle gitmez" dediler. Siyah - Beyazlı yönetim, yarın toplanacak. Toplantıda Fenerbahçe karşılaşması "son şansı" olarak gösterilen Scala’nın kalıp, kalmaması konusunun oylamaya sunulacağı ileri sürüldü. 
     
     Maç sonrası toplantı 
     FENERBAHÇE yenilgisi yönetimi de güç durumda bıraktı. Bugün yapılacak mali kongrede yönetime yönelik sert eleştiriler yapılacağı öğrenildi. Lütfi Kırdar Salonu’nda yapılacak kongre saat 10.00’da başlayacak. Başkan Serdar Bilgili, maçtan sonra ofisinde Yıldırım Demirören ve Mete Düren’le bir araya gelerek durum değerlendirmesi yaptı. 
     
Ve söz savunmanın      BEŞİKTAŞ Teknik Direktörü Scala, Ahmet Dursun’un atılması yüzünden planlarının bozulduğunu söyledi. İtalyan hoca, "Oyuncularım için kimse kötü oynadılar diyemez. İki golü basit ve bireysel hatalar yüzünden yedik. Mücadeleyi bırakmayacağız. Hakem için bir şey konuşmayacağım" dedi. Scala, gazetecilerin soru sormasına fırsat bırakmadan kaçarcasına toplantıdan ayrıldı. 
     
Soyunma odası      Sözlerini tutmadılar 
     SİYAH - Beyazlı futbolcular maçtan önce "galibiyet sözü" verdiler, ancak bunu tutamadılar. Fulya’daki kampta Mehmet ile Tayfur, tek tek oyuncuların odalarına gittiler, karşılaşmayı kesinlikle kazanmaları gerektiğini söylediler. Kampa Başkan Serdar Bilgili de geldi, "Kongre öncesi mutlaka kazanmalıyız. Yoksa zor durumda kalırız" dedi, bu da yetmedi. 
     SCALA da futbolcularıyla toplantı yaptı, "Yüreğinizle oynayın yeter. Onları ilk yarıda yendik. Yine yenebiliriz" dedi. İtalyan hoca devre arasında da oyuncularına, "Kötü oynamıyorsunuz. On kişi kaldınız. Ancak bu sizi etkilemez. Çıkın, sonuna kadar mücadele edin. Ne olursa olsun, sakın bir daha hakemle konuşmayın, kararlarına itiraz etmeyin" diye konuştu. 
     
Kafasını koparacaksın ’Ahmet Dursun’a öfke var. Genç futbolcunun kadro dışı bırakılması gündemde 
     BİLAL MEŞE 

     İLK yarının son saniyeleri içinde hakeme yaptığı itirazlar yüzünden kırmızı kart gören Ahmet Dursun’a Beşiktaşlı yöneticiler büyük tepki gösterdi. Şeref tribününde maçı izleyen Mete Düren, "Tedaviyi bırak. Onu kesmek lazım" derken, İzzet Ceylan da "Kafasını koparacaksın" ifadesini kullandı. 
     ASBAŞKAN Yıldırım Demirören ise "Allah kahretsin. Bu kadar da olmaz. Böyle kart görülmez" diye bağırırken, Başkan Serdar Bilgili’nin bir hayli sinirli olduğu görüldü. Ahmet Dursun’a ağır para cezası verileceği, gerekirse kadro dışı bırakılmasının bile gündeme getirileceği belirtildi. 
     SİYAH - Beyazlı yöneticiler, "Kimsenin böylesine kritik bir maçta takımı zor durumda bırakmaya hakkı yok. Ahmet Dursun’un hareketi çok gereksizdi" yorumunu yaptılar. Bu arada Beşiktaş’ın cezalı oyuncuları Nouma ile Ali Eren, taraftarların tepki gösterebileceği gerekçesiyle maça getirilmedi. 
     
Önce atıldı sonra ağladı      AHMET Dursun, kırmızı karttan sonra soyunma odasına giderken gözyaşlarını tutamadı. Arkadaşlarından özür dileyen genç futbolcu, "Suçlu benim. Nasıl böyle bir harekette bulundum, anlayamadım. Çok üzgünüm" dedi. Soyunma odasında Teknik Direktör Scala’nın ise oyuncusuyla hiç konuşmadığı öğrenildi. 
     KARŞILAŞMA sonrası medya mensuplarının soru yağmuruna tuttuğu Ahmet Dursun, Johnson’un kendisine sürekli sert girdiğinden yakındı, "Hakem de buna gözyumdu" iddiasında bulundu. Ahmet Dursun, "Hakeme asla küfür etmedim. Sadece karttan sonra alkışladım. O da seni atacağım dedi ve attı" diye konuştu. 
     
Fulya’da gerginlikPolis, takımı protesto eden taraftarları gözaltına aldı 
     KARŞILAŞMA sonrası Beşiktaşlı futbolcuları taşıyan otobüs, olağanüstü güvenlik önlemleri altında Fulya’ya götürüldü. Ancak tesislerin önünde toplanan bir grup taraftar, Scala’yı ve oyuncuları protesto etti. Bu arada bazı taraftarlar otobüsün önünü kesmeye çalıştı. 
     POLİS, hemen olaya müdahele etti, protestocu taraftarları gözaltına aldı. Tesislerin önündeki yol yaya trafiğine bir süre kapatıldı. Bu arada daha önceden fişlenen sekiz Siyah - Beyazlı taraftar maçtan önce yakalandı, 90 dakika sonuna dek karakoldan bırakılmadı. 
     


 SPOR 





























</TEXT>
</DOC>
