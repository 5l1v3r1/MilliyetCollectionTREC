<DOC>
<DOCNO> 38427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/22/son/soneko06.html </URL>
<DATE> 2001/08/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolara endeksli devlet tahvili satışı bugün sona eriyor 
</HEADLINE>
<TEXT>

     Hazine Müsteşarlığı'nın hafta başında halka arz yoluyla satışa sunduğu 1 yıl vadeli ABD dolarına endeksli devlet tahvillerinin satışı bugün sona eriyor. 
     Halka arza konu olan ikinci senedi oluşturan 58 günlük bono satışı ise yüksek talebe bağlı, ilk gün olan Pazartesi akşamı itibariyle tamamlanmıştı. 
     Halka arz edilen senetlerden, dolara endeksli 1 yıl vadeli, 3 ayda bir yüzde2.75 faiz ödemeli tahvilin itfa tarihi 19 Ağustos 2002, senetlerin kupon dönemi 91 gün, kupon faizleri yüzde 2.75, yıllık basit faizi yüzde 11 ve yıllık bileşik faizi de yüzde 11.46 olarak belirlenmişti. 
     Senetin kupon ödeme tarihleri 19 Kasım 2001, 18 Şubat 2002, 20 Mayıs 2002 ve 19 Ağustos 2002 olurken, tahvillere ilişkin tüm ödemeler anapara, faiz TL olarak yapılacak. 
     Senetler 1.000 ABD doları ve katları şeklinde sayılacak ve satış fiyatı bugün için 1.002 dolar olacak. 
     Bu ödemeler için baz alınacak dolar kuru ise bugün için 1 dolar 1 milyon 439 bin 136 lira olarak belirlendi. 
     Hazine Müsteşarlığı'nın dolara endeksli tahvil ile birlikte Pazartesi günü satışa sunduğu, 58 gün vadeli Hazine bonoların satışı ilk günde tamamlanmıştı. 
     Hazine, bu bonolardan nominal 1 katrilyon 79 trilyon liralık net 972 trilyon lira satış gerçekleştirmişti. 






</TEXT>
</DOC>
