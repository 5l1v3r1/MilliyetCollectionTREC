<DOC>
<DOCNO> 27928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sontur12.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Sık tuvalete çıkan gence kimse iş vermiyor... 
</HEADLINE>
<TEXT>

     Kayseri'de, rahatsızlığı nedeniyle bağırsakları kısaltıldığı için yaklaşık 3 dakikada bir tuvalete çıkmakzorunda kalan işsiz genç, Kayseri Valiliği'nden yardım istedi. 
     Zübeyir Yıldırım, bir süre önce bağırsaklarından rahatsızlanarak hastaneye kaldırıldı. Doktorlar, bir süre tedavi altında bulundurdukları Yıldırım'ın iltihaplanan bağırsaklarını keserek kısalttılar. 
     Uygulanan bu tedavinin ardından yemek yedikten sonra bağırsakları kısaldığı için 3 dakikada bir tuvalete çıkmak zorunda kalan Zübeyir Yıldırım, kendisine uygun bir iş bulamayınca, Valilik Halk Günü'nde, Vali Yardımcısı Zübeyir Kemelek'ten yardım istedi. 
     Vali Yardımcısı Kemelek de, işsiz gencin daha önce de iş talebinde bulunduğunu, ancak görüştükleri fabrikaların rahatsızlığını öğrenince ''Bu durumdaki birine iş veremeyiz'' yanıtını verdiklerini belirtti. 
     Kemelek, Yıldırım'a ''Sana sermaye verelim, seyyar satıcılık yap''dedi. 
     
     
     
     






</TEXT>
</DOC>
