<DOC>
<DOCNO> 15806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/ekonomi/eko06.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Aria 30 bin aboneye ulaştı 
</HEADLINE>
<TEXT>

21 Mart’ta hizmet vermeye başlayan yeni GSM operatörü Aria’nın kullanıcı sayısı 30 bini buldu 
     Türkiye’nin yeni GSM operatörü Aria’nın kullanıcı sayısının son iki hafta içerisinde 30 binin üzerine çıktığı bildirildi. 
     İş - TİM Telekomünikasyon Hizmetleri AŞ’den yapılan açıklamaya göre, Aria, servise çıktığı gün olan 21 Mart tarihinden bu yana yoğun ilgi görüyor. Cep telefonu kullanıcılarının Aria’nın verdiği hizmetleri büyük memnuniyetle karşıladığı belirtilen açıklamada, ’Aria kullanıcılarının sayısı son iki hafta içerisinde 30 binin üzerine çıktı’’ denildi. 
     Aria Merkez Müşteri Hizmetleri’nin, yeni GSM operatörünün sunduğu yenilikler ve hizmetlerle ilgili olarak iki hafta içinde 300 bin kişi tarafından arandığı kaydedildi. 
     İş - TİM açıklamasında, Aria’nın hizmet verdiği iller olan İstanbul Ankara ve İzmir’de yaklaşık 100 istasyonun daha hayata geçirildiği, Antalya ve Muğla bölgelerinde de altyapı çalışmalarının tamamlanmak üzere olduğu duyuruldu. 
     


 EKONOMİ 























</TEXT>
</DOC>
