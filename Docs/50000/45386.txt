<DOC>
<DOCNO> 45386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/spor/yaksoy.html </URL>
<DATE> 2001/10/06/ </DATE>
<TIME>  </TIME>
<AUTHOR> FEVZİ AKSOY  </AUTHOR>
<HEADLINE>
Karizma 
</HEADLINE>
<TEXT>

     Nedense, spor basınında baş köşeye oturmuş sporcularımız ve spor adamlarımızın müşterek bir tarafları var. Çok ama, çok konuşuyorlar. Bu boş veya dolu konuşmalar, etki ve karşı etki sistemi ile karşılıklı tartışmalara yol açmaktadırlar. Ekonomik sistemin bozuk olduğu ülkelerde görüleceği gibi, bu etki ve karşı etki, işyerlerinden kahvelere, oradan da sahaya atlayarak anlamsız bir şekilde taraftarları birbirine düşürmektedir. 
     Sporcunun ve spor adamının bir karizması ve sempatik yanı olmalıdır. 
     Her gün gazete sayfalarında görünmek ve böylece gündemden düşmemek için, gelişigüzel konuşmak karizmatik ve sempatik kişiliği zedelemektedir. Hele hele sırf unutulmamak için, olur olmaz şeyler söylemek, kişinin toplum tarafından negatif değerlendirmesine yol açmaktadır. Bunun misallerini politikacılarda görmekteyiz. Bu yüzden söz gümüş ise, susmak altındır diyen eskilere hak vermek lazımdır. 
     



 SPOR 

























</TEXT>
</DOC>
