<DOC>
<DOCNO> 29062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/yasam/yas07.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Karikatürde büyük gün 
</HEADLINE>
<TEXT>

94 ülkeden 1436 sanatçının, 4 bin 301 eserle katıldığı Aydın Doğan Vakfı 18. Uluslararası Karikatür Yarışması’nda, finale kalan 248 sanatçının 306 eseri değerlendirmeye alındı 
     ÖNER ŞAN Antalya DHA 

     Aydın Doğan Vakfı tarafından düzenlenen 18. Uluslararası Karikatür Yarışması’nın sonuçları açıklanıyor. 94 ülkeden 1436 sanatçının 4 bin 301 eserle katıldığı yarışmanın sonuçları bugün belli olacak. Elemelerden geçip finale kalan 248 sanatçının 306 eseri, Seçici Kurul tarafından değerlendirmeye alındı. Hollandalı Willem Holtrop’un başkanlığında Bidjan Assadipour İran , Laure Barbizet Fransa , Vladimir Borojeviç Makedonya , Alphonse Mendy Senegal , Latif Demirci, Gürbüz Doğan Ekşioğlu, Prof. Hüsamettin Koçan, Tan Oral ve Turhan Selçuk’tan oluşan Seçici Kurul, Antalya Falez Otel’de çalışmalara başladı. Panolara asılan 306 karikatürü inceleyen jüri üyeleri, önce ilk 15’e kalan eserleri belirledi. Daha sonra birinci, ikinci ve üçüncü karikatürler tespit edildi. Sonuçlar, ise bugün açıklanacak. Ödül kazanan ve sergilenmeye değer görülen karikatürler, 28 Haziran - 7 Temmuz arasında Falez Otel’de mizahseverlerle buluşacak. Yarışmada derece alan sanatçıların ödülleri 8 Kasım’da, Ankara Devlet Resim Heykel Müzesi’nde düzenlenecek törenle dağıtılacak. 
     



 YAŞAM 


















</TEXT>
</DOC>
