<DOC>
<DOCNO> 25306 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/spor/spo04.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer krallığı 
</HEADLINE>
<TEXT>

Trabzon’da, Başkan’ın transferden yönetim işlerine kadar tüm konularda tek başına karar vermesi diğer yöneticileri küstürdü 
     BORDO - Mavili ekipte, iç ve dış transferden antrenör belirlenmesine, gidecek futbolcuların tesbitinden resmi toplantılara kadar kulübün en sıradan çalışmalarını bile üstlenen Başkan Özkan Sümer’e karşı yönetimde sessiz muhalefetin başladığı iddia edildi. Transferin tüm iplerini elinde tutan Sümer’in önce "Hesabını veririm" sonra "Kefil değilim" açıklamasını yapması da herkesi şaşırttı. 
     SÜMER’İN, Oktay’la ilgili FIFA toplantısına ve Afrika, Brezilya ile Belçika seferlerine yönetici Ali Karahasan’ı da götürmesine rağmen, önerileri "İşime karışmayın" diye geri çevirmesi gerginliği artırdı. İstanbullu yöneticilerin, "Başkan, para gerektiğinde bizi arıyor. Önemli karar alacağı zaman danışma gereği duymuyor. Hiçbir plan ve proje yok" diyerek tepkilerini dile getirdikleri öğrenildi. 
     



 SPOR 























</TEXT>
</DOC>
