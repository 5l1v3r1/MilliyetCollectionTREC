<DOC>
<DOCNO> 21820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/son/sontur26.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamu bankaları Danıştay'da 
</HEADLINE>
<TEXT>

     Kamu İşletmeciliğini Geliştirme Merkezi Vakfı KİGEM , Bakanlar Kurulu'nun, Ziraat Bankası, Halk Bankası ve Emlak Bankası'nın yeniden yapılandırılmasına ilişkin kararının iptali ve yürürlüğü için Danıştay'da dava açtı. 
     KİGEM Başkanı Mümtaz Soysal, Danıştay'a verdiği dilekçede, Bakanlar Kurulu'nun bankaların yeniden yapılandırılmalarına ilişkin usul ve esasları belirleme yetkisinin, Hazine'de sorumlu Devlet Bakanı ile Toplu Konut İdaresi'nin bağlı bulunduğu bakanlara devredilmesinin Anayasa'ya aykırı olduğunu savunarak Bakanlar Kurulu kararının iptalini istedi. 
     Soysal, Bakanlar Kurulu kararının 2. maddesi ile Ziraat, Halk ve Emlak Bankası'nın genel kurullarında seçilmiş ve seçilecek yönetim kurulu üyeleri ile bankaların genel müdürlerinin, söz konusu bankaların özelleştirilmesine hazırlık amacıyla yeniden yapılandırılmalarına yönelik her türlü işlemlerin yürütülmesinde yetkili kılındığı, bunun Anayasa'nın 47. maddesine aykırı olduğu ifade edildi. 
     







</TEXT>
</DOC>
