<DOC>
<DOCNO> 3692 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/yazar/theper.html </URL>
<DATE> 2001/01/24/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İki yanlış yapılmış 
</HEADLINE>
<TEXT>

Oğlum vesayet altında, vasii de benim. Son aylarda banka, babasından oğluma bağlanan yetim maaşını ödemiyor. Gerekçesi şu Vesayet dört yıl için geçerlidir, dört yılın sonunda vesayet ilişkisi biter, yeniden mahkemeden vesayet kararı almak lazım. Bizimki dört yılını doldurmuş, benim vesayetim son bulmuş. Mahkemeye gidiyorum, deniliyor ki "Vesayet kararında belirtilmiş bir süre yok, bir kişi iki defa vesayet altına alınmaz, karar yürürlüktedir." Hangisi doğru 
S.A.- İstanbul 

     Bizde işler böyledir, vatandaşa hiçbir yerde kolaylık sağlanmaz ve engeller çıkarılır. Nedeni basittir, engel çıkarmamanın müeyyidesi yoktur. Size iki yönden yanlış yapıyorlar. 
     Birinci yanlış Vesayet altına alınması gereken sizin oğlunuz. Bu durumda siz annesi olarak oğlunuza "vasi" değil "veli" tayin edilecektiniz. Doğrusu budur. 
     İkinci yanlış Yasanın hükmü yanlış yorumlanmaktadır. Bizim Medeni Kanun’da vesayetin kaideten dört sene için verileceğine dair bir cümle var bu tamam, ama aynı maddenin ikinci cümlesinde diyor ki, "Dört senenin hitamında vasi, vesayetten itizar edebilir." Yani vasi, dört sene sonra isterse çekilebilir. Yani dört seneden önce keyfi çekilme olamaz, ancak MK 367. maddesinde belirtilen hususlar gerçekleşmişse vasi çekilebilir. Yoksa en az dört sene bu görevi yapar. Dört sene sonra vesayet altına alınma keyfiyeti kendiliğinden bitemez. Yerim dar olduğu için bakın bu konuda hocam Ord. Prof. Hıfzı Veldet Velidedeoğlu’nun görüşünü aktarıp tartışmayı keseyim. Diyor ki "... Bu süre bittikten sonra dört yıllık süre vasi itizar etmemiş isteği ile çekilmemiş veya mahkeme vasinin görevine son vermemiş ve vesayeti gerektiren hal de sona ermemişse, vasinin görevi kendiliğinden devam eder. Ancak bundan sonra vasi dilediği zaman istifa edebilir." 
     Yani vasinin en az görev yapacağı süredir dört yıl, yoksa vesayet kararı kendiliğinden kalkmaz. Paranın size ödenmesi gerekir. Siz parayı kredi faiz oranını ilave ederek talepte bulunun, bu hakkınız. 
     
     





Anayasal yargı 


Ciddi olalım... 


İş ve rüşvet 


Ot yiyip ot içiyor 


Siyaset sahnesinde belirsizlik... Ya da çıkmaz mı .. 


Masum sorular 


AA geleneği 


Türkiye seyirci midir 


Sezer üniversite 


Olanları anlamak güç 


Ne yapma ma lı .. 


Özde değil, sözde protesto 


Altınok, tavuğun hesabına çözüm bulamadı... 


Anayasa Mahkemesi, kelepçe ve AA 


Seçim sinyali 


Nasıl yerdiniz 


Çankaya davetinden gecikmiş notlar 2 


İki yanlış yapılmış 


Hindistan yolunda 


"Reel ekonomi" rezil durumda 


Neden Ersümer feda edilmiyor Çünkü 


</TEXT>
</DOC>
