<DOC>
<DOCNO> 5544 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/spor/aspo.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Andersson’u aratmıyor. İkişer ikişer atıp, takımını sırtlıyor 
</HEADLINE>
<TEXT>
Kriz Serhat’ı yarattı 2 - 1 
Fenerbahçe, İstanbulspor engelini de genç golcüsüyle aştı. Bushi’nin golüyle yenik duruma düşmesine karşın oyundan kopmadı ve üç puana ulaştı 
     YUSUF KOBAL 

     DÖRT gün önce Ankaragücü maçını çevirdi, attığı gollerle takımına kupada turu getirdi. Güvenmeyenler, burun kıvırdı, "Daha çok acemi" dedi. Ama o acemi dün akşam da iki gol attı, bu kez İstanbulspor’u devirdi. Andersson’un sakatlanmasıyla yaşanan kriz onu yarattı. Ve şimdi "Yeni golcü Serhat, Fener artık rahat" sloganı dillerde dolaşmaya başladı. 
     FENERBAHÇE oyuna fırtına gibi girdi. Üst üste ataklarla İstanbulspor kalesinin önünü yol geçen hanına çevirdi. Fırsatlar birer ikişer kaçınca, maçın ilk golü Bushi’den geldi. İkinci yarıda baskı devam etti. Serhat iki fırsat yakaladı, ikisinde de topu filelere gönderdi. Üç puan, rakibinden daha atak ve daha etkili oynayan Sarı - Lacivertli ekibe gitti. 
     
     Maçın karnesi 
     HAKEMLER İsmet Cengiz , Fahir Ersoy , Mehmet Kaya 
     İSTANBULSPOR Zdravkov - Bekir Mithat Dk.79 , Recep , Maura - Emrah Gökhan Sakar Dk.89 , Epureanu , Zeki , Murat , Petkov - Bushi , Bülent 
     YEDEKLER Haluk, Gücal, Gökhan Keskin, Alpaslan, Tolga 
     FENERBAHÇE Rüştü - Mirkoviç , Mert , Mustafa - Lazetiç , Ali , Johnson , Revivo , Abdullah - Serhat Uche Dk.90 , Yusuf Rapajiç Dk.46 Celil Dk.79 
     YEDEKLER Oğuz, Ogün, Adem, Semih 
     GOLLER Bushi Dk.33 , Serhat Dk.49, 57 
     SARI KART Mirkoviç, Rapajiç Fenerbahçe , Epureanu, Bushi İstanbulspor 
     ÜMİT LİGİ 3 - 1 Fenerbahçe 
     
REKOR 38 GOL      UZUN bir aradan sonra ikinci yarı perdesini aralayan Birinci Lig’te, 19. haftada gol patlaması yaşandı. Oynanan dokuz maçta filelere toplam 38 gol bırakılırken bu sezonun rekoru kırıldı. Ligde bu sezon en fazla gol 17. haftada 36 atılmıştı. 
     
HAKEM ANALİZ      Çelişki yaşadı 
     Hakem İsmet Cengiz doksan dakika boyunca sonuca tesir eden her hangi bir yanlış yapmadı. Ancak çok fazla düdük çalarak, oyunu sık sık kesti. Ayrıca faul kararlarında da bazen çelişkiler yaşadı. Kondisyon açısından oldukça iyiydi. 
     
Notlar      Aykut’a sevgi 
     FENERBAHÇELİ taraftarlar, eski golcüleri Aykut Kocaman’ı yine unutmadılar. Yardımcı antrenör Oğuz Çetin ile Aykut Kocaman’ı birleştiren taraftarlar sevgi gösterisinde bulundu. İki teknik adam da el ele tribünleri selamladı. 
     
     Balic tribünde 
     FENERBAHÇE Teknik Direktörü Mustafa Denizli, Galatasaray maçını düşünerek sakatlıkları olan Ogün, Rapajiç ve Balic’i ilk on bire almadı. Balic, 18 kişilik kadrodan da çıkarılırken, Rapajiç ikinci devrede oyuna girdi. Şeref tribününe girmesine izin verilmeyen Balic, takımını tribünden izledi. 
     
     Özel kamp 
     TEKNİK Direktör Mustafa Denizli, dört futbolcusunu Galatasaray maçı için kampa aldı. Denizli’nin isteği ile Yusuf, Celil, Serhat ve Ali, kampa girdi. Bu arada uzun süren bir sakatlık dönemi geçiren Celil, dün ilk kez forma giydi. 
     
     Hasar tespiti 
     ALİ Sami Yen Stadı’ndaki maça Sarı - Lacivertli taraftarlar yoğun ilgi gösterdi. Karşılaşma öncesi tribünde hasar tespiti yapılırken, 2 bin 600 koltuğun kırık olduğu rapor edildi. 
     


 SPOR 


































</TEXT>
</DOC>
