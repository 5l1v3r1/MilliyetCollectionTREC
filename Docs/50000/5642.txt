<DOC>
<DOCNO> 5642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/son/sonspo12.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ülkersporlu basketbolcu Serkan'da doping 
</HEADLINE>
<TEXT>

     Ülkersporlu basketbolcu Serkan Erdoğan'ın yapılan doping testinin pozitif çıktığı bildirildi. 
     Uluslararası Basketbol Federasyonu'nun FIBA , Ülkerspor'un 7 Aralık'ta Panathinaikos ile yaptığı Suprolig maçından sonra, Serkan'dan aldığı idrar örneğinde ''nandrolone'' adlı dopingli maddeye rastlandığını tespit ettiği ve bunu da turuncu-yeşilli kulübe bildirdiği açıklandı. 
     Ülkerspor Kulübü Genel Menajeri Lütfi Arıboğan, FIBA'nın açıklamasının kendilerine ulaştığını vurgulayarak, ''Bizim için şok bir gelişme oldu. Olayın şoku içindeyiz. Serkan, ne kendisine böyle bir ilaç verildiğini, ne de kullandığını söylüyor. Biz de ona inanıyoruz. İtirazda bulunarak, tekrar test yapılmasını isteyeceğiz. Böyle bir hakkımız var. Ne gerekiyorsa yapacağız'' dedi. Bu arada, dopingli madde kullanımıyla ilgili olarak Ülkerspor Kulübü'nün ceza almayacağı, sporcuya ise daha sonra belirlenecek sürede maçlardan men cezası verilebileceği bildirildi. 




</TEXT>
</DOC>
