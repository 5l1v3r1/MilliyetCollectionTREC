<DOC>
<DOCNO> 41632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sontur17.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayeti tek başına işlemiş... Yermez'in arkasında örgüt bulunamadı... 
</HEADLINE>
<TEXT>

     Üzeyir Garih cinayeti katil zanlısı Yener Yermez'in sorgusu sonuçlandı ve arkasında herhangi bir terör örgütü yada çete bulanamadı. 
     Bugün polis tarafından gözaltı süresinin dolması nedeniyle çelik yelek giydirilerek DGM'ye götürülen Yener Yermez ifade verdi. 
     Poliste işkence görmediğini söyleyen ve ifadesini tekrarlayan Yermez'i savcılar yaklaşık 3 saat sorguladı. 
     Sorgu bitiminde bir açıklama yapan DGM Başsavcısı Aykut Cengiz Engin şunları söyledi 
     "Polise yapılan ihbarlar ve olayın önemi nedeniyle soruşturmaya biz de dahil olduk. Yener Yermez yakalandıktan sonra cinayetin arkasında terör örgütlerinin yada organize suç çetelerinin olup olmadığını araştırdık. Soruşturmayı bu yönde derinleştirdik. Ancak olayda terör örgütleri yada organize suç örgütlerinin ilgisi bulunmuduğuna dair bir delil bulamadık. Bu nedenle soruşturmayı Eyüp Cumhuriyet Savcılığına devrettik." 







</TEXT>
</DOC>
