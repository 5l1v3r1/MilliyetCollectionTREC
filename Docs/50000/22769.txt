<DOC>
<DOCNO> 22769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/sondun09.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternette Nazi propagandası yapan Avusturyalı'ya 1 yıl hapis... 
</HEADLINE>
<TEXT>

     Kendi adına düzenlediği internet sayfasında gamalı haçlar çizerek, Nazi dönemini öven yazılarla nasyonal sosyalist propaganda yaptığı iddiasıyla yargılanan 31 yaşındaki Viyanalı, 1 yıl hapis cezasına çarptırıldı. 
     Avusturya'da ilk defa bir internet sayfası gerekçe gösterilerek açılan davada yargılanan Nazi yanlısı genç, suçunu tereddütsüz kabul ederek, savcının bütün sorularını soğukkanlılıkla yanıtladı. 
     İnternet sayfasını Nazi işaretleri, askeri amblemler ve Hitler fotoğraflarıyla süsleyen sanık, sayfasının asıl amacının ''hardrock'' parçaları değişmek olduğunu söyledi. 
     Sanığın, Hardrock sayfası mazeretiyle mahkemeyi ''aptal yerine koymaya'' çalıştığını belirten savcı, Nazi işaretlerinin, gamalı haçlar ve SS subay armalarının başka bir anlama gelemeyeceğini söyledi. 
     Suçu sabit görülerek 1 yıl hapis ve 24 bin şilin para cezasına çarptırılan sanığın temyiz hakkı bulunmuyor. 






</TEXT>
</DOC>
