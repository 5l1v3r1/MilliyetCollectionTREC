<DOC>
<DOCNO> 13552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun10.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
500 kişi sudan zehirlendi 
</HEADLINE>
<TEXT>

     Afyon’un Çay ilçesinde içtikleri sudan zehirlenen çok sayıda kişi hastanelere kaldırıldı. 
     Çay Devlet Hastanesi’ne akşam saatlerinde mide bulantısı şikayetiyle başvuranların artması nedeniyle, durum, İl Sağlık Müdürlüğü’ne bildirildi. Başvuruda bulunanların hepsinin su içtikten sonra midelerinin bulandığını söylemeleri üzerine, Afyon’daki doktorların çoğu, Çay Devlet Hastanesi’ne gönderildi. Yetkililer, zehirlenmenin, içme suyu şebekesine fazla klor karıştırılması nedeniyle meydana geldiğini tahmin ettiklerini, kesin sonucun tahlilden sonra anlaşılacağını söylediler. 
     Olay üzerine Çay’a giden Afyon Valisi Ahmet Özyurt, ilçede şu ana kadar hastanelere 450 - 500 kişinin başvurduğunu söyledi. Bu arada, hırsızlık ve soygun olaylarının önlenmesi için ilçede güvenlik önlemleri artırıldı. Okullar bir gün tatil edildi. 
     


 GÜNCEL 























</TEXT>
</DOC>
