<DOC>
<DOCNO> 17777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/24/spor/spo12.html </URL>
<DATE> 2001/04/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Bushi’den gol tehdidi      İSTANBULSPOR’UN Arnavut futbolcusu Alban Bushi, "Türkiye’ye golüm var" dedi. 1998’de Antalya’da 4 - 1 kazandıkları maçı hatırlatan Bushi, "Türkiye çok iyi ekip. Ama bizi de yabana atmasınlar. Bu maçta mutlaka gol atmak istiyorum" dedi. 
     
Hırsız yakalattılar      HALTER salonunu soymak isteyen iki hırsız, takıma giremedikleri için Slovakya’ya gidemeyen milli sporcular tarafından yakalandı. Cumartesi gecesi 01.30’da hırsızların çıkardığı gürültüyü duyan sporcular Gülbeyi Akti ile Ayhan Çiçek’in polisi araması sonucu bir hırsızı yakalandı, diğeri ise kaçtı. 
     
İtalya’da Scala sesleri      BEŞİKTAŞ’IN eski teknik direktörü Nevio Scala’nın, Verona’ya transfer olacağı iddia edildi. Ligde kötü günler geçiren ve düşme tehlikesi yaşayan Verona’nın Scala ile temasa geçtiği öne sürüldü. Başkan Pastorello’nun de Attilio Perotti’yi görevden alıp, yerine Scala’yı getirmeyi düşündüğü ifade edildi. 
     
Olympiakos beşledi      YUNANİSTAN Ligi’nde Olympiakos, PAS Ioannina’yı 5 - 1 mağlup ederek bitime dört hafta kalan üst üste beşinci şampiyonluğunu ilan etti. Öte yandan Yunanistan, yarına kadar FIFA’ya beklenen yasal düzenlemelerle ilgili yazılı bir garanti vermediği takdirde, uluslararası müsabakalardan men edilecek. 
     
Hollanda’yı yendik      Avrupa 16 Yaş Altı B Gençler Futbol Şampiyonası finallerinde B Grubu’nda yer alan millilerimiz gruptaki ilk maçında Hollanda’yı 1 - 0 mağlup etti. Ay - Yıldızlı ekibin golünü 61. dakikada Dündar kaydetti. 
     



 SPOR 



























</TEXT>
</DOC>
