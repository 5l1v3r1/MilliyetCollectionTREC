<DOC>
<DOCNO> 41914 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/yazar/akyol.html </URL>
<DATE> 2001/09/13/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Terörde yeni dönem 
</HEADLINE>
<TEXT>

     HAVACILIK profesörü Ahmet Nuri Yüksel'in tesbitleri 
     - Bu saldırılar uçağın dışarıdan elektronik olarak kumanda edilmesiyle gerçekleştirilemez pilot yönetimi şarttır. Teröristler, çok iyi pilotluk eğitimi almışlar, yoksa, uçağı kulelere bu kadar ustaca çarptıramazlardı. 
     Teröristlerin güvenlik ve hava kontrol sistemlerini etkisizleştirmek için havaalanının bilgisayar sistemini kısa süreli felç ettikleri de düşünülüyor. 
     Bütün bunlar ileri teknolojinin teröristler tarafından nasıl kullanılabileceğinin göstergeleri 
     Bir de, teröristlerin korkunç bir tahrip gücüne sahip olabilmeleri... Prof. Yüksel devam ediyor 
     - Bu tipte bir uçağın kuleye veya başka bir yere çarpması demek, hedefe bir anda 2 milyon beygir gücü enerji yüklenmesi demektir 
     Yani, hızla giden 20 bin otomobilin bir noktaya çarpma gücü Onun için çelik ve beton kulenin bir yerinden girip öbür yerinden çıkabiliyor ve bu arada 45 ton uçak yakıtı infilak ederek tutuşuyor 
     Depremlerin yıkamayacağı kuleler çöküyor... 
     
     TERÖRİZMİN böyle teknolojiler kullanarak, bu kadar korkunç tahrip gücüyle barajlara, nükleer santrallara, büyük ulaşım köprülerine saldırdığını düşünün 
     Terör 19. yüzyılda pusu kurup adam öldürmek El bombası atmak ve dinamit patlatmaktı. 20 yüzyılda teröre Kalaşnikof türü silahlar, bubi tuzakları ve gerilla taktikleri eklendi... 
     Şimdi yüksek teknoloji ve korkunç tahrip gücü 
     Terör, yeni bir dönemi başlatıyor 
     ABD'deki terörist saldırıyı, İkinci Dünya Savaşı'nda Japonların yüzlerce bombardıman uçağıyla Pearl Harbour denilen deniz üssüne yaptıkları saldırı ile mukayese etmek yanlış değil... 
     Terör, yüzlerce bombardıman uçağının yaptığını dört eylemle yapabiliyor 
     ABD gibi terörle mücadelede en tecrübeli, en donanımlı bir millet bile böyle, "yüksek teknolojili" ve "d hice" planlanmış terör eylemleriyle kalbinden vurulabiliyor 
     Yarın hangi ülke vurulacak 
     
     FANATİK d hiler, teknoloji dehasına sahip psikopatlar, gözü dönmüş ideolojistler, çılgın fedailer 
     Düşmanımız da o kadar çok ki 
     Siyasi ve ideolojik bağnazlıkları besleyen çözümsüz sorunlar da çok dünyamızda İşte, Filistinlilerin ABD'yi vuran terör için sevgi gösterileri 
     Politik öfke, fanatizm, teknoloji ve zeka bugünkü dünyada kolay birleşebilir 
     İlk akla gelen isim Usame Bin Laden, bir örnek Fevkalade zeki, korkunç derecede fanatik... Afgan işgali sırasında Moskova'ya karşı savaşsın diye ABD tarafından terör eğitimi verilmiş, terörün politik gücünü ve teknolojisini 'öğrenmiş' isim 
     ABD'de ve başka yerlerde psikopat ruhlu teknoloji dehaları, terör örgütlerinin yedek kuvvetleri değil midir 
     Terör artık geçmiş dünya savaşları kadar büyük tehdittir, hiçbir ülkenin bağışık kalamayacağı bir "yakın tehlike"dir İnsanlarıyla ve eserleriyle bütün medeniyetimiz tehdit altındadır. 
     Terörü yok etmek için mutlaka her şey yapılmalı, bunun için yeni uluslararası işbirliği ve stratejiler geliştirilmelidir. 
     
     







Terörde yeni dönem 


Aydınlı tek tek oynar... 


Ankara'daki hava 


Teröre karşı birleşik cephede omuz omuza 


Taksi şoförü kadın ayda 6 bin mark kazanıyor 


Salıverilen cin 


O kadın niye sevindi 


Ertesi gün... 


Kendinden kuşkulanmayana ne mutlu 


Amerikan güvenlik sistemi neden çöktü 


The Day After 


Wall Street Journal okuyan teröristler 


İncir değil makine 


Aydın’lık bir yol var 


</TEXT>
</DOC>
