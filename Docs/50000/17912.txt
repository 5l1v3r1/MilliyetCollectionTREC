<DOC>
<DOCNO> 17912 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/guncel/gun08.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Swissotel baskını saklanabilir miydi 
</HEADLINE>
<TEXT>

ÇAPRAZ ATEŞ 
     ÜMRAN AVCI 

     Turizm Bakanı Erkan Mumcu, Çeçen teröristlerin Swissotel baskını haberlerinde sansasyonel boyutların ön plana çıkarılmamasını istedi. Böylesi bir eylemde yapılacak haberlerin boyutu ne olmalı Hızla gelişen iletişim çağında, bu gibi olaylar görmezden gelinebilir mi, ya da olduğundan küçük gösterilebilir mi İşte değerlendirmeler... 
     
     Doç. Dr. Murat Özgen İ.Ü. İletişim Fak. 
Saklamak imk nsız      Günümüzdeki iletişim ağında, dünyada hiçbir olayı saklamak mümkün değil. İnsanlık tek bir aileye dönüşüyor. Bunun ilk habercisi olarak da internet ortaya çıktı. Haber ajansı temsilcileri, dünyanın hemen her ülkesinde mevcut. Eskiden fotoğraf gönderemiyorlardı. Ancak, şimdi bir fotoğrafı cep telefonundan anında göndermek mümkün. Bu olay da, bıçak sırtı gibi bir şey. Gazetecilere müdahale edilmesi, dışarıdan etki yapılması doğru değil. Gazeteciler de yaptıkları haberlerde, farklı paradigmaları göz önünde bulundurmalı. Haberler, toplumda infial yaratacak şekilde yapılmamalı. 
     
     Mehmet Ali Birand CNN Türk 
Bilgi kamunun hakkı      Olayı vermemek, söz konusu olamaz. Kamuoyu, ne olup bittiğini öğrenmek ister. Uluslararası uygulamalar bunu gerektirir. Hatta, olaylar anlatılırken görüntü eksikliği nedeniyle, daha önceki olayların görüntülerinin kullanılması zaman zaman zorunlu hale gelir. Ancak, yeniymiş izlenimi verilmemelidir. 
     
     Defne Samyeli Kanal D 
Görüntü yayınlamadık      Erkan Mumcu’ya katılıyoruz. Haber merkezimizle benimsediğimiz bir görüştü bu. Elimizde bütün görüntüler olmasına rağmen, hiçbirini yayınlamadık. Bu gibi olayların, bazı ülkeler tarafından, Türkiye’nin özellikle turizm sektörünü baltalamak için nasıl kullanıldığını geçmişte pekçok kez gördük. Basın mensupları olarak, nedenini iyi düşünüp ona göre hareket etmek zorundayız. Bizim misyonumuz, bunu gerektiriyor. "Malzeme buldum, görüntüsü de var. O zaman onu yayınlayayım" diye sorumsuz hareket içinde olamayız. Basın mensupları bu konuda gerekli sağduyuyu göstermeyip, görüntüleri birbiri ardına ekrana getirmesi, bu konularda çok çekinen turistleri ürkütebilir. Bize milyonlarca dolarlık zarar verebilecek bir olaya neden olabilir. 
     
     Tavit Köletavitoğlu Turizm Yatırımcıları Der. 
Konu abartılmamalı      Turizm gibi hassas ve ürkek bir sektörde, bu tür haberler etkili oluyor. Kalıcı bir terör örgütü eylemiymiş gibi verilmemeli. Konu abartılmamalı. Olayın dünya ve Türk kamuoyuna yansıtılışı, sağduyulu ve özenli olmalı. "Sansür edilsin" demiyorum. Madrit’te 15 yıl önce, Prada Müzesi’ni gezerken bomba ihbarı oldu. Ardından da küçük bir patlama, müzeyi boşalttık. Ertesi gün gazeteleri didik didik ettim. Tek satır yoktu. Bizde olsa manşet olurdu. 
     



 GÜNCEL 















</TEXT>
</DOC>
