<DOC>
<DOCNO> 5739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yasam/yas04.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Eda 7.4’ü yendi 
</HEADLINE>
<TEXT>

Genç Eda 17 Ağustos depremine anne ve babasını verdi ama, enkaz altında kalan bacağını bırakmadı 
     DİDEM ÜNSAL İstanbul 

     Yaralı kurtulduğu 17 Ağustos Marmara depremine, anne ve babasını kurban veren Eda Çakar, sağlığına kavuşmak için verdiği 1.5 yıllık çileli mücadelesini, sonunda kazandı. 
     Eda, Adapazarı’ndaki evlerinin enkazından 17 saat sonra çıkarıldı. Kaldırıldığı hastanade doktorlar sol bacağının kesilmesine karar verdiler ama o ve akrabaları karşı çıktı. 
     Ve bir umutla Eda’yı Almanya’daki yakınlarının yanına gönderdiler. Münih’deki hastanedeyaklaşık 4 ay tedavi gördü. Eda’nın bacağı kesilmeden, doku nakli istenerek kurtarıldı. 
     Tedavinin uzaması üzerine Eda Türkiye’ye döndü. Umutla doku nakli yapacak bir doktor arandı. Sırbistan’da bir uzman bulundu ama o da ameliyatta kararsız kaldı. 
     Ve Eda’yı kurtaran yine Türk doktorları oldu. Amerikan Hastanesi’ne yatırılan Eda’nın sırtından alınan adale, cilt altı ve cilt dokusu bacağına monte edildi. Depreme karşı mücadelesini kazanan Eda, artık yeni bacağıyla geleceğe yürümeye kararlı... 


 YAŞAM 



























</TEXT>
</DOC>
