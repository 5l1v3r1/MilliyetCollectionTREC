<DOC>
<DOCNO> 28893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sondun07.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
İran'da bir seri katil... 
</HEADLINE>
<TEXT>

     İran'ın kuzeydoğusunda kadınları öldüren bir katilin, 15'inci kurbanının cesedi bulundu. 
     Resmi haber ajansı İRNA, kara çarşafları içinde öldürülen kadının cesedinin Meşhed kentinde bulunduğunu ve geçen Temmuz ayından bu yana öldürülen kadın sayısının 15'e yükseldiğini belirtti. Ajans, 26 yaşındaki son kurbanın kendi baş örtüsüyle boğularak öldürüldüğünü kaydetti. Cinayetlerini Meşhed kentinde işleyen katil, şimdiye kadar fahişelik ve uyuşturucu kullanmakla suçlanan, yaşları 27 ila 50 arasında değişen 14 kadını öldürdü. Polis, öldürülen kadınlardan hiçbirinin cinsel saldırıya maruz kalmadığına dikkati çekerek, cinayetleri işleyen kişinin dini gerekçelere dayanarak kadınları öldürdüğünü ileri sürüyor. İran'ın kutsal şehirlerinden sayılan Meşhed'de, İmam Rıza'nın mezarı bulunuyor. 







</TEXT>
</DOC>
