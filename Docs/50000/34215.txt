<DOC>
<DOCNO> 34215 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/guncel/gun05.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
2. Parsadan vakası 
</HEADLINE>
<TEXT>

DYP'lileri "Eski AP senatörüyüm" diye aldatan sahte öğretmen bu sayede İl Milli Eğitim Müdür Yardımcısı olmuş 
     YILDIZ YAZICIOĞLU Ankara 

     Ölen amcasının oğlu Hüseyin Hanoğlu'nun kimliğini kullanarak yıllarca felsefe öğretmenliği yapan "sahte öğretmen" Hüseyin Haydar Hanoğlu, Ankara'yı karıştırdı. Hanoğlu'nun Anıttepe Lisesi dışında Çankaya Atatürk Lisesi'nde de öğretmenlik yaptığı ortaya çıktı. Dönemin iktidar partisi DYP'yi sık sık ziyaret eden Hanoğlu'nun DYP'lileri "Ben Adalet Partisi senatörüyüm" diye kandırdığı ve bu sayede Ankara İl Milli Eğitim Müdür Yardımcısı olduğu ileri sürüldü. 
     Milli Eğitim Bakanlığı konuyla ilgili açıklama yapmazken, Anıttepe Lisesi'ndeki arkadaşları Hanoğlu için "Sahtek r olduğunu anlamak mümkün değildi. İlişkileri iyiydi. Öğrencilerden de velilerden de şik yet gelmedi" dedi. 
     
     Hanoğlu, Kanal D’de 
     Besicilikten öğretmenliğe hızlı bir geçiş yapan ve 1991 - 92 yılında Ankara İl Milli Eğitim Müdür Yardımcılığı'na kadar yükselen Hanoğlu, Kanal D Ana Haber’e açıklamalarda bulundu. Mahkeme kararıyla kimliğinin iptal edilerek, "Hüseyin Hanoğlu" kimliği verildiğini söyleyen Haydar Hanoğlu, hiç öğrenci mezun etmediğini belirterek şunları söyledi 
     "Yüzde 98 Haydar Hanoğlu’dur’ diye elimde DNA testi var. Ölen amcamın oğlu Hüseyin Hanoğlu’nun kimliğini aynen, hiç değiştirmeden kullandım. Kimse anlamadı. Yeteri kadar bilgim vardı." 
     
     "Öztorun Paşa’yım" diye milyarları kapmıştı 
     Selçuk Parsadan, 1995 yılında Başbakan Çiller'i telefonla arayarak "Emekli Orgeneral Necdet Öztorun'um. Atatürk ile ilgili çalışmalarda paraya ihtiyacım var" sözleriyle kandırmıştı. Dolandırıldığını anlamayan Çiller, örtülü ödenekten Parsadan'a 5.5 milyar lira verilmesini emretti. Şüphe üzerine Parsadan'ın telefon konuşmaları takip edildi. Parsadan, Ayvalık'ta yakalandı. 
     



 GÜNCEL 


















</TEXT>
</DOC>
