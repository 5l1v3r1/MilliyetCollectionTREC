<DOC>
<DOCNO> 29235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/28/yasam/yas03.html </URL>
<DATE> 2001/06/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Balık-ekmek iyi de kılçığı ne olacak 
</HEADLINE>
<TEXT>

İstanbul Boğazı, balık - ekmek satan teknelerin işgali altında. Tekneler hem izinsiz çalışıyor, hem güzelim denizi kirletiyor 
     MEHMET DEMİRKAYA 

     "BALIK - ekmek" denildiğinde, bir zamanlar akla Eminönü ve Galata Köprüsü geliyordu. Şimdilerde her yer ayaküstü balıkçı oldu. Rumelihisarı ve Yeniköy sahillerinde motor lokantalar türedi. Aynı görüntü, İstanbul’un Anadolu yakasına da h kim. Deniz üzerinde olduğu için belediyeler bu tekneler üzerinde tam denetim sağlayamıyor. 
     
     Top İçişleri Bakanlığı’nda 
     SARIYER Belediye Başkanı Sedat Özsoy şunları söyledi "Teknelerin durumunu İçişleri Bakanlığı’na sorduk. Ya bunları tamamen kaldıracağız ya da belirli koşullar içinde çalışmalarına izin vereceğiz. Bir çirkinlik oluşmasına izin vermeyeceğiz." Çevre Koruma Daire Başkanı Prof. Dr. Mustafa Öztürk ise teknelerde pişen balığın son derece sağlıksız olduğunu söyledi. 
     
     Torik bitti, Norveç uskumrusu geldi 
     Bir zamanlar Boğaz’da tutulan toriğin yerini, artık Norveç’ten ithal edilen uskumrular aldı. Ekmek arası yarım uskumru bir milyon liradan satılıyor. Ama balık artıklarının yanmasıyla simsiyah olan ızgara ile altında sürekli ateş yanan tavadaki yağ, kanserojen riski taşıyor. 
     



 YAŞAM 






















</TEXT>
</DOC>
