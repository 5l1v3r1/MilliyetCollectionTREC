<DOC>
<DOCNO> 38994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur23.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bulgaristan Başbakan Yardımcısı şokta 
</HEADLINE>
<TEXT>

     Bulgaristan Cumhuriyeti Başbakan Yardımcısı ve Ekonomi Bakanı Nikolay Vassilev, Alarko Holding Şirketler Topluluğu Başkanı Üzeyir Garih'in öldürülmesiyle ilgili olarak ''Sayın Garih'le sabah görüşmüştük. Ona suikast düzenlenmiş olması bizi çok kötü etkiledi'' dedi. 
     Dün akşam İstanbul'a gelen ve iş çevreleriyle görüşen Vassilev, Bulgaristan Başkonsolosluğu'nda düzenlediği basın toplantısında, Üzeyir Garih ile öldürülmesinden 1 saat önce, holding binasında görüştüklerini ve Garih'in kendilerini çok sıcak karşıladığını söyledi. 
     Vassilev, şunları kaydetti 
     ''Maalesef çok kötü bir haberle başlayacağız. Üzeyir Garih ile öldürülmesinden bir saat önce sabah saat 11.00-12.00 arasında görüşmüştük. Ona suikast düzenlenmiş olması bizi çok kötü etkiledi. Onun ailesine ve yakınlarına duygularımızı ifade etmek için birkaç saniye sessiz kalarak ona saygımızı göstermek istiyoruz. Onunla özel odasında görüşmüştük. Odasında birçok önemli devlet adamının fotoğrafları vardı. Biz de onunla birçok fotoğraf çektirdik. Ama bunun birkaç saat sonra sona ereceğini düşünemezdim.'' 
     

</TEXT>
</DOC>
