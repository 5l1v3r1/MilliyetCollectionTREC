<DOC>
<DOCNO> 19693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/yazar/tamer.html </URL>
<DATE> 2001/05/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Bozdur bozdur harca 
</HEADLINE>
<TEXT>

     Devlet Bakanı Kemal Derviş’in yurtdışındaki temasları sonucunda Türkiye’ye gelecek 14.3 milyar dolarlık dış kredi neyimize yetecek ki 
     Bu krediyle iç borçlar rahat rahat çevrilecek deniyor. Pekiyi dış borçlar hangi parayla ödenecek Uzman bankacılara göre "Dış borçlarımızı ödememezlik edemeyeceğimize göre bu para sonunda dış borca gider. Ve işte o zaman da iç borçların çevrilmesinde sorun çıkar." 
     Neden derseniz 
     Bir yandan devlet bankalarına para koymaya devam etmek lazım. Diğer yandan Fon’daki bankalar her ay 200 milyon dolar öğütüyor. Kamuda bu yıl sonuna kadar yapılacağı varsayılan 8.5 - 9 milyar dolarlık tasarruf da hayal. Bu rakamın 5 milyar doları yapılabilirse öpsünler de başlarına koysunlar... 
     Bankalara verilen paralar da iç borca eklendiğinde 70 milyar dolara falan dayanıyoruz. Faize ortalama yüzde 25 desek, gelecek yıla 85 - 90 milyar dolarlık iç borç devretmiş oluyoruz. 
     Eğer dışarıdan geleceği kesinleşen 14.3 milyar dolara ek olarak özel bankalardan falan başka dış krediler bulunabilirse, denklem değişir tabii. Ancak denklemi değiştirebilecek ek kaynak gelmezse fazla manevra alanı yok 
     Ya iç borcu çevireceksin, ya da dış borcu... 
     Şimdilik moratoryum gündemde olmadığına göre seçeneklerden biri iç borçlarda konsolidasyon. Konsolidasyonun yapılmayacağı da açıklandığına göre ufuktaki en güçlü seçenek, enflasyonu artırarak iç borçları eritmek oluyor. 
     Başta Derviş olmak üzere tüm yetkililerin ağzında ikinci yarıda büyüme olduğuna göre... DPT Müsteşarı Akın İzmirlioğlu da önceki gün "Yılın 2. yarısında ekonomimiz büyüyecek" dediğine göre daha muhtemel seçenek, iç borçların enflasyonla çevrilmesi. 
     
Sivri biberin intikamı      23 Şubat 2000 tarihli Milliyet’in ekonomi sayfasından bir haber 
     "Kadın Adayları Destekleme ve Eğitme Derneği üyeleriyle bir araya gelen Merkez Bankası Başkanı Gazi Erçel, kadınlardan fiyatı yükselen ürünleri almamalarını istedi. Bir milyon liraya çıkmış sivri biberi almayın. Ne olur bir sivribiber de yemeyiverin’ dedi." 
     Ve Devlet İstatistik Enstitüsü DİE tarafından önceki gün açıklanan nisan ayı Tüketici Fiyat Endeksi TÜFE’de sivribiberin intikamı 
     Sivribiber, son 1 yıl içinde 8.4’le fiyatı en az artan ürün. Dahası aylık bazda, DİE’nin fiyatlarını izlediği 410 değişik ürün arasında yumurta da olmasa fiyatı gerileyen tek ürün. Zaten yumurtadaki 2.9’luk gerilemenin, sivribiberde bir ayda 22.6’lık fiyat düşüşünün yanında lafı bile olmaz 
     Ve sivribiberdeki radikal fiyat gerilemesine karşın enflasyonun son 6 - 7 yılın rekorunu kırmış olması ise kaderin cilvesi herhalde 
     Bu arada DİE’nin verilerine göre son 1 yılın zam şampiyonu, 165.9’luk fiyat artışıyla tüpgaz olmuş. Eh demek artık ayda 100 - 150 milyon lira maaş alan, her akşam çoluk çocuğunun önüne sıcak çorba da koyamayacak. Baksanıza daha 6 ay önce 4.5 milyon lira olan ev tipi tüpgaz, dün gelen son zammın ardından 12.2 milyon liraya yükselmiş. 
     
Ev sahibiyle pazarlığın yolu      Diyelim ki kiracısınız ve kiranızı da düne kadar dolarla ödeme gafletinde bulunuyordunuz. Dahası şu ana kadar da kirayı makul bir dolar kurundan TL’de sabitlemek konusunda ev sahibinizle anlaşabilmiş değilsiniz. 
     Size küçük bir ipucu verelim. Emlakçinin yolunu tutun. Taşınmak için değil canım, korkmayın hemen Sizinkine benzer birkaç daire görüp, ev sahibinizle ayağı daha yere basan pazarlıklar yapabilmeniz için... 
     Fikir bana ait değil. Bizzat emlakçiler anlatıyor. Tabii dolarla evlerin kiralandığı semtlerdeki emlakçilerden söz ediyorum. 
     Bugünlerde ev görmek için gelen - giden çokmuş da kiralayan pek yokmuş. Zaten komisyoncular biraz deşince, son günlerde artan müşteri trafiğinde çoğunluğun, kendi oturdukları dairenin yeni kirasını belirlemek derdinde olduğunu anlıyorlarmış. 
     Özetle ev sahibiyle pazarlığın yolu, bugünlerde emlak komisyoncularından geçiyor. Bilgilerinize... 
     
     







Tarafsız yargı 


Eller doğru yere 


Derviş'i görebilsem sorun çözülecek 
ama... 


Katarakt ameliyatı ve kadınlara etkisi 


Kemal Derviş'in eğilimi DSP ama... 


Medya ve siyasetçi 


Özgürlük gününden notlar 


ÖSS maratonu 


Çorum Bildirgesi 


Hep aynı mesaj... 


Yapılacak iş belli 


Bu ne şiddet, bu ne hiddet, bu ne telaş .. 


Kulis yasağı 


Bozdur bozdur harca 


İşin gerçeği şu 


ABD'de 200 bin "okumuş" gencimiz çalışıyor 


</TEXT>
</DOC>
