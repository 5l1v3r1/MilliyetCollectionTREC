<DOC>
<DOCNO> 11462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/15/yasam/yas02.html </URL>
<DATE> 2001/03/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim bu bakan 
</HEADLINE>
<TEXT>

Trafik Hizmetleri Başkanı Kurtiç, bayram tatilinin ilk gününde bir bakanın makam aracıyla 180 kilometre yaparken radara yakalandığını açıkladı ancak adını vermedi 
     TOLGA ŞARDAN Ankara 

     180 kilometreyle geçti 
     9 GÜNLÜK Kurban Bayramı tatilinde 179 kişi trafik kazalarında can verdi. Sebep genellikle aşırı hızdı. Tatilde, aşırı hız yaptığı radarla tespit edilenler arasında bir de bakan çıktı. Trafik Hizmetleri Başkanı Nihat Kurtiç, tatilin ilk günü, bir bakanın makam aracıyla, 180 kilometre hızla yanından geçtiğini söyledi. Kurtiç şöyle dedi "Bakanın aracını Kocaeli yakınlarında durdurduk. Toplantı için acele İstanbul’a gittiğini söyledi." 
     
     Bir de bakan karısı var 
     BAKANIN adını açıklamayan Kurtiç, aynı denetlemeler sırasında bir bakan eşinin yine makam aracıyla aşırı hızla kameraya yakalandığını söyledi. Kurtiç, "Arkadaşlar, Sivrihisar - Afyon arasında bir bakanın eşini aşırı hızla giderken kameraya yakalattı" dedi. Bakanın özel kalem müdürlüğüne bilgi verince olayı çözdüklerini anlatan Kurtiç, Orman Bakanlığı’ndan bir üst düzey bürokratın da aşırı hız yaparken yakalandığını söyledi. 
     


 YAŞAM 




















</TEXT>
</DOC>
