<DOC>
<DOCNO> 45307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sontur12.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Reha Muhtar ve Mehmet Ali Erbil ne kadar kazanıyor 
</HEADLINE>
<TEXT>

     MHP Ordu Milletvekili Cemal Enginyurt, Show Tv Haber Genel Yayın Yönetmeni Reha Muhtar ile sanatçı Mehmet Ali Erbil'in yıllık gelirlerini ve ödedikleri vergi miktarını sordu. 
     Enginyurt, Maliye Bakanı Sümer Oral'ın sözlü olarak yanıtlaması istemiyle TBMM Başkanlığı'na verdiği soru önergesinde, ''Reha Muhtar'ın transfer bedeli olarak milyon dolarla ifade edilen ücret aldığı yolunda haberler çıktığını'' belirterek, yıllık geliri ile taahhuk eden ve tahsil edilen vergisinin miktarının açıklanmasını istedi. 
     MHP'li Enginyurt, sanatçı Mehmet Ali Erbil'in de ''150 milyar liraya düğün yaptığı ve evlendiği gece kumarda 90 bin dolar kaybettiği'' yolundaki haberleri'' hatırlatarak, Erbil'in yıllık geliri ve ne kadar vergi ödediğini sordu. 
     






</TEXT>
</DOC>
