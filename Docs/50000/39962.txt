<DOC>
<DOCNO> 39962 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/civaoglu.html </URL>
<DATE> 2001/09/01/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Damlalık ve kepçe 
</HEADLINE>
<TEXT>

     Doların inişe geçmesi, kış güneşi gibi aldatıcı mı 
     Duyumlara göre Piyasanın kurtları bu inişi gözlüyorlar. 
     En alt düzeye indiğinde alışa geçmek ve dolara talep yaratmak için... 
     Yapay olarak yaratılan böyle bir taleple "ellerindeki doları çok daha yüksek fiyattan satarak birkaç gün içinde gene vurgun yapma" planlarından söz ediliyor. 
     Bu nedenle... Daha sorumluluk duygusuna sahip ekonomistler, bankacılar, işadamları "doların çok sert düşüş yapmaması" dileğindeler. 
     Merkez Bankası'na bu alanda önemli bir sorumluluk düşüyor. 
     Dolar fiyatında düşüşü gıdım gıdım gerçekleştirirken ani yükselmelere karşı da günlük satış yapabilmek ve önemli sapmaları böylece önlemek için IMF ile bir "centilmenlik anlaşması" yapmalı. 
     Türkiye'de herkes biliyor ki... "Dolar ve mark damlalıkla düşer, kepçeyle yükselir." 
     
Savaş gibi      Dün açıklandı... 
     Ekonomideki küçülme, II.Dünya Savaşı'ndan bu yana en yüksek oran. 
     Böylesine bir beceriksizlik için özel eğitim almış olmak gerek. 
     Biraz rakkamlarla dans edelim... 
     Önce "büyükler..." 
     "Zenginler kulübü" diye bilinen TÜSİAD'ın rakkamları, pek de dramatik değil. 
     TÜSİAD üyeleri içinde kepenklerini indiren, kapılarını kapatan yok... İşçi çıkartmaları da çok az düzeyde. 
     TÜSİAD üyesi patronların 350 bin işçisi var... Bunlarda, sadece 25 bin dolaylarında işçi çıkarma olmuş... Kurum olarak ihracata yöneliyor ve ayakta kalıyorlar... 
     İşçilere ise ücretsiz izin veriliyor... Haftada sadece 3 gün çalıştırılıyor. Kimilerinden - ileride gerekirse kıdem tazminatlarına mahsup edilmek üzere - bono alınarak gelecek 3 ayın ücreti veriliyor ve köylerine gönderiliyor. 
     "3 ay sonra bir kez daha ekonomiye bakarız, Allah kerim" deniliyor. 
     Buna karşılık İstanbul Sanayi Odası'nın anketlerine göre Orta ve küçük boy işletmelerde durum farklı. 
     "Son 6 ayda, 518 işyerinde 40 bin kişi işten çıkarılmış. 
     İşten çıkarılanların toplam çalışanlara oranı, geçen yıl 2,4 iken şimdi 7,7 olmuş. 
     Kasım 2000 krizinden bu yana kapanan işyeri sayısı 500'e yakın." 
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
