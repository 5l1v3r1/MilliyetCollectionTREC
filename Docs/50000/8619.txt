<DOC>
<DOCNO> 8619 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/ekonomi/eko03.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya krizi yorumluyor 
</HEADLINE>
<TEXT>

Türkiye’de yaşanan ekonomik kriz dün de uluslararası haber ajansları ve gazetelerin birinci gündem maddesi oldu. Türkiye’deki krizle ilgili bazı yorumlar şöyle 
FINANCIAL TIMES Kriz Türkiye dışına taşabilir’      Türk lirasının dolar karşısındaki değer kaybına dikkat çeken Financial Times, krizin ülkenin sınırları dışına çıkan bir etki yaratabileceği ihtimali üzerinde durdu. Başyazıda ise Türkiye’deki krizin iki ana yolla sınırdışına sıçrayabileceğini, bunlardan birincisinin ülkenin Batı bankalarına karşı olan sorumluluklarını yerine getirememesi, ikincisinin ise krizin etkilerinin yatırımcıları da kapsaması olduğunu bildirildi. Gazete krizin bulaşıcılık düzeyini ise Türkiye’deki durumun daha ne kadar bozulacağının belirleyeceğini savundu. 
     
The Guardian Sorunun temeli güvensizlik’      Gazete, Ankara’nın huzursuz bir dönem geçirdiğini, "diken üstündeki başkentin problemlerinin sadece ekonomik sorunlardan kaynaklanmadığını" bildirdi. Kamuoyundaki güvensizliğin krizin boyutlarını büyütebileceğini de iddia eden Guardian başyazarı, Fransa, Almanya ve ABD’de de bazı yolsuzluk skandallarının patladığını, ancak bu ülkelerde kamuoyunun bu suçların cezalandırılacağına dair güven içinde olduklarını, farkın da burada yattığını savundu. 
     
THE GUARDIAN Zengin olmak isteyen Türkiye’ye gitsin’      Krize geniş bir haberle yer veren The Times gazetesi ise krizin Türkiye’yi Batılı turistler açısından "cazip bir destinasyon" haline getireceğini savundu. "Milyoner olup cüzdanını parayla doldurmak isteyen Türkiye’ye tatile gitsin" cümlesiyle haberine giren gazete, Türkiye’de tatil yapmayı seçen bir İngiliz turistin bozdurduğu her sterlin için 1 milyon 300 bin Türk lirası alabileceğini bildirdi. Gazete, acentaların Türkiye’ye tatile gitmek isteyen turist sayısında patlama beklediklerini kaydetti. 
     
The Economist Türkiye uçurumun kenarında’      The Economist, Türkiye’de yaşanan son gelişmeleri "Yine uçurumun kenarında" ifadeleriyle yorumladı. Asıl tehlikenin siyasi reformlara ve AB’ye katılma umutlarına yönelik olduğunu belirten dergi, "Rüya gerçekleşecek gibi görünüyordu" dedi. Şimdiki riskin enflasyonun yerinden zıplaması olduğunu kaydeden The Economist, buna rağmen enflasyonun ekonomiyi boğsa da öldürmeyeceği yorumunda bulundu. 
     
İL Giornale İtalyan ihracatçılar yandı’      İl Giornale gazetesinde, Türkiye’deki ekonomik krizin, ihracatta partner olan 15 binden fazla İtalyan ihracatçıyı riske soktuğu belirtildi. Gazete, İtalyan bankalarının Türkiye’deki riskini 1 milyar 400 milyon dolar olarak gösterdi. 
     


 EKONOMİ 


















</TEXT>
</DOC>
