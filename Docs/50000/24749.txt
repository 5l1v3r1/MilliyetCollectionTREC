<DOC>
<DOCNO> 24749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/03/magazin/yazdud.html </URL>
<DATE> 2001/06/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Görkemli düğünde starlar geçidi 
</HEADLINE>
<TEXT>

Ortaköy'de Bekri Şarap Evi, Etiler'deki Little Buda'da kan değişti 
     Efendim, bizim Göksel Sunter durdu, durdu, şarapevi açmayı kafasına koydu. Beyoğlu Miğfer Karafaki'nin ardından, özellikle kahvaltı ve brunch için ideal bir yer olan Çaydanlık'ın olduğu Ortaköy'ü seçti. Sessiz, sedasız da açılışını yaptı. Ama açılış öncesi benim teftiş etmemi istedi. Adını ünlü Bekri Mustafa'dan alan mekanın babası Ergun Hiçyılmaz'mış. Göksel, Hiçyılmaz'ın anlattıklarını bana nakletti. Aslında bilinen bir öykü ama bir kez daha yazayım istedim. Sultan Murad ile Sadrazam Bayram Paşa, tedbili kıyafetle gelerek Bekri Mustafa'nın kayığına binerler. Sahilden açıldıktan sonra Bekri şarap testisini başına dikip içmeye başlar. Sultan "Baba şu testiyi uzat, bir yudum su da ben içeyim" der. Bekri "Sen içemezsin. Çünkü içindeki su değil, şaraptır. Sonra beni de kendini de yakarsın" derse de sonunda padişaha testiyi uzatır. İçmeye başlayan padişah "Peki padişahın yasağından korkmaz mısın Ya haber verirsem .." deyince, Bekri "İkimizin de kellesi gider" der. Padişah, "Peki ya ben padişah, yanımdaki kişi de Sadrazam Bayram Paşa ise ne olacak " diye sorar. Bekri'de cevap hazırdır "Sizi gidi köftehorlar sizi. Şunun şurasında iki yudum içtiniz, biriniz padişah, diğeriniz de sadrazam kesildiniz". Efendim, Göksel heyecanlı ve iddialı. Kişi başı 5 milyon yapacağı için bu krizde bile müşterisi bence hazır. Telefon numarası 0212 244 34 88. 
     
Yerlitaşlar'ın düğününde yıldız yağmuru, Little Buda      Etiler'in girişindeki Little Buda'yı bilmeyen yoktur. Şimdilerde burası kan değiştirdi. Üç güzel hanım işe el koydu. Kaan Nalbantoğlu'nun sahibi olduğu Little Buda'da sevgili Görkem Yüksel Cenk Eren'in vokalisti , Zeynep Tümerdem Cem Yılmaz'ın eski sevgilisi ve Ahu Atacan işleri maşallah tıkır tıkır yürütüyorlar. Şef Kubilay Şenkahveci, ustalar Burhan Türkmen, Şahin Yetim, Mahmut Akın işin ehli. Hemen her akşam burada renkli isimleri görmek mümkün. Asuman Krause, Murat Mısırlı, Yüksel Ak, Şenol İpek, Hande Bermek, Murat Başoğlu, Toprak Sergen, Ege, Murat Varol, Eran Tapan, Ebru Ürün, Yasemin Koşal, Ceylan Saner, Selami Şahin, Erdil Yaşaroğlu... O gece Görkem'in önerilerine göre Buda Mix, Özel Buda Salatası ve özel marine edilmiş ekmeği, bonfile dilimleri, nefis köfte pargaları, özel domates sosu ve yoğurdu ile sosyete kebabı yedik. Buranın Buda Köftesi ile Buda Krep adlı tatlısı çok ünlü. Gençler gelsin diye fiyatlar normal tutulmuş. Rezervasyon için telefon numarası 0212 325 40 64. Çok sevdiğim arkadaşlarımdan biri Nur Yerlitaş, assolistlerin moda kraliçesi. Nur, çarşamba gecesi, Günay'da, erkek kardeşi Bahattin'i muhteşem bir törenle evlendirdi. Gelin Yeşim Çelikli hoş bir kız. Bahattin'in çocukluğunu bilirim, aslan gibi bir delikanlı. Düğünü de ona layık oldu. Günay, Günay olalı bu kadar starı bir arada görmedi. Nikah şahitleri Mehmet Ali Yılmaz ve Orhan Gencebay'dı. Gelinlik tabii ki abla Nur Yerlitaş imzalı. O gece anne Saadet Hanım, küçük kardeş Benan heyecandan yaprak gibi titriyorlardı. Mönüde kuş sütü eksikti. Bülent Ersoy, Muazzez Ersoy, Seda Sayan, Hande Yener, Gültekin Gönülaçar, Ebru Gündeş, Universal'ın temel direklerinden Neşe Demirkat, Süha Yavuz, Oya Aydoğan, Hatice -Niyazi Bostanoğlu, Semra Özal, Fatih Ürek, Hülya -Metin Aşık, Ayşe Ergin, Ahu Tuğbay, Erhan Veziroğlu, Arto, Deniz Akkaya, Can Tanrıyar -Petek Dinçöz, Şehrazat, Orhan Gencebay -Sevim Emre, Mehmet Ali Yılmaz -Sibel Bilgiç, Nazan Şoray, İlknur Soydaş, oryantal Zümre vardı. Bizim masa pek eğlenceliydi. Sevgili Dursun Karadağ, karısı Dilek, kardeşi Necmiye, Ali Eyüboğlu, sırdaşım İsmail Akkaya ve Uğur Güneri ile zamanın nasıl geçtiğini anlamadım. Tabii masamız starlarla dolup taştı. Yani herşey, Nur Yerlitaş'a yakışır biçimdeydi. Onlar ermiş muradına, biz çıkalım kerevete. Evet, Allah eksik etmesin, ilan nedeniyle bugünlük de bu kadar. Kalın sağlıcakla. 
     
     



 MAGAZİN 












</TEXT>
</DOC>
