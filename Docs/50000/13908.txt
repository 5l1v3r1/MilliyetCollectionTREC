<DOC>
<DOCNO> 13908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/spor/yaks.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırmızı kart 
</HEADLINE>
<TEXT>

     FEVZİ AKSOY 

     Son iyi, her şey iyi. Olaylara bu tip tevekküllü bir yaklaşım, psikoloji ilmi açısından yanlış ve hatta kötü bir davranıştır. Son zamanlarda futbolcularımızın iyi veya kötü oynamalarını bir yana bırakalım, oyun içindeki sinirli davranışları doğrusu endişe verici. Yok canım demeyin. Önümüzde takımlarımızın hem derbide, hem de Şampiyonlar Ligi’nde önemli karşılaşmaları var. 
     Teknik adam, hakem gibi düşünmeyip, seyirci olarak maçları takip ettiğinizi düşünün. Göreceksiniz futbolcularımız hakemlerin haklı veya haksız her düdük çalışında, hatta taç atışı kararlarında bile, el ve kol hareketleri ile itiraz etmekte ve üstüne yürümektedirler. 
     Niçin bu hırçınlık, hatta spor açısından terbiyesizlik ... 
     Allah için söyleyin, bazen çok ciddi maçlarda, bu yanlış davranışlar yüzünden tüyleriniz diken diken olmuyor mu Taraf tutmadan düşünün eyvah sarı kart, kırmızı kart geliyor diye korkmuyor musunuz Evet, futbolcularımız haklı veya haksız hakem kararlarına itiraz etmenin bir anlamı olmadığını öğrenmelidirler. Öğrenmezlerse, biz bile onlara kırmızı kart çıkarıyoruz. Ve diyoruz ki, kulüp idarecilerinin ve psikologlarının seminerler yaparak, bu davranışları önlemeye çalışmaları gerekmektedir. 
     Vakit geçmeden... 
     


 SPOR 



























</TEXT>
</DOC>
