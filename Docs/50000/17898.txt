<DOC>
<DOCNO> 17898 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/ekonomi/eko05.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Ek kaynak gelecek 
</HEADLINE>
<TEXT>

Herkes Türkiye’nin desteklenmeye layık olduğunu düşünüyor’ diyen üst düzey bir IMF yetkilisi, IMF’nin ek kaynak sağlayacağını, ikili yardımların ise kesinleşmediğini söyledi 
     REUTERS 

     Uluslararası Para Fonu’nun IMF politika belirleyicilerinden üst düzey bir kaynak, Fon’un Türkiye’ye yeni kredi sağlayacağını söyledi. 
     Kaynak, "Yapılması gereken ve program açısından önemli ve kritik bazı şeyler var. Bunlar geçerse, IMF Yönetim Kurulu’nun tamamının programın lehinde olacaklarından eminim" dedi. Adının açıklanmasını istemeyen yetkili, şöyle konuştu 
     
     Herkes birbirini kolluyor 
     "Kesinlikle bir miktar ek IMF parası sağlanacak. Ancak soru şurada Ulusalarası toplumun bu paketin arkasında durduğu işaretini vermek istiyor muyuz, istemiyor muyuz " 
     "Herkes Türkiye’nin desteklenmeye layık olduğunu hissediyor" diyen üst düzey IMF kaynağı ancak hem Avrupa, hem de ABD’den destek açıklamalarına rağmen sorunun "herkesin bir başkasının başı çekmesini istemesi" olmaya devam ettiğini ekledi. 
     
     Almanya bastırıyor 
     "IMF desteği olması gerektiği açıktır ancak ikili kredi verilmesi kesin olarak görülemez" diyen kaynak, herhangi bir ikili yardımın sadece "Türkiye’ye siyasi desteğin bir ifadesi veya ekonomik programlarının mali piyasaları destekleme yolu olarak takdir edilmesi" olabileceğini kaydetti. 
     Alman hükümeti G - 7’den iki taraflı destek için yoğun baskı yapıyor ancak, ABD ve diğerleri, IMF’nin elinde halen çok miktarda nakit olması nedeniyle iki taraflı yardımın gerekliliğine ikna olmuş değil. 
     
Niyet mektubu tamam      HARUN GÜREK Ankara 

     IMF Türkiye Masası Şefi Carlo Cottarelli başkanlığındaki heyet, niyet mektubu çalışmalarını tamamlayarak dün Türkiye’den ayrıldı. 
     15 acil yasa ve tasarruf önlemlerinin performans kriteri olarak girdiği mektupta, para politikası da yer aldı. Para politikası 10 - 12 milyar dolarlık desteğe göre biçimlendirildi, ancak desteğin 13 - 15 milyar dolar arasında bir rakamda yer alması halinde, buna göre bir senaryo da mektuba yerleştirilecek. Mali desteğin miktarı, Derviş’in yarından itibaren ABD’deki görüşme trafiğinin ardından kesinleşecek. Derviş, IMF ve Dünya Bankası toplantılarına katılacak ve ABD Hazine Bakanı O’Neil, IMF Başkanı Köhler, Dünya Bankası Başkanı Wolfensohn, G - 7 ülkeleri maliye bakanları ile görüşecek. 
     



 EKONOMİ 


















</TEXT>
</DOC>
