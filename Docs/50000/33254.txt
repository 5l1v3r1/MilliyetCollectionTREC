<DOC>
<DOCNO> 33254 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/21/son/sontur15.html </URL>
<DATE> 2001/07/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Niğde'de kamyonun altına giren LPG'li otomobil yandı...3 ölü 
</HEADLINE>
<TEXT>

     Niğde'nin Ulukışla ilçesinde kamyonla çarpışarak alev alan otomobilde bulunan 3 kişi yanarak öldü. 
     Ulukışla'dan Ankara yönüne giden 34 GR 508 plakalı otomobil, Ulukışla-Ankara Karayolu'nun 60. kilometresinde, karşı yönden gelen Osman Öztürk yönetimindeki 33 PR 088 plakalı kamyonla çarpıştı. 
     LPG donanımlı olduğu bildirilen otomobil ile kamyon, çarpışmanın etkisiye alev alarak yanmaya başladı. Osman Öztürk kamyondan atlayarak kurtulurken, otomobilde bulunan 1'i çocuk 3 kişi, yanarak can verdi. 
     Yetkililer, otomobildekilerin, Elazığ İl Jandarma Komutanlığı'nda görevli Astsubay Metin Çetin ile eşi Emine Çetin ve oğlu Enez Çetin olduğunun sanıldığını, tamamen yanan cesetlere otopsi yapılacağını söylediler. 
     Kamyon sürücüsü Osman Öztürk, A.A muhabirine, ''Kaza yerine yaklaştığımda, otomobilin kontrolden çıkarak bankete düştüğünü fark ettim. Tekrar toparlanıp yola çıkmasını beklerken, üzerime geldi ve bana çarptı. İkimizin aracı da birden alev topuna döndü. Ben atlayarak canımı zor kurtardım. Otomobildekilere müdahale edemedim'' dedi. 






</TEXT>
</DOC>
