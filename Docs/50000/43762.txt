<DOC>
<DOCNO> 43762 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/guncel/gun15.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Cami hoparlöründen Atatürk’e hakaret 
     Çanakkale'de, cami hoparlöründen, Atatürk'e hakaret eden kişi tutuklandı. Namık Kemal Mahallesi'ndeki Kurşunlu Camii'ne gizlice giren 47 yaşındaki Reşit Akgün, hoparlörden Cumhuriyet'e ve Atatürk'e hakaret etmeye başladı. Sesleri duyan çevre halkı, camiye girerek Akgün'ü kıskıvrak yakalayıp polise teslim etti. Akgün, çıkarıldığı mahkeme tarafından tutuklandı. 
     
     Düğün magandası çavuş, kan döktü 
     HASAN KILIÇ DHA 

     Osmaniye İl Jandarma Alay Komutanlığı'nda görevli Uzman Çavuş Cemil Bayar, katıldığı düğünde silahına sarılınca bir kişinin ölümüne neden oldu. Arkadaşı Osman Gökşen ile Seher Bıyıklıoğlu'nun düğün törenine katılan Bayar 22 , beylik tabancasını çekerek sokak arasında havaya beş el ateş etti. Bir ara tabancası tutukluk yapan Bayar, namludaki mermiyi çıkartmak isterken silah ateş aldı. Tabancadan çıkan kurşun Serdar Bıyıklıoğlu'na 23 isabet etti. Bıyıklıoğlu, hastanede yaşamını yitirirken, Bayar çıkarıldığı mahkemece tutuklandı. 
     
     Karısını sopayla komalık etti 
     DİNÇER ŞEREF İstanbul 

     Bahçelievler Kazım Karabekir Caddesi'nde bir tuhafiye dükk nında meydana gelen olayda, Hayriye Haliloğlu 39 , dul kız kardeşiyle gezdiğini öğrendiği eşi Aydın Haliloğlu ile tartışmaya başladı. Eline geçirdiği sopayla karısını feci şekilde döven öfkeli koca, polisler tarafından yakalandı. Hastaneye kaldırılan Hayriye Haliloğlu'nun boynunda kırık olduğu ve hayati tehlikeyi atlamadığı belirtildi. 
     
     Karakol komutanına tecavüz suçlaması 
     Sivas merkeze bağlı Kurtlapa beldesi Jandarma Karakol Komutanı Astsubay Sezgin Civelek, Ş.Ş. isimli genç kıza tecavüz ettiği gerekçesiyle görevinden alındı, hakkında 5 yıla kadar ağır hapis cezası istemiyle dava açıldı. Cumhuriyet savcısının Ağır Ceza Mahkemesi'ne sunduğu iddianamede, Civelek'in, "Ş.Ş'ye, belirlenemeyen bir sıvıyla uyutarak tecavüz ettiği" savunuldu. Olayı ailesine söylememesi için Civelek'in, 20 yaşındaki Ş.'yi tehdit ettiğinin ifade edildiği iddianamede, Ş.'nin hamile olduğu, Civelek'in evlenme sözüne karşın bunun da gerçekleşmediği ifade edildi. 
     
     Kuyumcuyu silah zoruyla kaçırdılar 
     İSTANBUL Milliyet 

     Ataköy 1. Kısım B 15 Blok önünde meydana gelen olayda, Kapalıçarşı'daki "Cümbüş Kuyumculuk" ve Mısır Çarşısı'nda bulunan "Özbek Kardeşler" isimli işyerlerinin sahibi olduğu belirlenen İlhan Murat Cümbüş, silahlı üç kişi tarafından kaçırıldı. Oğlunun zorla 34 U 7007 plakalı otomobile bindirildiğini gören Mustafa Cümbüş, polisi arayarak saldırganların eşk li hakkında bilgi verdi. 
     
     Cavit Çağlar’ın tedavisi sürüyor 
     İSTANBUL Milliyet 

     Kartal Dr. Lütfi Kırdar Eğitim ve Araştırma Hastanesi'ne kaldırılan eski milletvekili ve işadamı Cavit Çağlar'ın rahatsızlığının devam ettiği belirtildi. Hastanenin 1. Dahiliye Kliniği'nde tedavisi süren Çağlar'ın tansiyon sorununun giderilemediğini belirten yetkililer, yüksek tansiyona bağlı kalp rahatsızlığı konusunda da araştırma yapıldığını ifade ettiler. Bu arada Çağlar'ın oğlu Mustafa Çağlar'ın Kartal Cumhuriyet Başsavcılığı'na yaptığı refakatçilik talebinin Adalet Bakanlığı'nca kabul edilmediği öğrenildi. 
     
     Tinercilerin lemi cinayetle bitti 
     İSTANBUL Milliyet 

     Fatih Yedikule Caddesi’nde önceki gün boş bir binada alkol alan ve tiner koklayan Cemal Çetintaş, Ümit Kesler, Musa Çıplak, Gökhan Taşçı ve Serhat Poyraz arasında cinsel taciz nedeniyle tartışma çıktı. Bu sırada Çetintaş, dört kişi tarafından tartaklanan Poyraz’ın 28 kafasına içki şişesiyle vurarak öldürdü. Cesedin bulunmasının ardından araştırma yapan polis, dün dört zanlıyı gözaltına aldı. 
     



 GÜNCEL 























</TEXT>
</DOC>
