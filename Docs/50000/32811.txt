<DOC>
<DOCNO> 32811 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/yasam/yas03a.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Karıncalar depremde evlerin içine giriyorlar’ 
</HEADLINE>
<TEXT>

Yüksek İnşaat Mühendisi Esat Tansev, karıncaları izleyerek 2 yıl içinde 30’dan fazla depremi tahmin ettiğini söylüyor 
     SERHAT OĞUZ İstanbul 

     Gözleme başladı 
     KARINCALARIN hareketlerinin deprem habercisi olduğu iddiaları güçleniyor. Yüksek İnşaat Mühendisi Esat Tansev’in gözlemlerine göre, karıncalar, deprem öncesi yerlerinden çıkarak evlerin içine giriyorlar. Tansev, 17 Ağustos ve 12 Kasım depremleri öncesinde evde çok sayıda karınca ortaya çıktığını fark edince gözlemlere başlamış. 2 yıl içinde 30’u aşkın depremi bu şekilde tahmin ettiğini belirten Tansev, "Yine de bunun bilimsel kanıtı yok" diyor. 
     
     Uzmanı ne diyor 
     29 yıldır karıncaların biyolojik yapılarını inceleyen Trakya Üniversitesi Biyoloji Anabilim Dalı Başkanı Prof. Nihat Akdaç, bugüne kadar hiçbir bilimsel kaynakta karıncaların depreme karşı hassas olduğu bilgisine rastlamadığını belirterek şöyle diyor "Ancak deprem de bir titreşim hareketi. Her türlü sarsıntı karşısında alarm durumu veriyorlar. Bence karıncaların hareketinden sarsıntının şiddetini söylemek mümkün olmaz." 
     



 YAŞAM 






















</TEXT>
</DOC>
