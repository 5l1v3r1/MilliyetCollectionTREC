<DOC>
<DOCNO> 42245 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/guncel/gun11.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Çinliler Varyag için yan çizdi 
</HEADLINE>
<TEXT>

Çinliler 1 milyar dolarlık teminatı ödemeyeceklerini bildirdiler... 
     ÖNDER YILMAZ Ankara 

     Çin hükümetinin Varyag’ın Boğazlar’dan geçişi için talep edilen 1 milyar dolarlık teminatı ödemek istememesi yeni bir krizi gündeme getirdi. Devlet Bakanı Şükrü Sina Gürel, Genelkurmay İkinci Başkanı Org. Yaşar Büyükanıt, Dışişleri Müsteşarı Faruk Loğoğlu ve Denizcilik Müsteşarı Mustafa Korçak ile üst düzey bürokratlar dün Başbakanlık’ta ani bir toplantı gerçekleştirdi. Varyag’ın geçişinin ele alındığı toplantıda, Çin hükümetinin 1 milyar dolarlık teminatı ödemek istemediği, Dışişleri aracılığıyla gündeme getirildi. 
     Türk tarafı, teminatın kaldırılması halinde Türkiye’nin büyük tazminatlar ödemek zorunda kalınacağını belirtti. Denizcilik yetkilileri "Biz Çin’e, Türkiye tazminata mahkum olursa bu parayı bu teminattan öderiz demiştik. Kabul etmişlerdi" dedi. Toplantıda Çin’in bu yeni talebi doğrultusunda nasıl bir yol izleneceği konusunda araştırma yapılması kararlaştırılırken, Varyag’ın geçişi konusunda son kararın Ecevit tarafından verilmesi benimsendi. 
     



 GÜNCEL 


























</TEXT>
</DOC>
