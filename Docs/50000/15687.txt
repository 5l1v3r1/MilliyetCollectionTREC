<DOC>
<DOCNO> 15687 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/bila.html </URL>
<DATE> 2001/04/11/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Miras siyaset yapıyor’ 
</HEADLINE>
<TEXT>

Fuat Miras’ın, TOBB Başkanlar Toplantısı’ndan bir gün önce gerçekleştirdiği esrarengiz Genelkurmay ziyaretini hükümet çevreleri, siyaset yapma çabaları olarak değerlendirdi 
     TOBB Başkanı Fuat Miras'ın, oda başkanlarıyla yapacağı toplantıdan bir gün önce Genelkurmay Başkanı Org. Hüseyin Kıvrıkoğlu'yla görüşmesi ve bu görüşmeyi saklamaya çalışması soru işaretlerine yol açtı. 
     Bu görüşme, basına, "Genelkurmay Başkanı Miras'ı çağırdı ve eylemlere son verilmesini istedi" yönünde yansıdığı gibi "Miras, Genelkurmay'a hükümeti şikayet etti, hükümetin istifasını istedi" gibi de yansıdı. 
     Peki gerçek durum neydi 
     Org. Kıvrıkoğlu - Miras görüşmesi hangi tarafın talebiyle gerçekleşmişti 
     Görüşme tarihi nasıl saptanmıştı 
     
Fuat Miras başvurmuş      Oda başkanları toplantısından bir gün önce yapılmasının özel bir anlamı var mıydı 
     Dün bu sorulara yanıt aradık... 
     Genelkurmay cephesinden aldığımız yanıt şöyleydi 
     "Sayın Miras bundan bir - iki hafta önce özel kaleme başvurarak Komutan'la görüşme talebinde bulundular. Müracaat normal yollardan özel kaleme yapıldı. Sayın Komutan'ın ve Sayın Miras'ın Ankara'da olabilecekleri günlere bakıldı ve dün önceki gün uygun tarih olarak görüldü. Ancak, bir gün sonra TOBB'un oda başkanlarıyla Ankara'da bir toplantısı olduğu bizim tarafımızdan bilinmiyordu. Herhalde Sayın Miras, bu toplantılar nedeniyle Ankara'da olacağını bildiği için görüşme tarihi ona uygun geldi." 
     
Şik yete mi gitti      Miras, Genelkurmay Başkanı Org. Kıvrıkoğlu ve Genelkurmay İkinci Başkanı Org. Yaşar Büyükanıt'la bir saat kadar görüşmüş. Görüşme talebi Org. Kıvrıkoğlu'dan değil, Miras'tan gelmiş. 
     Görüşmenin içeriği hakkında ise Genelkurmay'dan veya TOBB Başkanı Miras'tan bir açıklama gelmedi. Miras'ın Org. Kıvrıkoğlu'yla görüştükten bir gün sonra oda başkanları toplantısına başkanlık etmesi ve sert bir üslupla hükümetin istifasını istemesi, Genelkurmay'a hükümeti şikayete gittiği yönündeki tahminleri güçlendiriyor. 
     Tabii, Miras'ın Genelkurmay Başkanı'nı ziyaretini saklamaya yönelmesi ve ziyaretin oda başkanları toplantısından bir gün önce yapılması, TOBB açısından iyi bir görüntü oluşturmadı. 
     
Siyasi parti görüntüsü      Siyaset dışı arayışların, teknokratlar hükümeti, milli mutabakat hükümeti gibi olağandışı yönetim formüllerinin gündemde tu tulmaya çalışıldığı bir dönemde gizemli bir hava verilerek gerçekleştirilen bu görüşme, "TOBB ve Miras ne yapmaya çalışıyor" gibi bir soru işaretini de arkasında bıraktı. 
     Peki TOBB ve Başkanı'nın verdiği bu fotoğraf, hükümet çevrelerinde nasıl algılandı 
     Hükümette bu sorunun yanıtı şöyle veriliyor 
     "TOBB bir meslek kuruluşu olarak ekonomik sorunlarla ilgili taleplerini gündeme getirdi. Demokratik haklarını kullandı. Hükümet nezdinde görüşmelere katıldı, davet edildi. Ekonomik ve Sosyal Konsey'de görüşlerini, isteklerini ifade etti. Ancak, bu çizgiyi zorlayan ısrarlı tutumu meslek kuruluşu olmanın ötesinde bir siyasi parti görüntüsü veriyor. Çabaları ekonomiden çok siyasete kaymış durumda. Krizi atlatma çabaları içinde her kesimin yoğun çaba gösterdiği, uluslararası kuruluş temsilcilerinin ülkemizde görüşmeler yürüttüğü bir dönemde Sayın Miras'ın Genelkurmay ziyaretini gizemli bir havaya büründürme gayreti ancak siyaset yapmak olarak değerlendirilir." 
     Peki TOBB siyasetin neresinde 
     TOBB'un bir sivil toplum kuruluşu olarak siyasete ağırlık koymaya çalışmasının ötesinde daha ileri hedefler taşıdığı kulislere yansıyor. 
     
'TOBB parti oluşturabilir’      TOBB Başkanı Miras'ın "partimizi kuralım" önerisini yakın çevresinde dillendirdiği biliniyor. Miras'ın, "Benim yaşım belli, kendim için bir siyasi misyon biçiyor değilim ama TOBB, Türkiye'nin en örgütlü kuruluşudur, halkın mevcut siyasi kadrolar dışından siyasete girenlere desteği ortada. TOBB da geniş örgütüyle yeni bir parti oluşturulabilir" değerlendirmesi yaptığı da kulislere yayılmış durumda. 
     Nitekim dünkü toplantıda İTO Başkanı Mehmet Yıldırım, parti kurma önerisini kürsüden dile getirdi. TOBB, ekonomiyi bırakıp siyasete yönelmiş görünüyor. Ne hikmetse siyasetçiden başka herkes, siyaseti herkesten fazla bilmeye başladı. 
     Haydi hayırlısı... 
     
     





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
