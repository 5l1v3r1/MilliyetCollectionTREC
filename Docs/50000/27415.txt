<DOC>
<DOCNO> 27415 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/spor/spo03.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Süren rest çekti 
</HEADLINE>
<TEXT>

G.Saray Başkanı, "Federasyon kurallara uymalı" dedi ve ekledi "Kimse için bir lira bonservis ödemeyiz. İsteyen FIFA’ya gitsin." 
     HALİL ÖZER 

     FIFA üyesiyiz’ 
     GALATASARAY Başkanı Faruk Süren, 15 Temmuz’dan sonra tüm dünyada uygulanacak futbolcuların serbest dolaşım hakkını Futbol Federasyonu’nun bir yıl geciktirmesine sert tepki gösterdi. Faruk Süren, "Türkiye’den alacağımız futbolcular için bir lira bonservis parası ödemeyiz. Biz FIFA üyesiyiz. Futbol Ferderasyonu da kurallara uymalı. Bonservis parası ödemediğimiz için şikayetçi olacak varsa FIFA’ya gitsin" dedi. 
     
     Sergen’i kiralarız’ 
     SERGEN’le anlaştıklarını, ancak onun için de bonservis bedeli ödeyemeyeceklerini vurgulayan Faruk Süren, "Siirt Jetpa isterse Sergen’i kiralarız. Bizde prim yapar. Oyuncuları da değer kazanır. Ayhan da rahatlıkla bizde oynayabilecek kapasitede. Kendisiyle mütabıkız. Ama takasa vereceğimiz bizim çocuklarla da görüşmek gerekiyor. Ancak onlar isterlerse Ayhan Galatasaray’a gelebilir" ifadelerini kullandı. 
     
     Sözleşmeler 3 yıllık’ 
     SARI - Kırmızılı Kulübün Başkanı, bundan sonra sözleşmeleri en az üç yıllık yapacaklarını da belirtti ve "İstemeyen varsa yolu açık olsun" diye konuştu. Ümit’e Avrupa’dan herhangi bir teklif gelmediğini söyleyen Süren, "Jardel için ise çalışmalarımız sürüyor. Öneriler var. Ama bu iş sadece futbolcu takasıyla olmaz. Para da almalıyız. İşte bu yüzden seçici davranıyoruz ve gelen teklifleri hemen kabul etmiyoruz" dedi. 
     
     Hagi gibisi gelmez’ 
     SÜREN, Hagi’nin yerini asla dolduramayacaklarını bildirerek, "Onu Dünya özleyecek. Hagi özlemini zamanla daha çok hissedeceğiz. Geldiği günlerde aleyhine yazanlar bugün ne düşünüyorlar Kimse bu insanlardan hesap sormuyor mu " yorumunu yaptı. Süren, Cem Uzan’la ilgili olarak da, "Karar bize gelecek. Biz de Sicil Kurulu’na göndeririz. Mahkeme kararı geçerli sayılmalı" diye konuştu. 
     
ÜMİT KARAN Metin Oktay gibi      "Cim-Bom’a can feda" 
Galatasaray sevgisi, sevgilisinden ayırdı, yeni takımının forması için gün saymaya başladı 
     NECMİ KEPÇETUTAN 

     İstanbul’a hayır’ 
     GALATASARAY’la ön sözleşme imzalayan Ümit Karan, Milliyet’in sorularını yanıtladı, yeni forması için sabırsızlandığını açıkladı. "İstanbul’a hayır" diyen ve "Senin de gitmeni istemiyorum" diyen sevgilisinden Galatasaray sevgisi uğruna ayrılan Ümit Karan, "Galatasaray’a küçüklüğümden beri sempatim vardı ve devre arasında anlaşmıştım" dedi. Taçsız kral Metin Oktay da İzmir’de İstanbul’a gelirken Galatasaray için eşini boşamıştı. 
     
     Formamı satmadım’ 
     ÜMİT Karan, Gençlerbirliği’ne olan borcunu ödediğini vurguladı ve "Çok para kazanmadım. Ama isim yaptım. Her yıl ortalama 15 gol attım. Bazıları gibi para için formamı takımımı satmıyorum. Samet Aybaba ile güzel günlerimiz oldu. Türkiye Kupası finalini, maçtan önce bizi motive edişini unutamam. İlhan Cavcav iyi niyetli bir başkan. Ama O’nu yanlış yönledirenler var. Gidiyorum diye suçlu oldum" diye konuştu. 
     
     Plaket beklerdim’ 
     GENÇLERBİRLİĞİ tarihinde 10 yıl aradan sonra milli takıma giden ilk futbolcu olduğunu belirten Ümit Karan, "Tüm bunların karşılığında bir plaket teşekkür beklerdim. Olmadı. Yine de herkes sağolsun. Bonservisim artık benim sorunum değil. İki taraf halledecek. Anlaşamazlarsa profesyonelce gelir oynarım. Galatasaray’dan sonraki hedefim de Avrupa. İtalya ya da İspanya’ya gitmek istiyorum" ifadelerini kullandı. 
     
JARDEL çıkmazda      GALATASARAY’da Portekiz takımlarının para konusunda isteksiz davranmaları, Jardel’in transferini çıkmaza soktu. Yönetimin öncelikle Benfica ile görüşeceği, ancak Jardel’in kendisine verilecek parayı az bulduğu belirtildi. Ayrıca Van Hooijdonk’un da gelmek istemediği ifade edildi. Hollandalı futbolcu ikna edilemezse Jardel’e karşılık 8 milyon dolar, ikna edilirse 6 milyon dolar istenecek. Benfica ise Dudic ve Pavlin takasını gündeme getirecek. 
     
Göcek’te güç birliği      YENİ sezon öncesi transfer çalışmalarını sürdüren Galatasaray’da kongre faaliyetleri de hız kazandı. 14 Temmuz’da yapılacak olağanüstü kongrede yeniden aday olabileceğinin mesajlarını veren Sarı - Kırmızılı kulübün Başkanı Faruk Süren, mart ayındaki genel kurulda başkanlığa soyunması beklenen Cem Uzan’la bir görüşme yaptı. Tatil beldesi Göcek’teki zirvede taraflar güç birliği yaptı. Uzan, Süren’e özellikle maddi konularda destek olacak. 
     
Çetiner’e teklif      YENİ sezonda Teknik Direktör Mircea Lucescu’nun yanına yardımcı arayan Sarı - Kırmızılı yönetim, Ümit Milli Takımı’nın başarılı hocası Raşit Çetiner’e teklif götürmeyi kararlaştırdı. Ayrıca Alt Yapı Sorumlusu Yasin Özdenak ile de görüşecek olan yöneticiler, bu ikili arasında tercih yapacaklar. Bu arada Balint’in görevi sürdürmeyeceği kesinlik kazanırken, Lucescu’nun yeni bir kondisyoner bulmak için temaslarını sürdürdüğü bildirildi. 
     



 SPOR 
























</TEXT>
</DOC>
