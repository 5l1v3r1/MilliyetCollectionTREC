<DOC>
<DOCNO> 44201 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yazar/theper.html </URL>
<DATE> 2001/09/29/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Borçlunun parası olmalı 
</HEADLINE>
<TEXT>

     Kiracımın tahliyesi için dava açtık kazandım. Kiracı bir süre sonra çıktı ama hem kira bedellerini taktı hem de evi domuz damı gibi bıraktı. Adresini tespit ettim, bu halde alacağımı alamayacak mıyım 
     K. C. - Almanya 
     
     Kiracınızın borcu borç, tamam ancak alacağınızı almanız için iki hususun bulunması gerekiyor, birincisi kiracınızın yani borçlunun yeni adresi, ikincisi, borçlunun mal varlığı, yani parası veya eşyası. 
     Siz birincisini bulmuşsunuz o tamam şimdi sıra ikincisinde. Bizim meslektaşlarımızı en çok sıkıntıya sokan husus ikinci husus. Yani borçlu ortada tamam. Alacaklı diyor ki, alacağımı al, iyi güzel de adamın cebinde parası yoksa neyini alacaksınız 
     Bakın bir gerçekten söz edeyim. Artık İstanbul'da borçlular bizden daha profesyonel, yani borçtan kurtulmanın kırk yolunu biliyorlar. Elindeki mal varlığını bir başkasının üzerine yapmaktan tutun, daha önceki bir tarihli senetle bir dostuna borçlanmaya kadar her yol var. Bizler avukat olarak bunu alacaklılara anlatmakta zorluk çekiyoruz. Bir borçlunun cebinde parası, evinde eşyası varsa tahsilat yaparsınız, bunlar yoksa bu iş ahirete kalır. Ölene kadar alamazsınız. Yani, borçlunun ortalarda dolaşması yetmiyor cebinde parası olacak ki, sonuç alınsın. 
     Siz yurtdışındasınız, sizin için bu işi bir meslektaşım takip edecek, edecek ya, o borçlunun malını bulursa haczedecek, haczedecek malı yoksa adamın adresini bulmuş ne fayda 
     Temenni ederim, sizin borçlu daha az profesyonel çıkar da evinde eşyası veya işyerinde parası bulunur ve siz alacağınızı alırsınız yoksa işiniz zor. 
     
     







Hangi Türkçe 


Taliban rozeti 


MGK'nın destek sınırı 


Hükümette kaptan köşkü boş mu, dolu mu 


Dere ve at 


Kim "terörist" 


Anadolu liselerine giriş 


Ortadoğu'dan Orta Asya'ya... 


Günaydın bayım, bugün nasılsınız 


TÜSİAD’ın farklı yüzü... 


Değişmek ve dönmek... 


ABD'nin zorluğu çıkış'ta 


Savaş haberlerini zaplayın 


Borçlunun parası olmalı 


"Laik Cumhuriyet" kurmak kolay mı 


Çifte standart 


</TEXT>
</DOC>
