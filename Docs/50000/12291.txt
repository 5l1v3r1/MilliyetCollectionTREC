<DOC>
<DOCNO> 12291 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/gun06.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih öğrencileri YÖK'e dava açıyor 
</HEADLINE>
<TEXT>

Fatih Üniversitesi öğrencileri, önümüzdeki eğitim yılında öğrenci alınmasını yasaklayan YÖK kararını protesto ettiler 
     SERHAT OĞUZ İstanbul 

     Fatih Üniversitesi öğrencileri, YÖK'ün kapatmayla sonuçlanabilecek öğrenci yasağı kararını alkışlarla protesto etti. Öğrencilerin, YÖK'e karşı maddi ve manevi tazminat davası açmaya hazırlandıkları da kaydedildi. 
     Üç bin öğrencinin eğitim gördüğü üniversitede, dün yaklaşık 100 öğrenci, giriş kapısı önünde eylem düzenlemek istedi. 
     
     Gösteriye izin verilmedi 
     Gösteriye jandarma izin vermeyince, öğrenciler adına basın açıklaması yapan Yasemin Fakoğlu, YÖK'ün üniversiteyi kademeli olarak kapatmak istediğini ifade etti. Fakoğlu, "Anayasa, kimsenin eğitim hakkının kısıtlanamayacağını söylüyor. YÖK, 'bizim gibi düşünmeyen insanlara eğitim hakkı yok' diyor. Daha da komiği bizlerle aynı düşüncede olan erkek öğrenciler okula girebiliyor" dedi. 
     Fakoğlu'nun sözlerinin ardından bazı veliler de YÖK'ü alkışlarla protesto etti. Eylem, açıklamaların ardından olaysız şekilde sona erdi. 
     
     


 GÜNCEL 

























</TEXT>
</DOC>
