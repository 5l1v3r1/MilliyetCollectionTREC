<DOC>
<DOCNO> 5503 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/ekonomi/eko04.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İhracata giden ithalatçı döndü 
</HEADLINE>
<TEXT>

İTO, Çin'e mal satmaya gidenlerin mal alarak döndüklerine dikkat çekti 
     BARÇIN YİNANÇ Ankara 

     Çin pazarına ihracat yapmaya giden işadamları, ithalatçı olarak geri dönüyor. Dışişleri Bakanlığı'nın Çin'le ticaretin arttırılması için görüşünü sorduğu İstanbul Ticaret Odası İTO , Çin'e mal satmaya giden Türk işadamlarının Çin'den mal satın alarak döndüklerine dikkat çekerek, "tek çözüm turizm" mesajını verdi. 
     
Beklentileri karşılamadı      Türk girişimcileri, dünyaya kapılarını açmaya başlamasıyla dev bir çekim merkezi haline gelen Çin pazarında beklediklerini bulamadı. Ülkeye mal satmaya giden Türk işadamlarının hemen hepsi, Çin piyasasındaki malların ucuzluğu karşısında, ihracatçı olarak ayrıldıkları Türkiye'ye ithalatçı olarak döndüler. 
     İki ülke arasındaki ticaret dengesinin Türkiye aleyhine gelişmesine neden olan bu durum İTO tarafından da teyit edildi. Çin Dışişleri Bakanı'nın geçen ay Ankara'ya yaptığı resmi ziyaret öncesinde Dışişleri Bakanlığı İTO'dan Çin'le ticaretteki dengesizliğin giderilmesi için neler yapılabileceğini sordu. 
     
Turizm potansiyeli var      Türkiye'nin ihracat potansiyeli bulunan mallarının çoğunun Çin'de de üretildiğine dikkat çeken İTO, Çin'i ziyaret eden işadamlarının "ihracat değil, ithalat isteklerinin arttığının gözlemlendiğini" vurguladı. 
     İTO Dışişleri'ne gönderdiği yazıda, tek çözümün Çin'li turistlerin Türkiye'ye çekilmesi olduğunu bildirdi. Her yıl tatilini yurt dışında geçirecek 180 milyon Çin'li olduğu varsayılıyor. Ankara, bu potansiyelden yararlanmak için Çin'in Türkiye'ye "turizmde hedef ülke" statüsü vermesini istiyor. 
     


 EKONOMİ 





















</TEXT>
</DOC>
