<DOC>
<DOCNO> 13984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/31/son/sontur16.html </URL>
<DATE> 2001/03/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta freni patlayan kamyon, Öğretim görevlisi kadını ezdi 
</HEADLINE>
<TEXT>

     Beşiktaş'ta ters yola giren bir kamyon, freninin patlaması sonucu kaldırımda yürüyen Yıldız Teknik Üniversitesi YTÜ Öğretim Görevlisi Dr. Hatice Kansu'yu ezerek öldürdü. 
     Bostancı'dan Beşiktaş'a taşınan bir ailenin eşyalarını taşıyan, şoför İsmail Turan'ın kullandığı 34 HF 941 plakalı kamyon, Yıldız Caddesi'nde ters yola girdi. 
     Ters yolda yokuş aşağı giderken freni patlayarak kontrolden çıkan kamyon, kaldırımda yürüyen YTÜ Mimarlık Fakültesi Şehir ve Bölge Planlaması Bölümü Öğretim Görevlisi Dr. Hatice Kansu'yu 48 ezdi. Dr. Kansu, olay yerinde öldü. Kamyon ise, bir süre daha gittikten sonra cadde üzerindeki 2 otomobile çarparak durabildi. 
     Polis yetkilileri, sürücü İsmail Turan'ın gözlem altına alındığını kaydederek, kazayla ilgili soruşturmanın sürdürüldüğünü belirttiler. 
     
     




</TEXT>
</DOC>
