<DOC>
<DOCNO> 1569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur26.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Erbakan milletvekillerine yemek veriyor 
</HEADLINE>
<TEXT>

     Kapatılan RP'nin Genel Başkanı Necmettin Erbakan, aralarında FP'deki ''yenilikçi'' milletvekillerinin de bulunduğu çok sayıda partiliye yemek veriyor. 
     ASKİ Sosyal Tesisleri'ndeki yemeğe, FP'nin yenilikçi milletvekillerinden Abdullah Gül, Nazlı Ilıcak, Abdülkadir Aksu, Azmi Ateş, Akif Gülle, Zülfikar İzol'un yanı sıra, siyasi yasaklı Şevket Kazan, Ahmet Tekdal ve Hasan Hüseyin Ceylan da katılıyor. 
     Abdullah Gül, yemeğe gelişinde, gazetecilerin soruları üzerine, Erbakan'ın bir dönem birlikte siyaset yaptıkları, ''genel başkanları'' olduğunu ifade ederek, ''Dolayısıyla bir yemek veriyor. Bu davete katılmaktan daha tabii bir şey olamaz'' dedi. Bir gazetecinin, ''FP'deki gelişmeler karşısında bir yumuşamaya yönelik mi bu yemek '' yönündeki sorusuna Gül, ''Erbakan, zaten siyasi yasağı olduğu için o yönde düşünmemek gerektiği kanaatindeyim. Bu yemeğin FP ile ilgisi yok'' karşılığını verdi. 




</TEXT>
</DOC>
