<DOC>
<DOCNO> 40366 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/spor/aspo.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
5 Eylül dünya Türk günü 
</HEADLINE>
<TEXT>

Türkiye, tarihi sınavlara kilitlendi. Futbolda, Dünya Kupası finallerinin eşiğine geldik, 47 yıllık hasreti bitirmeyi hedefledik 
Basketbolda 52 yıl sonra yarı finale kalma sınavına çıkacağız. 65 milyon nefesimizi tutup bekleyeceğiz 
     Elinize ayağınıza kuvvet 
     EYLÜL’ün 5’inde Türkiye bir "spor rönesansı" yaşarsa eğer yani futbolda Dünya Kupası kapısını ardına kadar açıp, basketbolda Avrupa yarı finalinden şampiyonluğa doğru "istekle" bakarsa, "ellerine, ayaklarına sağlık" diye başlayacak tüm cümlelerin "öznesi" olacak bu ikili... Tıpkı, Türk tarihinde "feth edilecek" topraklara önceden gönderilen "akıncılar" gibi. Gurbette yüzümüzü ağarttıkları yetmeyip, Anadolu’da Ay - Yıldız’lı formanın dayanılmaz ağırlığı altına hiç çekinmeden ellerini, ayaklarını koyabilen kahramanlarımız olacaklar. Ve büyük günden önce, hasretiyle yandığımız bir dayanışmanın örneğini sergiliyorlar, sırt sırta vermiş Hakan Şükür ve İbrahim Kutluay... "Yaptıkları, yapacaklarının teminatıdır" deyişinin canlı, kanlı ve hayli inandırıcı bir çift kanıtı gibi... 
     
İşimiz şansa kalmayacak’      BİLAL MEŞE 

     MİLLİ Takım Teknik Direktörü Şenol Güneş, Slovakya galibiyeti ile grupta büyük avantaj sağladıklarını belirtti ve "Bu avantaj yüzdesini yükseltmek için İsveç’i buradan puansız göndermemiz gerekir. Bu grubun final maçı. Final maçında işimizi asla şansa bırakmayacağız. Tüm hesaplarımız liderlik üzerine. Zor olacak, ama kazanacağız" diye konuştu. 
     GÜNEŞ, kazanmak için sabırlı olacaklarını da söyledi ve "Acele edersek, hatalar da birlikte gelir. Rakibin iki önemli silahı var, biri Larsson, diğeri Allback. Boş alan bulduklarında tehlikeli ve etkililer. Önce onları durduracağız. Rakibin diğer bir özelliği ise kanat ortaları. Tüm tedbirlerimizi aldık" ifadelerini kullandı. 
     
Ogün’ün yerine Emre      MİLLİ Takım Teknik Direktörü Şenol Güneş, cezası nedeniyle İsveç maçında forma giyemeyecek olan kaptan Ogün’den doğan boşluğu Emre ile kapatmayı planlıyor. Slovakya maçında oynayan diğer futbolcularını yine sahaya sürecek olan Güneş, "Üç kısa oyuncumuzu birarada kullanmayacağım, ikisini sahaya süreceğim" diye konuştu. Teknik Direktör Şenol Güneş, "Ogün’ü bu maçta elbette ki arayacağız. Ancak diğer oyuncularımın da onun yerini dolduracağına ve ellerinden geleni yapacaklarına inanıyorum" dedi. 
     
Biletler kapış kapış      SPORSEVERLER, iki karşılaşmanın da biletlerine büyük ilgi gösteriyor. Basketbol biletlerinin satışına Mydonose Call Center’larda devam ediliyor. Milli Takımımız’ın oynayacağı çeyrek final maçlarının A kategorisi biletleri 35, B 20 ve C ise 10 milyon liradan satışa sunuluyor. Biletler Taksim The Marmara Oteli, Ataköy Galleria, Çarşı Maslak ve Akmerkez’den de temin edilebiliyor. Futbol takımımızın biletleri ise Ali Sami Yen Stadı’nda satılıyor. Bilet fiyatları şöyle Numaralı 20 milyon, kapalı 7 milyon, açık 3 milyon. 
     
Ümitler sahada      ÜMİT Milli Futbol Takımı, 13. Avrupa Şampiyonası Eleme Grubu’ndaki 9. maçında, bu akşam İzmit’te İsveç ile karşı karşıya gelecek. Grupta 19 puanla lider durumda bulunan Ümit Milli Takım ile 18 puanla 2. sırada yer alan İsveç arasındaki karşılaşma, saat 20.00’de İsmetpaşa Stadı’nda oynanacak. Karşılaşmayı, İsrailli Alon Yefet, Yoseph Benisty ve Erez Zatelman hakem üçlüsü yönetecek. Teknik Direktör Raşit Çetiner, "Seyircimizin de desteği ile kazanacağımıza inanıyorum" dedi. 
     
Puan Durumu TAKIMLAR O G B M A Y P Türkiye 8 6 1 1 13 3 19 İsveç 8 5 3 - 18 2 18 Slovakya 8 4 2 2 12 6 14 Moldova 8 2 1 5 4 11 7 Azerbaycan 8 1 2 5 3 17 5 Makedonya 8 1 1 6 5 16 4      
     
İsveç’in boğaz keyfi      HÜSEYİN YAVUZ 

     İSVEÇ A ve Ümit milli takımları dün sabah boğazda tekne turu yaptılar. İsveçliler, İstanbul’un güzel bir şehir olduğunu, özellikle boğaza hayran kaldıklarını söylediler. Teknik Direktör Söderberg, "Zor bir maç olacak. Türkiye ile daha önce 7 kez karşılaştık. Gücünü biliyoruz. Kazanmak için elimizden geleni yapacağız" dedi. 
     
Andersson’dan ziyaret      FENERBAHÇELİ Kenneth Andersson, dün Swiss Otel’de kalan İsveç Milli Takımı’nı ziyaret etti ve arkadaşlarıyla hasret giderdi. Andersson, Barcelona’da forma giyen adaşı Patrick Andersson’la da bir araya geldi. Golcü futbolcu, "Gönlümün kimden yana olduğunu ben de kestiremiyorum. Umarım iyi oynayan kazanır" dedi. 
     
Sahada konuşurum’      MİLLİ Takımımız’ın Slovakya’da tek golünü atan Hakan Şükür, "Ben sahada konuşurum. İsveç maçında da böyle olacak. Mutlu sona ulaşacağız" dedi. İsveç savunmasının uzun boylu oyunculardan kurulu olduğunu belirten Hakan, "İsveç’i aşmak kolay olmayacak. Benim işim zor. Ancak takımda çabuk ve yetenekli arkadaşlarımız var. Savunmada doğacak boşlukları çok iyi değerlendireceklerine inanıyorumödiye konuştu. 
     
Hazırlıklar sürüyor      A Milli Futbol Takımı, İsveç maçının hazırlıklarını sürdürüyor. Milli Takımlar Teknik Direktörü Şenol Güneş yönetiminde, Florya Metin Oktay Tesisleri’nde yaklaşık 1 saat süren antrenmanda milliler, top sürme, tek pas ve taktik ağırlıklı bir çalışma yaptı. Bu arada Florya’da yapılan idmandana Galatasaraylı yöneticiler de millilere şans dilediler. Lucescu da oyuncularla bir araya geldi. 
     
Sıkıyönetim var      A Milli Futbol Takımımız’ın kaldığı Polat Otel’de adeta sıkıyönetim ilan edildi. Kampı sadece futbolcuların birinci derecedeki akrabaları belirlenen saatlerde ziyaret edebilecek. Oyuncuların odalarındaki telefonlar da görüşmelere kapatıldı. 
     
Medya hücumu      TAKIMIMIZA İsveç medyası da büyük ilgi gösterdi. Metin Oktay Tesisleri’nde dün sabah yapılan çalışmayı 50’ye yakın yabancı gazetecinin de izlemesi dikkat çekti. İsveçli gazetecilerin en çok ilgi gösterdiği kişi ise Hakan Şükür oldu. 
     
Biz zoru severiz’Ay-Yıldızlı ekibin çeyrek finale çıkmasında büyük rol oynayan İbrahim-Mehmet Okur ikilisi, "Kimseden korkumuz yok" dediler 
     BİRİ kolay - zor demeden yakaladığı her pozisyondan atan, attıkça coşan makineli tüfek, diğeri rakibin NBA’li yıldızı ve en büyük kozu Gasol’ü sahadan silen, İspanya’nın yıldırıcı hücumlarına 2.10’luk dev cüssesiyle blok koyan geçilmez bir set idi. İbrahim Kutluay ile Mehmet Okur sergiledikleri mükemmel oyunla adeta rakibin ipini çekti, İspanya gibi bir devi ASKİ salonunun parkelerine çiviledi. 
     İBRAHİM Kutluay, kendilerine güvendiklerini, Türk halkının desteğiyle arzuladıkları hedefe ulaşacaklarını söyledi, "Kimseden korkumuz yok. Çeyrek finalde karşımıza hangi ekip çıkarsa çıksın bizim için farketmez. Artık bu yola baş koyduk. Biz zoru severiz. Basamakları teker teker aşmamız gerektiğinin bilincindeyiz. Öncelikle çeyrek finali geçmemiz gerekiyor. Bunun için takım olarak kenetlendik" dedi. 
     MEHMET Okur ise ilk iki maçta stres ve baskı altında kaldıklarını belirterek, "Ama İspanya karşısında elenecek olmanın uyandırdığı endişe bizdeki bu baskıyı yok etti. Galibiyetten başka çaremiz kalmamıştı. Hep birlikte birbirimize söz verdik. Kazanacağız dedik. İnandık ve başardık. Şimdi sakin kafayla şapkamızı önümüze koyup hedefe doğru emin adımlarla ilerleyeceğiz. Türkiye çok daha iyi bir takım izleyecek" diye konuştu. 
     
Güvenimiz geri geldi’      GÖKHAN TÜRE 

     BASKETBOL A Milli Takım Başantrenörü Aydın Örs, "Çeyrek finalde iyi oynar ve dikkatli olursak Türkiye’ye ilk Dünya Şampiyonası vizesini kazandırırız" dedi. Örs, Milliyet’e verdiği özel demeçte, İspanya maçı öncesi soyunma odasındaki inanılmaz ortamın kendisini çok etkilediğini belirterek, "Oyuncularıma maç öncesi konuşma yapıyordum. Onların gözlerindeki kararlılığı ve kazanma hırsını görünce resmen dondum kaldım. Konuşmayı yarıda kestim" dedi. 
     TECRÜBELİ teknik adam, İspanya karşısında tüm otoritelere Türk Milli Takımı’nın gücünü gösterdiklerini belirterek, "İşimiz gerçekten zordu. Son periyotta maçı tehlikeye soktuk. 15 sayı öndeyken geriye düşmemizin sebebi psikolojik. İlerki maçlarda bu tür durumlara düşeceğimizi zannetmiyorum. Artık kendimize güvenimiz geri geldi" dedi. Menajer Doğan Hakyemez de çok önemli bir engeli aştıklarını, artık yollarının açık olduğunu söyledi. 
     

</TEXT>
</DOC>
