<DOC>
<DOCNO> 4137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/ekonomi/eko09a.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Emekli Sandığı yeniden Petkim’e ortak oldu 
</HEADLINE>
<TEXT>

     Emekli Sandığı, yargı yoluyla Petkim’in ana hissedarları arasına yeniden girdi. Petkim’den yapılan açıklamaya göre, şirketin kurucu ortakları arasında yer alan Emekli Sandığı Genel Müdürlüğü’nün hisseleri, 233 sayılı KHK ile Hazine’ye devredildi. Daha sonra özelleştirme kapsamına alınan Petkim, Yüksek Planlama Kurulu’nun kararıyla Petkim Petrokimya ve Petkim Petrokimya Holding’e dönüştürüldü. Emekli Sandığı, yeni ana sözleşmede hissedarlar arasında yer almadı. Emekli Sandığı Genel Müdürlüğü tarafından yapılan işlemin iptali amacıyla açılan dava sonucunda, Ankara Dördüncü İdare Mahkemesi 27 Haziran 2000’de Emekli Sandığı’nın şirketteki yüzde 7 oranındaki hissesinin tahsisine, ödenmemiş k r paylarının iadesine ve tüm alacakların yasal faiziyle birlikte ödenmesine karar verdi. 
     
     8.2 milyar adet hisse 
     Petkim Yönetim Kurulu önceki günkü toplantısında şirketin 117 milyar hissesinin yüzde 7’sine karşılık olan 8 milyar 190 milyon B grubu nama yazılı hisseyi temsil eden ilmühaberin hazırlanarak Emekli Sandığı’na verilmesi ve yüzde 7 oranındaki hissedarlığın pay defterine tescil edilmesi için gerekli çalışmaların başlatılması kararını aldı. 
     


 EKONOMİ 

























</TEXT>
</DOC>
