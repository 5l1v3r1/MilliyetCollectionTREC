<DOC>
<DOCNO> 10068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/05/yasam/yas03.html </URL>
<DATE> 2001/03/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzaya bir bakıp geri dönecek 
</HEADLINE>
<TEXT>

Çılgın komando Rodd Millner, bir balonla uzay sınırına çıkıp oradan paraşütle dünyaya inecek 
     DIŞ HABERLER SERVİSİ 

     Dünyada bir ilk gerçekleşiyor. Avustralyalı eski komando Rodd Millner 37 , atmosferin üst sınırından, yani yerden 40 kilometre yükseklikten paraşütle atlamaya hazırlanıyor. 
     Mart 2002’de gerçekleşecek Uzay Atlayışı Projesi’ne göre Millner, önce bir sıcak hava balonuyla atmosferin dış katmanlarına kadar yükselecek. 40 bin metre yüksekliğe ulaşınca da paraşütünü açmadan kendisini boşluğa bırakacak. 
     Yaklaşık 7 dakika sürecek olan düşüş sırasında Millner’in hızı saatte 1800 kilometreye ulaşacak. Böylelikle Millner, herhangi bir araç kullanmadan ses hızını geçecek ilk insan olacak. 
     Millner’in yapacağı bu çılgın deney, uzayda meydana gelebilecek kazalara müdahale imkanlarının ortaya çıkarılması açısından önem taşıyor. 
     


 YAŞAM 

















</TEXT>
</DOC>
