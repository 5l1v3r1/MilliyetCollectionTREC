<DOC>
<DOCNO> 37742 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/yasam/yas03a.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaymakam çark etti 
</HEADLINE>
<TEXT>

     SİNAN KARA DHA 

     Datça’Da köpeklerin denize girmesini "haram" diye yasaklayan Kaymakam Savaş Tuncer, tepkiyle karşılaşınca çark etti. Önce "Karar bütün sahilleri kapsıyor" diyen Tuncer, dün yaptığı açıklamada "Sadece mavi bayrak dalgalanan yerlerde köpeklerin denize girmesini yasakladık" dedi. 
     KAYMAKAM Tuncer’in, köpeklerin denize girmesini haram olarak açıklaması din adamlarını kızdırdı. Diyanet İşleri eski Başkanı Tayyar Altıkulaç, "Din konusunda, din adına söz söylemek bir kaymakama düşmez. Oranın müftüsü var. Ayrıca bir köpeğin denize girmesiyle deniz kirlenmez" dedi 
     MARMARA Üniversitesi İlahiyat Fakültesi Dekanı Prof. Dr. Zekeriya Beyaz da şöyle konuştu "Köpek, suya giremez, insana yaklaşamaz’ şeklindeki düşünce rasyonel değil, İslami değildir. Hiçbir bilimsel anlamı yoktur. Sadece şafi mezhebi uyuz köpeklere dokunmayı yasaklar." 
     



 YAŞAM 




















</TEXT>
</DOC>
