<DOC>
<DOCNO> 48724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/cemal.html </URL>
<DATE> 2001/10/25/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Yazık değil mi bu ülkenin insanına 
</HEADLINE>
<TEXT>

     Her seferinde eşiği aşar gibi oluyoruz. Sonra hoop tekrar düşüyoruz. Bir daha, bir daha. Gerisin geriye gidiyoruz. 
     Sanki alın yazısı. 
     Yıllardır değişmiyor. 
     Kişi başına milli gelirimizden söz ediyorum. 
     Tehlikeli eşik 3 bin dolar Ne zaman bu eşiği aşar gibi olursak, bir ekonomik kriz patlıyor, apar topar geri gidiyoruz. 
     Sanki kaderimiz öyle bağlanmış. 
     Son birkaç yıldır gene 3 bin doları geçer gibiydik. Bu kez kasım ve şubat krizleri vurdu. Paramız pul oldu. 2000 dolar civarına düşüverdik. 
     Bir başka deyişle 
     Bir zamanlar bizimle aynı yıllarda kalkınma yarışına çıkan birçok ülkeyle aramız gitgide açılıyor. 
     Sır değil, bir yerde malumu ilan eden satırlar. Ancak bunları geçen gün piyasaya çıkmak üzere olan bir kitapta rastladığım çarpıcı bir tablo dolayısıyla vurgulamak istiyorum. 
     Güney Kore'nin karşısında 6.2 var. 
     Türkiye'nin 1.8. 
     Bu rakamlar, iki ülkenin kişi başına milli gelirinin yıllık artış hızları. Son çeyrek yüzyılda, 1975'le 2000 arasında Güney Kore'de kişi başına milli gelirin yıllık artış hızı yüzde 6.2 olurken, bizimki yüzde 1.8'de kalmış... 
     Üstelik bu hesapta 2001 yok. 
     Türk ekonomisinin bu yıl yüzde 8'le 10 arasında küçülmesi bekleniyor. Bu da hesaba katılırsa, Güney Kore'yle aramızdaki mesafe daha da açılmış olacak. Biz 2000 dolara inerken, Güney Kore'de kişi başına milli gelir 10 bin dolara ya da üzerine çıkmış olacak. 
     Ya komşumuz Yunanistan'la durum 
     Onlar 16 bin dolara geldi. 
     İspanya, 20 bine yaklaşıyor. 
     Portekiz de farklı değil. 
     Niye bu ülkeleri örnek veriyorum Çünkü Türkiye bu ülkelerle 1960'ların başında aşağı yukarı aynı hizadaydı. Hatta Güney Kore'nin durumu bizden geriydi. 
     Şimdi biz nal topluyoruz. 
     Ne yazık ki öyle. 
     Nerede yanlış yaptık 
     Hem siyasette hem ekonomide istikrarı yakalayamadık. İstikrarı sağlayacak olan yapısal değişimleri yıllar yılı yapamadık. Ya da hep yarım yamalak yaptık. Ekonomide devletçilik zincirini kıramadık. Siyasette demokratik hukuk devletinin önünü açamadık. 
     Yanlış modellere saplandık. 
     Örneğin, 1960'ların başında Güney Kore de, Türkiye de devlet eliyle ekonomiyi düzenlemeye koyuldu. 
     Ancak bir farkla 
     Güney Kore, 'Nasıl döviz kazanırım ' diye yola çıktı. Özel sektörü devlet desteğiyle ihracata yöneltti. 
     Türkiye'de tam tersi yapıldı. 
     27 Mayıs sonrasının planlama anlayışıyla, 'Nasıl döviz tasarruf ederim ' diye yol çıkıldı. Yani ihracat yerine, 'ithal ikamesi'ne soyunduk. Dışa açılmakta geciktik. Sovyetler'le işbirliği içinde koca koca KİT'ler kurduk. Ekonomide, bankacılıkta kamu kesimini büyüttük. 
     Sonra hepsi başa bela oldu. 
     Ya da Yunanistan kapağı Avrupa'ya atarken, siyasal ve ekonomik standartlarını yükseltmeye başlarken, biz seyrettik. Kendi iç kavgalarımıza gömüldük. Ne ekonomide ne siyasette çağın gerektirdiği kabuk değişikliğini yapamadık. 
     Politikacılar sınıfta kaldı 
     Sonuç orta yerde. 
     Çeyrek yüzyılın sonunda İspanya 20 bin dolara, Yunanistan 16 bin dolara, Güney Kore 10 dolara çıktı, biz ise 2 bine düştük. 
     Yazık değil mi bu ülkenin insanlarına En başta siz söyleyin, bu ülkenin politikacıları, yazık değil mi .. 
     -------------- 
     İktisat Tarihi Profesörü Şevket Pamuk'la Ercan Kumcu'nun hazırladıkları "Hürriyet Sayfalarından Ekonominin 50 Yılı" isimli kitabın 290. sayfasından, Doğan Yayınları . 
     
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
