<DOC>
<DOCNO> 42992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sondun16.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bilgisayar kullanıcılarının yeni korkusu "Nimda" virüsü 
</HEADLINE>
<TEXT>

     Bilgisayar kullanıcılarının korkulu rüyası haline gelen ve tüm dünyada 2.6 milyar dolarlık hasara yol açan ''Kırmızı Kod'' virüsünden sonra, şimdi de ''Nimda'' virüsü Çin'deki bazı bilgisayarlara bulaştı. 
     Uzmanlar, virüsün başkent Pekin ve Şenzen kentleriyle Anhui bölgesindekilerle birlikte ülke genelinde 100 kadar bilgisayara bulaştığını belirtti. 
     Virüsün, yurtdışından gelen mesajlardan bulaştığını söyleyen uzmanlar, Nimda'nın vereceği hasarın, Temmuz ve Ağustos aylarında bilgisayar kullanıcılarının belası olan ''Kırmızı Kod''un uğrattığı zarardan daha fazla olacağını kaydetti. 
     ABD Adalet Bakanı John Ashcroft dün, ''Kırmızı Kod'' virüsünden de kötü ve küresel bilgisayar ağını tehdit eden yeni bir bilgisayar virüsünün olduğu uyarısında bulunmuştu. 
     Virüs Türkiye'deki bilgisayarlara da bulamış durumda. 






</TEXT>
</DOC>
