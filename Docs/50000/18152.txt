<DOC>
<DOCNO> 18152 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/yazar/cankat.html </URL>
<DATE> 2001/04/26/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Ya Sevr, ya terk et 
</HEADLINE>
<TEXT>

     Eski tüfek ülkücüler Eyvahlar olsun, yine pot kırdım. Bu lafa hem sağcılar kızacak, hem solcular MHP’ye fena kızgın... Bir kere, sürekli pot kırarak, MHP’nin imajını bozan bakan ve milletvekillerine içerliyorlar. Sonra Genel Başkanları Devlet Bahçeli’ye söyleniyorlar. AB’nin fırçaları karşısında sus pus olmasına, Derviş’in ABD’den çağrılmış olmasına, İMF ve Dünya Bankası’na eyvallah demesine... 
     Seçim sloganımız "Ya sev ya terk et" bitti artık bitti. Şimdiki "Ya Sevr, ya terk et " 
     Bahçeli’nin yüzünden düşen bin parça. Lafın gelişi tabii... Dava arkadaşlarının bile Poker Surat adını taktığı Bahçeli’nin ruh halini yüzünden çıkarmak ne mümkün Zaten "ekönomi" kötü gidiyordu, bir de bu slogan çıktı şimdi... 
     
Bu 4 1 nedir      Kemal Derviş’in bir sıkıntısı var. Ecevit’e çıtlattı olmadı çıkıp Lib ration’a konuştu, belki Ankara’dakiler daha iyi duyar, diye. 
     Derviş’in, programını başarılı kılmak için, dış yardıma var. 
     Ama dış yardımı yapacak olan yabancılar "Ankara’da kaynakları kötü yönetenlerden" şik yetçi. Ne demek istiyorlar dersiniz 
     George Bush yönetimi "Aldığı paraları çarçur edenlere bizden kapik işlemez" diyor. Yani, Derviş üzerinden, Ecevit’e dünyanın ulaştırdığı mesaj şu 
     "Bizden para istiyorsan, önce adı çıkmış bakanları değiştir " 
     Ankara kulislerinde "4 1 formülü" dedikleri de bu olsa gerek... 
     Dört MHP’li, bir ANAP’lı bakan 
     Derler ki, Derviş, Başbakan’a "Tanrılar kelle ister " demiş de, "Henüz erken " cevabı almış. 
     Derler ki, Devlet Bahçeli’nin "Kelle vermem, kal’a duvarlarını deldirmem bre k fir " diye celallenmesinin sebebi, aslında hissettiği bu baskıdır. 
     Bu beş bakan kim mi 
     Yapmayın Allah aşkına .. İzin verin de, artık orasını da ben söylemeyeyim. Kurt gazeteciler dururken. 
     
İNTERNETTE BEHÇET HASTALIĞI      Ferruh Batı 11 yıldır Behçet hastalığıyla mücadele ediyor. "Kimse, bu hastalık hakkında bana bilgi veremedi. Ben de oturup araştırdım ve topladığım bilgileri benim durumumda olanlarla paylaşmak için internette bir site açtım. Hastalara ve hasta yakınlarına sitemi duyurmama yardım edin " diyor. Sitenin adresi. www.behcet.gq.nu İlk açıldığında bir sorun çıkıyor sayfanın altındaki alanı tıklamak gerekiyor. 
     1937’de Türk doktoru Hulusi Behçet tarafından tanımlanan Behçet hastalığı, ağızda ve cinsel organlarda aftlar, gözde körlüğe varan lezyonlarla ortaya çıkan tehlikeli bir hastalıktır. 
     
Olsuun, ikiniz de komiksiniz      Aziz Nesin Vakfı’nda, 23 Nisan’da büyük şenlik vardı. 
     34 yoksul ve kimsesiz çocuğun kaldığı Çatalca’daki Vakıf’ta küçük bir tiyatro yeri vardı. Vakfın gelirleri belli, böyle bir işe paraları yetmedi. Allah’tan iki hayırsever çıktı da, "Biz tiyatro salonunu tamamlayalım" dediler. 
     İşte 23 Nisan’da bu salonun açılışı vardı. Hayırsever ve Aziz Nesin-sever bir avuç sanatçı da, bu tatil gününde, kalkıp Çatalca’ya geldiler. 
     Çocuklar sinemadan, televizyondan tanıdıkları sanatçılarla bir araya gelmekten çok mutluydu. 
     Müjdat Gezen onlara anlatırken kulak misafiri oldum. 
     "Bir imza günüydü. Küçük bir çocuk geldi, 7 yaşında. Kitabını uzattı bana. Baktım Aziz Nesin’in bir kitabı 
     Ama bu Aziz Nesin’in kitabı dedim. 
     Olsuuun, ikiniz de komiksiniz dedi". 
     
     







Hukuk ve siyaset 


Moda'ya davet 


Yılmaz’ı bekliyoruz’ 


Ya Sevr, ya terk et 


Ersümer'in istifası ve hükümette revizyon... 


Krizde keriz olmamak için .. 


Ersümer düğümü 


Transparan binadan... 


Seneye de sinir olmamak için... 


Mali piyasalarda ufuk... 


Kavga dediğin hukuksuz olmaz 


Bir zamanlar onlar da bakandı... 


Ersümer'e Yüce Divan 


Kamuda tasarruf derken yeni lojman 


Hangi eğitim 


IMF kongre’yi bekliyor 


</TEXT>
</DOC>
