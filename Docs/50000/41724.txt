<DOC>
<DOCNO> 41724 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun05.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
New York Belediye Başkanı ölümden kılpayı kurtuldu 
</HEADLINE>
<TEXT>

     New York Belediye Başkanı Rudolph Giuliani'nin, Dünya Ticaret Merkezi'ne yapılan saldırı sırasında ölümden kılpayı kurtulduğu ortaya çıktı. 
     İkiz kulelerin ilkine yönelik saldırı üzerine itfaiye müdürü ve müdür yardımcılarıyla birlikte olay yerine giden Giuliani buradan ayrıldıktan 10 dakika sonra, güneydeki kulenin ikinci uçağın çarpması sonucu olay yerinde bulunanların üzerine çöktüğü bildirildi. Kulenin çökmesi sonucu New York itfaiye müdürü ile 3 yardımcısının yanı sıra 300'ün üzerinde itfaiyeci ve 80 polis memurunun enkaz altında kaldığı ifade edildi. Yetkililer, olay sırasında bölgeye 10 bin dolayında kurtarma görevlisi sevk edildiğini ve bunların bir kısmının da ölenler arasında olabileceğini ifade ettiler. Resmi makamlar, ölü sayısı konusunda herhangi bir açıklama yapmamakla birlikte, rakamın binlerle ifade edilebileceğini vurguluyorlar. 







</TEXT>
</DOC>
