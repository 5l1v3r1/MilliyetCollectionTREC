<DOC>
<DOCNO> 34573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/son/soneko16.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
İran "Türkiye'ye doğalgaz ihracına başladık" 
</HEADLINE>
<TEXT>

     İran'dan Türkiye'ye doğalgaz ihracının bugün resmen başladığı bildirildi. 
     Tahran Radyosu, bugün saat 14.00 TSİ 12.30 öğle haberlerinde, ''İran'dan Türkiye'ye doğalgaz ihracı iki ülke gaz şirketlerinin sorumlularının katılımıyla bugünden itibaren resmen başladı'' dedi. Radyo, İran Ulusal Gaz Şirketi Halkla İlişkiler Müdürü'nün haber merkezi ile yaptığı telefon görüşmesinde, ''İran'dan Türkiye'ye gaz ihracı, geçen yıl yapılan anlaşmaya göre, BOTAŞ yetkililerinin bölgede hazır olmaları ile resmen başlamış bulunmakta'' dediğini belirtti. Gaz şirketi yetkilisi, anlaşmaya göre İran'dan Türkiye'ye ilk aşamada yılda 3 milyar metreküp olan gaz ihracının 2007 yılına kadar her yıl artarak yılda 10 milyar metreküpe çıkacağını söyledi. İran gazeteleri, doğalgaz ihracının başlamasının ertelendiğini yazarken, İran Petrol Bakanlığı yetkilileri de, bu haberleri yalanlayarak, konuyla ilgili olarak bakanlığın son bildirisinin geçerli olduğunu söylemişlerdi. 







</TEXT>
</DOC>
