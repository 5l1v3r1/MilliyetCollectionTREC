<DOC>
<DOCNO> 12763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sontur14.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıcı'nın hobisi Muhabbet kuşu 
</HEADLINE>
<TEXT>

     Kandıra F Tipi Cezaevi'nde kalan organize suç örgütü elebaşı Alaattin Çakıcı'ya, talebi üzerine muhabbet kuşu verildiği öğrenildi. 
     B Blok'ta tek kişilik bölümde kalan Çakıcı, Adalet Bakanlığı'nın tutuklu ve hükümlülere sağladığı sosyal imkanlardan yararlanmak üzere, cezaevi yönetimine başvuruda bulundu. Dilekçesinde, televizyon, buzdolabı, günlük gazeteler ile birlikte bakabileceği kanarya ve muhabbet kuşu verilmesini talep eden Çakıcı'nın bu istekleri yerine getirildi. Çakıcı'nın zamanının büyük bir bölümünü kanarya ve muhabbet kuşunun bakımına ayırdığı kaydedildi. Bu arada, cezaevinde kalan tutuklu ve hükümlülerin sosyal faaliyetlerini sürdürebilmeleri için spor salonunun faaliyete geçirildiği belirtildi. Adalet Bakanlığı'nca belirlenecek bir program çerçevesinde, cezaevindeki tutuklu ve hükümlülerin, haftanın belirli günlerinde salon sporları yapabilecekleri kaydedildi. 




</TEXT>
</DOC>
