<DOC>
<DOCNO> 9665 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/yasam/yas05.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ey Türk gençliği 
</HEADLINE>
<TEXT>
Öğün, çalış yumurtaya GÜVEN 
Tavukçuluğun gelişmesi için kolları sıvayan Milli Eğitim Bakanlığı, zeki ve çalışkan’ bir nesil için bol bol yumurta yenmesini istirham etti... 
     MİLLİYET Ankara 

     Milli Eğitim Bakanlığı MEB , "Sağlıklı, zeki ve çalışkan bir nesil yetişmesi" için, öğretmenlerin öğrencilere yumurta yemelerini tavsiye etmelerini istedi. MEB’in konuyla ilgili genelgesinde, cumhuriyetin kuruluşundan sonra gelişmeye başlayan tavukçuluk sektörünün 10 bin aileye doğrudan istihdam sağladığı, yan sektörleriyle 3 - 4 milyon kişiye gelir kaynağı olduğu anlatıldı. Sektörün ülke ekonomisine yaklaşık 500 milyon dolarlık değer kattığı belirtilen genelgede yumurtanın yararları da aynen şu sözlerle dile getirildi 
     
     Öğretmenlere çağrı... 
     "Yumurtanın kolesterol yaptığına dair eksik ve yanlış bilgilendirmeler, yetişkinlerin yumurtadan uzaklaşmasına, bu da çocukların yumurta tüketiminin olumsuz etkilenmesine neden olmuştur. Bu nedenle, öğrencilere öğretmenler tarafından yumurta yemelerinin tavsiye edilmesi, ilköğretim ve ortaöğretim kurumlarının yatılı ve pansiyonlu okullarında, sabah kahvaltısında haftada bir gün yumurta verilmesi, ilköğretim okullarında bazı günlerde beslenme saatlerinde yumurta istenmesi hem sağlıklı, zeki ve çalışkan bir nesil oluşması açısından hem de ülkemiz yumurta tavukçuluğu sektörünün içinde bulunduğu olumsuz şartların iyileşmesi bakımından önem arz etmektedir." 
     


 YAŞAM 























</TEXT>
</DOC>
