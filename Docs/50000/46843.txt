<DOC>
<DOCNO> 46843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/son/soneko03.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İktisat Bankası için teklif verme süresi yarın doluyor 
</HEADLINE>
<TEXT>

     Tasarruf Mevduatı Sigorta Fonu TMSF 
     bünyesindeki İktisat Bankası için UniCredito Italiano'ya tanınan teklif verme süresi yarın sona eriyor. Fon, 20 Eylül tarihinde yaptığı açıklamada, İktisat Bankası'nın hisselerinin satışı için başvuruda bulunanlardan gerekli koşulları taşıyan UniCredito Italiano'nun teklif verme süresini 15 Ekim tarihine kadar uzatmıştı. TMSF daha önce belirlediği takvim uyarınca UniCredito Italiano'nun İktisat Bankası'nda 21 Eylül tarihine kadar inceleme yapması ve teklifini 24 Eylül mesai bitimine kadar Fon'a vermeleri gerekiyordu. TMSF Yönetim Kurulu, 3 Ağustos tarihinde yönetim ve hisseleri Fon'da bulunan İktisat Bankası için satış sürecinin başlatılmasına kararlaştırmıştı. Buna göre, İktisat Bankası ile ilgilenen yatırımcılar 17 Ağustos tarihine kadar başvuracaklar ve bu şekilde belirlenen yatırımcılarla gizlilik anlaşmaları yapılarak 21 Eylül tarihine kadar inceleme yapmalarına izin verilecekti. Teklif vereceklerin söz konusu tekliflerini 24 Eylül tarihine kadar TMSF'na iletecekti. Söz konusu teklifler 28 Eylül tarihi mesai bitimine kadar değerlendirilerek ihale sonuçlandırılacaktı. Bankacılık Düzenleme ve Denetleme Kurumu BBDK tarafından 17 Ağustos tarihinde yapılan açıklamasında, başvuran yatırımcıların değerlendirilmesi sonucunda halen İtalya'da bankacılık faaliyetlerini sürdürmekte olan UniCredito Italiano ile gizlilik anlaşması yapılarak İktisat Bankası'nda gerekli inceleme yapılma ve teklifini hazırlaması konusunda gerekli izinin verilmesi kararlaştırılmıştı. BDDK, 15 Mart 2001 tarihinde İktisat Bankası'nın TMSF'ye devredilmesine karar vermişti. 
     






</TEXT>
</DOC>
