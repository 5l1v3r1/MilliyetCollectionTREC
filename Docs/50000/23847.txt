<DOC>
<DOCNO> 23847 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yazar/tamer.html </URL>
<DATE> 2001/05/29/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Dağlarca ve dolardan TL'ye dönüşün şiiri 
</HEADLINE>
<TEXT>

     Biz gazetecilerin tatili de bir garip oluyor. Tatil süresince işin aklınızdan çıkmadığı bir yana, tatil dönüşü birikmiş gazetelerin tümünü gözden geçirmek de cabası haber atlamamak için . 
     Bu yorucu işlem, 19 Mayıs tarihli Radikal'in sayfalarını çevirirken müthiş bir keyfe dönüştü. Hakkı Devrim, sürekli izlediğim Cihannüma köşesinde benim "Türkiye'nin parası TL'dir" çağrıma meslektaşlarımdan pek de destek gelmediğini hatırlattıktan sonra "Beklenmeyen yerden geldi destek. Şiir dünyasından. Hem de Türk şiirinin en güçlü sesinden" diye yazmış ve Fazıl Hüsnü Dağlarca'nın 13 Mayıs tarihli Aydınlık'ta yayınlanan şiirine köşesinde yer vermiş 
     
Dolar dediğin ne Batı parası 
Mark da içindedir, ötekiler de. 
Türk Lirası benim alınterimdir. 
Neden benim param en düşük yerde 

İşte özlediğim yasanın özü 
- Bütün ödemeler Lira'mızladır. 
- Kirada, taksitte, alışverişte... 
- Uygulamayanlar yurttan atılır. 

Artık elini çek, ekmekten işten 
Sen Dolar'ı kaldır alışverişten. 

     Dağlarca'nın kalemine sağlık. Bu arada meslektaşlarımın köşelerine pek yansımasa da şubattaki devalüasyondan bu yana Sabancı Topluluğu şirketlerinden Koleksiyon Mobilya'ya, ev kiraları ve ikili mukavelelerden bilgisayar satışlarına dolardan TL'ye ciddi bir dönüş söz konusu. 
     Son örnek de gazetelerde yarımşar sayfa yayınlanmaya başlanan Milpa, Hürriyet Pazarlama ve Sabah Pazarlama ilanları. 3 pazarlama şirketi de dolarla otomobil satışını terk ederek yeni kampanyalarında TL'ye dönmüşler. Üstelik taksitler de sabit, faiz yok. 
     Hafta içinde yolumun düştüğü Etiler'deki Sunset Restoran'ın suşi mönüsünde de dolardan TL'ye dönüldüğünü memnuniyetle gördüm. Sunset, suşi mönüsünde TL'ye dönüşün yanı sıra gerek genel mönü, gerekse suşide öğle yemekleri için yüzde 20 indirim de yapıyor. 
     
Cari işlemler açığı rekortmeni Amerika      Yıllardır dünya ekonomisinin lokomotifi olan Amerika, aynı zamanda da açık ara cari işlemler açığında da rekortmen. The Economist'in World in Figures 2001 yayınındaki tabloda ABD'nin 221 milyar dolar cari işlemler açığı verdiği yazılı. İkinci en fazla açığı veren Brezilya'nınki 34 milyar dolar, üçüncü Avustralya'nın 18 milyar dolar. 
     90'lı yılları durgunluk içinde geçiren Japon ekonomisinde ise tam tersi söz konusu. Tablodan da görebileceğiniz gibi Japonya da 121 milyar dolarla cari işlemler fazlası rekortmeni. İkinci Güney Kore, 41 milyar dolarla açık ara geriden geliyor. 
     Türkiye'nin cari işlemler açığı da ekonomisinin daraldığı yıllarda düşük, hatta fazla verdiği yıllar da var. Hızlı büyüdüğümüz yıllarda yükselmiş. Örneğin 1999'da cari işlemler açığımız 1,4 milyar dolar gibi mütevazi bir düzeydeyken geçen yıl 9,8 milyar dolara fırlamış. Bu yıl ise ekonominin soğumasıyla birlikte açığın 1 milyar dolara düşmesi bekleniyor. 
     
Cari işlemler fazlası rekortmenleri Ülke Milyar Japonya 121 G. Kore 41 Fransa 40 Çin 29 İsviçre 25 Hollanda 24 İtalya 20 Singapur 18 Tayland 14 Belçika 12      
     
Cari işlemler açığı rekortmenleri Ülke Milyar ABD -221 Brezilya -34 Avustralya -18 Meksika -16 Arjantin -15 S.Arabistan -13 Kanada -11 Portekiz -7 Hindistan -7 Polonya -7      
     
     







Derviş ve hükümet 


Festival food 


Bahçeli ve Derviş 


Çocuk Kemal Derviş ve annesinin gözleri 


Günü değil geleceği kurtarmak... 


Bir bardak suda... 


Bir mendil niye kanar 


İstifa edecekler 


İki çatı örgütü 


Samimiyet 


Rektör isyanı 


Dağlarca ve dolardan TL'ye dönüşün şiiri 


Kamulaştırmada değişiklik var 


Satarken dünya, alırken Türk fiyatı 


</TEXT>
</DOC>
