<DOC>
<DOCNO> 37028 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/yazar/gunes.html </URL>
<DATE> 2001/08/14/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Stiglitz’le kahvaltı ve toplumsal sorumluluk 
</HEADLINE>
<TEXT>

     Dün sabah dünyanın sayılı ekonomistlerinden Stiglitz’le beraberdik. Profesör Joseph Stiglitz Dünya Bankası’nın eski Başkan Yardımcısı ve Başekonomisti. Bu göreve gelmeden önce Stanford üniversitesinde ders veriyordu. önceki yıl Türkiye’ye gelmiş, gerek Ankara’da, gerekse Istanbul’da konuşmalar yapmıştı. Kısacası Stiglitz bize yeni değil. Geçen yıl IMF politikalarını sert biçimde eleştirdiği için görevinden ayrılmak zorunda kalmıştı. şu anda Columbia üniversitesinde ders veriyor. 
     Stilitz önceki hafta Türkiye’ye mavi yolculuk için geldi. Bu yolculuktan Istanbul’a döner dönmez dün sabah Profesör Asaf Savaş Akat Bilgi üniversitesinde bir kahvaltı düzenledi. Toplantıya Istanbul’lu şu isimler katıldı Gülten Kazgan, Erdoğan Alkin, Taner Berksoy, Burhan şenatalar, Ziya öniş, Erhan Aslanoğlu, Soli özel, izak Atiyas, Osman Ulagay, Hasan Ersel, Kamil Yılmaz, Cevdet Akçay ve Mahfi Eğilmez. 
     Toplantıya katılan ve açılışında bir konuşma yapan Devlet Bakanı Kemal Derviş 2000 yılındaki programı, krizi ve bu noktaya gelişi özetledi.. Sonra sözü Stiglitz’e bıraktı. Stiglitz ilk önce faizlerin düşmesi üzerine bankalarla Hazine arasında bir zımni sözleşme istedi. "Eğer reel faizi çok düşük, hatta sıfır düzeyine çekerlerse, onlara sermaye desteği verilebilirsiniz" dedi. 
     Stiglitz bu tür programlarda batık kredilerin en önemli gelişme olduğunu ve geç kalındığı takdirde tüm reel sektörün çökebileceğini, olumsuzlukların yayılmadan bu kesimin sorunlarına el konulması gerektiğini belirtti. Stiglitz buna "bilanço etkileri" diyor. En kötü halinin de iflas olduğunu belirtiyor. Bu konuda başka ülkelerde yapılan uygulamalardan örnekler verdi. Gerçi bu durumdan bahsederken Asaf Savaş Akat kıs kıs gülüyordu. çünkü ona göre de iflas kavramı mülkiyetin el değiştirmesinden başka bir şey değil Rusya’da iflasların yolaçtığı sosyal ve ekonomik dağılma disorganization aynı zamanda ciddi bir hiperenflasyon korkusu da getirmişti. Güney Doğu Asya’da da benzer örnekler vardı. Tayland ve Kore’nin yanısıra Malezya ve Endonezya’dan verdiği örnekler de çok ilginçti. 
     Stiglitz üç alanda eşzamanlı bir yeniden yapılanmayı gerekli görüyor. Bankacılık, kamu sektörü ve özel sektör. Burada el değiştiren bu özel kesimin toptan çökmemesi yani sistemik hale gelmemesi, bireysel iflasların oluşması ve sonra da doğru ele geçmesi önemli. Ayrıca bunun hemen yapılması gerekiyor. çünkü gecikme sosyal maliyeti yükseltiyor, ekonomik çöküntüyü artırıyor. 
     Krizden hızla çıkmak için bireysel davranış yerine toplumsal sorumluluk şart. Bize kalırsa burada kamusal kaynak gerekmese bile, kamusal iradeye gerek var. Stiglitz bunun için bazı toplumsal teşviklerin yararlı olacağını düşünüyor. özellikle yeniden yapılanmanın aslında bir likidite sıkışmasından ibaret olduğu düşüncesiyle, bunun yönetiminin daha önemli hale geldiğini düşünüyor. Stiglitz’le sohbette ilginç öneriler de yer aldı. Farklı borçlanma enstrümanlarının piyasaya sunulmasıyla Hazine’nin iç borçlanma sorununun ortadan kalkabileceği kanısında. Biz de aynı görüşteyiz. 
     Stiglitz’i dinlerken geçen program gözümün önünden bir film geçti. IMF göz göre göre o programı bize nasıl uygulattı, hala çözemiyorum. Ne güzel de inanmıştık. Meğer kendileri inanmamışlar. şimdi rakamlara baktığınızda bu programla 2001 işler düz gidiyor. Ama bu sefer ters giden bir etmen var ki çok önemli faiz Faiz düşmüyor. Düşmeyince de işler terse gidiyor. Ya hükümet kendi içinde bir revizyon yapacak ya da programı tanıtmak için Anadolu’yu dolaşacak. 
     
     







İran ve Azeriler 


Çiller'den Yılmaz'a çağrı 


Tanrı'nın göktaşları 


Stiglitz’le kahvaltı ve toplumsal sorumluluk 


Hazar huzursuz 


Zor tercih... 


Yolsuzlukla Türk usulü mücadele 


Solda ne değişti 


Hortum ve hayali teknolojisinde bizden iyisi yok 


Müeyyide şart 


Deutsche Bank mide bulandırıyor’ 


Erdoğan neyin merkezinde 


</TEXT>
</DOC>
