<DOC>
<DOCNO> 45942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun31.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Bosnalı DNA uzmanları New York kurbanlarının kimliğini belirleyecek 
</HEADLINE>
<TEXT>

     Bosna savaşı kurbanlarının kimliklerini DNA testi ile belirleyen uzman bir ekip, New York'taki Dünya Ticaret Merkezi'ne düzenlenen terörist saldırıda ölenlerin kimliğinin tespit edilmesine yardım edecek. Ekip bu amaçla bu hafta sonunda New York'a gidecek. 
     Bosna savaşı kurbanlarının kimliklerini belirlemek amacıyla oluşturulan Kayıp Kişiler Uluslararası Komisyonu Başkanı Gordon Bacon, ''Bu tür bir deneyimi her iki ülkenin yaşaması korkunç birşey. Yine de Bosna-Hersek'teki toplu kimlik tespitiyle ilgili olanaklar dünyada tektir'' dedi. 
     Bosna'da uygulanan DNA testinde şu aşamalardan geçiliyor 
     Önce kayıp kişi hakkında bilgi toplanıyor, aile üyelerinden kan örnekleri alınıyor, ceset kalıntılarından bulunan kemik iliği ile kurbanların kanından elde edilen DNA'larla karşılaştırılıyor. 
     New York'ta Dünya Ticaret Merkezi'ne 11 Eylül'de düzenlenen saldırıda 4 bin 815 kişi kaybolmuştu. 
     






</TEXT>
</DOC>
