<DOC>
<DOCNO> 3374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/22/son/sondun18.html </URL>
<DATE> 2001/01/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yedi Filistinli İsrail'den ek koruma istedi 
</HEADLINE>
<TEXT>

     İsrail'in Filistinli militanlara yönelik saldırılarına yardım ettiklerini söyleyen 7 Filistinli, İsrail Başbakanı Ehud Barak'ın konutunun önünde gösteri yaparak, İsrail'e, kendilerine ek koruma sağlaması çağrısında bulundu. 
     Filistinliler, İsrail ile işbirliği yapan 2 Filistinli'nin idam edilmesiyle, 2 Filistinli'nin dün gece İsrail'in Cafna kentinden kaçırılarak Filistin'e götürülmesinin ardından, güvenliklerinden endişe duyduklarını bildirdi. Kimliklerini açıklamayan Filistinli göstericiler, halen İsrail'e yardım ettiklerini de belirtti. 
     Yunus Aweda Ras El-Amud 58 adlı Filistinli gösterici, İsrail'e demokratik bir ülke olduğu için yardım ettiğini ve İsrail'in kendisini koruyacağına inandığını söyledi. 
     Güvenlik amacıyla İsrail'e yerleşmesine izin verilen Filistinliler arasında yer alan Amud, bomba ihbarı yaptığı 1975 yılından bu yana İsrail İstihbarat Servisi Shin Bet için çalıştığını da kaydetti. Bu arada, İsrail'deki aşırı sağcı Likud Partisi milletvekili Eyüb Kara da, Filistinlilere destek vermek amacıyla gösteriye katıldı. 
     İsrail'e yardım eden Filistinlilerin, İsrail vatandaşlığına kabul edilmesini öngören bir yasa tasarısını meclisten geçirmeye çalışan ancak başarısız kalan Kara, İsrail'in bu kişilere yardım elini uzatmamasının büyük bir sorun olduğunu söyledi. Öte yandan Filistin yönetimi, İsrail'e yardım eden işbirlikçilerin, önümüzdeki ay içinde teslim olmaları halinde genel aftan yararlanacaklarını duyurmuştu. 




</TEXT>
</DOC>
