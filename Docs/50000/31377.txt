<DOC>
<DOCNO> 31377 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/son/sontur15.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist değil piknikçiler...Ya da terörist gibi piknikçiler... 
</HEADLINE>
<TEXT>

     Aydın'ın Nazilli ilçesine bağlı Dereağzı Köyü yakınında 8 Temmuz Pazar günü çıkan ve yaklaşık 30 hektar tarım ve orman alanının tahrip olmasına neden olan yangına, piknikçilerin neden olduğu belirlendi. Olayla ilgili 4 kişi gözaltına alındı. 
     Alınan bilgiye göre, yangının piknikçilerin mangal ateşinden başladığı ihbarı doğrultusunda soruşturma başlatan jandarma, orman yangınının başladığı yerde bulduğu çatalları ipucu olarak değerlendirdi. Yörede o gün piknik yapanların evlerinde arama yapan jandarma, Öztürk ailesinin mutfağında hiç çatal bulunmadığını belirledi. Öztürk ailesinin üyelerinin, jandarmaya verdikleri ifadede, piknik yaparken mangalın devrildiğini ve ateşin kontrolden çıkmasıyla orman yangının başladığını itiraf ettikleri belirtildi. 
     Olayla ilgili, Özdemir Öztürk 49 , Bülent Öztürk 24 , Yusuf Öztürk 22 ve Selma Yaşar 25 gözaltına alındı. 
     
     






</TEXT>
</DOC>
