<DOC>
<DOCNO> 28997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/ekonomi/eko09.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
7 bin bankacı emekli oldu 
</HEADLINE>
<TEXT>

Yüzde 30 zamlı ikramiye olanağından yararlanmak için emekliye ayrılan kamu bankacılarının sayısı, işlemdeki dosyalarla birlikte 10 bine ulaşıyor 
     ZÜLFİKAR DOĞAN Ankara 

     Emekli Sandığı Genel Müdürlüğü’nün 1 Ocak - 25 Haziran tarihleri arasında gerçekleştirdiği "yüzde 30 zamlı emekli ikramiyesi" ödemeleriyle ilgili verilere göre bu olanaktan yararlananların sayısı 7 bin 86 kişi oldu. 
     Halen işlemde olan dosyalarla birlikte, bu sayının 10 bine ulaşabileceği belirtilirken, geçtiğimiz hafta yapılan yeni düzenleme Cumhurbaşkanı Ahmet Necdet Sezer’in onayını bekliyor. Kamu Bankaları personeli ile ilgili emeklilikte özel artımlı ikramiye ödenmesini de düzenleyen çerçeve yasaya göre, yasanın onaylanıp yürürlüğe girdiği tarihten itibaren, emekli olmak için başvuranlara, ikramiye tutarları yüzde 25 zamlı olarak ödenecek. Bu uygulama üç ay süreyle yürürlükte kalacak. 
     
     Başvurular sürecek 
     Yüzde 30 zamlı ikramiye uygulamasının süresinin dolması, yeni yasanın da yüzde 25 zamlı ikramiyeyi öngörmesi nedeniyle, kamu bankalarından gelecek başvuruların aynı hızla sürmesi durumunda, emekli kamu bankacısı sayısının yaz sonuna doğru mevcut sayının iki - üç katına çıkabileceği kaydediliyor. 
     



 EKONOMİ 































</TEXT>
</DOC>
