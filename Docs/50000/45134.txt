<DOC>
<DOCNO> 45134 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/ekonomi/eko03.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Ertuna’nın beklenmeyen ölümü 
</HEADLINE>
<TEXT>

     EKONOMİ SERVİSİ 

     Sermaye Piyasası Kurulu SPK eski Başkan Yardımcısı ve Finansal Forum gazetesi köşe yazarı Caner Ertuna, vefat etti. 1956 yılında doğan Ertuna, Boğaziçi Üniversitesi İşletme Fakültesi’ni bitirdikten sonra ekonomi dalında yüksek lisans yaptı. Ertuna, iş yaşamına Pamukbank Eğitim Bölümü’nde başladı. Daha sonra denetim şirketi KPMG - Cevdet Suner’de çalışan Ertuna, 1986’da Sabancı Grubu’na bağlı Kordsa’da finansman müdürlüğü yaptı. 
     Kamudaki iş yaşamına 1992’de SPK Başkan Yardımcılığı ile başlayan Ertuna, SPK Kanun değişikliğinde öngörülen yeni yasalar ve araçların oluşturulmasıyla ilgili mevzuat çalışmalarına önemli katkılarda bulundu. Takasbank Yönetim Kurulu Üyesi de olan Ertuna bu dönemde Hazine, Merkez Bankası, DPT, Ziraat Bankası üst düzey yöneticilerinden oluşan yüksek ekonomik kurulu üyeliği görevini de sürdürdü. Ertuna’nın cenazesi bugün öğle namazının ardından Bebek Camii’nden kaldırılacak. 
     



 EKONOMİ 



















</TEXT>
</DOC>
