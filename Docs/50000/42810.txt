<DOC>
<DOCNO> 42810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun31.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamas dini liderlerinden Bitavi "ABD'nin yanında olanlar haindir" 
</HEADLINE>
<TEXT>

     İsraille barışa karşı olan aşırı dinci Hamas örgütünün dini liderlerinden Şeyh Hamid Bitavi, ''Müslümanlara karşı ABD'nin yanında olanların hain olduğunu'' söyledi. 
     Hamas'ın Batı Şeria'da bulunan Nablus kentindeki dini lideri olan Bitavi, düzenlediği basın toplantısında, ''Herhangi bir Müslüman grup ya da devletin, ABD'nin yanında savaşsın ya da savaşmasın, bu ülkenin herhangi bir Müslüman ülkeye saldırısını sürdürmesi için limanlarını, havaalanlarını ve hava sahasını açsın ya da açmasın, bu ülkeyle işbirliği yapması ya da aynı çizgide hareket etmesinin yasal olmadığını'' söyledi. Bitavi, ''Bu yasağı ihlal edenler, Allah'a, Hazreti Muhammed'e ve inananlara karşı en büyük suç ve ihaneti işlemiş olurlar'' diye konuştu. Hamas'ın Gazze Şeridi'ndeki yetkilisi İsmail Ebu Şanab da ''Müslümanlara karşı ittifakın, şeytanla ittifak anlamına geldiğini'' söyledi. Ebu Şanab, Hamas'ın İsrail'e karşı savaşını sürdüreceğini, ancak Filistin Devlet Başkanı Yaser Arafat'a meydan okumayacaklarını söyleyerek, örgütün bir iç çekişme yaratma niyetinde olmadığını belirtti. 







</TEXT>
</DOC>
