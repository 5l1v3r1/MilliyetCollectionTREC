<DOC>
<DOCNO> 43493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sontur27.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Feridun Düzağaç'a ihtiyati haciz... 
</HEADLINE>
<TEXT>

     Sanatçı Feridun Düzağaç hakkında, borcuna karşılık imzaladığı senedi zamanında ödemediği gerekçesiyle ihtiyati haciz kararı alındı. 
     İstanbul 8. Asliye Ticaret Mahkemesi'ne başvuran Volkswagen Doğuş Ticaret firmasının avukatı Rıfat Uslu tarafından hazırlanan dava dilekçesinde, firmayla ticari ilişkisi olan Feridun Düzağaç'ın borcuna karşılık 38 milyar 195 milyon liralık senet imzaladığı belirtildi. Senedin vade tarihi gelmesine rağmen ödeme yapılmadığı belirtilen dilekçede, çekilen ihtarlardan sonra da borçlunun ödemede bulunmadığı ifade edildi. Alacağın teminat altında olmadığı belirtilen dilekçede, borçlu Düzağaç'ın menkul, gayrimenkul ve üçüncü kişilerdeki hak ve alacaklarına ihtiyati haciz konulması istendi. İstemi dosya üzerinden inceleyen İstanbul 8. Asliye Ticaret Mahkemesi, borç oranında ihtiyati haciz konulmasına karar verdi. 







</TEXT>
</DOC>
