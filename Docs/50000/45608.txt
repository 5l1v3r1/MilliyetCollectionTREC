<DOC>
<DOCNO> 45608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/soneko09.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz kahveleri de vurdu... 
</HEADLINE>
<TEXT>

     Ekonomik kriz, işsizlik merkezlerinin de kapanmasına neden oldu. 
     Diyarbakır'da geçen yıl 1.620 olan kahvehane sayısı, ekonomik krizin ardından 650'ye düştü. 
     Diyarbakır Kahvehaneciler ve Kırathaneciler Odası Başkanı Cuma Özdemir, kent merkezine son yıllarda yaşanan yoğun göçle birlikte var olan işsiz sayısının katlandığını, bunun doğal sonucunda kahvehane sayısınında da geçmiş yıllarda artış olduğunu belirtti. 
     Geçen yıl odalarına kayıtlı toplam 1.620 kahvehane bulunduğunu ancak, bu kahvehanelerin sayısında Şubat ayında yaşanan ekonomik krizin ardından büyük azalma başladığını ifade eden Öztürk, krizden bugüne toplam 971 kahvehanenin kapandığını söyledi. 
     Kahvehanelerin her ne kadar işsizlerin yeri de olsa çok sayıda kişinin istihdam edildiği mekanlar olduğunu anlatan Öztürk, şöyle dedi 
     ''Esnaf, Bağ-Kur primi, kira, vergi ile birlikte artış olan diğer giderlerini karşılayamadığı için işyerlerini kapamak zorunda kaldılar. 
     Kahvehanelerde en az 6 kişinin istihdam edildiğini düşünürsek, kahvehanelerde çalışan en az 5 bin kişi işsiz kaldı. 
     Krizden sonra müşterilerimiz veresiye çay içmeye başladılar. 
     Müşterilerden çay paralarını tahsil edemez duruma geldik. Artık, müşterilerimiz bir çay içip akşama kadar kahvehanede oturuyorlar.'' 
     






</TEXT>
</DOC>
