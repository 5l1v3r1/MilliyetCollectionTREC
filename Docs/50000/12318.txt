<DOC>
<DOCNO> 12318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/spor/aspo.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Erol Ersoy, Rumen yıldızdan davacı oldu 
</HEADLINE>
<TEXT>
SANIK HAGİ 
Şişli Cumhuriyet Savcılığı’na suç duyurusunda bulunuldu. Galatasaraylı futbolcu ceza alırsa Türkiye’de oynayamayacak, hocalık da yapamayacak 
     CEMAL ERSEN 

Avukatı başvurdu      GALATASARAY’ın Gençlerbirliği ile oynadığı maçta kırmızı kart görünce hakem Erol Ersoy’a saldıran ve 6 maç ceza alan Hagi için Şişli Cumhuriyet Savcılığı’na suç duyurusunda bulunulduğu ortaya çıktı. Ersoy, avukatı Serhat Pekiner aracılığı ile Hagi’den davacı oldu ve Türk Ceza Kanunu’nun 456. maddesine göre yargılanmasını istedi. Rumen futbolcu ceza alırsa yanacak, Türkiye’de oynayamayacak. Ayrıca teknik direktörlük de yapamayacak. 
     
Devlet memuru gibi      SUÇ duyurusunda, "Hagi, kendisine kırmızı kart gösterilmesinin akabinde müvekkile saldırarak tükürmüş, tekme atmış ve hakaretler etmiştir. Sanık, maçtan sonra ise hakaretlerini devam ettirerek, müvekkili hırsız olmakla suçlamış, hakaretlerini sürdürmüştür" denildi. Başvuruda hakemlerin kamu görevlisi sayıldıkları, karşılaşmalarda bunlara karşı işlenen suçlarda devlet memurlarına ilişkin hükümlerin uygulanacağı ifade edildi. 
     
Yarayan da mahkemelik      HAKEM Metin Seval de Siirt Jetpa - Gaziantep maçından sonra kendisine yumruk atan Kulüp Başkanı ve DYP Siirt Milletvekili Takiddin Yarayan hakkında aynı gerekçeyle Kadıköy Cumhuriyet Savcılığı’na başvuruda bulundu. Hafta içinde Hagi ve Yarayan hakkında dava açacak olan savcılıklar, 6 ay ile 1 yıl arası ağır hapis ve para cezası talep edecekler. Hakemler kamu görevlisi sayıldıklarından ceza 3 1 oranında artacak ve 8 ay olacak. 
     
TCK ne diyor      Türk Ceza Kanunu’nun "Müessir fiil, cismen eza" başlıklı 456. maddesi şöyle "Her kim kasti olmaksızın bir başkasına müessiren zarar verecek fiilde bulunursa, hakkında 6 aydan 1 yıla kadar hapis cezası öngörülür. Bu fiil görevli devlet memuruna karşı işlendiğinde ise söz konusu ceza üçte bir miktarında artırılır." 
     
Hagi’den karşı atak      Hakemleri UEFA’ya şikayet edecek 
     EROL Ersoy, Hagi için dava açarken, Rumen yıldız da boş durmadı. UEFA Futbolcu Komitesi’nde yer alan Hagi, özellikle son iki maçta kötü yönetim gösteren hakemlerin masaya yatırılması gerektiğini söyledi. Hagi, Avrupalı tüm hakemlerin profesyonelliğe geçmelerini istedi. Ülkesinde basın toplantısı yapan Hagi, sezon sonunda yapacağı jübilenin ardından hocalık için teklif bekleyeceğini açıkladı. 
     JÜBİLESİNE Formula 1 Şampiyonu Michael Schumacher’i davet ettiğini belirten Hagi, Dünya Karması ile Romanya’nın karşılaşacağını söyledi. FIFA Başkanı Blatter’in katılacağı jübilenin gelirinin kimsesiz çocuklara verileceği belirtildi. Bu arada Galatasaray’da maddi kriz sürerken, Hagi Romanya’nın Farul Köstence takımına 170 bin dolar verdi. Kulübün bu parayla futbolculara olan borçlarını ödediği öğrenildi. 
     


 SPOR 























</TEXT>
</DOC>
