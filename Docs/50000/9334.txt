<DOC>
<DOCNO> 9334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/yazar/dogan.html </URL>
<DATE> 2001/02/28/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
IMF'nin "bankacılık heyeti" de geldi 
</HEADLINE>
<TEXT>

     Günlük alışverişte, küçük harcamalarda, hatta bir kilo süt için bile, herkes kredi kartı kullanıyor. Çünkü, kimsede para yok .. 
     Kriz sonrasında, müthiş bir nakit sıkıntısı yaşanıyor. Bankalardan para çekmek bir alem .. Otomatik para çekme makineleri de farklı değil. 
     Oysa Kurban Bayramı yaklaşıyor. Cuma günü on günlük tatil başlıyor. Yani, herkesin nakit ihtiyacı var. 
     Piyasadaki TL sıkıntısını gidermek üzere, Merkez Bankası bugün, yarın piyasaya TL sürme kararında. 
     
Yabancı bankalara gözaltı      Öte yandan, ek bütçe için, yeni büyüklükler belirleniyor. Ancak, net rakamlar için, "piyasalarda dalgalanmanın durulması ve doların sakinleşmesi" bekleniyor. 
     Dün piyasalarda dolar satış 840 bin lira ile alış 950 bin lira arasında oynuyor. Henüz yerine oturmuş değil. Dolar oturacak, sakinleşecek ve bütçe hedefleri ondan sonra kesinlik kazanacak. Bu nedenle, ek bütçe Kurban Bayramı ertesine sarkıyor. 
     Bu arada ilgi çekici bir bilgi 
     "Dolarla oynayan, doların sakinleşmesini istemeyen, doların bir süre daha dalgalanmasını pompalayanlar var. Türkiye ile iş yapan bazı yabancı bankalar, bunun öncüsü .." 
     Onların işlemleri mercek altında. BDDK dikkatle izliyor. 
     
Kalıcı çözüm arayışı      İlgi çeken bir başka bilgi şu 
     "IMF'nin bankacılık heyeti Türkiye'de .. IMF masası, Türkiye'den sorumlu Cottarelli ekibi dışında, ayrıca IMF bankacılık heyeti." 
     Cottarelli ve ekibi, yeni program ve bütçe üzerinde çalışırken, IMF'nin bankacıları da, özellikle bankacılık kesimiyle ilgili çalışmalar yürütüyor. 
     Kriz mali sektörde. Sadece, son Çankaya bunalımıyla patlak veren gümbürtünün çok ötesinde, mali sektörün yapısal bir düzenlemeden geçmesi kaçınılmaz. 
     Türkiye'de şu anda irili, ufaklı 84 banka var. Bunların on biri Fon'da. Yani, devletin el koyduğu ve satışa çıkardığı bankalar. Bunlar satılacak ve sağlıklı bir yapıya kavuşturulacak. Ne var ki, mali sektördeki yeniden yapılanma, Türkiye'deki tüm bankacılık kesimini kapsıyor. Temel soru şu 
     "Nasıl bir düzen kurmalı ki, herhangi bir siyasal ya da sosyal olayda, kriz, başka ülkelerdeki gibi, mali sektöre yansımasın .." 
     IMF'nin bankacılık heyeti Ankara'da bu soruya yanıt arıyor. 
     
     





Devletçilik... 


İktisat sınavı 


'Verilen kredilerin benimle ilgisi yok' 


Ecevit’in sohbetine de doyum olmaz 


Eğer hükümet yangını söndürmek istiyorsa... 


Omlet ve cesaret 


IMF'nin "bankacılık heyeti" de geldi 


Kosova'da gerginlik 


Hayattan kopuk eğitim 


Sümenaltı eden kim .. 


Vadesi bize kalmış... 


Biri bizi gözetliyor .. 


Buraya nasıl geldik 


Jandarmaya yeni düzen 


"28 Şubat" 


Yolsuzluğun anatomisi 


Başarılar dilerim 


Kişi başına GSMH 2000 doların altına 


Ne zaman uyanacağız 


Özelleştirdikçe, devletleşiyoruz... 


Şimdi zaman "zam" zamanıdır 


Sağtürk’ten Baykal’a sanatçı eleştirisi 


</TEXT>
</DOC>
