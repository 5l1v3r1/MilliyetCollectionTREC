<DOC>
<DOCNO> 15464 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/guncel/gun02.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF iç işlerine karıştırılmaz’ 
</HEADLINE>
<TEXT>

Devlet Bakanı Derviş, 'IMF'nin Türkiye'nin askeri sırlarını Atina'ya sızdırdığı' haberlerini sert yanıtladı 
     ANKARA Milliyet 

     Ekonomiden sorumlu Devlet Bakanı Kemal Derviş, "IMF'nin Türkiye'nin iç işlerine karışmasına kimse müsaade etmez" dedi. TBMM Başkanı Ömer İzgi tarafından dün kabul edilen Derviş, "IMF'nin, Türkiye'nin sırlarını Atina'ya sızdırdığı" yolundaki haberlere ilişkin olarak, "IMF'nin herhangi bir şekilde Türkiye'nin iç işlerine karışmasına kimse müsaade etmez. Ancak IMF'nin ekonomiyle, bütçeyle ilgili herhangi bir konudaki sorusuna da cevap vermek durumundayız. Fakat bu program Türkiye'nin olacak. IMF'nin genel dengeler açısından haklı soruları var. Ayrıntısı bize aittir. Sanırım diğer ülkeler de o tutumdadır" diye konuştu. 
     
Bakan Çakmakoğlu Mektupta TSK açıklaması yokANKARA Milliyet 
     Milli Savunma Bakanı Sabahattin Çakmakoğlu, IMF’ye verilen niyet mektubunda TSK ile ilgili bir beyan olmadığını açıkladı. Niyet mektubunda Yunan basınında iddia edildiği gibi bir beyan olmadığını belirten Çakmakoğlu, Türk - Yunan yakınlaşması konusunda şunları söyledi "Türk - Yunan diyaloğunda şimdiye kadar temel meselelere değinilmedi. Dostluğumuzun temel meselelerin çözümünü de sağlayacak şekilde gelişmesini arzuluyoruz." 
     


 GÜNCEL 















</TEXT>
</DOC>
