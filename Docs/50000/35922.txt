<DOC>
<DOCNO> 35922 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/son/sontur10.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Şaron'un ziyaretini protesto gösterisine 15 gözaltı 
</HEADLINE>
<TEXT>

     İsrail Başbakanı Ariel Şaron'un Türkiye'yi ziyareti öncesi, Beyoğlu'nda bu ülkeyi protesto etmek isteyen çoğunluğu kadın yaklaşık 15 kişi gözlem altına alındı. 
     İstiklal Caddesi'nde, İsrail Başbakanı Şaron'un Türkiye'yi ziyareti öncesinde bazı grupların gösteri düzenleyeceği ihbarını alan İstanbul Emniyet Müdürlüğü'ne bağlı ekipler, sabah saatlerinden itibaren bölgede geniş güvenlik önlemleri aldı. 
     Cadde üzerinde saat 12.00 sıralarında ortaya çıkarak gösteri yapmak amacıyla toplanmaya çalışan bir gruba müdahale eden polis, çarşaflı oldukları görülen 10 kadını gözaltına aldı. 
     Daha sonra caddenin Galatasaray Lisesi'ne yakın bölümünde ortaya çıkan ve ''Kahrolsun İsrail'' şeklinde slogan atan bir gruba da, emniyet görevlilerince müdahale edildi. Bu gruptan, yine kadınların da aralarında bulunduğu 5 kişi gözlem altına alındı. 
     Müdahale sırasında polisler ile göstericiler arasında yumruklaşmalar da olduğu gözlenirken, bazı göstericilerin ise gözlem altına alınan arkadaşlarının bindirildiği çevik kuvvet araçlarını yumrukladıkları görüldü. 
     Diğer göstericiler, ara sokaklara dağılarak izlerini kaybettirdiler. 
     Öte yandan emniyet birimlerinin, meydana gelebilecek izinsiz gösterilere karşı Beyoğlu ve hassas bölgelerdeki geniş güvenlik önlemleri sürüyor. 
     
     






</TEXT>
</DOC>
