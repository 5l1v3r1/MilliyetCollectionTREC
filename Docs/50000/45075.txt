<DOC>
<DOCNO> 45075 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/son/soneko10.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Lot altı işlemlerde düşüş sürüyor... 
</HEADLINE>
<TEXT>

     Lot altı işlemlerde Mayıs ayından bu yana yaşanan düşüş Ağustos ayında da devam ederken, işlem hacmi Ağustos'ta bir önceki aya göre yüzde 31.5 oranında azaldı. 
     Sermaye Piyasası Kurulu SPK verilerini baz alarak yapılan hesaplamalara göre, Ağustos ayı sonu itibariyle Borsa'daki lot altı işlemlerde Küsurat işlemleri hacim 9 trilyon 439 milyar liraya düştü Temmuz ayında 13 trilyon 783 milyar lira olan bu rakam yüzde 31.5'lik azalışı ifade ediyor. 
     İşlem hacmindeki azalışa paralel olarak günlük ortalama işlem hacmi de Ağustos ayında bir önceki aya göre aynı oranında azaldı. 
     Günlük ortalama işlem hacmi Temmuz ayındaki 626 milyar 506 milyon liradan 429 milyar 50 milyon liraya indi. 
     Bu arada bordro sayısı da 475 bin adetten yüzde 28.6'lık azalışla 339 bine düştü. İşlem miktarı Ağustos'ta ise bir önceki aya göre yüzde 26.8 oranında azalış gösterdi. 
     Temmuz'daki 2 milyar 654 milyon adet olan işlem miktarı Ağustos'ta 1 milyon 942 milyon adede geriledi. 
     Buna paralel olarak günlük ortalama işlem miktarı da yüzde 26.8 azaldı. Temmuz ayında 120 milyon 654 bin olan günlük işlem miktarı 88 milyon 318 bin adede düştü. 
     






</TEXT>
</DOC>
