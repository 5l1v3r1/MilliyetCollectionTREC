<DOC>
<DOCNO> 14317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/magazin/amag.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Minik Serçe kanatlandı 
</HEADLINE>
<TEXT>

Uzun süredir gözlerden uzak olan Sezen Aksu, doğal ilaçlar yardımıyla 12 kilo verdi. Ve sağlık reçetesini Milliyet’e anlattı 
     NURDAN AKINER 

     SON 6 aydır tansiyon problemi yaşayan ve kortizonlu ilaçların etkisiyle yüzü şişen ve 12 kilo alan Sezen Aksu, özel diyeti sayesinde eski formuna kavuştu. Aksu şöyle konuştu "Doğal reçetelerle ikinci hayata kavuştum. Zindelik doğada saklı. Doğal tedavi listemde arı sütü, polen ve kekik suyunun yanı sıra bir de İsviçre patentli özel iksir var." 
     SANATÇI, kansere kadar uzanan pek çok hastalığa deva olduğu söylenen iksiri yurtdışından getirtiyor. Aksu, "tadı ve kokusu çok kötü diyor" ancak bu ilacı sürekli kullanıyor. Minik Serçe’nin bir diğer doğal ilacı ise kekik suyu. Asırlardır tansiyona, mide rahatsızlıklarına ve şeker hastalığına iyi geldiği iddia edilen olan kekik suyunu ünlü sanatçı zayıflamak için kullanıyor. Basın karşısına geçmek için de iyice toparlanmayı bekliyor. 
     EVİNDE geçirdiği süre içinde üretkenliğinden bir şey kaybetmeyen Sezen Aksu, bu arada sürpriz şarkılara da imza attı. Sezen Aksu bu konuda şöyle konuştu "Yüreğimden kopup gelen yepyeni şarkılar bu ortamda, evimde hayat buldu. Bir süre sonra da dinleyicilerimle buluşacak. Ebru Gündeş’e 2 şarkı vermeye hazırlanıyorum. Bir de Sertab Erener’in yeni kaseti için sıfır kilometre besteler hazırlıyorum." 
     


 MAGAZİN 















</TEXT>
</DOC>
