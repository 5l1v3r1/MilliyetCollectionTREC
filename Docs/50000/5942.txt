<DOC>
<DOCNO> 5942 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/son/soneko16.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Lojistikte evlilik 
</HEADLINE>
<TEXT>

     Balnak Holding, lojistik hizmetlerinde daha güçlü olmak için İzmir grubu ile yüzde 50'şer payla yeni bir şirket kurdu. 
     Balnak Holding'den yapılan açıklamada, B A Balnak-Alba Lojistik Hizmetler Ticaret A.Ş adıyla kurulan şirketin, ithalatçıların ve üretici firmaların tüm tedarik, depolama, stok takibi, ambalajlama ve yurtiçi dağıtım işlerini üstleneceği belirtildi. 
     Açıklamada, 100 milyar lira sermaye ile kurulan İstanbul merkezli şirketin, 64 bin metrekare kapalı depolama alanıyla Türkiye'nin en büyük kapalı alanına sahip lojistik şirketlerinden biri olacağı bildirildi. Şirketin kurulmasıyla birlikte 15 milyon dolarlık yatırımla Gebze'de 50 bin metrekare kapalı alanda depo ve antrepo tesislerinin inşaatının planlandığı belirtilen açıklamada, B A'nın ilk yılında 10 milyon dolarlık ciro yapmasının beklendiği kaydedildi. Balnak'ın ortağı İzmir Grubu, 1958'den bu yana faaliyet gösteriyor. Grup, P G, Eczacıbaşı, Goodyear, Siemens, Philips gibi şirketlerin depolama, stok takibi ve paketleme işlemlerini yürütüyor. 35 milyon dolarlık cirosu olan Balnak da uluslararası kara, hava, deniz ve demiryolu nakliye organizasyonu gerçekleştiriyor. 




</TEXT>
</DOC>
