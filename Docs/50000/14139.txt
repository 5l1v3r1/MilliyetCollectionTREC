<DOC>
<DOCNO> 14139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sontur22.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan Selçuk’un eşi gözyaşlarıyla uğurlandı 
</HEADLINE>
<TEXT>

     Cumhuriyet Gazetesi Yayın Kurulu Başkanı gazeteci-yazar İlhan Selçuk’un iki gün önce vefat eden eşi Handan Selçuk, İstanbul’da toprağa verildi. 
     Handan Selçuk’un cenazesi, Teşvikiye Camii’nde öğleyin kılınan namazın ardından Zincirlikuyu Mezarlığı’nda defnedildi. 
     Cenaze törenine, İçişleri Bakanı Sadettin Tantan, Prof. Dr. Erdal İnönü, CHP eski Genel Başkanı Altan Öymen, TGC Başkanı Nail Güreli, işadamı Aydın Doğan, gazeteci ve yazarlar Hasan Pulur, Mehmet Altan ile Yaşar Kemal, İstanbul Büyükşehir Belediyesi eski başkanlarından Prof. Dr. Nurettin Sözen, Prof. Dr. Emre Kongar, ses sanatçıları Edip Akbayram ve Arif Sağ katıldı. 
     Devlet Bakanı ve Başbakan Yardımcısı Mesut Yılmaz ile eşi Berna Yılmaz’ın da aralarında bulunduğu çok sayıda kişinin çelenk gönderdiği törende, sanatçı, yazar, siyasetçi ve gazetecilerden oluşan kalabalık bir topluluk hazır bulundu 




</TEXT>
</DOC>
