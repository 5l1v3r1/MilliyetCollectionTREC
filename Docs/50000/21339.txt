<DOC>
<DOCNO> 21339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/son/sondun03.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de trafiği en kötü şehirler seçildi 
</HEADLINE>
<TEXT>

     ABD'nin trafiği en kötü şehirlerinin başında Los Angeles'in geldiği, onu Atlanta'nın izlediği belirtildi. Trafiği en kötü kentler arasında New York da bulunuyor. 
     Yetkililer, sabah ve akşam işe gidiş ve dönüş saatlerinde trafik sıkışıklığının günde 6 saat olduğunu bildirdiler. Trafiğin sıkışık olduğu saatlerin 1982 yılında ise toplam 3 saat olduğu hatırlatıldı. Sürenin son 20 yılda 2 katına çıktığına işaret edilirken, Atlanta'da bu sürenin son 7 yılda 2'ye katlandığına dikkat çekildi. 
     Amerikalılar için trafikte kaybedilen süre yıllık ortalama 36 saat. Bu süre 1982 yılında 11 saatti. 
     İstatistiklere göre, Los Angeles'liler yılda 56 saatlerini trafikte sıkışmış olarak bekleyerek geçiriyor ve bu yüzden kişi başına yılda 1000 dolar karşılığı olan zaman ve iş kaybına uğruyorlar. Bu süre Atlanta'da 53, New York'ta ise 34 saati buluyor. Trafiği New York'tan daha kötü olan kentler arasında, Tennessee, San Fransisco ve başkent Washington da var. 







</TEXT>
</DOC>
