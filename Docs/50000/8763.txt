<DOC>
<DOCNO> 8763 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/son/sontur11.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sendikacıyı sokak ortasında dövdüler 
</HEADLINE>
<TEXT>

     İzmir'de, DİSK'e bağlı Genel-İş Sendikası'nın Bölge Başkanı Kani Beko, uğradığı sopalı saldırı sonucu başından yaralandı. Olayla ilgili 5 kişinin gözaltına alındığı bildirildi. 
     Esentepe semtindeki evinden, belediye şirketi İZELMAN'daki işçilerle toplantıya gitmek üzere ayrılan Beko, sendikaya ait 06 YTJ 04 plakalı otomobile binmek isterken 5 kişinin sopalı saldırısına uğradı. Başından yaralanan Beko, çevreden yardıma gelen kişilerce hastaneye kaldırıldı. İlk tedavisi yapılan ve ''7 gün iş ve gücüne mani'' olduğu şeklinde rapor verilen Beko, daha sonra karakola giderek şikayetçi oldu. 
     Beko ifadesinde, kendisine, saldırıda bulunanların kişilerin, bir süre önce sendika yönetiminden azledilenler olduğunu belirterek, yakalanmalarını istedi. 
     Güvenlik güçleri soruşturma başlatırken, Yusuf Genger, Ahmet Pektopal, İskender Ağcabay, Zeki Olgun ve Recep Vurmuş isimli sanıklar, avukatlarıyla birlikte Güzelyalı Polis Karakolu'na gelerek teslim oldu. 
     Emniyet yetkilileri, işlemlerin ardından sanıkların ''Darp'' suçlamasıyla adliyeye sevk edileceğini belirttiler. 




</TEXT>
</DOC>
