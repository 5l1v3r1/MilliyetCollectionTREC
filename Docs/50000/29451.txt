<DOC>
<DOCNO> 29451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/guclu.html </URL>
<DATE> 2001/06/29/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Bilgisayarsız okula yardım yağdı 
</HEADLINE>
<TEXT>

     Marmara Üniversitesi Biyoloji Kulübü öğrencilerinin eski model ve kullanılmış da olsa, dünyaya açılabilmek için bir bilgisayara ihtiyaçları olduğunu önceki gün dile getirmiştik. Adeta yardım yağdı. 20'ye yakın değerli okurumuz atıl durumdaki bilgisayarlarını öğrenci kulübüne bağışlayabileceklerini dile getirdiler. Hatta bir kısmı gönderdi bile... 
     Bir başka önemli gelişme ise, keşke bu konuda bir site kurulsa da, bağış yapmak isteyenlerle ihtiyacı olanlar buluşabilse yönündeki dileğimizin hayata geçmesi oldu. 
     Duyarlı bir okurumuzun kurduğu bu sitenin adı da www.yardimlas.cjb.net. Evet istekler samimi bir şekilde ortaya konduğunda yardımın her türlüsü kolayca gelebiliyor. Tıpkı destek konusunda ODTÜ'nün yaptığı gibi. 
     Atıl durumdaki bilgisayarların değerlendirilmesi konusunda ODTÜ de daha önce başlattığı bir kampanya ile bu konudaki duyarlılığını ortaya koydu. Hatta başlatılacak kapsamlı bir kampanyanın sorumluluğunu bile üstlendi... 
     Rektör Prof. Dr. Ural Akbulut, kendilerine gönderilecek her türlü bilgisayarın en iyi şekilde kullanıma sokulabileceğine dikkati çekerek şöyle konuştu 
     "Bize ulaşan her bilgisayarı öncelikle elden geçiriyoruz. Eksiği varsa tamamlıyoruz. Ardından bağışlayanın ismini üzerine yazarak en çok ihtiyacı olanlara ulaştırıyoruz. Ayrıca bu konuda eğitim eksiği olanlara da temel bilgisayar eğitimi veriyoruz. Temel bilgisi olanlara da geliştirme programları uyguluyoruz..." 
     İşte toplumsal sorumluluğa karşı gösterilecek en güzel örneklerden biri. Hiçbir ücret alınmaksızın yapılan bu hizmet sonrasında şu ana kadar onlarca okul bilgisayar laboratuvarına kavuştu. Şimdi bu kapsama öğrenci kulüpleri de alındı... 
     Evet sevgili öğrenciler ve sevgili okurlar, siyasetçilerimizin unuttuğu gençlerimize sahip çıkmak için işte bundan daha güzel bir sivil toplum girişimi olamaz. Gelin elbirliği ile atıl durumdaki bilgisayarlarımızı, onlara gözü gibi bakacaklara kazandıralım... 
     ODTÜ rektörlüğünün telefonu 0312. 210 11 00 mail akbulut metu.edu.tr 
     
Alan seçimine dikkat      Türkiye'de gençlerin geleceğine üniversite giriş sınavıyla yön verildiği sanılır. Oysa gençlerin geleceği lise 1'inci sınıfın bitiminde şekilleniyor. Bilindiği gibi lise 2'ye geçenler şu günlerde alan seçimi yapıyor. Yani fen ağılıklı mı, matematik, sosyal ya da dil ağırlıklı bir eğitim mi alacaklar ona karar veriyorlar. 
     Duyarlı velilerin ve öğrencilerin dışında bu konuya özen gösteren pek yok. Notu nereye tutuyorsa veya hangisinin dersleri kolaysa o tercih ediliyor. İşte en büyük yanlış bu noktada gerçekleşiyor. Üniversiteye girişte alan puanı çok önemli hale geldiği için Sosyal'den mezun alanın mühendisliğe, Fen'den mezun olanın dille ilgili bölümlere girmesi imkansız hale geliyor. Onun için öğrenci ve velilerin alan seçimi yaparken, bugünden çok geleceği düşünüp seçecekleri mesleğe göre alan belirlemeleri zorunluluktan da öte bir mecburiyet haline geldi. Lise 2'ye geçen öğrencilere özellikle duyurulur .. 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
