<DOC>
<DOCNO> 47996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/spor/spo03.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
19 Trilyon çöpe 
</HEADLINE>
<TEXT>

Galatasaray yönetimi, Süren’in 12 milyon dolarlık stat projesini iptal etti. Sarı - Kırmızılı kulüp, yeni bir Ali Sami Yen için yeniden proje hazırlayacak 
     HALİL ÖZER 

     Dört yıllık 
     SARI - Kırmızılı kulüpte, Faruk Süren ve yönetiminin dört yıl önce başlattığı, ancak bir türlü çözüme kavuşturamadığı 12 milyon dolarlık 19 trilyon lira stat projesi iptal edildi. Mehmet Cansun yönetimi, camiada büyük tartışmalara yol açan bu projeyi bir kalemde silerken, Ali Sami Yen Stadı için yeni bir plan hazırlığına da başladı. 
     
     Olumlu yanıt 
     CANSUN yönetimi, öncelikle yeni proje için mali kaynak arayışına girişti. İlk aşamada yabancı bir bankayla temasa geçen, olumlu yanıt alan Galatasaraylı yöneticiler, önümüzdeki günlerde camiaya ve medyaya açıklama yapma kararı aldılar. Ancak Cansun yönetiminin eski projeyi çöpe atmasıyla, kulüp 19 trilyon zarara girmiş oldu. 
     
96. onur yılı      GALATASARAY’IN 96. kuruluş yıldönümü kutlandı. Lisede toplanan yönetim ve kulüp üyeleri ile sporcular kortej oluşturarak, bando eşliğinde Atatürk Anıtı’na dek yürüdüler. Başkan Mehmet Cansun, Atatürk Anıtı’na çelenk koyduktan sonra, saygı duruşunda bulunulup, İstiklal Marşı okundu. 
     
Joker SergenTeknik Direktör Lucescu, tüm planlarını Hakan Ünsal’ın sakatlanmasıyla direkt oynayacak yıldız futbolcu üzerine kurdu 
     ERHAN TELLİ 

     GALATASARAY’ın hocası Lucescu’nun, derbide en güvendiği isimlerin başında Sergen geliyor. Dün akşamki idmanda adalesi gerilen Hakan’ın oynama ihtimalinin yüzde 50 olduğunun açıklanması üzerine Sergen’in ilk on birde sahaya çıkması kesinleşti. Taktik planı Sergen üzerine kuran Lucescu, Beşiktaş defansını bu futbolcunun akılcı paslarıyla hataya zorlayacak. Lucescu, "Kazanırsak hem rahatlarız, hem de Lazio maçı öncesi moral depolarız" dedi. 
     
Videodan ders      SARI-Kırmızılı futbolcular, derbi için dün öğle saatlerinde kampa girdiler. Son idmanını dün akşam yapan oyuncular, daha sonra Lucescu’nun Beşiktaş ile ilgili hazırlattığı video kasetleri izlediler. Rumen hoca, bu ders sırasında rakiplerinin zayıf yönlerini takımı tek tek anlattı. 
     
Alacaklar askıda      INTERLİ Okan, Emre ve Mallorcalı Fatih’in toplam 1 milyon doları bulan prim alacakları askıya alındı. İkinci Başkan Fatih Altaylı, menajerleri Ahmet Bulut kanalıyla bu parayı isteyen üç oyuncuya, "Biz vermeyeceğimizi söylemiyoruz. Ama önce bu takımda hiçbir futbolcunun alacağı kalmayacak. Ayrıca Popescu, Hagi ve Taffarel’in paraları da kuruşuna kadar ödenecek. Ondan sonra, sizin paralarınızı düşünebiliriz" yanıtını verdi. 
     
Holigan avı bitti      GALATASARAY’IN iki yıl önce Arsenal ile oynadığı UEFA Kupası finali öncesi, Kopenhag’ta meydana gelen olayları çıkaran İngiliz holiganlar, Danimarka polisi tarafından tespit edildi ve İngiltere’den istendi. Kopenhag’da dört yıla kadar hapis istemiyle yargılanacak olan beş holiganın ilk duruşmada hazır bulunmaması halinde İngiliz polisi devreye girecek. 
     



 SPOR 





























</TEXT>
</DOC>
