<DOC>
<DOCNO> 26483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sonspo17.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehmet Cansun "Bursasporlu Ender'le 3 yıllığına anlaştık" 
</HEADLINE>
<TEXT>

     Galatasaray'ın transfer listesinde bulunan Bursasporlu futbolcu Ender, bugün kulüp ikinci başkanı Mehmet Cansun ile görüştü. 
     Mehmet Cansun'un Harbiye'deki işyerinde gerçekleşen görüşmeden sonra bir açıklama yapan genç futbolcu Ender, ''Mutluyum, görüştük ve 3 yıllığına anlaştık. Şimdi transferin gerçekleşmesi, 2 kulübün anlaşmasına kaldı'' dedi. Bursaspor'u da çok sevdiğini vurgulayan Ender, ''Ama yeni bir takımda oynamak istiyorum. Bizden beklentiler yüksek, giden oyuncuların yerlerini doldururuz ve büyük başarılara imza atarız''diye konuştu. Futbolcunun menajeri Derya Akkar ise koşullarda anlaştıklarını ve sorunun kalmadığını ifade ederek, Ender'in transferinin yüzde 90 gerçekleştiğini, Cansun'un Bursaspor ile pazarlığının sürdüğünü bildirdi. 
     







</TEXT>
</DOC>
