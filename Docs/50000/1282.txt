<DOC>
<DOCNO> 1282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/guncel/gun10.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni Binyıl kapandı 
</HEADLINE>
<TEXT>

     İSTANBUL Milliyet 

     Yeni Binyıl gazetesi, dün çıkan son sayısıyla kapandı. Sabah gazetesinin yönetimini yeniden devralan Dinç Bilgin’in grubunda küçülme yoluna gitmesi bekleniyor. Dinç Bilgin’in, grup borçlarının tasfiyesi amacıyla yeni bir yapılanmaya gittiği, Yeni Binyıl Gazetesi’nden sonra gruba bağlı ekler ve bazı dergilerin de kapatılabileceği öne sürüldü. 
     
"Sabah’a ağırlık verilecek"      Yayın hayatı sona eren Yeni Binyıl gazetesinin Yazıişleri Müdürü İsmail Yuvacan, kararın kendilerine önceki gece yarısı bildirildiğini belirtti. Kendilerine, gazete çalışanlarının büyük kısmının Sabah gazetesine geçeceğinin söylendiğini anlatan Yuvacan, "Bize, Sabah gazetesine ağırlık verileceği söylendi. Grubun krizden çıkabilmesi için Sabah gazetesinin ekleri ile bazı dergilerin de kapatılabileceği bildirildi" dedi. 
     


 GÜNCEL 




















</TEXT>
</DOC>
