<DOC>
<DOCNO> 19909 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/siyaset/siy03.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Bürokrat çarpıldı 
</HEADLINE>
<TEXT>

Dava korkusu yüzünden enerji proje ve yatırımlarına imza atacak cesur yürek’ kalmadı. Muhatap bulamayan proje sahipleri de uluslararası tahkime başvurmaya hazırlanıyor... 
     ZÜLFİKAR DOĞAN Ankara 

     Enerji ve Tabii Kaynaklar Bakanlığı bakan ve üst bürokratik yönetiminin tamamen boşalması ve daha önce yapılan ihaleler, yürütülen projeler ve imzalanan sözleşmelerin soruşturma geçirmesi, enerji yatırımlarını vurdu. Yürümekte olan proje ve yatırımlara imza atacak "cesur yürek" de kalmadı. 
     Aralarında çok sayıda yerli ve yabancı özel sektör kuruluşunun bulunduğu Yap - İşlet - Devret YİD modelli termik, doğal gaz, hidrolik ve rüzg r enerjisi üretim projesinin sahibi durumundaki şirketler, söz konusu yatırımlar için Danıştay olumlu görüşünün alınması sonrasında, bakanlıkla imtiyaz sözleşmelerini imzaladı. Elektrik Piyasaları Kanunu uyarınca lisans işlemleri haziran başına kadar Bakanlar Kurulu tarafından belirlenecek yedi üyeli Enerji Piyasaları Üst Kurulu tarafından yapılacak. 
     
Uluslararası tahkim gündemde      Ancak yasadan önce onay verilmiş, garanti ve uygulama anlaşmaları yapılmış, yasanın da icazet verdiği proje listesinde yer alan yatırımlar için aradan geçen sürede hiçbir işlem yapılmaması, üst kurulun atanamaması, TEAŞ, TEDAŞ ve bakanlık yönetimlerindeki boşluk, yargı ve ilk kez uluslararası tahkim konusunu gündeme getirdi. 
     Proje sahipleri bakanlığa, "Haklarının tesis edilmesini yatırımlar için yaptıkları kredi, finansman anlaşmalarının giderlerinin her geçen gün arttığını ve kredi anlaşmalarının son kriz ardından iptal edilme aşamasına geldiğini" bildirerek, bir an evvel kendilerine nihai yanıt verilmesini, aksi takdirde yargı yoluna ve uluslararası tahkime gideceklerini bildirdi. 
     Bakanlığın görüş sorduğu DPT Müsteşarlığı, YİD modelli yatırımlarda sorumlu kuruluşun bakanlık olduğu yanıtını verdi. Yasa ekindeki 29 garantili proje listesi dışında kalan enerji yatırımları ve projelerin sahipleri, bakanlığa ve hükümete karşı tazminat davaları için uluslararası tahkime başvuru hazırlığını tamamlarken, bakanlıktan muhatap bulamıyor. 
     



 SİYASET 

















</TEXT>
</DOC>
