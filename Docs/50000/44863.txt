<DOC>
<DOCNO> 44863 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun20.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Saldırıdan önce teröristin bilgisayarına girme isteği reddedilmiş... 
</HEADLINE>
<TEXT>

     ABD'ye yapılan saldırılardan birkaç gün önce FBI'ın, şu anda terörist saldırılarla ilgili sorgulanan bir kişinin bilgisayarının incelenmesi isteğinin, Adalet Bakanlığı'nca reddedildiği belirtildi. 
     Adının açıklanmasını istemeyen bir yetkili, 11 Eylül saldırısı öncesinde yetkililerin, söz konusu kişinin bilgisayarına girmeyi haklı çıkaracak yeterli bilgiye sahip olmadıklarını söyledi. 
     Saldırının ardından Zekeriya Mussevi adlı kişinin bilgisayarına girildiğinde, jetler ve zirai uçaklarla ilgili bilgiler bulunduğu ortaya çıkmıştı. 
     Halen New York'ta sorgulanan ve yetkililerle işbirliği yapmadığı belirtilen Mussevi'nin, Minnesota'da uçuş okuluna kaydolurken, öğretmenlere jet kullanmayı öğrenmek istediğini, ancak uçağı yere indirmeyi öğrenmek istemediğini söylediği bildiriliyor. 
     Polis yetkilileri, Fransa iç istihbarat servisinin Mussevi'yi, 1999'da İslami gruplarla muhtemel bağlantısı olanlar listesine 
     koyduğunu belirtiyorlar. 
     






</TEXT>
</DOC>
