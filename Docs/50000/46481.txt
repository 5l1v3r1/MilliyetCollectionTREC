<DOC>
<DOCNO> 46481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/yazar/temelkuran.html </URL>
<DATE> 2001/10/12/ </DATE>
<TIME>  </TIME>
<AUTHOR> Ece TEMELKURAN  </AUTHOR>
<HEADLINE>
II. Pornografik Savaş 
</HEADLINE>
<TEXT>

     Fransız düşünür Jean Baudrillard, Körfez Savaşı sırasında Le Monde'a yazdığı yazıda "Bu pornografik bir savaş" demişti. Kabaca söylenecek olursa, pornografinin erotik olana oranla her şeyi fazla göstererek yarattığı soğukluk, duygusuzluk ve uzaklaşmaya gönderme yapıyordu. Her şeyi görüyorduk ve hiçbir şey hissetmiyorduk 
     Şimdi izlediğimiz ne peki II. Pornografik Savaş mı 
     Uçan - fallus'un komikleşmesi 
     Değil işte. Bu kez farklı. Dev fallik simgeler olarak kalkan uçaklar, uçakların içinde "Top Gun" filminden öğrenilmiş kodlarla "savaşkan sevişken erkek" imgesini taçlandıran tekno - askerler, bilinmeyen bir bölgeye "inmeye" giden uçan - falluslar, işini yaparken lüzumundan fazla haz alıyor, hatta içi gıcıklanıyor gibi görünen bir takım gemi adamları... Aslında bu kez de uzun bir pornografik klibin bütün gerektirdikleri var elimizde. 
     Ama işte, keşke bir de şu Arap kanalları olmasa Bir çeşit "Teknolojik Aletler Fuarı" haline getirilen savaşa "gerçeğin tozunu" kondurmasa. Sanki bu çok üstün teknoloji için "toz insanlarının" kurban olması gerektiğine ilişkin o fütüristik sapkın hazzı bozmasa... 
     Öyle değil mi Bisikletine atlayıp savaşmaya giden Afganlılar imgesel bir geri dönüşle o dev teknolojik mekanizmayı komikleştirmiyor mu Böylece ABD ordusu lüzumundan fazla silahlanmış, fazla ceberutlaşmış dolayısıyla da "başından beri kötü" bir dev gibi görünmeye başlamıyor mu Savaşın başından beri yayın yapan El Cezire kanalı Bush'u bu yüzden kızdırıyor olmalı. Uçan - fallusların komiklik derecesinde devleşmesine neden olan bir geri dönüş bu ve dev alay edilmekten hiç hoşlanmaz 
     
     Klip arkası Para 
     Meşruiyet yaratma gayreti içinde ideolojik aygıtlarını tam gaz pompalayarak mağduriyet söylemini abartsalar da herhalde bu savaş, ABD vatandaşları ruhen çok sarsıldığı için ve "tamamen duygusal" olarak çıkarılmış değildir. Çünkü 
     "Bu dünya kendini en eksiksiz olarak parasal açıdan gösterir. ... Paraya bulanmış bu alan dışında hiçbir şey, hiçbir duruş noktası, hiçbir 'çıplak hayat' yoktur hiçbir şey paradan kaçamaz." İmparatorluk, A. Negri, M. Hardt Ayrıntı Yayınları 
     Savaşın başından beri şahsen Afganistan'da iyi para eden, pek bilinmeyen bir maden, bir kaynak olması gerektiğini düşünüp, soruşturup dururken önceki gün NTV'de Mithat Bereket İstanbul Üniversitesi'nden Dr. Yavuz Gökalp'i davet etti ve çok faydalı bir "klip arkası" yaptı. 
     
     Ayıp Çok ayıp 
     Gökalp, haritayı açtı. Harita, Hazar Denizi'nin kuzeyinde bulunan ve ABD şirketlerinin kontrolünde olan enerji havzasını turuncu renkle gösteriyordu. Turuncu renk, Batı'ya doğru biraz ilerlemiş ancak belli ki bir yerde durmuştu. Gökalp, "yayılmacı turuncunun" aşağıya, Güney'e doğru ilerlemeye başladığını, aradaki tek engelin Afganistan olduğunu gösterdi. Eğer ABD burayı kontrol ederse enerjiyi doğrudan Umman Denizi'ne ulaştırabilecekti. Oradan artık paşa gönlü nereye isterse oraya ikmal edebilirdi. Aynı zamanda burası Güneydoğu Asya'yı kontrol etmek şık bir ileri bir karakol da olabilirdi. Denecek bir şey yok. Temiz iş 
     Doğal olarak aydınlandık, ama yine doğal olarak hiç şaşırmadık. Biz başka şeylere şaşıyoruz artık. En çok yadırgadığımız ve hala şaşırdığımız şey ise, "Asker gönderelim. Onlar istemeden gönderelim" diye çığıranlar. Kendi çocuklarını ölümün yatağına göndermek için bu kadar istekli olmak... En hafif deyişle ayıptır. Çok ayıptır 
     
     







Taliban ve İslam 


Körfez anıları 


Maaş zammını önleme formülü 


11 Eylül'ün Batı'ya verdiği ders ve Türkiye 


Sevgi krallığı yok 


Türkiye işte bu yüzden çöker 


Bilgi devrimine Nobel ödülü 


Nedenler önemli 


Romantizm bir strateji değildir 


Tanrı'nın dinleri, çocukları ve savaşı 


Biz yaşadık, Amerika öğrenecek... 


Asker nereye gidecek 


Terörle eriyen 312 milyar ’lık bütçe fazlası 


II. Pornografik Savaş 


İçtihat aramanıza gerek yok 


Az bilen kaybetmeye mahkum 


</TEXT>
</DOC>
