<DOC>
<DOCNO> 17543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur05.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
"Çağlar 1 ay içinde Türkiye'ye dönebilir" 
</HEADLINE>
<TEXT>

     Adalet Bakanı Türk, Cavit Çağlar’ın iadesi konusundaki bir soru üzerine de, "Cavit Çağlar, Türkiye Cumhuriyeti Hükümeti’nin talebi üzerine ABD’de geçici olarak tutuklandı. Bu tutuklama süresi 60 gündür. Bu süre içinde iade isteminin ABD’ye gönderilmesi gerekir. Önümüzdeki hafta bu işlemleri tamamlayacağız" dedi. Türk, Çağlar’ın Türkiye’ye dönmek istediğini de hatırlatarak, şunları söyledi 
     "Aslında normal iade süresi içinde iadesi istenen kişinin hukuki olanakları vardır. Bu yola gidildiği takdirde süreç bir hayli uzar. Bu süre 6 ay ile bir yıl arasında değişebilir. Ama Çağlar, Türkiye’ye dönmek istediğini ifade ettiğine göre, sanıyorum şimdi bu süreç çok basitleşecektir. Eğer başka bir gelişme olmazsa, Cavit Çağlar’ın 15 gün ile bir aylık süre içinde Türkiye’ye iade edilmesi beklenebilir." 
     Adalet Bakanı Hikmet Sami Türk, Fetullah Gülen’in son durumuyla ilgili bir sorusuya da şöyle yanıt verdi "Fetullah Gülen’in durumu biraz farklı. İade istemlerinin her iki ülkede suç teşkil eden olaylar dolayısıyla yapılması lazım. ABD ile Türkiye Cumhuriyeti arasında suçluların iadesi ve adli yardımlaşma anlaşması vardır. Gülen’in iadesi konusunda DGM’den bir talep bize intikal etmemiştir. Ama Gülen’in suçlandığı konuların siyasi nitelikte sayılması ve iade isteminin reddedilmesi olasılığı çok güçlüdür. Cavit Çağlar’ın durumundan çok farklıdır" 
     




</TEXT>
</DOC>
