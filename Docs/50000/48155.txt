<DOC>
<DOCNO> 48155 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yazar/gunes.html </URL>
<DATE> 2001/10/22/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Oto sanayii yoğun bakımda 
</HEADLINE>
<TEXT>

     Önceki hafta Sabancı Grubu, Toyota’dan çıktığını açıkladı. Geçen hafta da Türk otomotiv sektörünün önde gelen üreticilerinden Oyak - Renault, 30 Ekim - 2 Kasım tarihleri arasında Bursa’daki fabrikasında 4 gün süreyle üretime ara vereceğini açıkladı. Bu açıklamada 2001 yılı boyunca piyasalarda yaşanan ekonomik krizin Türk otomobil satışlarının azalmasına neden olduğu bildirildi. Anlaşılan otomotiv sektörümüz havlu atma aşamasına geldi. 
     Türkiye’de otomotiv sektörünün yıllık kapasitesi 692.000 araç. Bunu 7 fabrika üretiyor. Ama bu hiç yakalanmış değil. Bunlardan 5’i şu ara üretim programlarını gözden geçiriyor. Toplam kapasitesi 50 bine ulaşan Ford - Otosan ile Opel’de zaten 2000 yılında üretime son verilmişti. 
     Aslında otomotiv sektörü Batı’da da parlak bir durumda değil. Dünyadaki arabaların üçte birinin üretildiği Amerika’da yılın ilk çeyreğinde üretim yüzde 13 gerilemiş bulunuyor. Bir başka rakamla NAFTA’da 2000 yılının ilk çeyreğinde 9.6 milyon araba üretilmişken, bu yılın aynı döneminde 8.3 milyon araba satılmış. Avrupa Birliği’nde de durum benzer halde. Orada küçük bir üretim artışı olsa bile yüzde 2 bu daha çok Avrupa parası euro’nun değer kaybetmesi sonucu Atlantik ötesine yapılan ihracattan kaynaklanıyor. Dünyanın üçüncü büyük otomotiv merkezi Uzakdoğu’ya gelince hiçbir üretim artışı gözlenmiyor. Mesela Japon sanayiine bakıldığında yüzde 4’lük bir daralma gözleniyor. Dünyada yılda 30 milyon araç üretiliyor ama yılın ilk çeyreğinde bu geçen yıla göre yüzde 4’e yakın küçülmüş. 
     
     Batan geminin son malları 
     Bize dönersek. Durum kıyas kabul etmez. Geçen yıl mayıs ile kasım ayları arasında ortalama 50 bin araba satılırken, şu ara bunun beşte biri bile gerçekleşmiyor. Bak. yukarıdaki grafik Tam mayıs ve haziran aylarında işler düzelecekken temmuzda işler tersine dönüyor. Bu da Telekom krizinden kaynaklanmış olabilir mi Yoksa stoklar eriyip yeni fiyatlar gelmeye başlayınca mı satışlar etkilendi Tam olarak bilemiyoruz. 
     Otomotiv Sanayicileri Derneği OSD verilerine göre bu yılın ilk 9 ayında üretim geçen yıla göre yüzde 37 geriledi. Kamyon üretimi yüzde 80, otobüs üretimi ise yüzde 70’e yakın gerileme gösterdi. İthalat ise yılın ilk altı ayında yüzde 46 azalarak 2.2 milyar dolardan 1 milyar dolar düzeyine düştü. İçerideki bu talep daralması kısmen ihracatla kapandı. Geçen yıl ilk altı ayda 800 milyon doları aşan ihracat bu yıl 1.3 milyar dolara ulaşmış durumda. Bu ihracatın yarısı üç ülkeye yapılıyor. Almanya, Fransa ve nihayet İtalya. 
     Yukarıdaki grafikte otomotivde yaşanan bu değişim gözleniyor. İçeride mal satamayan bu sektör canhıraş ihracat gerçekleştirmeye çalışıyor. Bereket teknolojisi uygun ki, bu yapılabiliyor. 
     Bununla beraber bazı önemli bilgiler verelim 

</TEXT>
</DOC>
