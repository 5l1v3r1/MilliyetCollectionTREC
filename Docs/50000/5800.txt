<DOC>
<DOCNO> 5800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/son/sontur11.html </URL>
<DATE> 2001/02/06/ </DATE>
<TIME>  </TIME>
<AUTHOR>  </AUTHOR>
<HEADLINE>
PKK'lı kadın spikere 12 yıl hapis 
</HEADLINE>
<TEXT>

     Med TV'nin kadın spikeri Hüsnü Cemal Aslan'ın, Yargıtay tarafından aleyhine bozulan kararın ardından Erzurum DGM'de yeniden görülmeye başlanan davasında karar çıktı. 
     Aslan'a, terör örgütüne üye olmak suçundan 12 yıl 6 ay hapis cezası 
     verildi. 
     DGM'deki duruşmada, tutuklu sanık Hüsnü Cemal Aslan hazır bulundu. Sanık Aslan, savunmasında, yurtdışında yaşadığı yıllarda terör örgütü mensupları tarafından kandırılarak terör örgütüne katıldığını, örgüt içinde 3 ay gibi kısa bir süre kaldığını belirtti. Terör örgütü içinde kaldığı yıllarda da, ayrıldıktan sonra da örgütten çok çektiğini anlatan Aslan, örgüt içinde kaldığı süre içinde kaçmaya çalıştığını, ancak tehditler yüzünden bunu başaramadığını ifade etti. 
     Arkadaşlarından biri örgütten kaçtığı zaman kol ve bacaklarının kırılarak kendilerine gösterildiğini söyleyen Aslan, ''Bizi de kaçmamız halinde aynı hale getireceklerini söylediler. Yaşımın da küçük olması nedeniyle korktuğum için örgütten kaçamadım'' dedi. 
     
     



</TEXT>
</DOC>
