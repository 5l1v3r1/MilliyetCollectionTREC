<DOC>
<DOCNO> 22076 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/spor/spo01.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum'un listesi hazır 
</HEADLINE>
<TEXT>

Beşiktaş Teknik Direktörü, Türkiye’den istediği futbolcuların isimlerini Rıza Çalımbay’la birlikte belirledi, ancak ekonomik kriz nedeniyle sıkıntıya girdi 
     KARTAL YİĞİT 

     SİYAH-BEYAZLI kulüpte transferde Türkiye’den alınması istenen oyuncuların listesi hazırlandı. Almanya’dan önceki gün dönen, Baya’nın transferinin yanı sıra bazı menajerlerle de görüşen Daum, yardımcısı Rıza Çalımbay ile birlikte isimleri saptadı. Başkan Serdar Bilgili ile yemek yiyen Alman hoca, ekonomik kriz nedeniyle ile sıkıntıya girdi. 
     DAUM, Başkan Bilgili’ye Khlestov, Karhan, Münch, Nouma ve Sellami’yi kesinlikle göndermek istediğini bildirdi. Kocaelisporlu Orhan Ak’tan sakatlığı nedeniyle vazgeçen Alman teknik adam, Shorunmu konusunda kesin kararını veremediğini, ancak mutlaka dört yabancı futbolcu transfer edilmesini istediğini ifade etti. 
     SERDAR BİLGİLİ ise Daum’a içinde bulundukları ekonomik sıkıntıyı bir kez daha hatırlattı. Siyah - Beyazlı Kulübün Başkanı transferde titiz davranılmasını, eldeki yabancıların ise gönderilmesi için acele edilmemesini istedi. Daum ile Bilgili, transfer konusunda bir kez daha görüşecekler ve kesin kararı verecekler. 
     
KİMLER İSTENİYOR Ümit Karan G.Birliği İsmail G.Birliği Ramazan Gaziantep Mehmet Polat Gaziantep Hakan Bayraktar Gaziantep Hasan Yiğit Gaziantep Ahmed Hassan Denizli Ceyhun Siirt Jetpa Ali Samsun Tümer Samsun İlhan Samsun Ünal Schalke Gökdeniz Trabzon      
Sergen sırada      BEŞİKTAŞ’LA iki ay önce el sıkışan Sergen, Trabzonspor’un Galatasaray ile oynayacağı maçtan sonra yönetimle bir kez daha masaya oturacak. Beşiktaşlı yöneticiler, bu konuda hiçbir pürüz kalmadığını belirttiler ve yapılacak son görüşmede transfere son noktanın koyulacağını söylediler. Siyah-Beyazlılar, "Lig biter, Sergen de yuvaya döner" dediler. 
     
Çalımbay bırakıyor      BEŞİKTAŞ Teknik Direktörü Christoph Daum’un yardımcısı Rıza Çalımbay liglerin bitimiyle birlikte görevinden ayrılacak. Siyah - Beyazlı ekipte uzun zamandır huzursuz olan Çalımbay, pazartesi günü bir basın toplantısı yapacak. Bu arada Çalımbay’ın yeni sezonda Antalyaspor’da görev alacağı da ileri sürüldü. 
     
Akpoborie imzaya kaldı      BEŞİKTAŞ, Tunuslu Baya’dan sonra Nijeryalı Akpoborie ile de anlaştı. Nijeryalı golcünün Siyah - Beyazlı kulübün tüm şartlarını kabul ettiği, önümüzdeki hafta İstanbul’a gelerek sözleşme imzalayacağı belirtildi. 
     



 SPOR 




























</TEXT>
</DOC>
