<DOC>
<DOCNO> 42427 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yazar/guclu.html </URL>
<DATE> 2001/09/16/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
YÖK’te işler karışık 
</HEADLINE>
<TEXT>

     Üniversitelerde kayıtlar bitmek üzere. Ay sonunda boş kalan kontenjanlar için ek yerleştirme yapılacak. Ekimin ilk haftasında da yeni öğretim yılı başlayacak. Ama üniversitelerin dağ gibi sorunları cumhurbaşkanından rektörüne kadar kimsenin umurunda değil. 
     On binlerce öğrenci yine yurt bulamadığı için ortada kalacak ve binlercesi öğrenimini yarıda bırakıp memleketine dönmek zorunda kalacak. Yüz binlercesi aldığı burs yetmediği için derslere girmeyip iş peşinde koşacak. Kaynaklar sıfırı tükettiği için ilim, bilim, araştırma hak getire. Siyasi kadrolaşma almış başını gidiyor. Üniversiteler bir bir MHP'nin tekeline giriyor... 
     İşte böyle bir ortamda ne Cumhurbaşkanı ne de Başbakan haliniz nicedir diye sormuyor. Hadi YÖK'e, üniversitelere küstüler. Tamam da, öğrencilerin kabahati ne Hiç olmazsa onların sorunlarına sahip çıksalar. O da yok... 
     Güya YÖK, üniversitelerle hükümet ve Çankaya arasında koordinasyon sağlasın diye kuruldu. Ama şu anda YÖK, koordinasyon sağlayan değil, ipleri kopartan kurum haline geldi... 
     Aslında YÖK'te bir değişim süreci başladı. Cumhurbaşkanı Sezer'in atadığı üyelerle dengeler biraz değişir gibi oldu. Ama henüz Başkan Gürüz'ün derebeyliğine dur diyecek bir çoğunluk sağlanamadı... 
     İşte tam bu aşamada YÖK'te önemli bir değişim için tarihi bir fırsat yakalandı. Hükümet kontenjanından YÖK üyeliğine atanan MEB Müsteşarı Bener Cordan ile DPT eski Müsteşarı Orhan Güvenen'in üyelikleri doldu. Yerine yeni atamanın yapılması bekleniyor. Kararı Bakanlar Kurulu verecek... 
     Görünen o ki her iki üyenin de yerine yenileri atanacak. Güvenen müsteşarlıktan ayrıldığı için, Cordan da DSP içinde oluşan tepki nedeniyle koltuklarına veda edecek... 
     Peki yerlerine kimler atanır İşte o da şimdilik ilginçliğini koruyor. Kimin atanacağı ANAP'la DSP'nin umurunda değil ama üniversiteler üzerinde büyük bir nüfuz kurma atağında olan MHP için atanacak isimler çok önemli. Umarız bu yanlışa hükümet olmasa bile Çankaya dur der. 
     MEB'ten sonra YÖK'ten de destek alan bir MHP kadrolaşması üniversiteyi tekrar 80 öncesi kamplaşmaya götürebilir... 
     Bizden uyarması .. 
     
     Öğretmen atamaları 
     Milliyet TIR'ı ile Anadolu'yu dolaşıyoruz. Ziyaretimize gelenlerin büyük çoğunluğu tayin bekleyen öğretmen adayları ile Fen Edebiyat Fakültesi öğrencileri. Kahrolmuş durumdalar. Aldatılmışlığın ezikliği içerisindeler. Okullar öğetmen beklerken, onlar işsizliğin ekonomik ve psikolojik yükü altında adeta çökmüşler. Gözleri dolu dolu, bıraksanız ağlayacaklar. Ama nedense kadro yokluğu gerekçe gösterilerek öğrenciler öğretmenlerine, öğretmenler öğrencilerine kavuşamıyor... 
     Daha da kahredici olan ise sınavda yüksek puan alanların değil de, düşük alanların atamalarının yapılması .. 
     
     Çanakkale ve Edirne'deyiz 
     TIR'ımız yarın Çanakkale'de, salı günü de Edirne'de. Her iki ilimizde de çiçeği burnunda üniversitelerimiz var. Daha gitmeden çok şeyler duyduk. Bakalım gidince nelerle karşılaşacağız. Çarşamba Kırklareli, perşembe de Tekirdağ'daki sorunları dinleyeceğiz... 
     
     







Köpekler için 


Balıkesir emzirecek il arıyor 


Afgan kebabıyla Taliban sakallı’ gençler 


Şeytan taşlamak... 


Savaşa hayır 


YÖK’te işler karışık 


Kederli şiirler mevsimi 


Meclis ve savaş hali 


Eda’nın hayata dair fikriyatı 


Hiç ümitlenmeyin 


İşler aynı minval sürüp gidecektir 


İslamköy'de "Baba'nın Külliyesi" yakında açılıyor 


Ha Sivas ha New York 


</TEXT>
</DOC>
