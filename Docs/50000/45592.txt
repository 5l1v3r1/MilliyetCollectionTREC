<DOC>
<DOCNO> 45592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/son/sondun43.html </URL>
<DATE> 2001/10/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz denizaltılarından operasyona destek 
</HEADLINE>
<TEXT>

     İngiltere Başbakanı Tony Blair, Afganistan'a yönelik askeri operasyonda, İngiliz denizaltılarının da füze attığını açıkladı. 
     Blair, Downing Sokağı'ndaki makamından yaptığı açıklamada, denizaltıların, Washington'ın talebi üzerine, Afganistan'daki Taliban askeri tesislerine ve güçlerine yönelik operasyona katıldıklarını bildirdi. 
     İngiltere Başbakanı Tony Blair, İngiliz savaş uçaklarının da birkaç gün içinde saldırıya katılacaklarını söyledi. 
     Blair, askeri operasyonun, uluslararası terörist Usame Bin Ladin'in örgütü El Kaide ve Taliban'ın askeri tesislerini hedef aldığını kaydetti. 
     Operasyonda, sivil kayıp verilmemesine çalışacaklarını belirten Blair, bu operasyonun ne kadar süreceğini söyleyemeyeceğini kaydetti. 
     






</TEXT>
</DOC>
