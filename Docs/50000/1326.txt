<DOC>
<DOCNO> 1326 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/yasam/yas02.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İşi alkolle SAVAŞMAK 
</HEADLINE>
<TEXT>

Mehmet Serez, bir zamanlar alkolün esiriydi. Alkolle savaştı, kurtuldu. Şimdi yaşadıklarıyla, başkalarını kurtarıyor... 
     PERVİN METİN İstanbul 

     Mehmet Serez, alkolle tanıştığında daha lise çağlarında olan onbinlerce gençten biriydi.. Arkadaşlarla içilen bir iki biranın kendisini daha sert içkilerle tanıştıracağını, alkolün tüm hayatına sızacağını düşünmemişti bile. Sonra alkol şişede durduğu gibi durmadı, yıllarca hayatını mahvetti.. 
     Ama, Mühendis Mehmet Serez’i 39 benzer hikayelerden ayıran bambaşka bir yön var. 1991’de gittiği Anatolia Alkol Tedavi Merkezi’nden aldığı teklifle, Serez’in hayatında yeni bir sayfa açıldı. Serez, tam 5 yıldır bir zamanlar tedavi olduğu klinikte alkol bağımlılarına danışmanlık yapıyor. 
     
     "Yüzde 60’ı bırakıyor" 
     Serez, grup terapilerinde alkolik hastalarla dertleşiyor, onları alkolden uzaklaştırmaya çalışıyor. "Bu adaya sığındığımda geriye dönecek gemim kalmamıştı. O nedenle teklifi kabul ettim" diyen Serez, alkolün hayatından alıp götürdüklerini şöyle anlatıyor 
     "Yaşamımda her şeyi alkol belirliyordu. Buraya geldiğimde ruhsal anlamda kötüydüm. Grup tedavilerine katıldığımda suçumun hafiflediğini hissettim. Bir saatlik terapiler önce işkence gibi gelirken ardından hayatım oldu. Şimdi alkolik olduğuma kimseyi inandıramıyorum. Her gün, Umarım yarın bugünden daha iyi olurum’ diyorum. 25 kişilik gruplarımda alkolü bırakanların oranı yüzde 60.." 
     


 YAŞAM 






















</TEXT>
</DOC>
