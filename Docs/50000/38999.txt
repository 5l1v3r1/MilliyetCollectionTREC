<DOC>
<DOCNO> 38999 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/25/son/sontur28.html </URL>
<DATE> 2001/08/25/ </DATE>
<TIME>  </TIME>
<AUTHOR>  </AUTHOR>
<HEADLINE>
İshak Alaton ortağının öldürülüşünü yorumladı "Kara cehalet" 
</HEADLINE>
<TEXT>

     Alarko Holding Yönetim kurulu İkinci Başkanı Üzeyir Garih'in ölümünün Türkiye için utanç meselesi olduğunu belirten Garih'in ortağı İshak Alaton cinayetin Türkiye'de eğitim eksikliğini ortaya çıkarttığını söyledi. 
     Alaton, cinayeti iki kişinin işlediği bilgisinin kendilere ulaştığını kaydetti. 
     Alaton, Ortaköy'de bulunan Alarko Holding Binası'ndan ayrılırken gazetecilere yaptığı açıklamada cinayetin adi olay olduğu izlenimini verdi. Garih'in ayda bir defa babasının yakın arkadaşı olan Meraşal Fevzi Çakmak'ın mezarını ziyaret ettiğini belirten Alaton, Garih'in ölüm şeklini, "Ucuz" olarak nitelendirdi. Oludukça duygulu olduğu gözlenen Alaton, "Garih'i kaybetmenin hissiyatını ifade edemiyorum" dedi. 
     Garih'in eğitime verdiği öneme değinen Alaton, cinayette bile Garih'in eğitime yönelik mesajlar verdiğini söyledi. "Bu olay kara cehaletin olayıdır. Cahil insanların sorumluluk duygusu olmayan insanların yapabileceği olaydır. Bütün Türkiye için utanç meselesidir" diyen Alaton, "Ortağımın eğitim konusunda haklı olduğunu burada da görüyoruz. Eğitime az önem vermiş Türkiye için kara bir olaydır." Şeklinde konuştu. 
     Alaton, Alarko Holding'in çalışanlarıyla birlikte büyük bir aile olduğunu vurgulayarak, "Bir general kayboldu ama şirket yoluna devam edecek" dedi. Alaton bir soru üzerine cinayetin iki kişi tarafından işlendiğini belirterek, olayın zanlılardan "Deli Fuat" lakaplı kişi tarafından Garih'in cep telefonunu istemesiyle başladığını bildirdi. Alaton, Garih'in cep telefonu yerine para vermesinin ardından, zanlının Garih'in peşinden koşarak kendisini bıçakladığını söyledi. 







</TEXT>
</DOC>
