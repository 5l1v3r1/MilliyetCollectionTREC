<DOC>
<DOCNO> 19778 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/guncel/gun10.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
68’liler Birliği Vakfı çağrı yaptı 
</HEADLINE>
<TEXT>
Deniz, Hüseyin ve Yusuf’ kampanyası 
     İSTANBUL Milliyet 

     68’liler Birliği Vakfı, Deniz Gezmiş, Yusuf Arslan ve Hüseyin İnan’ın ölüm cezalarının yerine getirilmesine ilişkin kanunun yürürlükten kaldırılması amacıyla kampanya başlattı. 
     Türkiye Gazeteciler Lokali’ndeki TGC toplantıda konuşan Vakıf Başkanı Gökalp Eren, Deniz Gezmiş, Hüseyin İnan ve Yusuf Arslan’ın idam edilişlerinin 29. yılında, kamuoyu ve TBMM’yi göreve çağırdıklarını söyledi. Kampanyayı 2 Mayıs 1972’de çıkarılan 1586 sayılı "Deniz Gezmiş, Yusuf Arslan ve Hüseyin İnan’ın Ölüm Cezalarının Yerine Getirilmesine Dair Kanun"un yürürlükten kaldırılması amacıyla düzenlediklerini kaydeden Eren, şöyle devam etti 
     "Kuşkusuz üç genç insanın hayata yeniden döndürülmesi mümkün değildir. Fakat yakın geçmişimizdeki bu önemli haksızlığın düzeltilmesinin, ülkemizde daha adil bir toplum, daha güzel bir gelecek için verilen uğraşlara önemli katkısı olacağına inanıyoruz." Toplantıya Bedri Baykam, Müjde Ar, Ercan Karakaş, Mustafa Alabora, Berhan Şimşek’in de aralarında bulunduğu sanat ve siyaset dünyasından tanınmış kişiler katıldı. 
     



 GÜNCEL 



















</TEXT>
</DOC>
