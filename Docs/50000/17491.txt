<DOC>
<DOCNO> 17491 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/yazar/asik.html </URL>
<DATE> 2001/04/22/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Renkli bilmece 
</HEADLINE>
<TEXT>

     Bu sınav Einstein tarafından hazırlanmış. Dünyadaki insanların ancak yüzde 2 sinin çözebileceği hesaplanmış. 
     Bir deneyin isterseniz . 
     Kurallar 
     1 5 Farklı renkte 5 ev var 
     2 Her evde farklı ülkeden 5 kişi oturuyor 
     3 Herkes farklı marka sigara , farklı marka içki ve farklı hayvan besliyor 
     4 Sigara, içki ve hayvanların hiçbiri aynı değil 
     İpuçları 
     İngiliz Kırmızı Evde Yaşıyor 
     İsveçli Köpek Bekliyor 
     Danimarkalı Çay İçiyor 
     Beyaz evin solunda Yeşil Ev var. 
     Yeşil evin sahibi kahve içiyor 
     Kuş Besleyen kişi "Pall Mall" sigara içiyor 
     Sarı evin sahibi "Dunhill" markayı tercih ediyor. 
     Tam merkezdeki evde yaşayan kişi süt içiyor 
     Norveçli ilk evde oturuyor 
     Kedi besleyen kişinin yanındaki evde oturan kişi "Blend" marka sigara içiyor 
     "Dunhill" marka sigara içen kişinin evinin yanındaki evdeki kişi AT besliyor. 
     "Blue Master" marka sigara içen aynı zamanda BİRA içiyor. 
     Alman "Prince" marka sigara içiyor 
     Mavi evin yanında oturan kişi Norveçli 
     Su içen kişinin komşusu "Blend" Marka sigara içiyor. 
     Soru Balığı Kim Besliyor 
     
Ah şu evlilik      Namuslu adam erken evlenir, akıllı adam hiç evlenmez. Cervantes 
     Sevmeden evlenmek, inanmadan ibaret etmek gibi alçakca bir iştir. Çehov 
     Aşksız evlilik, evliliksiz aşkı doğurur. Benjamin Franklin 
     Evlenme davaya benzer mutlaka memnun olmayan bir taraf vardır. H.de Balzac 
     Her evli çiftte, en az biri budaladır. Fielding 
     
Elazığ fıkrası      Ekrem Katı'nın "Elazığ Fıkraları" adlı kitabından satırlar... 
     Dilencinin biri farkında olmadan çok cimri bir Palu'lunun kapısını çalmış 
     Tak tak 
     - Kim o 
     - Allah rızası için bir parça ekmek verin 
     - Ekmek kalmadı. 
     - E biraz un verin 
     - Un dün bitti 
     - Elese bir bardak su ver... 
     - Sular kesik... 
     Dilenci bir an durmuş 
     - Elese hadi gel beraber dilenek... 
     Amerika ve Avrupa'dan beklediğimiz dolarları alamazsak aklımızda olsun... Beraber dilenmeyi teklif edelim... 
     
Tiyatro davası      İçişleri Bakanlığı'nın girişimiyle emekli vali Mehmet Aldan'ın hazırladığı "İz Bırakan Mülki İdare Amirleri" adlı dizinin üçüncü kitabı yayınlandı... 
     Kitapta ömrünü halka adamış vali ve kaymakamların anıları yer alıyor... 
     Mesela... İhsan Sabri Çağlayangil, Bursa Valiliği sırasında Devlet Tiyatroları Genel Müdürü Ertuğrul Muhsin'in önerisi üzerine bir tiyatro binası yaptırmaya başlar. Ancak Ahmet Vefik Paşa tiyatrosu adını alacak bu eser yerel partilerin tepkisine yol açar. Durum Başbakan Adnan Menderes'e şikayet edilir. Menderes telefona sarılır 
     - Sen ne yapıyormuşsun Çağlayangil 
     - Ne yapıyormuşum efendim. 
     - Tiyatro yapıyormuşsun 
     - Yapıyorum efemdim 
     - Sen o işten vazgeç, başka işler yap 
     - Mesele ne gibi işler yapayım sayın Başbakanım 
     - Ne bileyim yol yap, okul yap, cami yap, çeşme yap... 
     - Siz okul yapacak, cami yapacak, çeşme yapacak vali çok bulursunuz. Ama tiyatro yapacak valiyi pek bulamazsınız. Müsaade ediniz de bu girişimi tamamlayayım... 
     - Beş para yardım etmem... 
     - Ben de sizden para istemem... 
     Ahmet Vefik Paşa tiyatrosu işte bu koşullarda ortaya çıkmış... 
     Anadolu illerinde neden hala tiyatro yoktur Olay biraz da bunun yanıtı. 
     
     Kitapta Çağlayangil'in Özal'la ilgili tespiti de dikkat çekici 
     - Birinci sınıf ikinci adam, fıraklı bir Erbakan, diyor onun için... 
     xxx 
     Bir ABD gezisinde brifing verilirken Amerikalı yetkili Kızılderili sayısının 400 bin olduğunu anlatır. Çağlayangil sorar 
     - Siz geldiğinizde koca kıtayı 400 bin Kızılderili mi dolduruyordu 
     Bu sözüyle Kızılderiler'in gönlünü fethetmiş, "Büyük Birader" ünvanını almış. 
     
     Yapabileceğinizi düşünüyorsanız yapabilirsiniz. Yapamayacağınızı düşünüyorsanız, haklısınız. 
Mary Kayash      
     
     





Renkli bilmece 


Önce İsviçre'ye sonra Çağlar'ın hesabına 


Kemal Derviş ve kim, kiminle oyunu 


Ölümü, öldürmeyi siyasetin hizmetine koşmak... 


Karanlık odadan ışığa 


Çikolata 


Evin reisi onlar 


1 Türk doları kaç yu es ey doları eder 


Sayın Tantan bu belgeye ne diyeceksiniz 


Kıssadan hisse 


Yolun sonu 


Cumhurbaşkanımızı göreve çağırıyorum 


Kriz "sanat pazarı"nı "şimdilik" öldürdü 


</TEXT>
</DOC>
