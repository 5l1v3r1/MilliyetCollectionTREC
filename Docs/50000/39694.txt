<DOC>
<DOCNO> 39694 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/son/sonspo15.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'dan Hami'yi anlamlı ziyaret... 
</HEADLINE>
<TEXT>

     Trabzonspor'da, takım kkaptanı Hami'ye ziyaretler sürüyor. 
     Bordo-mavili futbolcular ve teknik heyet Bursaspor maçında kolu kırılan ve 3 ay sahalardan uzak kalacağı açıklanan Hami'yi bugün takım halinde de ziyaret ettiler. 
     Hami'nin ziyarette çok duygulandığı görülürken, bordo-mavili futbolcu, hızla iyileşerek takımdaki yerini almak istediğini söyledi. 
     Teknik direktör Sadi Tekelioğlu da Hami'yi bordo-mavili takımın gelecek hafta Ankara'nın Kızılcahamam İlçesi'nde yapacağı kampa götürmek istediklerini, ancak bu futbolcunun sağlık durumuna göre bu konunun netlik kazanacağını kaydetti. 
     Öte yandan Çukurçayır Beldesi'ndeki evinde dinlenen Hami'yi, çevre illerden ve Almanya'dan gelen gurbetçilerin de ziyaret ettiği öğrenildi. 






</TEXT>
</DOC>
