<DOC>
<DOCNO> 42151 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sondun30.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Pakistan İstihbarat Servisi Başkanı Washington'a geldi 
</HEADLINE>
<TEXT>

     Pakistan İstihbarat Servisi Başkanı General Mahmud Ahmed, Washington'da Amerikalı yetkililerle biraraya geldi. 
     ABD Senatosu Dış İlişkiler Komitesi Başkanı Joseph Biden, CBS televizyonuna yaptığı açıklamada, Ahmed'in Amerikalı yetkililere işbirliği sözü verdiğini belirtti. 
     Ahmed'e, ''Pakistanlılar ne tarafta olacağına karar vermeli. Ya dostumuzsunuz ya düşmanımız'' dediğini kaydeden Biden, ''Pakistanlılar, mümkün olan her yönde çok yapıcı olacaklar. Bu, ortaklığımızın kurulması için çok önemli bir katkı'' dedi. 
     ABD'deki saldırıların arkasında olduğundan şüphelenilen Usame Bin Ladin'in Afganistan'da bulunduğu sanılıyor. Pakistan, Afganistan'daki Taliban yönetimini tanıyan az sayıdaki ülke arasında yer alıyor. 
     







</TEXT>
</DOC>
