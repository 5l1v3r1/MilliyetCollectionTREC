<DOC>
<DOCNO> 40310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/son/sonspo21.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski öğrencisi Di Livio'dan Terim'e destek... 
</HEADLINE>
<TEXT>

     İtalya'nın Fiorentina takımının tecrübeli oyuncusu Angelo Di Livio, ''Biz ve Terim, üzerimize gelen eleştirileri yalanlayacağız'' dedi. 
     Ligin 2. haftasında pazar günü deplasmanda Milan ile oynayacaklarını maçı değerlendiren Di Livio, ''Milan karşısında, kötü günlerin geçtiğini göstermek zorundayız. Arkamızdan bize gülenler yanlış düşündüklerini anlayacaklar'' diye konuştu. 
     ''Görüyorum ki Terim'de baskı altında. Ama hata yapılıyor. Bu futbolda çok az sabır var. Kısa zamanda kırmızı-siyahlı taraftarlar gerçek Terim'i görecekler'' diyen Di Livio, geçen sezon birlikte çalıştığı Fatih Terim'in çok büyük bir teknik adam ve kişilik olduğunu ifade etti. 
     Fiorentina ligin ilk haftasında kendi sahasında oynadığı maçta, 1. lige yeni çıkan Chievo'ya 2-0 yenilmiş ve çok sert eleştirilere uğramıştı. 






</TEXT>
</DOC>
