<DOC>
<DOCNO> 44339 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/yazar/asik.html </URL>
<DATE> 2001/09/30/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Törkiş bayram 
</HEADLINE>
<TEXT>

     Dil Bayramı yurdun dört bir yanında kutlanırken bir okurumuz televizyon başına oturmuş, yabancı dizilerin klasikleşmiş cümlelerini altalta not etmiş. "Tercüme türkçesi" adı verilen bu dilden örnek cümleleri birlikte okuyalım 
     - Kahretsin George .. 
     - Yapma Rita .. 
     - Ah çok etkilendim.. 
     - Lanet olası, bu harika bir hikaye 
     - Sanırım yağmur yağıyor 
     - Seni duydum kahrolası 
     - Şu şüpheli zenci tam olarak neye benziyordu 
     - Canın cehenneme dostum ... Hiçbir şeyi unutmaz mısın sen 
     - Hey dostum, git kendini becer 
     - Kendine ve bana bir iyilik yap da olanları olmamış gibi unutmaya çalış. 
     - Tanrı kahretsin, seni seviyorum lanet olası .. 
     - Aman Tanrım Lanet olası, işte bu sensin dostum .. Evet evet sanırım bu sensin 
     - Bakarsın, bazan hayatta bazı şeyler olur ve sen tamam dersin oldu işte. 
     - Esmer bir Kafkas erkeğinden bahsediyoruz burada ahbap... 
     - Biri burada ne olduğunu anlatsın. 
     - Aman Tanrım, bütün bu insanların nesi var Tanrı aşkına. 
     - Geber dostum . 
     
     Halk yığınları asla savaş düşkünü değillerdir, yeter ki propaganda ile zehirlenmiş olmasınlar." 
     Einstein 
     
     
Paris’ten...      Bilmece kesinlikle bizim futbol takımlarıyla ilgili değil... Fransız PSG Paris Saint Germain takımıyla ilgili... 
     - Bir fahişe neden PSG’li futbolcudan daha iyidir... 
     - Çünkü fahişe bir gecede etrafına en azından birkaç isabetli pas atar... 
     
Siyaset fıkrası...      Son zamanlarda yapılan kamuoyu anketlerinde malumunuz sürekli AKP, yani Tayyip Erdoğan'ın Ak Parti'si birinci çıkıyor. Siyaset bilimciler malum pek boldur ülkemizde AKP'ye olan bu teveccühün nedenlerini araştırıyor. 
     Derken bunlardan biri AKP'nin neden açık ara birinci çıktığını nihayet keşfetmiş Anlattı 
     - Efendim "Bugün seçim olsa hangi partiye oy verirdin" diye sorulduğunda "parti" lafını duyan vatandaş " A... K... partisinin" diyerek küfürü basıyor. Ankatlerde birinci sırada görünen AKP işte bu AKP oluyor... 
     
ABD’ye yapılan son saldırı klasik fıkraları da değiştirdi. "Bir Müslüman bir Hristiyan bir de Musevi uçağa binmişler. FBI Müslüman’ı yaka paça uçaktan indirmiş." 
     Mustafa Taş 
     
FBI ajanlarına "İslam kursu" veriliyormuş. Kursu ABD’de bulunan Fettullah Hoca mı veriyor acaba 
     Haldun Ertem 
     
     
Hack'lama      İnternette http www.yesil.org adresli bir site vardı. Söylentiye göre bu site "Yeşil" kod adlı "Mahmut Yıldırım" ya da onun adına birileri tarafından hazırlanıyordu. Bu site "hack" lanmış ortadan kaldırılmış ... Şimdi açtığınızda MİT'in amblemi çıkıyor karşınıza... Ve altında şu satırlar 
     " Bu site devlet sırlarını ifşa ettiği için kapatılmıştır" 
     MİT'i kutlarız.. Kutlarız kutlamasına da bu sitedeki bilgilere eskiden "iddia, iftira" gözüyle bakılıyordu. Şimdi iddialar "Devlet sırrı olduğu MİT tarafından tescil edilmiş bilgi" ye dönüştüler. O siteyi hazırlayan her kimse, elindeki bilgileri yeni bir sitede bu defa "tescilli devlet sırrı" diye ilan ederse, hem müşterisi, hem inandırıcılığı eskiye göre çok fazla olacak. MİT bunu hesaplamamış olabilir mi Yoksa işin içinde iş mi var 
     
     Afganistan dağlarında hava sıcaklığı - 40 dereceymiş .. ABD için "soğuk savaş" dönemi asıl şimdi başlıyor desenize ... 
     Cihan Demirci 
     
     







Törkiş bayram 


Büyük yangına dikkat 


Şiddet fikrini zihnime kim mi soktu .. 


Dünyanın sesi 


Çocuklarının poposunu temizleyemeyen ülke 


Avni Akyol'u özledik 


Sevdim seni bir kere... 


Kıssadan hisse gibi... 


Nerede Anayasa coşkusu 


Telekomda küçülme zamanı 


Cici Beyler’ felaketi 


1,5 milyarlık İslam'da tek laik Cumhuriyet 


Türkiye'de krizi yöneten var mı 


Mark - euro değişimi için özel tahvil çıkarılıyor 


Kral çıplak Giydirin o zaman 


</TEXT>
</DOC>
