<DOC>
<DOCNO> 22386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/21/son/soneko05.html </URL>
<DATE> 2001/05/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine yarın iki bono ihalesi düzenleyecek 
</HEADLINE>
<TEXT>

     Hazine yarın, iki bono ihalesi birden düzenleyecek. 
     Hazine, Mayıs ayının en büyük iç borç geri ödemesi arifesinde, yarın, biri 6 ay 182 gün , diğeri de 10 ay 287 gün olmak üzere iki bono ihalesi birden yapacak. 
     İhraç tarihleri 23 Mayıs Çarşamba olarak belirlenen bono ihalelerinden 6 ay vadeli bononun geri ödemesi 21 Kasım 2001, 10 ay vadeli bononun geri ödemesi de 6 Mart 2002 tarihinde yapılacak. 
     Tek fiyat ihale sisteminin uygulanacağı bono ihalelerinde, minumum net 3 katrilyon 100 trilyon lira borçlanma öngörülüyor. Tek fiyat ihale sisteminde yatırımcılar katıldıkları fiyat faiz ne olursa olsun ihalede senet almaya hak kazandıkları takdirde, bu senetleri Hazine'ce ihalede kabul edilen en düşük fiyat en yüksek faiz üzerinden alacak. 
     Bu arada, Hazine, Mayıs ayının en büyük iç borç geri ödemesini, 23 Mayıs Çarşamba günü yapacak. Bu tarihte Hazine, 2 katrilyon 320.1 trilyon lirası anapara, 1 katrilyon 62.1 trilyon lirası da faiz olmak üzere toplam 3 katrilyon 382.2 trilyon lira tutarında iç borç geri ödemesinde bulunacak. 
     Hazine, en son 15 Mayıs'da düzenlediği 3 ay 91 gün vadeli bono ihalesinde net 754 trilyon lira tutarında kağıt satmıştı. İhalede brüt bileşik faiz yüzde 89.78 olmuştu. 






</TEXT>
</DOC>
