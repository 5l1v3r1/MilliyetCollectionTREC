<DOC>
<DOCNO> 30249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/yazar/akyol.html </URL>
<DATE> 2001/07/04/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Kahrolsun IMF 
</HEADLINE>
<TEXT>

     EKREM Pakdemirli, IMF konusunda Türkiye'de en tecrübeli isimlerden biridir. 
     İki örnek verdi Biri 1980 öncesindeki Ecevit'li, Erbakan'lı ve "Milliyetçi Cephe"li koalisyonların IMF ile ilişkileri... 
     Öteki Demirel'in tek partili hükümetinde Özal'ın yürüttüğü 24 Ocak Kararları sırasında IMF ile ilişkiler... 
     Pakdemirli önce şunu söyledi 
     - Bir hükümet IMF ile ne kadar yüz göz olursa o kadar inisiyatifini kaybeder. İşler de iyi yürümez... 
     Örnek, 1970'lerdeki koalisyonlar 
     - Şu, şu tedbirleri alacağız diye söz verirler, ondan sonra sulandırırlardı. Biraz şuraya, biraz buraya para... IMF itiraz eder, yeni kararlar alınır, tekrar sulandırılır, IMF yine itiraz ederdi... Neticede Türkiye '75 cente muhtaç' duruma düşmüştü. 
     Koalisyon hükümetleri, 1969 - 1979 arasında IMF ile dört defa kapsamlı anlaşma yapmış ama yürütememişler. Bakın şöyle... 
     
     1980 yılına kadar IMF ile ilişkilerimizde en çok kavga edilen iki konu, "gübre fiyatlarının dünya fiyatlarına yakın bir düzeye yükseltilmesi..." ile "katlı kur'un ortadan kaldırması" imiş, yani devalüasyon... 
     Başta, koalisyon ortağı Erbakan tutturmuş Halkı ezdirmeyiz Ağır sanayi hamlesi yapacağız .. Maaşları zor ödüyorsun, ama ağır sanayi hamlesi 
     Ecevit'in o zaman IMF'yi suçlayan çok konuşmaları vardır. Bunların bir bölümü 1980'de yayımladığı "Sömürü Düzenine Hayır" adlı kitabında mevcuttur. 
     Türkeş IMF ile ilişkilerde zorluk çıkarmaz ama aktif bir destek de vermezdi ekonomi o zamanki MHP'nin adeta ilgi alanı dışındaydı. 
     Neticeten, koalisyonların ekonomiyi düzlüğe çıkaracak kararları alıp uygulayamaması yüzünden 1979'da ekonomi batmıştı Benzin, mazot yok, fabrikalar kapalı, sigara bile karaborsada 
     Halk asıl böyle ezilmişti. 
     
     24 OCAK Kararları'yla Türkiye, IMF ile anlaşarak döviz kurunu 35 liradan 74 liraya çıkardı yani müthiş bir devalüasyon yapıldı... KİT ürünleri karaborsa fiyatlarıyla eşitlendi, gübre fiyatları dünya fiyatlarına yükseltildi yani müthiş zamlar yapıldı. Ekonomi düzlüğe çıktı... 
     Pakdemirli diyor ki 
     - Bakın, acı kararları bir defa aldıktan sonra, öyle disiplinli uyguladık ki, bugünkü gibi iki günde bir IMF ile itişip kakışma olmuyordu. Üç dört ay sonra IMF basının gündeminden düşmüştü... 
     Ve gerçekten Türkiye 1994'e kadar IMF ile bir daha görüşmedi, anlaşma imzalamadı, yardım istemedi. 
     Ama 1994'ten beri Türkiye IMF ile görüşüyor, anlaşıyor, bozuyor, yeniden anlaşıyor... Hakkını teslim edelim, bugünkü koalisyon 1980 öncesindekiler gibi 'sorunlu' değil ama disiplinli ve süratli bir "kriz yönetimi" yapamıyor, IMF de ikide bir, müdahale ediyor... 
     Zaten IMF strateji değiştirdi. Eskiden önce parayı verir, reformları izlerdi, şimdi siz reform yaptıkça, para veriyor. 
     Artık iki yakıcı gerçeği çok iyi görmemiz lazım Hükümet, ekonomide "süratli ve disiplinli" davranmanın şart olduğunu görmeli, ancak öyle IMF'nin baskısından kurtuluruz. Kahrolsun diyerek değil... 
     Millet de görmeli, koalisyon sisteminin tabiatı, çekişmeli ve ağırdır. Uzun vadede sistem değiştirmeye mecburuz. 
     
     







Kahrolsun IMF 


Özal'a gönderi 


Zirve ve IMF 


Dalkavuk tarifesi 


IMF ile de ip, inceldiği yerden kopsun mu .. 


Sürdürülebilir siyaset 


Kriz kolejleri de vurdu 


Kim suçlu 


"Akıllı politika" zamanı 


Sultans of the Diplomasi... 


Yönetim krizi... 


Kamu bankaları nasıl bitirildi 


Parti kapatmak insan yakmak 


Gümrüklerde ilk kez yap - işlet - devret 


Kardeşiniz malları istiyor 


CHP "ötekiler" gibi değildir 


Köşeye sıkışmış durumdayız 


</TEXT>
</DOC>
