<DOC>
<DOCNO> 5818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/ekonomi/eko02.html </URL>
<DATE> 2001/02/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Merkez Bankası’ndan güven mesajı 
</HEADLINE>
<TEXT>

Mali kriz sonrası toparlanma beklenenden hızlı olduğu için Net İç Varlıklar hedefinin aşağıya çekildiği açıklandı 
     ANKARA Milliyet 

     Merkez Bankası, mali sistemde yaşanan karmaşadan sonra piyasalarda güvenin tekrar sağlandığını, para programının 18 Aralık 2000 tarihinde verilen ek niyet mektubunda belirtilen çerçevede sürdürüleceğini bildirdi. 
     Stand - by anlaşması çerçevesinde yapılan beşinci gözden geçirmeye ilişkin 31 Ocak tarihli ek niyet mektubu açıklandı. IMF İcra Direktörleri Kurulu’nca kabul edilen ek niyet mektubunda para politikası, vergi kimlik numarası, TEKEL’in özelleştirilmesi ve Fon bankaları konularında güncelleme yapıldı. 
     Mektupta, Net İç Varlıklar’daki NİV üst limitin piyasalara sermaye girişinin beklenenden iyi olması nedeniyle aşağıya çekildiği açıklandı. NİV’deki üst limitin şubat, mart ve haziran ayı sonunda sıfıra çekileceği belirtilirken, marttaki Kurban Bayramı dışında aşılmasının beklenmediği dile getirildi. Fon bankalarının nakit ihtiyacının karşılanmasının NİV hedefini saptırması durumunda gerekli tedbirlerin alınacağı kaydedildi. Demirbank’ın da gösterilen yoğun ilgi nedeniyle hızla satılacağı belirtildi. 
     Yapısal koşullar hakkında verilen tabloda da ocak sonunda çıkarılması sözü verilen elektrik piyasası kanunu ile sermaye yeterliliklerinin piyasa riskini yansıtacak biçimde ayarlanmasına ilişkin düzenlemenin çıkarılmasının beklendiği belirtiliyor. 
     
     1.4 milyar dolar geliyor 
     Mektupta şubat sonuna kadar 21 bütçe fonu ve dört bütçe dışı fonun kapatılması, kredi veren ilgili tarafları tanımlayan yeni düzenlemelerin kabul edilmesi ve tütün yasasının çıkarılacağı sözleri veriliyor. Ayrıca 20 Şubat’a kadar da satılacak bankalar hakkında tekliflerin isteneceği kaydediliyor. 
     Ek niyet mektubunun onaylanması üzerine 1.1 milyar doları ek rezerv kolaylığından, 300 milyon doları da stand - by anlaşmasının diliminden oluşan toplam 1.4 milyar dolarlık kredi bu hafta içinde Merkez Bankası kasasına girecek. 
     
     IMF Başkanı Köhler hem övdü hem uyardı 
     IMF İcra Direktörü Horst Köhler, enerji, bankacılık, telekomünikasyon ve taşıma sektörlerinde özelleştirmeyi kolaylaştırmak için atılan adımlar överken ve yapısal reformların gecikmemesi konusunda uyarıda bulundu. Köhler yaptığı açıklamada, Türkiye'nin son icra kurulu toplantısından bu yana uyguladığı politikaların cesaret verici olduğunu belirtti. Açıklamada, kaydedilen gelişme ve elektrik piyasası yasasının şubat ortasına kadar çıkarılacağı garantisi ışığında kredi talebinin onaylandığı belirtildi. 
     
Demirbank'ın satışı hızlandırılacak      NİV'de üst limit aşağı çekildi 
     - Sermaye girişleri beklenenden daha güçlü olmasının etkisiyle Net İç Varlıklar NİV hedefinin 18 Aralık 2000'de belirlenen üst limitleri 31 Ocak sonundan itibaren aşağıya çekildi. Belirlenen limitlerde NİV tavanı, şubat, mart ve haziran sonunda sıfır olacak. 
     - NİV limitlerine bağlı olarak Net Uluslararası Rezervler NUR de yukarı doğru revize edildi. 
     - Fon bankalarından önemli miktarda mevduat çekilişi olursa bu bankalara kaynak sağlanacak. Bu nedenle NİV üst limiti aşılırsa bunu limitin altına çekmek için 'kararlılık' gösterilecek. 
     - Para yönetiminin kolaylaştırılmasını teminen kamu bankaları, borçlanma oranlarını para piyasası koşulları ile uyumlulaştırma konusunda daha zamanlı davranacak. 
     
     TEKEL Özelleştirme İdaresi'ne 
     - Sadece tütün işleme üniteleri yerine, TEKEL'in kendisi Özelleştirme İdaresi'ne devredilecek. Tütün sektörünü yeniden yapılandıran ve tütün destekleme alımlarını kademeli olarak kaldıran bir yasa şubat sonuna kadar yürürlüğe girecek. 
     
     Vergi numarası sayısı artırılacak 
     - 2000 sonunda 15.2 milyona yükselen vergi mumarası sayısı 2002 yılı sonuna kadar yüzde 50 artırılacak. Bu amaçla gerekli vergi mevzuatı 2001 Eylül'üne kadar çıkarılacak. 
     
     Demirbank'a yoğun ilgi 
     - Ruhsatları iptal edilecek olan beş Fon bankasının varlık ve yükümlülüklerini yeniden biçimlendirmek amacıyla oluşturulan geçiş bankası, eylül sonuna kadar satılacak veya başka bir şekilde çözüme kavuşturulacak. 
     - Fon, Demirbank'a gösterilen önemli boyuttaki yatırımcı ilgisinden yararlanarak hızlandırılmış bir süreç içerisinde satılacak. 
     - Etibank ise Ekim 2000'den önce devralınan bankalar için uygulanan satış sürecinin aynısı uygulanacak. Ancak süreç iki ay gecikme ile takip edecek. 
     - Dolaylı kredilendirme konusunda doğrudan ve dolaylı sahiplik ilişkilerini tanımlayan yeni bir düzenleme ise bankacılarla hala görüşülüyor. Düzenleme şubat sonundan önce hayata geçirilmesi hedefleniyor. 
     
NİV limitleri değişti  Yeni tavan Eski tavan trilyon lira 11 Ocak 2001 NiV seviyesi 281 - 31 Ocak 2001 900 1.650 28 Şubat 2001 0 800 31 Mart 2001 0 650 30 Haziran 2001 0 200 30 Eylül 2001 350 480 31 Aralık 2001 650 950      
     
Rezerv hedefi yükseltildi milyon dolar Tarih Yeni taban Eski taban 11 Ocak 2001 14.089 - 31 Ocak 2001 10.700 10.700 28 Şubat 2001 12.600 10.900 31 Mart 2001 12.700 11.000 30 Haziran 2001 13.700 12.000 30 Eylül 2001 13.900 12.200 31 Aralık 2001 14.100 12.400      
     


 EKONOMİ 














</TEXT>
</DOC>
