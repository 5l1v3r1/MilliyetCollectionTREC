<DOC>
<DOCNO> 16007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/siyaset/siy06.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Erçel’e dalgalı’ SORUŞTURMA 
</HEADLINE>
<TEXT>

Yargıtay Cumhuriyet Başsavcısı Kanadoğlu, Merkez Bankası Başkanı Gazi Erçel hakkında soruşturma izni verilmesi için Başbakanlığa başvurdu 
     ERSAN ATAR Ankara 

     Yargıtay Cumhuriyet Başsavcısı Sabih Kanadoğlu, dalgalı kur sistemine geçilmeden önce Merkez Bankası’nın sattığı, Başbakanlığın da peşine düştüğü 4 milyar dolar ve kendi hesabındaki 52 milyar lirayı dolara çeviren Merkez Bankası eski Başkanı Gazi Erçel hakkında soruşturma izni verilmesi için Başbakanlığa başvurdu. 
     Basındaki haberleri ihbar kabul eden Kanadoğlu, Başbakanlığa gönderdiği yazıda, 4 milyar dolarlık "dalgalı kur vurgunu" ve Erçel’in Halk Bankası’ndaki şahsi parasını dolara çevirmesini şöyle anlattı "Eski Merkez Bankası Başkanı Erçel’in, görevinin başındayken, 22 Şubat 2001’de dövizde dalgalı kura geçiş uygulamasının başladığı tarihten önce, yani 20 - 21 Şubat’ta, daha önceden talepte bulunan bankalara yaklaşık 4 milyar doları eski kur üzerinden sattığının belirlendiği, 19 Şubat’ta Halk Bankası’ndaki şahsi birikimi olan 52 milyar lirayı dolara çevirdiği, yakınlarını bilgilendirmiş olduğu, gizli devlet bilgilerini açıklayarak kendi menfaatine kullandığı, böylece görevini suiistimal ettiği öğrenilmiştir." 
     
Hakkında işlem yapıldı mı      Kanadoğlu, Erçel hakkında bir işlem yapılıp yapılmadığını sordu ve adli soruşturma başlatılabilmesi için izin istedi. Başbakanlık kaynakları ise "Başsavcılığın istemi karşısında gereğinin yapılacağı"nı bildirdi. İzin çıkarsa soruşturma "görevi kötüye kullanma" TCK 240 ve Sermaye Piyasası Kurulu Kanunu’nun "içeriden edinilen gizli bilgileri kendisi veya üçüncü kişilere menfaat sağlamak insider trading " suçunu içeren 47. maddesine göre yürütülecek. Yargıtay’da, üç yıldan sekiz yıla kadar hapis istemiyle yargılanabilecek. 
     
Kur farkını bağışladıANKARA Milliyet 
     Merkez Bankası eski Başkanı Gazi Erçel, daha önce kendisi için talihsizlik olarak nitelediği Halk Bankası hesabındaki 52 milyar liranın, dalgalı kur kararı öncesinde, dövize çevrilmesi sonucunda doğan gelir farkı 31 milyar lirayı Çağdaş Yaşamı Destekleme Derneği’ne bağışladığını açıkladı. 
     Erçel’in açıklaması şöyle "Hayatım boyunca böyle hesaplarla uğraşmadım. Ancak, görev yaptığım sırada çıkarı zedelenen bazı kimselerin bana yönelik bir tutum içerisinde olduğu da bilinmektedir." 
     
Saylan Parayı almayacağızİSTANBUL Milliyet 
     Çağdaş Yaşamı Destekleme Derneği Genel Başkanı Prof. Dr. Türkan Saylan, Gazi Erçel’in derneğe bağışladığını duyurduğu parayla ilgili olarak, "Böyle bir parayı almayacağız" dedi. Saylan, ÇYDD’ye bağışlandığı duyurulan paranın, kurumun hiçbir hesabına yatmadığını da vurgulayarak, şunları söyledi "Kriz, ne yazık ki yüzlerce gencimizin bursunun kesilmesine yol açtı. Buna karşın yönetim kurulumuzda böyle bir parayı almamayı kararlaştırdık. Bir "karapara"yla ÇYDD’nin saygın adı bir arada olamaz." 
     


 SİYASET 


















</TEXT>
</DOC>
