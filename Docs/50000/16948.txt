<DOC>
<DOCNO> 16948 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/ekonomi/eko05.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolar 1.3 milyona dayandı 
</HEADLINE>
<TEXT>

Şirketlerin erteledikleri döviz alımlarını yapmaya başlaması doları 1 milyon 300 bine tırmandırdı 
     EKONOMİ SERVİSİ 

     Dolar alımlarını ekonomik programın açıklanmasından sonraya bırakan şirketlerin talebi, döviz fiyatlarını yukarıya çekiyor. Programın açıklanmasının verdiği moralle haftanın ilk gününü 1 milyon 170 bin liradan tamamlayan dolar, gelen taleple birlikte 1 milyon 300 bin lira sınırına dayandı. Bakanlar Kurulu’nda Derviş - Gökalp arasındaki çekişme de piyasaları olumsuz etkiledi. 
     
     Spekülatif atak sürüyor 
     Merkez Bankası sabah açtığı döviz satış ihalesinde 1 milyon 282 bin ortalama dolar kurundan 50 milyon dolar sattı. İhalede en yüksek dolar fiyatı ise 1 milyon 295 bin lira oldu. 
     Dolara şirketlerden gelen talep yanında spekülatif ataklar da sürüyor. Olumsuz unsurların artmaya başlamasıyla yükselen dolar, serbest piyasada önceki günkü kapanışın 20 bin lira üzerine çıkarak 1 milyon 240 bine tırmandı. Merkez Bankası doların satış kurunu yüzde 3 artırarak 1 milyon 258 bin 961 bin olarak açıkladı. 
     


 EKONOMİ 



















</TEXT>
</DOC>
