<DOC>
<DOCNO> 28523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/spor/spo02.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Hedef zengin liste 
</HEADLINE>
<TEXT>

F.Bahçe Başkanı Aziz Yıldırım kongre hazırlıklarını sürdürüyor 
     FENERBAHÇE başkanlığına yeniden aday olan Aziz Yıldırım, maddi açıdan zengin bir liste oluşturmak için hazırlıklarına hız verdi. Şu anki yönetiminden en az altı kişiyi değiştirme kararı alan Aziz Yıldırım’ın yeni listesine paralı isimleri alacağı öğrenildi. 
     LİSTEDE Saadettin Saran, Hacı Boydak, Fikret Öztürk ve Nihat Özbağ’ın da olacağı ileri sürüldü. Mevcut yönetimden ise, Selim Soydan, Şadan Kalkavan, Mehmet Vodina, Ertuğrul Hataylı, Tahir Perek, Dursun Ekşioğlu’nın yeni listede olmayacağı belirtildi. 
     
Johnson tamam      FENERBAHÇE, ülkesi Gana’da bulunan Johnson ile bir yıllığına yeniden anlaştı. Daha önce menajeri aracılığı ile Fenerbahçe’den 1 milyon dolar ücret isteyen Johnson dün gerçekleştirilen telefon ve faks trafiği sonrası Sarı - Lacivertli yönetimin kendisine önerdiği 500 bin doları kabul etti. Johnson, pazartesi günü resmi sözleşmeyi imzalayacak. Bu arada çoğunluk sağlanamadığı için olağanüstü genel kurul haftaya ertelendi. 
     
Denizli nefes aldıFenerbahçe Teknik Direktörü, "Başkanımızın dönmesi bizi memnun etti" dedi ve ekledi "Şimdi daha huzurlu bir şekilde yeni sezona hazırlanacağız" 
     Açıklaması rahatlattı’ 
     SARI - Lacivertli kulüpte Başkan Aziz Yıldırım’ın "Göreve devam" kararı vermesi Teknik Direktör Mustafa Denizli’yi de rahatlattı. Denizli, "Başkanımızın dönmesi ve kongrede yeniden aday olacağını açıklaması bizi de memnun etti. Şimdi daha huzurlu bir şekilde yeni sezona hazırlanacağız" ifadelerini kullandı. 
     
     Yabancıları bekliyor 
     FENERBAHÇE’nin hocası, yeni sezonun ve Şampiyonlar Ligi’nin planlarını yapmaya başlarken, tüm dikkatini de yabancı futbolculara çevirdi. Yabancı oyuncuların vereceği karar doğrultusunda yönetim kuruluna yeni isimler sunacağı belirtilen Denizli’nin hem Süper Lig, hem de Şampiyonlar Ligi nedeniyle geniş kadro düşündüğü ifade edildi. 
     
Revivo’dan mesaj var      MİAMİ’de eşi ile birlikte tatil yapan İsrailli yıldız Revivo, Başkan Aziz Yıldırım’ın kalacağını açıklamasından sonra Fenerbahçe’ye mesaj gönderdi. Revivo, "Ben de dört yıllık imza atmaya hazırım. 1 Temmuz’da İstanbul’dayım. Başkan ne derse o olur. Şimdi daha hırslı ve azimliyim. Gözümüzü Şampiyonlar Ligi’ne diktik" dedi. Miami’de de çalışmalarını sürdürdüğünü belirten Revivo, bugün İsrail’e dönecek ve 1 Temmuz’a kadar Tel Aviv’de kalacak. 
     
Hakan seferi      YUSUF KOBAL 

     FENERBAHÇE, anlaştığı Hakan Bayraktar’ın bonservisindeki kriz üzerine FIFA’ya gitmeye karar verdi. Çarşamba günü İsviçre’ye gidecek olan Sarı - Lacivertli yöneticiler, transferi FIFA’nın talimatlarına göre yapmak için girişimlerde bulunacaklar. Yöneticiler, 500 bin dolarlık fark yüzünden Gaziantepspor’la yapılan görüşmelerin çıkmaza girdiğini söylediler ve "Hakan’ı kadromuza katmak için yardım isteyeceğiz" dediler. 
     MUSTAFA Denizli’nin Hakan’ı 1 Temmuz’da Samandıra’da başlayacak hazırlık çalışmalarına davet edeceği, Belçika’da bulunan oyuncunun en kötü olasılıkla Almanya kampına katılacağı belirtildi. Yönetim, FIFA ile yapılacak görüşmenin sonucuna göre son kararını 29 Haziran’da verecek. Bu arada Nihat Özdemir’in pazartesi Gaziantep Başkanı Celal Doğan’la bir kez daha masaya oturacağı belirtildi. 
     



 SPOR 
























</TEXT>
</DOC>
