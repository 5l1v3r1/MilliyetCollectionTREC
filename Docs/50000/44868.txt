<DOC>
<DOCNO> 44868 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/son/sondun25.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban yetkilileri Afganistan'dan kaçıyor mu 
</HEADLINE>
<TEXT>

     Far Eastern Economic Review dergisindeki bir haberde, Afganistan'da iktidarı elinde bulunduran Taliban'dan çok sayıda yetkilinin Afganistan'dan kaçtığı ileri sülürdü. 
     Pakistan'ın Quetta kentindeki Afgan kaynaklara dayanarak yayınlanan haberde, ABD'nin olası bir misillimesinden endişe duyan bir şeriat yargıcı ile çok sayıda din polisi yöneticisinin, hatta kentin belediye başkanının bile Taliban'ın ''kalbi'' sayılan ve liderleri Molla Ömer'in ''memleketi'' Kandahar'dan kaçtığı belirtildi. 
     Haberde, Afganistan'ın başkenti Kabil sokaklarında, 5 yıldır sivil halka ''eziyet eden, hapse atan ve döven'' din polisinin halkın kendisine düşmanca davranabileceği korkusuyla izine bile rastlanmadığı kaydedildi. 
     Derginin haberinde, Afganistan'ın batısındaki İran sınırı yakınlarında Taliban güçlerinin, bir süredir denetimlerinde bulunan barikatları da terk ettiği ileri sürüldü. 
     






</TEXT>
</DOC>
