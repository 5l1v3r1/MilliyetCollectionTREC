<DOC>
<DOCNO> 16633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/17/ekonomi/eko13.html </URL>
<DATE> 2001/04/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Bankası Türkiye krizi aşar 
</HEADLINE>
<TEXT>

     ANKARA Milliyet 

     Dünya Bankası’nın, yeni ekonomik programı memnuniyetle karşıladığı bildirildi. Dünya Bankası’ndan yapılan açıklamada, ekonomik programın etkin şekilde uygulanması ve yeterli uluslararası yardımla Türkiye’nin krizden kurtulabileceği, bunun, gelecekteki sürdürülebilir büyüme için temel teşkil edebileceği belirtildi. 
     
     Yapısal reform övgüsü 
     Açıklamada, Dünya Bankası’nın özellikle, programın "yapısal reformlar, doğrudan yabancı yatırım için ortamın iyileştirilmesi için önlemler" ile ekonomik krizlerden etkilenen yoksul kesimlere acil yardım yapılmasını öngören ve krizden kurtulmalarına yardımcı olacak "sosyal programlara" önem vermesini takdirle karşıladığı kaydedildi. Banka’nın, kadın ve çocuklara odaklanan sosyal programlar kadar, bankacılık, tarım, enerji, telekomünikasyon alanındaki yapısal reformların desteklenmesinede önem verdiği vurgulandı. 
     


 EKONOMİ 



















</TEXT>
</DOC>
