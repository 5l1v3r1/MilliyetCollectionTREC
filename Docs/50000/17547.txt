<DOC>
<DOCNO> 17547 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/22/son/sontur09.html </URL>
<DATE> 2001/04/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Ölüm orucunda bir kişi daha hayatını kaybetti 
</HEADLINE>
<TEXT>

     Yasadışı TKEP L örgütü adına faaliyetlerde bulunduğu gerekçesiyle İstanbul DGM'de tutuklu olarak yargılanan Sibel Sürücü, ''ölüm orucu''nda hayatını kaybetti. 
     Kartal Cezaevi'nde ''Hayata Dönüş Operasyonu''ndan sonra başladığı ''ölüm orucu'' eyleminde durumu ağırlaştığı için, bu amaçla tahsis edilen Sağmalcılar Devlet Hastanesi'ne kaldırılan Sibel Sürücü 24 , bugün öldü. Sürücü'nün, durumu ağırlaşmasına ve 29 kilograma düşmesine rağmen tedaviyi kabul etmediği belirtildi. Sibel Sürücü'nün cenazesi, hastanede gerekli tespitlerin yapılmasından sonra Adli Tıp Kurumu'na gönderildi. Sürücü'nün, İstanbul 3 No'lu DGM'de, TCK'nın 146 1. maddesi uyarınca ''Anayasal düzeni silah zoruyla değiştirmeye kalkışmak'' suçundan idam cezası istemiyle yargılandığı öğrenildi. Bu arada, Sibel Sürücü'nün kız kardeşi Zuhal Sürücü'nün de Kartal Cezaevi'nde tutuklu olduğu ve aynı davada yargılandığı bildirildi. 




</TEXT>
</DOC>
