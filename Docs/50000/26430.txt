<DOC>
<DOCNO> 26430 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sondun16.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Mozart domuz etinden ölmüş 
</HEADLINE>
<TEXT>

     Amerikalı doktor Jan Hirschmann, 1756-1791 yılları arasında yaşayan ünlü besteci Wolfgang Amadeus Mozart'ın domuz etinden öldüğünü iddia etti. 
     ABD'nin Seattle kentindeki bir hastanede görev yapan Hirschmann, Mozart'ın bir mektubundan, az pişirilmiş domuz etini çok sevdiğinin anlaşıldığını, bu nedenle ünlü bestecinin büyük bir olasılıkla domuz etinde bulunan ve ''trihin'' adı verilen parazitlerden dolayı öldüğünü belirtti. Alman Die Welt ve Bild gazetelerinin haberine göre, Hirschmann, Archives of International Medicine adlı tıp dergisinde yayımlanan yazısında, Mozart'ın ölümünden 44 gün önce domuz kotleti yediğini ve domuz eti içinde bulunan parazitlerin akciğer iltihabına yol açtığını belirtti. 







</TEXT>
</DOC>
