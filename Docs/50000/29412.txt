<DOC>
<DOCNO> 29412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/siyaset/siy06.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TSK’ya sivil subay newline GATA’ya sivil hasta 
</HEADLINE>
<TEXT>

Meclis askere çalıştı 
     ANKARA Milliyet 

     TBMM Genel Kurulu, Türk Silahlı Kuvvetleri Personel Yasası, Gata Yasası ve Milli Müdafaa Mükellefiyeti Yasası'nda değişiklik öngören tasarıları kabul etti. GATA'ya bağlı olarak "Mehmetçikle El Ele Kampanyası" çerçevesinde toplanan yardımlarla kurulan ve dünyada sadece beş benzeri bulunan Rehabilitasyon ve Bakım Merkezi'ni sivil hastalara da açan tasarı, mevcut düzenlemedeki yüzde beş sivil hasta sınırlamasını bu merkez için kaldırıyor. Terörün azalması nedeniyle 200 yatağının büyük bölümü boş kalan hastane böylece Genelkurmay Başkanlığı'nın belirleyeceği bir oranda sivil hasta kabul edebilecek. TSK Personel Kanunu'nda yapılan değişiklikle subay olmak için başvuran dört yıllık fakülte ve yüksekokul bitiren kadın ya da erkeklerin yaş sınırı 30'dan 27'ye, lisansüstü eğitim yapanlar için ise 35'den 32'ye indirildi. Askerlik hizmeti esnasında ya da terhislerinden sonra en az dört yıllık yükseköğretimi tamamlayanlar ve astsubaylar da subay olabilecek. 
     



 SİYASET 














</TEXT>
</DOC>
