<DOC>
<DOCNO> 7693 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/yazar/pulur.html </URL>
<DATE> 2001/02/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Kadına tecavüz 
</HEADLINE>
<TEXT>

     ALMANYA bugün ne konuşuyor biliyor musunuz 
     Kayınpederi tarafından, tecavüze uğradığını söyleyen gelinin davasını... 
     33 yaşındaki Susanne bir erkekle, nikahsız birlikte yaşamaktadır. Bu birliktelikten Dennis adında bir oğlu vardır. Birlikte yaşadığı adamın babası 51 yaşındaki Peter, torununu çok sevmekte ve annesi de onu haftada iki gün dedesine götürmektedir. İşte ne olduysa, bu iki günlerde olur, kayınpeder, geline tecavüz eder. 
     
     KAYINPEDER mahkemede kendisini savunur 
     "Biz onunla sekiz yıldır beraber olduk, böyle bir şey zorla yapılabilir mi " 
     Gelin ise kayınpederinin kendisine zorla tecavüz ettiğinde ısrarlıdır 
     "100 kiloluk adama karşı koyamazdım " 
     Peki, babasının tecavüzünü, birlikte yaşadığı adama söylemiş midir 
     "Hayır, cesaret edemedim " 
     Mahkeme, kayınpederi beraat ettirir 
     "Bu ilişkiye kesinlikle hayır demediğinize göre, zorla tecavüz iddianız kabul edilemez " 
     Şimdi Almanya'da bu dava tartışılıyor, kadınlar tecavüz ve dayak olaylarından yakınıyorlar. 
     
     OYSA Almanlar, bu konuda sabıkalıdırlar, Alman polis şeflerinden Manfred Such'un yazdığı bir kitap var, 1989'da Türkçeye "Önce Vatandaş, Sonra Polis" adıyla çevrilen kitapta, Alman polisinin benzer örneklerini verir. Altın Kitaplar 
     Polis şefi şöyle der 
     "Irza tecavüz suçu, karakolların çoğunda, kadınlara düşmanca bir tutum içinde ele alınır. Tecavüze uğrayan kadınlar, küçük düşürücü işlemlere ve sorgulamalara katlanmak zorunda bırakıldıklarından çoğu, olayı ihbar etmekten kaçınır. Çoğunlukla erkek polisler tarafından yapılan sorgulamalarda, kurbanlar kadınlar sanki olayın suçlularıymış gibi bir hava yaratılır." 
     Onun için Alman yargıcın beraat kararı, Almanya için yadırganacak bir karar değildir. 
     
     YALNIZ Almanya için mi 
     Dünyanın birçok ülkesinde de aynı tavırlar yok mu 
     Mesela "Dişi köpek kuyruk sallamazsa " diye başlayıp, erkeklerin saldırganlığını mazur göstermeye çalışan deyim, aynı tavrın ürünü değil midir 
     Bilir misiniz ki, bizde de 1990'a kadar, "Fuhuşu kendisine uğraş edinen" bir kadının, ırzına geçilirse veya kaçırılırsa, suçlunun cezası üçte ikiye kadar indiriliyordu. Neyse ki, Meclis, Ceza Kanunu'nun 438. maddesini iptal etti de, bu ayıptan kurtulduk. 
     Hatta bu madde için Türker İnanoğlu "438. Madde" adında bir film yapmıştı. Başrolde de eşi Gülşen Bubikoğlu oynamıştı. 
     Diyeceğimiz şu... 
     Kadına hep aynı "aşağılık" bakışla bakılıyor... 
     İşte İtalya... 
     Hala, kadının kıçını ellemek mi suçtur, avuçlamak mı 
     Bunu tartışıyorlar 
     
     





Küçük ilanlar 


Ecevit'in Bush kuşkusu 


İki arada bir derede 


Saddam'ın istihbaratçısı 


Ankara'ya çıkarma 


Ecevit'ten hocalara müjde 


CHP'nin gündemi hep kendisi 


Bir "kolaylaştırıcı" rol daha... 


Gala sahillerinde bekliyorum 


Kendinize gelin beyler .. 


Kadına tecavüz 


Ecevit ve Bush 


Her damın kamburu 


Sezen Aksu meselesi 


CHP üzerinde oyunlar 


Fatih'e "Hıristiyan ol" çağrısı 


</TEXT>
</DOC>
