<DOC>
<DOCNO> 33591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/yasam/yas04.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doktora infaz 
</HEADLINE>
<TEXT>

Sarıyer’de nişanlısını ziyarete giden Azeri jinekolog, kıskançlık cinayetine kurban gitti. Saldırganlar üç saatte yakalandı... 
     TAHSİN AKSU, DİNÇER ŞEREF İstanbul 

     Sarıyer’de, Azerbaycan uyruklu kadın doğum doktoru Mehmet Fatih Barutçu, otomobilinde uğradığı silahlı saldırı sonucu öldü. 
     İstinye’deki Elif Uğur Sitesi’nde oturan İran asıllı nişanlısı Doktor Perisa Sadıkoğlu’nu ziyaret etmek amacıyla, saat 19.45 sıralarında otomobiliyle siteye gelen Barutçu 28 , aracından inerken kimliği belirlenemeyen bir kişinin silahlı saldırısına uğradı. Beş kurşunla ağır yaralanan Barutçu, hastaneye kaldırılırken yolda öldü. 
     Görgü tanıkları , plakası tam alınamayan bir araçla siteye gelen üç kişiden birinin Barutçu’ya ateş açtığını, daha sonra üçünün de aynı araçla kaçtığını anlattı. Cinayetin ardından İstanbul genelinde operasyon başlatan polis, saldırganlardan ikisini üç saat sonra yakaladı. Ayrıca, doktor Barutçu’nun arkadaşı ve nişanlısının eski sevgilisi olduğu iddia edilen bir işadamı da gözaltına alındı. 
     
Eski nişanlı da şüpheli      Barutçu’nun nişanlısı Perisa Sadıkoğlu, ifadesinde, son zamanlarda tehdit telefonları aldığını söyledi. Barutçu’nun, Sultançiftliği’nde özel bir hastanede çalıştığı öğrenildi. Polis, nişanlısı tehdit edilen Barutçu’nun, kıskançlık cinayetine kurban gitmiş olma ihtimali üzerinde duruyor. Yetkililer Barutçu’nun adı açıklanmayan eski nişanlısının da şüpheliler arasında bulunduğunu ifade etti. 
     



 YAŞAM 


























</TEXT>
</DOC>
