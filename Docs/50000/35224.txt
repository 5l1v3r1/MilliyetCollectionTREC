<DOC>
<DOCNO> 35224 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/yasam/yas04.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Mutluluk için önce iletişim 
</HEADLINE>
<TEXT>

NLP’ye göre insan ya görseldir, ya işitsel ya da dokunsal. Kendinizin ve karşınızdakinin hangisi olduğunu öğrenirseniz, doyurucu ve mutlu bir ilişkinin önünde hiçbir engel kalmaz... 
     Mutlu ve başarılı yaşamın sırrı - 4 
AYŞEGÜL SÖNMEZ 

     Görsel, dokunsal ya da işitsel misiniz Nasıl iletişim kuruyorsunuz Bunu öğrendikten sonra sevgiliniz, eşiniz ya da iş arkadaşlarınızla geçinmemek için hiçbir nedeniniz kalmıyor. 
     NLP’ye göre iletişim düşüncelerimizle başlıyor ve bunları beden dilimiz, ses tonumuz ve kullandığımız sözcüklerle karşı tarafa iletiyoruz. Ve aslında üç şekilde kendi kendimizi temsil ediyoruz Görsel, işitsel ve dokunsal. 
     Bu üç iletişim biçimini bilen taraflar, özellikle kadın erkek ilişkilerinde uyumu yakalamanın sırrını öğrenmiş oluyor çünkü örneğin dokunsal kadın, işitsel olduğunu öğrendiği kocasını eskisine göre daha iyi anlıyor. 
     
     Kendinizi sınayın 
     Kendi kendinizin işitsel, görsel ya da dokunsal mı olduğunuzu anlamanın da bir yolu var tabii.. Bunun için aşagıda verdiğimiz minik testi yapmanız yeterli. 
     Testi cevaplarken, önce verilen cümleleri okuyun. Ardından hayatınızdaki yerine göre size en uyan cümle için 3, daha az uyan için 2 ve en az uyan cümle için de 1 puan verin. Örneğin, cümlenin sizin için doğruluk derecesine göre A için 1, C için 2 ve B için de 3 puan verebilirsiniz. Bu puanlarla ne yapacağınızı ve kişiliğinizin görsel mi, işitsel mi yoksa dokunsal mı olduğunu nasıl anlayacağınızı ise, testin sonunda bulacaksınız.. 
     
     İşte testiniz 
     1 - A Müzik dinlemeyi çok severim. 
     B Vitrinlere bakmaktan ve galerilere gitmekten hoşlanırım. 
     C Güzel müzik çaldığında dans etmemek için kendimi zor tutarım. 
     2 - A Sözlü olmayı yazılıya tercih ederim. 
     B Çoğunlukla düzgün ve hatasız yazarım. 
     C Testlerde hislerime güvenip atmaktan çekinirim. 
     3 - A Ses tonumun güzel olduğu söylenir. 
     B İyi göründüğümde kendime güvenim artar. 
     C El şakasından hoşlanırım. 
     4 - A Yapacaklarımı yüksek sesle söylediğimde sorunları daha çabuk hallederim. 
     B Bir şeyin anlatılmasından çok gösterilmesini tercih ederim. 
     C Bir konu anlatılırken mutlaka bir şeylerle oynarım. 
     5 - A Bir kişinin içtenliğini sesinden anlarım. 
     B İnsanları görünümleri ile yorumladığım çok olur. 
     C Kişilerin el sıkmaları benim için anahtardır. 
     6 - A Kitapları okumaktansa kaset dinlemeyi tercih ederim 
     B Televizyon seyretmeyi ve sinemaya gitmeyi çok severim 
     C Yürüyüşe veya dışarı çıkmayı çok severim 
     7 - A Arabanın çıkardığı en ufak sesi duyarım. 
     B Arabanın iç - dış temizliği çok önemlidir. 
     C Kullandığımda iyi hissedebileceğim arabayı hiçbir şeye değişmem. 
     8 - A İnsanlar benimle rahatlıkla konuşabildiklerini söylerler. 
     B İnsanları seyretmeyi çok severim. 
     C Konuşurken insanlara dokunma eğilimim vardır. 
     9 - A Telefondaki bütün seslere karşı aşırı duyarlıyımdır. 
     B İsimleri hatırlamasam da yüzleri hiç unutmam. 
     C İnsanların neye benzediklerini hatırlamakta güçlük çekerim. 
     10 - A Genelde radyoya eşlik ederim. 
     B Fotoğraf çekmekten büyük zevk alırım. 
     C Ellerimi kullanarak iş yapmak hoşuma gider. 
     11 - A Bir fikri okumaktansa bana anlatılmasını tercih ederim. 
     B Görsel desteklerden çok konuşmacı ile ilgilenirim. 
     C Aktivitelere katılmayı seyretmekten çok severim. 
     12 - A İyi dinleyiciyim. 
     B Görünüş en önemli değerlendirme kriterimdir. 
     C Bazı insanları anladığım sebeplerden severim ya da sevmem. 
     13 - A Yapacaklarımı yüksek sesle konuştuğumda problemleri daha çabuk hallederim. 
     B Haritaya bakarak yönümü çok rahat bulurum. 
     C Sporu bitirdikten sonra kendimi çok iyi hissettiğim için tercih ederim. 
     14 - A Bir evde mutlaka sessiz bir yerler olmalıdır. 
     B Evimin temiz ve düzenli olması çok önemlidir. 
     C Konforlu ve rahat bir evi çok severim. 
     15 - A İnsanların konuşmalarını taklit ederim. 
     B Her gün yapacağım işlerin listesini yaparım. 
     C Çok koordineli bir kişi olduğum söylenir. 
     
     Ve işte puanlama 
     Sorulardan her birine üç puanı dağıttıktan sonra hangi şıkkın daha çok puan topladığına bakın. A’lar daha çoksa işitsel, B’ler daha fazlaysa görsel, C’ler daha çoksa dokunsalsınız. İlişkiye girmek istediğiniz ya da ilişkide olduğunuz kişinin dokunsal, görsel ya da işitsel olduğunu öğrendikten sonra onunla onun kanalından ilişki kurabilirsiniz. 
     
İletişim tipleri ve özellikleri      GÖRSELLER 
     Hızlı düşünürler, çabuk konuşurlar. Genelleme yaparlar. Aynı anda birkaç iş yapabilirler. Görerek öğrenir ve karar verirler. 

</TEXT>
</DOC>
