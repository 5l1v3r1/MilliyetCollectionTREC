<DOC>
<DOCNO> 41039 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/08/ekonomi/eko06.html </URL>
<DATE> 2001/09/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Batık kredilere IMF incelemesi 
</HEADLINE>
<TEXT>

IMF heyeti Ankara’da görüşmelere başlamadan önce, İstanbul’da bankacılara geri dönmeyen kredileri sordu 
     KADİFE ŞAHİN 

     İstikrar programına ilişkin 10. gözden geçirme için Türkiye’de bulunan Uluslararası Para Fonu’ndan IMF dört kişilik teknik bir heyet, hafta içinde bankacılık sektörü ile temaslarda bulunarak batık kredileri sordu. Mats Josefsson’un başkanlık yaptığı heyet bankacılara sektörün en kritik sorununun geri dönmesi mümkün olmayan krediler olduğu yönünde sorular sorarak görüş aldı. Heyet, bankacılara son ekonomik gelişme ve göstergeler hakkında da soru yönelterek görüş alış verişinde bulundu. Bankacılar ise batık krediler hakkında IMF heyetini bilgilendirirken yılsonu tahminlerine göre kaygılarını ifade ettiler. 
     
     Bankalar Birliği rapor hazırlıyor 
     Türkiye Bankalar Birliği’nin TBB halen üzerinde çalıştığı ve 10 gün içinde kamuoyuna açıklaması beklenen bir raporda ise sektördeki geri dönüşü mümkün olmayan kredilerin toplam kredilere oranı yıl sonunda yüzde 20’nin üzerine çıkacak. Bankacılar bu rakamı korkunç’ olarak tanımlıyor. 
     Bu arada Merkez Bankası verilerine göre batık krediler, 22.9 trilyon liralık artış göstererek 24 Ağustos itibariyle 6 katrilyon 773.3 trilyona ulaştı. Batık kredilerin, toplam krediler içindeki payı şimdiden yüzde 19’a yükseldi. Böylece bankaların kullandırdığı her 100 liralık kredinin 19 lirası batık duruma geldi. 
     



 EKONOMİ 
























</TEXT>
</DOC>
