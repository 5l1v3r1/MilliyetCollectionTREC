<DOC>
<DOCNO> 20469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/spor/yguv.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Derbi dertleri 
</HEADLINE>
<TEXT>

     Ters Köşe ERCAN GÜVEN 

     Ne Turgay Şeren ağabeyimiz kadar "koyu" Fenerbahçeliyim... Ne de Hıncal Uluç ustamız gibi Mustafa Denizli "hayranı"... 
     Ama eleştirileri göze alarak söylemeliyim 
     Allahı var, hocanın taktığı kanatlarla pikeden kurtulup, irtifa kazandı Fener... Kazandı ama "yanına bırakmamakta" kararlılar... 
     Adamlar çay bardağının dibini objektife benzetip başlıyorlar sıralamaya... 
     Öküzün altında buzağı, buzağının altında "çimen", çimenin üstünde yumurta, hatta idrar balonu arayıp bulmakta o denli ustalaşmışlar ki, ürettiklerinin yanında Mahir Kaynak’ın komplo teorileri ilkokul komposizyonu gibi kalıyor inanın... 
     Evet, "biz inandık lütfen siz de inanın" bu ülkede bazı maçlar bir ay bile sürebiliyor. 
     Tartışma ise sadece 90 dakikalığına kesiliyor... 90 dakikanın yarısı da serbest vuruş... 
     
MÜNECCİMLER YANILDI      Sultanlar dans etti saray sakinleri kapıştı... 
     Müneccimler ise fena halde yanıldı. 
     Derbi "göreli" olarak olaysızdı... 
     Durum böyle olunca, ilk etapta "kafa polislere takıldı". 
     Hani şu stadların önünde palalı adamlar birbirlerini kovalarken "imdaat" diye çağırdığımız polise. 
     Neydi o polisin hali öyle... 
     İç savaş mı çıkmıştı Kadıköy’de 
     Yahu germeyin adamı be .. 
     Ya "yok" diyorsunuz, ya "çok"... 
     Bunlar tasarruf kapsamında kamu araçları değil ki, elden çıkarasınız. 
     Elbette polis olmadan çıkıp oynasaydı takımlar. Keşke onlara gerek duyulmasaydı... Ama insaf bu durumu eleştirmek bu durumun yaratıcılarına mı kaldı 
     
ÇİMEN ÜSTÜ YUMURTA      Esrarengiz sorunlardan biri de Galatasaray taraftarlarının Şükrü Saraçoğlu Stadı’nda duçar oldukları muamelelerdi... 
     Gerçekten bazı problemler vardı. İnsanın kendi evi gibi olur mu hiç .. 
     Ama bir tribün liderinin canlı yayında söyledikleri midemi bulandırdı. 
     Adamın iki şikayeti vardı Birincisi su satılmaması, ikincisi oturacakları yerlere sahadan kesilmiş çimlerin atılması. 
     Bir gün sonra, hiçbir stadın basın ve şeref tribünü dışında bir yerini görmemiş kişiler, bu kötü muameleye idrar dolu balonların fırlatılmasını eklediler. Bir de çimenlerin üzerine yumurta kırdılar. 
     Şimdi, ya bu Galatasaraylı tribün lideri bir Fener ajanı, ya da yumurta ile idrar torbasını ekleyenler hayalci... Bir tribün lideri, çok daha kötü şeyler varken, canlı yayında iki masum hatayı söyler mi .. 
     Bardaktan boşanırcasına yağan yamur altında Galatasaraylı taraftarları susuz bırakmayı planlayanlara gelince 
     Onlar hem ruh hastası, hem de aptal tabi... 
     
LUCESCU’NUN PİLİ      Maç bitti, ofsaytlar tükenmedi... 
     "Futbolcuları kutluyorum... 
     Neden .. Fair Play örneği verdiler... 
     Hakemi kınıyorum... 
     Neden .. 63 faulle maç ortalamalarını ikiye katlayan futbolculara göz yumdu." 
     Buyrun bakalım, çıkın işin içinden .. 
     Bir de Lucescu’nun basın toplantısı var... 
     Romen hoca, Şehir Hatları vapurlarındaki seyyar satıcılar gibi çıktı medyanın karşısına... 
     -Elimde görmüş olduğunuz çelik gövdeli pilin yanında dört adet de çakmağı... 
     Doğrusu hiç yakışmadı... 
     Elbette paçayı kurtarmak için dikkati dağıtmakta yarar vardı. Ama, bunun yolu gerilimi tırmandırıp düşmanlık tohumlarını sulamak olmamalı. 
     Sen bir atasözü söyle geç Hocam... 
     Öte yandan bakalım Fener’in patronları, hem takımlarına hem futbola ihanet eden o yedek pilli oyuncak ayıları tribünden ayıklayacak mı .. 
     
NASIL GELDİK BUGÜNE      Söz dalaşı olabilir... Demeye kalmadı, sitemler kağıda dökülüp belgeye çevrildi. Önce Galatasaray Kulübü’nün o zehir zemberek açıklaması geldi...Fenerbahçe yanıtlamakta gecikmedi. 
     Doğruya doğru... Deklarasyonları kaleme alanlar haklıydı... 
     Yirmi yılda, tarih öncesi çağlara gerileyen tribünler, yöneticisi, futbolcusu medyası ile el ele "cenaze çıkmadığı zaman" sevinilecek boyutlara gelmişti. Hortumcu, kara paracı, hayalci yöneticilerden bayrağı alan boşboğaz ve kifayetsizler, Babıali amigolarının bayraktarlığında ve "dolar" formalı futbolcularla yaratmıştı bugünleri. 
     Futbolun başındaki müessese ise, trafik cezası kadar yaptırımlarla "gelişmeyi" seyrediyordu. 
     
HAYALLER VE SALDIRGANLIK      Türkiye "çağ atlıyordu" .. 
     Tribünler ise, yüzde onu yeşilkartlı, yüzde doksanı açlık sınırında, ilkokul dördüncü sınıf eğitim ortalamalı, köşe dönme aşığı sokakların egemenlik alanı olmuştu. 
     İnsanlar futbolcuları hem seviyor, hem de kendileri sigorta hastanesinden para vermeden kaçmaya çalışırken, onlar "ah" dediğinde İnternational Hospital’a kaldırıldığı için nefret ediyordu galiba... 
     Kirasını ödeyemeyen insan, üç milyon dolar alıp kulübede oturan futbolcuyu kamera gibi izliyor, "takım yenilirken sırıttı" diye dövmekten çekinmiyordu. 
     Futbol "hayallerinin dünyasıydı" ve hayallerini yıkan kim olursa olsun taşla, döner bıçağı ile saldırmaktan kaçınmıyordu. 
     Ve Galatasaray deklarasyonunda altı çizilen "medeniyetin iflası" sadece Fenerbahçe seyircisinin davranışları ile sınırlı kalmıyordu. Aslında hiçbir kulübe de mal edilemezdi... 
     Maalesef geneldi... 
     Şiddetten yakınan herkes haklı... 
     Ama herkes, "acaba ben neler yapmıştım" diye geriye bakmalı... 
     
GAYRIMEŞRU ŞAMPİYONLUK      Gelecek üç haftanın "olası" ana teması "teşvik primi"nden bahsetmek bile istemiyorum. 
     Sadece alanlar, verenler değil, bu konuyu olur olmaz gündeme getirenler de, gelecek yılların dehşet tablosuna koyu ve keskin darbeler ekleyecek. 
     Teşvikçilerin, provakatörlerin, makyavelist konformistlerin neler söylediğini duyar gibiyim 
     "Bırak bunları, kim şampiyon olacak .." 
     Bilmiyorum... 
     O konuyu ustalara bırakıyorum. 
     Ve, 20 yaşındaki kızını trafik kazasında kaybettikten sonra, "bir trafik canavarının annesi olmaktansa evladını trafik canavarına kurban vermiş biri olmayı yeğlerim" diyen "yılın annesi"ni, tüm taraftarlara örnek gösteriyorum. 
     Evet... 
     Gayrımeşru yollarla şampiyon olmaktan daha onurludur, rakiplerin gayrımeşru oyunlarıyla şampiyonluğu yitirmek... 
     



 SPOR 



























</TEXT>
</DOC>
