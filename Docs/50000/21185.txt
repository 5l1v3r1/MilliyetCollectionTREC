<DOC>
<DOCNO> 21185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/son/soneko28.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti... 
</HEADLINE>
<TEXT>

     İMKB Ulusal-100 Endeksi 1. seansa göre 36.35 puan artışla, 2. seansı 11,896.35 puandan tamamladı. 
     Hisse senetleri ortalama yüzde 0.31 oranında değer kazandı. Borsa'da ilk seans gerçekleşen 117 puanlık artışın ardından, günün ikinci yarısında Endeks, 11,727-12,008 puan aralığında durgun bir seyir izledi. Seansın başlarında en düşük 11,727 puanı gören Endeks, daha sonra Endeks-30 hisseleriyle 12 bin seviyesini denediyse de tutunamadı. İlk bir saat 11,864 puanla geçildi. İkinci yarıda işlemlerde hissedilir bir durgunluk yaşanırken, dar bir bantta yatay seyreden Endeks, günü 11,896.35 puandan tamamladı. 
     Hisse senetleri günün tamamında da yüzde 0.99 oranında değer kazandı. Kapanışta mali endeks 20.07 puanlık kayıpla 16,845.19 puana, hizmet endeksi de 14.58 puanlık kayıpla 7,010.46 puana gerilerken, sınai endeksi 87.62 puanlık artışla 9,094.52 puana yükseldi. Böylece mali grup hisseler ilk seansa göre ortalama yüzde 0.12, hizmet grubu hisseler de yüzde 0.21 oranında değer yitirirken, sınai grubu hisseler ise yüzde 0.97 oranında değer kazandı. 2. seansta işlem gören toplam 301 hisse senedinden 103'ü değer kazandı. 100 hisse senedi değer kazanırken, 98 hissenin fiyatında ise değişiklik olmadı. Seansta 166 trilyon 881 milyar 94 milyon liralık işlem hacmi oluştu. İki seansın işlem hacmi toplamı da, 354 trilyon 40.3 milyar lira olarak gerçekleşti. 2. seansta Vestel, Garanti Bankası, Yapı Kredi Bankası, Akbank ve Koç Holding, en yoğun işlem gören hisseler oldular. 







</TEXT>
</DOC>
