<DOC>
<DOCNO> 27429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/yasam/yas03.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Oğlunu görmek için sahte polis’ oldu 
</HEADLINE>
<TEXT>

Göremediği evladı için sevgilisinin polis üniformasını giyen Semra Kurtgil, sandaletleri ayağında unutunca yakalandı 
     MEHMET TAŞÇIOĞLU DHA 

     İki yıl önce boşandığı Mehmet Kaleli, oğlu Bican'ı kendisine göstermeyince evlat hasretine dayanamayan Semra Kurtgil ilginç bir yönteme başvurdu. 
     Boşandıktan sonra Marmaris Emniyet Müdürlüğü Çarşı Karakolu'nda görev yapan polis memuru E.G. ile yaşamaya başlayan 23 yaşındaki Semra Kurtgil, oğlunu görebilmek için sevgilisinin polis kıyafetlerini giyerek Gaziantep'e gitti. 
     Ne varki resmi kıyafetle daha rahat hareket edeceğini düşünen Kurtgil, ayaklarında sandaletlerle dolaşınca dikkat çekti. İhbar üzerine Otogar Polis Karakolu'na götürülen Kurtgil, oğlu Bican'ı görebilmek için böyle bir hileye başvurduğunu belirterek şunları söyledi 
     "Polis kıyafetiyle eve gidersem oğlumu görebileceğimi düşünmüştüm. Ancak hava sıcak olduğu için elbisenin altına giydiğim sandaletler dikkat çekmiş. Bilseydim, kapalı bir ayakkabı giyerdim." 
     Adliyedeki ifadesinin ardından kendisini görüntülemek isteyen basın mensuplarına saldırıp hakaret yağdıran Kurtgil serbest bırakılırken, sevgilisinin polis üniforması adli emanete teslim edildi. 
     



 YAŞAM 























</TEXT>
</DOC>
