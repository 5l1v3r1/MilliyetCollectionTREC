<DOC>
<DOCNO> 36706 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/yasam/ayas.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamsiyi çöl tozu ile patlatacak .. 
</HEADLINE>
<TEXT>

Çöl tozundan kar yağdıracağını söyleyen Prof. Saydam iddialı "Bu yağışların kazandıracağı besin kaynağı ile hamsi sayısı patlar" 
     UTKU ÇAKIRÖZER Ankara 

     TÜBİTAK Başkan Yardımcısı Prof. Cemal Saydam, 1994’ten bu yana, çöl tozlarının iklime etkisini araştırıyor. Saydam ve ekibi, Afrika’dan kalkan çöl tozlarının Türkiye üzerinden geçişi sırasında Doğu Anadolu’da kar yağışında artış olduğunu ispatladı. Saydam, "Türk Hava Kurumu uçaklarıyla bu sonbaharda 20 - 30 ton Sahra tozu serpersek tüm barajları dolduracak yağış sağlarız" diyor. Saydam, yağış sağlayan sahra tozunun tarım ve hayvancılık için de faydalı olduğunu söylüyor. Bu faydaları da şöyle sıralıyor 
     
     Demir açısından zengin 
     "ÇÖL tozunun sağladığı yağmur ve kar demir açısından zengin olduğu için topraktaki verimliliği arttırır. Harran Ovası’ndaki laboratuvar çalışmalarında pamuk veriminin yüzde 11 artabileceğini ispatladık." 
     
     Balıklara yem sağlıyor 
     "SAHRA tozu ile sağlanan yağış denizlerde "Emilan Huxley" isimli bir alg oluşmasını sağlıyor. Bu alg balıkların başlıca besin kaynağı. Karadeniz’de tozlarla yağış sağlayarak bu algi ve dolayısıyla hamsi sayısını artırırız." 
     
     Sahra tozu enstitüsü kuracağız 
     Prof. Cemal Saydam, bir makalelerinin Amerikan Jeofizik Araştırmaları Dergisi tarafından yayımlanacağını, bu yazıdan sonra da çöl tozunun dünyanın en değerli maddeleri arasına gireceğini söylüyor. Saydam şöyle devam ediyor "Sahra tozundan Türkiye’nin de yararlanması amacıyla, bir Sahra Tozu Araştırma Enstitüsü kurulması için girişimde bulunacağız." 
     



 YAŞAM 

















</TEXT>
</DOC>
