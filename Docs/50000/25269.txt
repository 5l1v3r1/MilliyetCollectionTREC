<DOC>
<DOCNO> 25269 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/ekonomi/eko20.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Oyak Bank’ın yeni reklamı ilgi çekti 
     Oyak Bank’ın yeni reklam filminin farklı çizgisiyle dikkat çektiği belirtildi. Türkiye’de pırıl pırıl insanlar ve onların güvenine layık pırıl pırıl kurumlar olduğunu vurgulayan filmin, kendi değerlerini keşfeden bir toplumun önünde hiçbir krizin duramayacağı mesajını verdiği bildirdi. Movida Plus Map reklm ajansı tarafından hazırlanan ve Levent Semerci’nin yönettiği filmin müziği Fahir Atakoğlu’na ait. 
     
     Arçelik’ten Hollanda’ya yatırım 
     Arçelik, Hollanda’da yatırıma hazırlanıyor. Arçelik Yönetim Kurulu, Hollanda’da 7.5 milyon dolara kadar sermayeli şirket kurmak ve gerekli işlemleri yapmak üzere şirket yönetimine yetki verdi. Arçelik’ten İMKB’ye gönderilen açıklamaya göre, ayrıca Basic International Investments Limited’deki 10 milyon dolarlık iştirakin 2.5 milyon dolara indirilmesi kararlaştırıldı. 
     
     Yapı Kredi metroyu sigortaladı 
     Yapı Kredi Sigorta, İstanbul Metro ve Hafif Raylı Sistemi, Esenler - Otogar - Mahmutbey kesimi inşaatı projesini 26 Haziran 2003 tarihine sigortaladığını bildirdi. Yapı Kredi Sigorta’dan yapılan açıklamada söz konusu sigorta bedelinin 47 trilyon lira olduğu yer aldı. İstanbul Metro ve Hafif Raylı Sistemi, Esenler - Otogar - Mahmutbey kesiminin inşaatını Bayındır - Tepe - Akfen ortaklığı yürütüyor. 
     
     Kuveyt Türk ile Garanti işbirliği 
     Kuveyt Türk Uluslararası Bankacılık Müdürü Sadullah Kansu, Garanti Bankası ile muhabirlik anlaşması imzaladıklarını söyledi. Kansu, böylece yurt genelinde müşterilerine çok daha geniş bir şube ağıyla hizmet sunacaklarını bildirdi. Anlaşma gereği, Kuveyt Türk müşterileri, çeşitli bankacılık işlemlerini Garanti Bankası şubeleri aracılığıyla yapabilecekler. 
     



 EKONOMİ 
























</TEXT>
</DOC>
