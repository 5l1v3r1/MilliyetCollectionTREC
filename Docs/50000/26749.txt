<DOC>
<DOCNO> 26749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/siyaset/siy01.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Gitti geldi, müdür oldu 
</HEADLINE>
<TEXT>

Emniyet Genel Müdür yardımcısı iken Akşener ve sonrasında Tantan tarafından görevden alınan ve Danıştay kararıyla iki kez görevine dönen Ertuğrul Çakır Emniyet Genel Müdürü oldu 
     ANKARA Milliyet 

     Sadettin Tantan’ın İçişleri Bakanlığı’ndan alınmasıyla başlayan kadro operasyonu devam ederken, mahkeme kararıyla genel müdür yardımcılığı görevine getirilen Ertuğrul Çakır, vek leten Emniyet Genel Müdürlüğü’ne atandı. Turan Genç veda ederken, yerine yardımcısı Çakır atandı. İstihbarat kadrosundan yetişen Çakır Ordu, Van ve Hatay’da Emniyet Müdürlüğü yaptıktan sonra 1996’da Emniyet Genel Müdür yardımcılığına getirildi. Bu görevi sırasında önce Meral Akşener tarafından görevden alındı, ancak yargı kararıyla geri döndü. Çakır, Tantan tarafından da görevden alındı, bu kez de Danıştay kararıyla görevine döndü. 
     
Tantan görev vermedi      Tantan’ın önce sadece sivil savunma uzmanlığını bağladığı, ardından hiç görev vermediği Çakır, yeni bakan Rüştü Kazım Yücelen tarafından emniyet teşkilatının başına getirildi. Çakır’ın göreve gelmesinin ardından Personelden Sorumlu Genel Müdür Yardımcısı Tahsin Baş da 20 günlük izin alarak görevinden ayrıldı. İçişleri Bakanlığı basın müşavirliğine de, eski müşavir İbrahim Saraçoğlu yeniden getirildi. 
     



 SİYASET 
















</TEXT>
</DOC>
