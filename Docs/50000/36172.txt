<DOC>
<DOCNO> 36172 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/09/spor/aspo.html </URL>
<DATE> 2001/08/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane Şahane 
</HEADLINE>
<TEXT>

Fenerbahçe, Avrupa’ya da adımını mükemmel attı. Glasgow Rangers karşısında galibiyeti kaçırdı, sahadan golsüz ayrılırken, İstanbul’daki rövanşa iyi bir skor taşıdı 
     YILMADI. Sahaya galibiyet için çıktı. "Ibrox cehennemi" denilen Glasgow Rangers’ın stadını kendi adına cennete çevirmeyi başardı. Fenerbahçe sahadan beraberlikle ayrılırken, İstanbul’daki ikinci maça da avantajlı bir skor taşıdı. Rakibi karşısında karşılaşmaya iyi başlayan, temkinli oynarken, ani ataklarla gol arayan Sarı - Lacivertli takım, ilerleyen dakikalarda gerilimi lehine çevirdi, ikinci yarıda üstünlüğünü gösterdi. 
     57. dakikaydı. Mols, Johnson’a tekme atınca kırmızı kart gördü. Gerilim arttı, bu da F.Bahçe’nin işine yaradı. Denizli, gol için her şeyi yaptı, oyuna santrforları aldı. Ne var ki gelişen ataklar sonucu değiştirmeye yetmedi. Ama "Yıldızlar Karması" rakibi ile golsüz berabere kalan F.Bahçe, 22 Ağustos’taki rövanş öncesi Devler Ligi’nin kapısını araladı. 
     
Hesap Sofya'ya kaldıCim-Bom, baskılı oynadı, Levski ’yi bunalttı. Attığı iki golle umutlandı, ancak rakibin bir golüne engel olamayınca, turu garantiye alamadı 
     GALATASARAY hızlı başladı, daha 9. dakikada Ümit Karan’ın golüyle öne geçmeyi başardı. Üst üste ataklar geliştirildi, ancak ikinci gol gecikti. 74. dakikada Ümit Davala farkı açtı. Sarı - Kırmızılılar zafer şarkıları söylerken, Ivanov farkı bire indiren golü attı. Cim - Bom, böylece az da olsa umutlandı, turu da ikinci maça bıraktı. 
     
Diğer maçlar Wisla Krakow 3 Barcelona 4 Kopenhag 2 Lazio 1 I.Bratislava 3 Rosenborg 3 Halmstad 2 Anderlecht 3 Slavia Prag 1 Panathinaikos 2 Haka 0 Liverpool 5 S.Bükreş 2 D.Kiev 4 H.Split 1 R.Mallorca 0 Ajax 1 Celtic 3 Kızılyıldız 0 B.Leverkusen 0 Parma 0 Lille 2      



 SPOR 

























</TEXT>
</DOC>
