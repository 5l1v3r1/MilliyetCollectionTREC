<DOC>
<DOCNO> 19838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/son/sondun04.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sting'e "İnsanlık ruhu ödülü" 
</HEADLINE>
<TEXT>

     Ünlü İngiliz müzisyen Sting, insan hakları ve çevre konularındaki çalışmalarından dolayı ''Halil Cibran İnsanlık Ruhu'' ödülüne layık bulundu. 
     Arap Amerikan Enstitüsü Vakfı'nın ödülü, Sting'e, Washington'da düzenlenen tören sırasında, Ürdün Kraliçesi Nur'un eliyle verildi. Ürdün'ün eski Kralı Hüseyin'in dul eşi Nur, Sting'i yağmur ormanlarının korunması gibi meselelerde gösterdiği çabadan dolayı takdir etti. Kraliçe Nur, ''Sting'i zamanımızın kahramanları arasında sayabiliriz'' dedi. ABD Dışişleri Bakanı Colin Powell da, konuşmasında, insan hakları meselesindeki çalışmalarından dolayı Sting'i övdü. Ödül töreni çerçevesinde verilen akşam yemeğinde 700 kadar konuğu ''Selamünaleyküm'' diyerek selamlayan Sting, Araplardan büyük alkış aldı. 







</TEXT>
</DOC>
