<DOC>
<DOCNO> 12658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/spor/spo04.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
HAMİ isyanlarda 
</HEADLINE>
<TEXT>

Trabzon Kaptanı, "Futbolu bırakmayacağım. Dayatma olursa, başımın çaresine bakarım" dedi. 
     TRABZONSPORLU Hami, sezon sonunda jübile yapmak istemediğini açıkladı. Yönetimin kendisine jübile teklif etmeye hazırlandığı söylentileri üzerine Kaptan, "Birçok futbolcu 40 yaşına kadar oynuyor. Sağlıklıyım, güçlüyüm. Dayatma olursa da başımın çaresine bakarım" diye konuştu. 
     HAMİ, Beşiktaş maçında eşofmanını yere fırlatmasının yanlış değerlendirildiğini vurguladı, "Hayatta dövse bile ses çıkarmayacağım tek isim Sadi Tekelioğlu’dur" ifadesini kullandı. Yıldız futbolcu, "İlk yarıda sakatlandım. İsyan edip, çıkarken, bu davranışı gösterdim" savunmasını yaptı. 
     
     Okan savaşı 
     TRABZONSPOR, başta Beşiktaş olmak üzere büyük kulüplerin listesinde yer alan Bursaspor’un golcü oyuncusu Okan’ı transfer etmek için kolları sıvadı. Bordo - Mavili yönetim, geçen sezon İbrahim ve Fazlı için de karşı karşıya geldiği Beşiktaş’a bu kez Okan’ı kaptırmak istemiyor. 
     


 SPOR 

























</TEXT>
</DOC>
