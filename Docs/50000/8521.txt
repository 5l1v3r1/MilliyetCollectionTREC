<DOC>
<DOCNO> 8521 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/yazar/cemal.html </URL>
<DATE> 2001/02/23/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
İnandırıcılık Yeni paketle eski ekip mi 
</HEADLINE>
<TEXT>

     Eski deyiştir Ya bu deve güdülecek, ya bu diyardan gidilecek Bu diyardan gidilemeyeceğine göre, çare yok, bu deve güdülecek. 
     Çünkü bu memleket bizim 
     İdaresi ne kadar zor, coğrafyası ne kadar belalı, siyaset kurumu ne kadar çapsız da olsa, bu güzel ve büyük memleket hepimizin. 
     Ve bu memleketin insanları çok daha iyisine layık. 
     Bunun için ekonomiyi ivedilikle adam etmeye mahkumuz. Bunun için enflasyonu yok etmek zorundayız. 
     Şimdi panik zamanı değil. 
     Başka türlü önümüz açılmaz. 
     Aş ve iş sorunumuz çözülmez. 
     Ekonomi bir temel. Bu temelin çok sağlam atılması şart. Çünkü batık, çürük bir ekonominin üstüne hiçbir şey inşa edilemez. 
     Hak hukuk da inşa edilemez. 
     Ahlak da 
     Demokrasi de inşa edilemez. 
     Hukuk devleti de 
     Ama bu gerçekleri öğrenmek de, özümsemek de, uygulamak da kolay olmuyor. 
     Bayağı zor zanaat 
     Bunun için laf yetmiyor. Ezbercilik yetmiyor. Yalnız kuru bilgi de değil, aynı zamanda kültürel donanım da gerekiyor. 
     Siyasal kararlılığın arkasında bunlar yoksa, bir sınırın ötesine gidemiyorsun. Birden tökezliyorsun. Örneğin özelleştirme desen de, hatta yapsan da, gelip bir noktada tıkanıyorsun. Kafa değişmediği için iğneyle kuyu kazmaya başlıyorsun. 
     Şimdi bütün bunların acı ve çarpıcı bir örneği ülkemizde yaşanmakta. 
     Oysa, Ecevit'in üçlü koalisyonu işe çok iyi soyunmuştu. Birçok iktidarın el atamadığı yapısal reformları gerçekleştirdi. Enflasyonla mücadele konusunda ciddi, iddialı bir istikrar programını disiplinli biçimde uygulamaya koyuldu. 
     Üstelik sonuç almaya başladı. Bülent Ecevit ekonomik yönelişlerinde kendini, kendi geçmişini aşabilecek olgunluğu gösterdi. İşadamlarıyla, "Siz '70 model Ecevit' gibi konuşuyorsunuz" diyecek kadar ileri gitti. 
     Ama sonunu getiremedi. 
     Değişimin kolay olamadığına dair faktörlerle birlikte, anlaşılan, demin sözünü ettiğim kültürel donanımsızlık da devreye girdi. Üst üste iki krizle havlu attı. 
     Bir anda yoksullaştık. 
     Cepteki paranın yüzde 30'u bir günde uçuverdi. 
     Borç yükümüz ağırlaştı. 
     Katlanılan özveriler boşa gitti. 
     Bir buçuk yılımız daha çalındı. 
     Siyaset kurumu yine Türkiye'nin geleceğinden yedi. Yine bir hükümet, enflasyonla mücadele konusunda verdiği sözleri tutamadı. 
     Şimdi ne yazık ki sil baştan. 
     Yani, yeni bir paket. 
     Peki, eski ekiple mi 
     Yeni bir ekonomi programı, ama eski hükümet, eski ekonomi yönetimiyle... 
     Olabilir mi 
     Hükümete karşı içte ve dışta koskocaman bir güven bunalımı oluşmuş durumda. Ekonomi yönetimi inandırıcılığını sıfırlamış durumda... Herhangi bir revizyon da gerekmiyor mu 
     İkinci soru 
     Gerçekten dibe vurduk mu .. 
     Yoksa hala boşlukta düşmeye devam mı ediyoruz .. 
     Üçüncü soru 
     Ekonomik faturayı en başta halk ödüyor peki siyasal faturayı hükümet ödemeyecek mi 
     Dördüncü soru 
     Bu siyaset kurumuyla, siyaset kadrolarında geçerli bu çapsızlıkla Türkiye hangi sorununu nereye kadar çözebilir .. 
     Dünkü yazımda belirttiğim gibi, bizim siyaset kurumu çözüm değil sorun üretiyor daha çok. Devletin tepesindeki son Cumhurbaşkanı - Başbakan kavgasında olduğu gibi, sorun çözmüyor, aksine kendi sorun olabiliyor. 
     Devamlı kavga gürültüye yol açan bu siyaset kültürüyle bu siyaset kadroları nasıl değişecek, söyler misiniz Siyaset kurumu eğer kendi kabuğu ve mantığı içinde kendi sorunlarına çare bulamazsa ne olacak, söyler misiniz 
     
     





Kriz... 


İşte sansür... 


'Dolar çok yükselmez' 


Ajda Pekkan hangi sözleşmeyi feshetti 


İnandırıcılık Yeni paketle eski ekip mi 


İstifa çağrıları 


"Para basma hakkına" fren 


"Aptallığın hududu yoktur" 


Dolarlı okullar 


5 Nisan süreci 


Dar gelirli aldatıldı 


Çok yazık... 


Bu "dalga"da sakın sörf yapmayın 


Bir ricat’ın öyküsü 


Bunun altından zor kalkarlar 


Kim ödeyecek 


Hiç unutmayın 


Özkan'dan projeye aykırı havuz 


İmzasız karar olmaz 


Enflasyon lobisinin zaferi 


Ayşe Hanım Teyzem "yıkıldı" 


Biz buna halk dilinde hortumlama diyoruz 


</TEXT>
</DOC>
