<DOC>
<DOCNO> 41559 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun18.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Vahşet canlı yayında izlendi 
</HEADLINE>
<TEXT>

     Bütün dünyayı ayağa kaldıran inanılmaz intihar eylemi canlı yayında milyonlarca insan tarafından an be an izlendi. 
     Dünya Ticaret Merkezi Kuleleri'nden birine bir uçağın çarpmasından sonra Amerikadaki tüm televizyon kanalları canlı yayına geçti. Canlı yayınlar hemen bütün ülkeler tarafından da izleyicilerine aktarılmaya başlandı. 
     Kuleden yükselen dumanlar dehşet içinde izlenirken görüntüye ikinci bir uçak girdi. Boeing yolcu uçağı dünyanın dörtbir yanındaki milyonlarca insanın gözleri önünde kuleye ikinci kez bıçak gibi saplandı. 
     Her iki uçağın da kaçırıldığı bildiriliyor. Eylemi Filistin Demokratik Kurtuluş Cephesi adlı bir örgüt üstlendi. 
     Eylemden sonra New York borsası kapatıldı. Ayrıca New York'ta bulunan tüm havaalanları da kapatıldı. 
     Kentte tam bir panik ve korku yaşanıyor. Kulelelere çıkılmadığı ve kulelerle bağlantı kurulamadığı için ölü ve yaralı sayısı henüz bilinemiyor. 







</TEXT>
</DOC>
