<DOC>
<DOCNO> 3100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/yazar/tamer.html </URL>
<DATE> 2001/01/20/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
ANAP'ta hiç kimse yolsuzluk yapmaz 
</HEADLINE>
<TEXT>

     "ANAP'ı karalamaya çalışan herkese çağrı yapıyorum. Elinizdeki en ufak belgeyi, bilgiyi yetkili makamlara verin. Bir iddiada bulunuyorum Yolsuzluklarla ANAP arasında hiçbir irtibat kurmak mümkün değildir. Çünkü ANAP'lı hiç kimsenin yolsuzluk yapması mümkün değildir." 
     ANAP lideri ve Başbakan Yardımcısı Mesut Yılmaz'ın bu sözlerine dünkü köşemde "Son 20 yılın incisi" başlığıyla yer vermiş ve aklıma ilk gelen 3 ismi Gülay Atığ, Mustafa Kalemli, Ercan Vuralhan rastgele sıralayıvermiştim. 
     Ne var ki son günlerin çok popüler bir diğer ismini unutuvermişim Mesut Yılmaz'ın 1991 yılında kurduğu kabinede Devlet Bakanı yaptığı o dönemin ANAP Niğde milletvekili Birsel Sönmez 
     Sönmez, Beyaz Enerji Operasyonu çerçevesinde önce gözaltına alındı. Ardından da tutuklandı. Tutuklanmasının üzerinden daha bir hafta geçmemişken ANAP lideri Yılmaz, televizyonların önünde hepimizin gözünün içine baka baka ve sıkılmadan yukarıdaki sözleri söyleyebildi. 
     Hafızasız toplumsak, bu kadar da demedik değil mi 
     Beni uyutmuş olabilir, ama Milliyet okurları için aynı durum geçerli değil neyse ki... Sevgili okurlarım dün yakın geçmişle ilgili hafızamı tazeleme gereğini duydular. Ben de hepinizden özür dileyerek en taze vak'a olduğu halde aklımdan çıkıveren Birsel Sönmez'i gerek sizin gerekse Başbakan Yardımcısı Mesut Yılmaz'ın dikkatlerine sunuyorum. 
     
Gümrükçülerden Keçeciler'e isyanKararnameyi imzalamayan Cumhurbaşkanı'na teşekkür eden gümrükçüler, "Bakan yeter ki istesin, gümrükçünün dürüst olanını mutlaka bulur" diyorlar 
     Eski - yeni, emekli - sürülmüş, küskün - öfkeli çok sayıda gümrükçü okurumuzdan Devlet Bakanı Mehmet Keçeciler'e ağır sitem, Cumhurbaşkanımız Ahmet Necdet Sezer'e de kucak dolusu teşekkür var. 
     Cumhurbaşkanı'na kucak dolusu teşekkürün nedeni "Her defasında olduğu gibi bu kez de sağduyuyla en doğru kararı verip, hakkında 10'u aşkın soruşturma bulunan Nazım Bilican'ın Gümrük Kontrol Genel Müdürü olarak atanma kararnamesini geri çevirmesi. Keçeciler'e isyan ve tepkinin nedeni ise atama kararnamesinin Köşk'ten dönmesi üzerine sarfettiği şu sözler 
     "Mahkemesi olmayan gümrükçü bulun da atayayım. Gümrüklerde çalışanlar bir şekilde şaibeye bulaşıyor." 
     Keçeciler'in bu sözlerini dün köşemizde yayınlayınca telefonlarımız da susmak bilmedi. Anadolu'nun ücra köşelerinde sürgünde bulunan namuslu ve değerli gümrükçülerden tutun da usulsüzlüklere boyun eğmediği için devletin daha pasif başka kurumlarına kaydırılan başarılı eski gümrükçülere, emekli gümrükçülere ve belli başlı gümrüklerde namusuyla çalışmaya çalışanlara uzanan geniş bir yelpazede Keçeciler'e isyan halindeydiler. En azından beni, hakkında tek bir soruşturmanın bile bulunmadığı çok sayıda değerli gümrükçü bulunduğuna fevkalade ikna ettiler. 
     Gümrükçü okurlarımız özetle diyorlar ki 
     "Bugünkü yazınızı okuyunca çok sinirlendik. Emniyet Eski Genel Müdürü Necati Bilican'ın kuzeni Nazım Bilican ayarında 11 gümrük baş mühendisi var taşrada. Çoğunun hakkında da soruşturma yok. 
     
     Dosyası kabarık olan rağbette 
     Sayın Keçeciler zahmet edip de dosyası ince olanları incelerse bunu görecektir. Ama bizim teşkilatta her nedense dosyası kabarık olanlar, yani hakkında çok fazla soruşturma açılanlar hep kilit noktalara getirilirler. 
     Ekonomik ve siyasi gücün yoksa gümrükte hasbelkader idareci olursun. Kilit noktalara gelmek içinse mutlaka parti il başkanı, milletvekili ya da bakan torpilinin olması gerekir. 
     Sayın Keçeciler'e lütfen elinin altındaki dosyaları inceleyip incelemediğini sorun. Yeter ki istesin, dürüst olanı mutlaka bulacaktır. 
     Bu arada sayın bakan dilerse, yıllarını bu işe vermiş, sicilleri pırıl pırıl meslektaşlarımızdan korkutulup tehdit edilerek başka kurumlara kaydırılanları da şıp diye bulup yeniden kuruma kazandırabilir." 
     
     İthal müsteşar yardımcıları mı 
     Ne dersiniz sayın bakan Denemeye var mısınız Cumhurbaşkanımız atama kararnamesini geri çevirdiğinde "Dışardan gümrükçü mü ithal edeceğiz" diyerek tepki göstermiştiniz. Oysa dün gelen telefonlardan 2 müsteşar yardımcınızı da dışardan ithal ettiğinizi öğrendik. Mustafa Kılıç eski özel kalem müdürünüzmüş. Bir hafta önce müsteşar yardımcılığına atadığınız Ali Atagün ise Maliye Bakanlığı hesap uzmanlığından gelmiş. Demek ki dilediğinizde dışarıdan ithalat da yapabiliyormuşsunuz. 
     Ancak sanırız buna gerek yok. Gümrüklerde siyasilere mesafeli durdukları için başlarına gelmedik kalmayan sürgündeki gümrükçülere bir göz atmanız bile yeterli olabilir. 
     
     





Türban vs... 


Büyütmeyelim 


"Bor"un pazarı .. 


Ulusal Program ve Kürtçe 


TÜSİAD silkiniyor 


Fransız Meclisi'nin kararı aptallık abidesi ama... 


Sesini aramak 


Savaşı kaybetmeyin 


Y'nin kuyruğunda yarışma sefaleti 


Fransız mantığı 


Pierre Loti'nin Fransa'sı hep aynı 


Bir dizi soru... 


"Gözünüz aydın, af çıktı af" 


19. yüzyıldan kalan film 


Neden Fransa 


Şöyleyiz ama böyleyiz 


ANAP'ta hiç kimse yolsuzluk yapmaz 


"Mama" olmazsa Ankara'ya giden de olmuyor 


</TEXT>
</DOC>
