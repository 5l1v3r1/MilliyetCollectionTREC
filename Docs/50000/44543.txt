<DOC>
<DOCNO> 44543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sonspo10.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
A Milli Futbol Takımı, aday kadrosu toplandı... 
</HEADLINE>
<TEXT>

     Dünya Kupası Eleme Grubu maçında 6 Ekim Cumartesi günü Moldova ile karşılaşacak A Milli Futbol Takımı'nın aday kadrosu, İstanbul'da toplandı. 
     A milliler, Polat Renaissance Otel'de biraraya gelirken, akşam saatlerinde de Florya Metin Oktay Tesisleri'nde ilk çalışmalarını yapacak. 
     Milliler, 4 Ekim Perşembe sabah aynı tesislerde yapacakları idmanın ardından, öğleden sonra Kişinev'e uçacak ve akşam burada çalışacak. A Milli Takım, 5 Ekim Cuma günü de maçın oynanacağı Republican Stadı'nda yapacağı idmanla, hazırlıklarını tamamlayacak. 
     Türkiye, 6 Ekim Cumartesi günü saat 21.30'da yapılacak maçtan sonra sabaha karşı İstanbul'a dönecek. 
     Bu arada henüz İstanbul'a gelmeyen Tugay, Yıldıray, Fatih ve Alpay'ın akşam saatlerinde istanbul'da olacakları ve ilk idmana katılacakları bildirildi. 
     
     Aday kadro... 

     A Milli Takım'ın 24 kişilik aday kadrosunda şu sporcular yer alıyor 
     Arif Erdem, Hakan Ünsal, Ergün Penbe, Hasan Şaş, Sergen Yalçın, Ümit Karan, Emre Aşık Galatasaray , Ogün Temizkanoğlu, Rüştü Reçber, Abdullah Ercan, Ümit Özat Fenerbahçe , Tayfur Havutçu, Nihat Kahveci, İlhan Mansız Beşiktaş , Hakan Şükür, Okan Buruk, Emre Belözoğlu FC İnter , Ömer Çatkıç, Mehmet Polat Gaziantepspor , Alpay Özalan Aston Villa , Tugay Kerimoğlu Blackburn Rovers , Ümit Davala AC Milan , Fatih Akyel Real CD Mallorca , Yıldıray Baştürk TSV Bayer 04 Leverkusen 
     






</TEXT>
</DOC>
