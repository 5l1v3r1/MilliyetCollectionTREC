<DOC>
<DOCNO> 3118 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/son/sonspo03.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta şok istifa 
</HEADLINE>
<TEXT>

     Beşiktaş'ta, Ahmet Hamoğlu'nun futbol komitesi başkanlığından istifa etmesinin ardından, kulüp basın komitesi Başkanı Erol Kaynar da yönetim kurulu üyeliğinden istifa ettiğini açıkladı. 
     Erol Kaynar, yaptığı yazılı açıklamada, Beşiktaş'ın başarıya ulaşması için sorumlu her bireyin, her türlü özveriyi göstererek çalışması gerektiği doğrultusundaki inancının gerçekleşmesine sağlık durumunun elvermediğini kaydederek, ''Bugüne değin onurla taşıdığım yönetim kurulu üyeliğinden istifa etmiş bulunuyorum'' dedi. 
     Beşiktaş Kulübü Başkanı Serdar Bilgili'ye istifa mektubunu verdiğini vurgulayan Kaynar, istifa mektubunda şu görüşlere yer verdi 
     ''Her zaman şahısların değil, kurumların korunması ve yıpratılmaması gerekliliği ilkesine inanan bir Beşiktaşlı olarak Beşiktaşımızın şu en kritik döneminin başlamasına sayılı günler kala, gereksiz ve yıpratıcı polemiklere konu edilmesi, adımın şu veya bu sebeple kullanılarak kulübümüzün aleyhine olacak tartışmaların önüne çekilmesi, Beşiktaşımızın başarıya ulaşması için sorumlu her bireyin her türlü fedakarlıkla çalışması gerektiği doğrultusundaki inancımın gerçekleşmesine sağlık durumumun elvermemesi nedenleriyle, bugüne değin onurla taşıdığım yönetim kurulu üyeliğinden istifa etmiş bulunuyorum.'' 




</TEXT>
</DOC>
