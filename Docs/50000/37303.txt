<DOC>
<DOCNO> 37303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/son/sontur21.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
TOBB "Doları biz yükseltmedik" 
</HEADLINE>
<TEXT>

     TOBB Yönetim Kurulu üyesi Mehmet Balduk, haziranın sonunda aldıkları 25 milyon doların ağustosun ilk haftasında piyasaları tetiklediği yönündeki iddiaların anlamsız olduğunu söyledi. 
     TOBB Yönetim Kurulu üyesi Balduk, TOBB'un Merkez Bankası'ndan 25 milyon dolar alması nedeniyle piyasaları tetiklediği yönündeki iddiaların gerçeği yansıtmadığını savundu. 
     Balduk, TOBB'un bu parayı haziran ayı sonunda aldığını belirterek, ağustosun ilk haftasında doları TOBB'un tetiklediğini söylemenin son derece "saçma" olduğunu kaydetti. Mehmet Balduk, Eximbank'a 100 milyon doları aktarmak için bir formül üzerinde durmadıklarını belirtirken, devletin kaynaklarının sıkışması nedeniyle bir kaynak aktarmak istediklerini kaydetti. 
     Balduk, "Eximbank piyasaları tetiklemeyecek rahat bir şekilde nasıl bir çözüm bulacaksa biz buna hazırız. İster Türk Lirası'na döndürsünler, Merkez Bankası rezervlerinden bir anda aktarım yapsın, isterse fiktif işlem yapsınlar, gerçekte döviz hiç ortada olmadan alınmış-satılmış gibi yapılsın, kendilerinin bileceği iş" diye konuştu. 
     Bu konu yüzünden kamuoyunda doları tetikleyen duruma düşürüldüklerini ifade eden Balduk, "Buna dayanamıyorum, böyle birşey söz konusu olamaz. Türk Lirası bazında Eximbank'a aktarım yapmamız durumunda zamana ihtiyacımız var. Şimdi SPK'da ona uygun yeni bono çıkarmak izni alınacak, Eximbank yönetim kurulunu toplayacak, o karara varacak, prosedür gereği en azından yirmi günlük gecikme olacak" dedi. 






</TEXT>
</DOC>
