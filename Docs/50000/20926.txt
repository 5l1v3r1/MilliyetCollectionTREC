<DOC>
<DOCNO> 20926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/ekonomi/eko03.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancı yatırımcı nisanda geri döndü 
</HEADLINE>
<TEXT>

Krizin hisseleri kelepir’ fiyatına çekmesi ve dış desteğin kesinleşmesi ile yabancılar 233 milyon dolarlık alım yaptı 
     EKONOMİ SERVİSİ 

     Kasım ve şubat krizlerinde yaptıkları büyük miktarlı satışlarla borsayı çökerten yabancılar, bu yıl alıma geçti. Yabancı yatırımcılar nisanda toplam 1 milyar 40 milyon dolarlık işlem yaptılar. Bunun 636.5 milyon doları alış, 403.6 milyon doları ise satış işlemlerinden oluştu. 
     Böylece, yabancıların nisan ayındaki net alımları 232.9 milyon dolar olarak gerçekleşti. Yılın ilk dört ayındaki toplam net alımları da 383.7 milyon dolara ulaştı. 
     Geçen yılı net 3 milyar 140 milyon dolarlık satışla kapatan yabancı yatırımcılar dokuz ay aradan sonra bu yıl ocakta alıcı pozisyonuna dönmüşlerdi. 
     
En çok talep İş C’ye      Yabancılar nisan ayında en çok net alımı İş Bankası C hisselerinde yaptı. Net 37.6 milyon dolarlık İş Bankası C hissesi alan yabancılar, 31.8 milyon dolarlık Yapı Kredi Bankası ve 27.5 milyon dolarlık Tüpraş hissesi alımı yaptılar. 
     
Yabancı portföyü 5.7 milyar dolara yükseldi      Geçen yılın nisan ayında 15 milyar doları aşan yabancıların toplam portföy tutarı, bu yılın mart ayında 4 milyar dolarla dibe çakıldıktan sonra nisan ayındaki alımlarla yeniden yükselmeye başladı. 
     2001 yılının ilk ayında 8 milyar 636 milyon dolar olan yabancıların İMKB içindeki toplam portföy tutarı nisan sonu itibariyle 5 milyar 725 milyon dolara çıktı. Yabancıların nisanda yaptıkları alımlar şubat ayında 5 milyar 331 milyon dolar düzeyinde bulunan portföylerinin üzerine çıkmasını sağladı. 
     Ancak 2001 yılı rakamları h l 2000 yılı düzeyinin üçte biri düzeyinde seyrediyor. 1999 sonunda 15.7 milyar dolarda bulunan yabancı portföyü geçen yılın ilk dört ayında 12 milyar doların üzerinde seyretti. Rakam geçen yıl nisan ayında 15 milyar doları aşmıştı. 
     
Son iki yılın ilk dört ayındaki yabancı portföyü Milyon Yıl Ocak Şubat Mart Nisan 2000 14.597 13.362 12.734 15.046 2001 8.636 5.331 4.009 5.725      
     



 EKONOMİ 












</TEXT>
</DOC>
