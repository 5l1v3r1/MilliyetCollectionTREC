<DOC>
<DOCNO> 22141 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/19/son/sonspo09.html </URL>
<DATE> 2001/05/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray zorlu virajda... 
</HEADLINE>
<TEXT>

     Birinci Futbol Ligi'nin 33. haftasında yarın Gaziantepspor ile deplasmanda karşılaşacak olan Galatasaray'da, sıkıntılı bir bekleyiş var. 
     Ligde son 2 haftada aldığı yenilgilerle şampiyonluk yarışında büyük yara alan ve ezeli rakibi Fenerbahçe'nin 3 puan gerisine düşen sarı-kırmızılılar, zorlu Gaziantepspor deplasmanından puan ya da puanlar alarak, en azından gelecek sezon Avrupa Şampiyonlar Ligi'ne katılma umutlarını sürdürmek istiyor. 
     Bu maçın hazırlıklarını sabah basına ve taraftara kapalı yaptığı idmanla tamamlayan sarı-kırmızılılar, aksam üzeri uçakla Gaziantep'e gidecek. 
     
     Muhtemel 11 
     Kart cezalısı Okan ve Popescu ile Portekiz'de ameliyat olan Jardel'den yoksun Galatasaray'ın, Gaziantepspor karşısına, Taffarel, Fatih, Capone Bülent Korkmaz , Emre Aşık, Ergün, Ümit, Suat, Hagi, Emre Belözoğlu, Hasan Arif , Serkan muhtemel 11'i ile çıkması bekleniyor. 
     Kamil Ocak Stadı'nda saat 19.00'da başlayacak maçı, hakem Metin Tokat yönetecek. 






</TEXT>
</DOC>
