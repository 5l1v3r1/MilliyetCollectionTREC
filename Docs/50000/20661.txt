<DOC>
<DOCNO> 20661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/yazar/cankat.html </URL>
<DATE> 2001/05/11/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Deniz bitti 
</HEADLINE>
<TEXT>

     Dün, Özel Okullar Derneği tepemi attırdı. İstanbul’da okul zamları 53’ü geçmeyecekmiş. 
     Türkiye’de yüz binlerce aile çocuklarına iyi bir eğitim veremiyor. Ya okul yok, ya okutacak imk nları yok, ya da niyetleri... 
     Ama, özellikle büyük şehirlerde yaşayan birkaç bin ana baba var ki, imk nlarını sonuna kadar zorlayarak, çocuklarını iyi bir okula göndermeye gayret ediyorlar. Özel okullara, özel derslere, dershanelere, servislere... milyarla para ödüyorlar. Varlarını yoklarını, ömürlerini, çocuklarının geleceğine ki Türkiye’nin geleceğidir adamış, kahraman analar ve babalar... 
     Devlet imk nsızlıktan çok beceriksizlikten sınıfta kalmış, görevini yapamamış. Geçelim. Şimdi, yediğimiz son darbeden sonra, böyle bir kahraman ananın dediği gibi DENİZ BİTTİ, KARAYA OTURDUK 
     "Gazeteci kocam aylardır işsiz, iş bulacağı da yok. Benim şimdilik bir işim var. Yapılacak zamla birlikte, kızımın okul taksidi aylık 400 milyonu, servisi, yemeği de katın, aylık 500 milyonu bulacak. Ama, benim maaşım 500 milyon lira. Yemin ettim, ölsem de kızımı okuldan almayacağım " 
     Allah yardımcınız olsun, ne diyeyim... Burs mu O konuya da geliriz. 
     
Semra Taşdemir çok haklı      Bir e-posta geldi "Sayın Cankat, bugünlerde kendimi çok kırılmış hissediyorum. Hüznümün, üzüntümün nedeni sizlersiniz. Siz ve tüm basın. 
     "Ben yıllardır resim sanatıyla uğraşıyorum. Ama bunca emeğe ve yapılan onca güzel şeylere rağmen ... basında pek yer almadı. Basın bültenleri, dialar, davetiyeler gönderdik. Bakın üzülüyorum... Basının dikkatini çekmek için ne yapmalıyız Sansasyon mu yaratmalıyız 
     Basın hakkındaki eleştirileri üstüme almam. Ben de basının sansasyon düşkünlüğünü tenkit edenlerdenim. Ama Semra Hanım’ın söyledikleri ağırıma gitti. İstanbul Sanayi Odası Sanat Galerisi devlet dairesi gibi akşam 5’te kapanmasa, salı akşamı resim sergisini gezecektim. 14 Mayıs’a kadar açıkmış... Yine denerim. 
     
Ütüle bir sucuk      Bizim milletin yaratıcılığı sınırsızdır, hele münasebetsizlik söz konusu oldu mu... 
     Türk-İş’in emekli bir danışmanından dinledim. 
     Sendika yöneticilerinin, işçi aidatlarını dolar cinsinden harcırah olarak cebellezi etmek üzere yurtdışına tertipledikleri "araştırma-inceleme" gezilerinden birinde yaşanmış. 
     Beylerimiz, kendi ifadelerine göre "tasarruf etmek için", bana sorsanız su katılmamış kıro olduklarından, valizlerini pastırma sucukla doldurup, her nasılsa gümrükten geçmeyi başarmışlar. 
     Bir akşam, otel odasında bir araya geldiklerinde "Haydi bir sucuk partisi yapalım" demişler. Demişler de sucuğu neyle pişirecekler 
     Resepsiyonu aramışlar, "Bize bir ütü gönderin, piliz" demişler. 
     Sonra ütüyü iyice ısıtıp şöyle ters çevirirsin, üstüne sucukları dizersin, bir 35’lik de açtın mı... Allah müstahakınızı versin e mi 
     
Sait’i bilir misiniz      Sait’i sever misiniz, demiyorum çünkü bilirseniz, seversiniz. Sait Faik bir 11 Mayıs günü öldü. 1954 senesinde. O çok sevdiği bahar günlerinden birinde. Öleli 47 sene olmuş, baksanıza. Altı üstü 48 sene yaşadı zaten... 
     "Beyazıt havuzunun kenarındaki kanepelerden birine oturmuş, sizi bekliyorum. Yaşını almış bir adamın yirmi yaşındaki çocuk kederlerini, sevinçlerini yaşaması ne demektir, diye düşünüyorum Belki bir geç olma hadisesi. Belki de bir çeşit hazları, kederleri, çocuklukları uzatma temayülü. Ama bu uzayan yaz, kışın gelmeyeceğine alamet değil. Kış müthiş olacak, kar yolları kapayacak, bembeyaz ovada ölülük uzayıp gidecek..." Havuz başı’ndan 
     
     







Sendikal popülizm 


Manda olunca 


SAVCI ŞAVK'ın hatası affedilemez 


Deniz bitti 


Siyaset sahnesi sürprizlere mi gebe .. 


Uzlaşma kültürü 


Kolej zamları 


Elbet karışırlar... 


Hakkın yolu 


Türkiye'nin enerji plansızlığı 


Costa Gavras gibi... 


Tecritte ölüm 


Tam bağımsız Üst Kurullar 


Vekalet yazılı olmalı 


Hukuk ve guguk 


Manolya operasyonu 


</TEXT>
</DOC>
