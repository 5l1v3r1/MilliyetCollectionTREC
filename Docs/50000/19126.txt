<DOC>
<DOCNO> 19126 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/yasam/yas07.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İnsanlık ölmemiş 
</HEADLINE>
<TEXT>

Tüberkülozlu olduğu için Manavagat'tan sürülen aileye sahip çıkan Fethiyeliler büyük bir insanlık dersi verdi... 
     ENDOĞAN CANKUŞ DHA 

     Tüberküloz hastalığına yakalandığı ortaya çıkınca Manavgat'tan ayrılmak zorunda bırakılan İzmirli Nadir Acet ve ailesine, Fethiyeliler kucak açtı. 
     Ailenin dramını gazete ve televizyon haberlerinden öğrenen Fethiye Veremle Savaş Derneği Başkanı Hasan Sertel hemen devreye girerek aileye ulaştı. 
     Fethiye'ye çağırdığı Acet ailesine yardım elini uzatan Dernek Başkanı Sertel, Nadir Acet'e kiralık bir ev ve sürekli bir iş sözü verdi. 
     Sertel'in çağrısıyla Fethiye'ye gelen Nadir Acet ve ailesine sevindirici bir haber daha geldi. Fethiye Veremle Savaş Derneği, Nadir Acet'e yaptığı son tetkiklerde hastalığın iyileştiğini tespit ederken, eşi Nimet ve 14 aylık oğlu Umut Can'da ise hastalığın izine rastlanmadı. 
     



 YAŞAM 




















</TEXT>
</DOC>
