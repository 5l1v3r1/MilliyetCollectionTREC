<DOC>
<DOCNO> 47295 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/yasam/ayas.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Hüseyin'i Allah korudu... 
</HEADLINE>
<TEXT>

İşsiz baba, sık sık evi terk eden karısını ikna edebilmek için iki yaşındaki oğlunun hayatını koz olarak kullandı... 
     ŞAKİR AYDIN İstanbul 

     Eyüp'te, iki yaşındaki oğluyla 40 metre yükseklikteki telsiz verici direğinden atlayarak intihar etmek isteyen İbrahim Kemal Aktukan, eşi tarafından ikna edildi. 
     Gece saat 01.00 sıralarında eşi Fatma ile tartışan Aktukan 42 , iki yaşındaki oğlu Hüseyin'i yanına alarak Rami Kışla Caddesi üzerindeki telsiz verici direğine çıktı. 
     Olay yerine gelen polis ve itfaiye ekipleri aşağı atlayacağını söyleyen Aktukan'ı uzun süre ikna etmeye çalıştılarsa da başarılı olamadılar. 
     Aktukan, ısrarla eşi Fatma Aktukan'ın olay yerine getirilmesini istiyordu. Fatma hanım olay yerine getirildi ve itfaiye merdiveniyle direğin tepesindeki eşi ile oğlunun yanına çıkarıldı. 
     İşsiz olduğu için geçim sıkıntısı çeken ve bu yüzden de sık sık eşiyle kavga ettiğini söyleyen Aktukan, her kavgadan sonra eşinin evi terkederek babasını yanına gitmesinden şikayetçiydi. 
     Direğin tepesindeki İbrahim Kemal Aktukan, eşinden bir daha evi terketmeyeceği sözünü alınca rahatladı. Kucağındaki oğlu Hüseyin'i itfaiyenin merdivenindeki eşine verdikten sonra direkten indirilen baba Aktukan, Rami Polis Karakolu'na götürüldü. 
     



 YAŞAM 















</TEXT>
</DOC>
