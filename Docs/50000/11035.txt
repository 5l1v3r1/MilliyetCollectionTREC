<DOC>
<DOCNO> 11035 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sonspo08.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Alman gazetesi "Daum Türkiye'en sınırdışı edilebilir" 
</HEADLINE>
<TEXT>

     Alman Die Welt gazetesi, Beşiktaş'ın yeni teknik direktörü Christoph Daum'un, Yabancılar Dairesi'nin kendisinden talep ettiği uyuşturucu testinden dolayı Türkiye'den sınırdışı edilebilieceğini yazdı. 
     Türkiye'deki Yabancılar Dairesi'nin Daum'dan artık uyuşturucu kullanmadığına dair bir ''temiz kağıdı'' getirmesini istediğine işaret eden gazete, İçişleri Bakanı Sadettin Tantan'ın da ''Uyuşturucu testinin olumlu çıkması durumunda Daum'a verdiğimiz oturma müsaadesini gözden geçirebiliriz'' şeklinde konuştuğunu belirtti. 
     Daum'un arkadaşı olan Alman Birlik 90 Yeşiller Partisi Federal Meclis milletvekili Cem Özdemir'in sözlerine de yer veren gazete, Özdemir'in, Daum'un durumuna müdahele edemeyeceklerini, bunun Türkiye'nin iç politikasını ilgilendirdiğini söylediğini kaydetti. 
     Türkiye'deki yabancılar hukukunun çok eski olduğunu, bu nedenle Daum'a kısa sürede oturma müsaadesi verilmesini takdirle karşıladığını belirten Özdemir, ''Türkiye'nin bu cömertliği, ülkede yaşayan diğer yabancılara da, özellikle Türkler ile evli olan Alman kadınlara göstermesini diliyorum'' dedi. Özdemir, Daum'un Türkiye'de çalışma kararını anlayabildiğini, burada başarılı bir dönem geçirdiğini belirterek, ''Türkiye'de kahramanlar ilahlaştırılır. Ancak, çok aşağıya da düşebilirler'' görüşünü aktardı. 




</TEXT>
</DOC>
