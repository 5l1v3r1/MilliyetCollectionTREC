<DOC>
<DOCNO> 10588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/yasam/yas08.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Binlerce şişe Cola telef oldu 
</HEADLINE>
<TEXT>

Coca Cola firması, içine kırık cam karışmış’ olabileceği şüphesiyle binlerce şişe içeceğini piyasadan toplattı 
     DIŞ HABERLER SERVİSİ 

     İçecek pazarının önemli bir bölümünü elinde bulunduran Coca Cola firması, Fransa’daki binlerce koli meşrubatını piyasadan geri çekti. 
     Firmadan yapılan açıklamada, Paris’in banliyölerinden Clamart’daki fabrikada 25 santimetrelik 8’lik paketlerde bulunan üç şişenin dolum sırasında kırıldığı bildirildi. 
     
     Derhal uyarı yapıldı 
     Coca Cola yetkilileri, kırık cam parçalarının kaza sonucu 10 bin şişeye karışmış olabileceği şüphesi nedeniyle, bu şişelerin tümünün toplatıldığını kaydetti ve müşterilerini de duyurularla uyardı. 
     Coca Cola’nın şüpheli ürünleri raflardan indirmesi üzerine, Fransız hükümetine bağlı, tüketicilerin haklarının korunmasından sorumlu müsteşar François Patriat da, firmayı bu sorumlu davranışından dolayı kutladı. 
     


 YAŞAM 





















</TEXT>
</DOC>
