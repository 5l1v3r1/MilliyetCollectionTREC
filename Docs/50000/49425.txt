<DOC>
<DOCNO> 49425 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/soneko13.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Sivil inisiyatif toplantısı sona erdi 
</HEADLINE>
<TEXT>

     Sivil inisiyatif başkanlarının Türkiye Odalar ve Borsalar Birliği'nde TOBB gerçekleştirdikleri toplantı sona erdi. 
     Yaklaşık 5 saat süren toplantıya, TOBB Yönetim Kurulu Başkanı Rifat Hisarcıklıoğlu, Türkiye İşveren Sendikaları Konfederasyonu TİSK Başkanı Refik Baydur, Türk-İş Başkanı Bayram Meral, Türkiye Ziraat Odaları Birliği Başkanı Faruk Yücel, Hak-İş Başkanı Salim Uslu ve Türkiye Esnaf ve Sanatkarlar Konfederasyonu TESK Başkan Vekili Ali Paşa Aksu katıldı. 
     Ekonomik ve sosyal sorunlar ile sorunlara ilişkin çözüm önerilerinin tartışıldığı toplantıda, Odalar Birliği'nin hükümetle yaptığı görüşmeler sonucunda ortaya çıkan somut öneriler de işçi, işveren ve esnaf kesimlerince ele alındı. 
     Toplantıya ilişkin bir açıklama yapılması bekleniyor. 
     






</TEXT>
</DOC>
