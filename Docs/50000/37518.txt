<DOC>
<DOCNO> 37518 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/magazin/amag.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel hayatları buzlukta 
</HEADLINE>
<TEXT>

Hüsranla biten ilişkileri nedeniyle özel hayatlarını dondurduklarını açıklayan Nefise Karatay ile Ebru Destan acılara birlikte göğüs geriyorlar 
     SERKAN DUYGU 

     ÜNLÜ şovmen Mehmet Ali Erbil’le bir dargın, bir kavgalı olan Nefise Karatay ile Özcan Deniz’le yaşadığı aşk hüsranla biten Ebru Destan, aşk acısı yaşamadıklarını iddia etti. Destan, "Son zamanlarda insanlar bize, kırık kalpler’ diyor ama öyle değil. İlişkilerde kavga da edilir, küskünlükler de yaşanır. Mutluluklar da mutsuzluklar da bizim eserimiz" diye konuştu. 
     

     KARATAY da Erbil için, "Şu anda her ikimiz de özel hayatımızı dondurduk. Turnelerde bir araya geliyor, onun dışında çok fazla görüşmüyoruz. Zamanımın büyük kısmını Ebru ile geçiriyorum" dedi. Manken dünyasında herkesin birbirinin sevgilisine göz koyduğunu söyleyen Karatay, "Ebru’ya bu anlamda sonuna kadar güvenebilirim" diye konuştu. 
     



 MAGAZİN 












</TEXT>
</DOC>
