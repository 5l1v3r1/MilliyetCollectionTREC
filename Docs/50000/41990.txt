<DOC>
<DOCNO> 41990 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/soneko29.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da açığa satış iddiası.... 
</HEADLINE>
<TEXT>

     Borsa Yatırımcıları Derneği Başkanı Ali Bahçuvan, İMKB'nin gün içi açığa satış işlem yasağı koymasına rağmen, bu kurala uyulmadığı yönünde kendilerine çok sayıda ihbar geldiğini bildirdi. 
     Bahçuvan ihbarları değerlendirdiklerini belirterek, SPK ve İMKB'nin, açığa satış işlemi yapan aracı kurumları cezalandırmasını istedi. 
     Bazı aracı kurumların ellerinde olmayan hisse senetleriyle devamlı satış gerçekleştirdiklerini öne süren Bahçuvan, aracı kurumların insanların zarar etmesi uğruna işlem hacmi yapmaktan vazgeçmeleri gerektiğini söyledi. Bugünkü işlemlerin çok sıkı denetlenmesini isteyen Bahçuvan, ''ABD'deki piyasanın ne yönde tepki vereceğini görmeyen piyasalar, aslında bu kadar düşmeyebilirdi. Çok yoğun bir yabancı satışı gözlenmemesine karşın yerli kredili oyuncuların satışlarını gözlemleyebiliyoruz'' şeklinde konuştu. Hangi kuruluşların açığa satış işlemi yaptığını tespit etmeye çalıştıklarını ifade eden Bahçuvan, 'uyarı yazısı yazıyoruz. Bu kişileri SPK ve İMKB'ye bildireceğiz'' dedi. 







</TEXT>
</DOC>
