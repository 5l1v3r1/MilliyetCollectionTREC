<DOC>
<DOCNO> 24335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sonspo23.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ali Şen "Aziz Yıldırım'ın dönmesi lazım" 
</HEADLINE>
<TEXT>

     Fenerbahçe Kulübü eski başkanlarından Ali Şen, Fenerbahçe taraftarının Aziz Yıldırım'dan takımı Şampiyonlar Ligi şampiyonu yapmasını beklediğini belirterek, ''Aziz Yıldım'ın yaptığı olmadı'' dedi. 
     Danimarka'da bulunan Şen, Fenerbahçe'nin alınan bu kararla yeni başkanını ancak 1 Temmuz'da bulabileceğini ifade ederek, ''Bu zamana kadar transfer yapılması lazım. Aziz Yıldırım bunu yapacaksa yeni gelen başkan onu beğenmeyebilir, tutmayabilir. Fenerbahçe de bu durumda kaosa gidecektir. Bu doğru değildir'' diye konuştu. 
     Şen, ''Biz başkanı seviyoruz, camia, taraftarlar ve basın olarak büyük destek verdik'' diyerek, sözlerini şöyle sürdürdü ''Yıldırım'ın Fenerbahçelilere Şampiyonlar Ligi şampiyonluğu hediye etmesi lazımdı. Üzüldüm. Destek istiyorsa, başta ben ve Fenerbahçeli taraftarlar gider evine, iş yerine, kulübüne, başkanın görevine devam etmesini isteriz. Ancak, Fenerbahçe başkansız kalmaz.'' Fenerbahçe başkanının bir televizyona çıkıp ağlamaması gerektiğini de dile getiren Ali Şen, ''Başkanlığa aday olur musunuz'' sorusuna ''Kimse Fenerbahçe'ye başkan aramasın, çünkü başkanımız Aziz Yıldırım'ın dönmesi lazım'' yanıtını verdi. 







</TEXT>
</DOC>
