<DOC>
<DOCNO> 39809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/yazar/theper.html </URL>
<DATE> 2001/08/31/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sırada kim var 
</HEADLINE>
<TEXT>

     Bu memleket değerlerini savurmaktan hiç çekinmedi. Bunun son örneği değerli insan Üzeyir Garih oldu. Bir kapris, bir af macerası sonucu kaybedilenler zincirine Üzeyir Garih de katıldı. Allah rahmet eylesin. 
     Ben bu yazıyı yazarken zanlı henüz yakalanmamıştı, deyin ki yakalandı bakın ne olacak 
     Olay aydınlandığında bakılacak. Katil olay yerinde çıkan bir tartışma sonucu Üzeyir Garih'i öldürdü ise, 24 yıl hapis cezası verilecek. Tartışma katilin bir senaryoya göre yanında bulunan kadın nedeniyle çıkmış olabilir. 
     İkinci senaryoya göre, katil, Üzeyir Garih'in cep telefonunu gasp etmek için öldürdü ise, cezası idam olacak. Ancak, artık biliyorsunuz yurdumuzda idam cezası uygulanmıyor. Yasa değişikliği yapılıp ağırlaştırılmış müebbet hapis, yasalara girmediği için idam cezası bir suçluyu pek korkutmuyor. 
     Yine biliyorsunuz 24 sene hapis cezasına çarptırılan biri bunun yaklaşık 8 senesini yatıyor sonra çıkıyor. İşte en ağırı bu. Tabii katil şayet Yener Yermez ise, meşruten tahliyeden arta kalan cezası da buna eklenecek. 
     Gözden uzak tutulmaması gereken bir ihtimal de, Sayın Ecevitler'in kader kurbanları için yeni atıfette bulunması ihtimali. Yakın bir gelecekte tüm varlıklarıyla destekleyecekleri ve çıktığında birbirlerini gözün aydın diye kutlayacakları yeni bir af. Böylece bir af çıkarsa kader kurbanı katilimiz üç - dört yıl yatıp çıkacak. 
     Sonra gelsin diğer Üzeyir Garihler. 
     Sırada kim varsa 
     
     







Komplo teorisi 


Şirketlerinin yıllık cirosu sadece 
7 trilyon 


Koray Aydın istifa ve temiz politika 


Vurgun ve siyaset 


Boşuna eğitim, yitirilen hayaller 


Solus Deus non cadere 


Köy yemeğinde sorunlar geçidi 


Herkes özür dilesin ’ 


Üzerimize yürüdü Yener de bıçakladı 


Dikiş tutmayan yama ve gündem 


Ekonomik OHAL 


Zonguldak SSK mide - bağırsak röntgeni çekmez 


Kadınların tarafında 


Sırada kim var 


Diyarbakır’da umut ve kaygı 


Eylül "harcama ayı" 


</TEXT>
</DOC>
