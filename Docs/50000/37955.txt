<DOC>
<DOCNO> 37955 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur02.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Kaza yapan araca çarptılar 1 ölü, 4 yaralı 
</HEADLINE>
<TEXT>

     TEM Otoyolu'nda kaza yapan bir araca çarparak takla atan otomobildeki aynı aileden 1 kişi öldü, 4 kişi yaralandı. 
     Almanya'dan gelen kardeşi Suna Tulumoğlu'nu Atatürk Havalimanı'ndan alarak TEM Otoyolu'na çıkan Cafer Cirit'in kullandığı 34 HVC 87 plakalı otomobil, Altınyıldız Köprüsü'nün altında, önünde seyrederken bariyerlere çarparak yola devrilen Satılmış Aşkın'ın kullandığı 34 ZY 7773 plakalı araca çarptı. Kazada, çarpmanın etkisiyle takla atarak yola savrulan otomobilin sürücüsü Cirit, yanında bulunan eşi Sema, çocukları 6 yaşındaki Özge ve 10 yaşındaki Ezgi Cirit ile kardeşi Tulumoğlu yaralandılar. Bakırköy Devlet Hastanesi'ne kaldırılan yaralılardan anne Sema Cirit, tüm müdahalelere rağmen kurtarılamadı. Diğer yaralılardan Tulumoğlu'nun sağlık durumunun ciddiyetini koruduğu, Özge ile Ezgi'nin hayati tehlikelerinin bulunmadığı öğrenildi. Kazayla ilgili soruşturmanın sürdürüldüğü bildirildi. 







</TEXT>
</DOC>
