<DOC>
<DOCNO> 18622 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/spor/spo03.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
JARDEL SUSMUYOR 
</HEADLINE>
<TEXT>

Brezilyalı futbolcu yine Portekiz basınına konuştu, Galatasaray’ı kötüledi. Ünlü golcü, "Beş aydır maaş alamıyorum, buna rağmen ağzımı açmadım" dedi 
     MEHMET ÇİFTÇİ-BARCELONA 

     GALATASARAYLI Mario Jardel, Portekiz basınına yaptığı açıklamalarda Sarı - Kırmızılı kulübü kötülemeyi sürdürdü. Brezilyalı futbolcu, Record gazetesinde yer alan röportajında Galatasaray’da son derece huzursuz bir dönem geçirdiğini belirterek, "Beş aydır maaş alamıyorum. Buna rağmen ağzımı hiç açmadım. Fakat bıçak kemiğe dayandı. Zaten Galatasaray da beni gözden çıkardı" diye konuştu. 
     YAKIN arkadaşı fizyoterapist Mauro tarafından sol baldırında çekme olduğu tespit edilen Brezilyalı futbolcu, Sporting Lizbon’un cimnastik salonunda çalışmalarına başladı. Jardel’in buradaki en yakın arkadaşı ise eski Fenerbahçeli Dimas oldu. Portekizli Dimas, Jardel’e destek vererek kendisinin de Türkiye’de kötü günler geçirdiğini söyledi. 
     
SİSTEM REFORMU      LUCESCU, takımını ligde ilk kez 3 - 5 - 2 sistemi ile sahaya sürdü. Sol kanatta Ergün’ün sakatlığı, sağ kanatta da Fatih’in cezalı olması nedeniyle defansı çift stoperle oynatmaktan vazgeçen Rumen hoca, Popescu’yu göbeğe, Bülent’i sola, Emre Aşık’ı da sağ kanada çekti. 
     
MİSAFİR GELDİ      GALATASARAY-ADANA maçını, Sarı - Kırmızılı kulübün davetlisi olarak Danimarka’dan gelen 18 kişilik Futbol Federasyonu görevlileri de izledi. Danimarkalı misafirler özellikle seyirciye hayran kaldıklarını belirttiler. 
     



 SPOR 



























</TEXT>
</DOC>
