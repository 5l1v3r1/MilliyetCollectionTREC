<DOC>
<DOCNO> 46081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/spor/spo15.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Erteleme maçı belli oluyor      FIFA tarafından son anda ertelenen İsrail - Avusturya maçının tarihi bugün belirlenecek. Prag’da toplanacak FIFA Organizasyon Komitesi, karşılaşmanın yerini ve zamanını saptayacak. Bu toplantıya Futbol Federasyonu Asbaşkan Ata Aksu, Milli Takımlar Sorumlusu Selami Özdemir ve Dış İlişkiler Koordinatörü Metin Kazancıoğlu da katılacak. 
     
Şanslı devlet      GENÇLİK ve Spor Genel Müdürlüğü, 231 sporcunun 17 bin 501 Cumhuriyet Altını karşılığı 1 trilyon 684 milyar 910 milyon lira tutan ödüllerini dün dağıttı. Ancak ödül çeklerini geçen hafta, Cumhuriyet Altını’nın 97 milyon lira olduğu dönemde keserek dağıtan teşkilat, altının dün 105 milyon liraya fırlamasıyla 140 milyar lira k r etti. 
     
Heyecanlı bekleyiş      FILA’NIN, 2001 Dünya Büyükler Güreş Şampiyonası’nın nerede düzenleneceğini, İsviçre’nin Lozan kentinde bugün yapacağı toplantıda belirlemesi bekleniyor. Organizasyona Türkiye’nin yanı sıra Bulgaristan, Yunanistan, Macaristan, İran, Kazakistan, Özbekistan, Slovakya, Ukrayna, Beyaz Rusya ve Almanya talip olmuştu. 
     
Brezilya’da terör      BREZİLYA Ligi’ndeki Botofago - Fluminense maçından sonra iki takım taraftarları arasında çıkan olaylarda bir kişi başından vurularak öldürüldü. Kurşunla yaralanan üç taraftar da hastaneye kaldırıldı. 
     
Kelecioğlu’nun acı günü      GAZETEMİZ Ankara büro sayfa sekreteri, TSYD üyesi Erdal Kelecioğlu’nun babası Mahmut Kelecioğlu yaşamını yitirdi. Merhumun cenazesi bugün Demirlibahçe Merkez Camii’nde kılınacak öğle namazından sonra toprağa verilecek. MİLLİYET merhuma Allah’tan rahmet, ailesine başsağlığı diler. 
     



 SPOR 






















</TEXT>
</DOC>
