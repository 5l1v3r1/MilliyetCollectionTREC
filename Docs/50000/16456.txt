<DOC>
<DOCNO> 16456 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/guncel/gun02.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Töre değil vahşet 
</HEADLINE>
<TEXT>

Gebze’de cesetleri bulunan üç genç kızın, erkeklerle gezdikleri için aile kararıyla öldürüldükleri ortaya çıktı. Cinayetleri işleyen aile, bir de kayıp başvurusu yaptı 
     MESUT IŞIK Gebze DHA 

     Gebze’nin Şekerpınar beldesine bağlı Balçık yakınlarında yaklaşık bir ay önce öldürülerek araziye atılan ve geçen hafta cesetleri bulunun üç genç kızın, töre cinayetine kurban gittiği belirlendi. Olayla ilgili beş kişi gözaltına alındı. 
     Balçık köyünün Kocaçukur mevkiinde geçen hafta otların arasında üç kadın cesedi bulunmasının ardından araştırma başlatan jandarma, cesetlerin yer yer çürümesi nedeniyle kimlik saptamasında zorlandı. Tüm yolları deneyen jandarma, en sonunda, son günlerde kayıp oldukları bildirilen kişilerin listesini taramaya başladı. 
     
Kayıp listesi araştırıldı      Kayıplar listesinde bulunan ve bir ay kadar önce Tuzla Şifa Mahallesi’nde kayboldukları ihbarı yapılan Hanım 14 ile Türkan Kaya 15 adlı kız kardeşler ile amcasının kızları olan Supret Kaya’yı 17 araştıran jandarma, ailelerden şüphelendi. Kısa sorgudan sonra, Kaya ailesi fertlerinin, kızlarını, erkeklerle gezdikleri gerekçesiyle töreyi uygulayıp hem öldürdükleri, hem de kayıp başvurusu yaptıkları ortaya çıktı. 
     
Dört kişi gözaltında      Jandarma, Türkan ve Hanım Kaya’nın ağabeyi Şakir Kaya, Supret Kaya’nın babası Seyithan Kaya ve amcaları Burhan ile Orhan Kaya’yı gözaltına aldı. Töre cinayetine kurban giden üç kızın öldürülmesinde rol oynadıkları saptanan amcaları Veyis Kaya ve akrabaları Gıyasettin Kaya da aranıyor. 
     Bu arada öldürülen kızlarla arkadaşlık ettikleri gerekçesiyle Hüseyin Akdiken 24 , Gökmen Koçak 22 ve Hüsamettin Karabıyık 22 da yakalandı. Ancak üç genç, sorgularından sonra çıkarıldıkları adliyede serbest bırakıldı. 
     


 GÜNCEL 

















</TEXT>
</DOC>
