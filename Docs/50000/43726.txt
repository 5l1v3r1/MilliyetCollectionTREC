<DOC>
<DOCNO> 43726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/25/dunya/dun02.html </URL>
<DATE> 2001/09/25/ </DATE>
<TIME>  </TIME>
<AUTHOR>  </AUTHOR>
<HEADLINE>
SAS’ın ölüm silahı 
</HEADLINE>
<TEXT>

İngiliz SAS komandoları Afganistan’da yeni bir silah deneyecek PDW, 200 metreden çelik yeleği deliyor. Dakikada 950 mermi atıyor 
     Afganistan'da Usame bin Ladin'i gizlendiği inden alıp çıkaracak özel kuvvetler içinde yer alan İngiliz SAS komandoları şimdiye kadar savaş alanlarında görülmeyen tipte yeni silahlarla donatıldı. The Sunday Telegraph gazetesinin haberine göre SAS komandoları özellikle tüfek - tabanca melezi yeni bir silahla teröristleri şaşkına çevirecek. 
     "Personel Defence Weapon" PDW adı verilen yeni silah 3 farklı silahın özeliklerini bünyesinde topluyor. Bir makineli tüfeğin üstün ateş gücüne sahip olan PDW, tabancadan çok daha uzun, orta menzilli tüfek mesafesinde etkili oluyor. Üstelik bir tabanca kadar rahat kullanılıyor. 
     
     Hem tüfek, hem tabanca 
     "Heckler and Koch" firması tarafından üretilen yeni silahın kabzası ayarlanabiliyor yani istenildiğinde uzatılarak bir tüfek gibi omza asılabiliyor ya da tabanca gibi belde taşınıyor. Orta ve yakın mesafe çatışmaları için tasarlanan PDW, dakikada 950 mermi atıyor. 4.6 mm çapındaki mermiler zırh ve 200 metre uzaklıktan çelik yeleği deliyor. 
     SAS komandoları daha uzak mesafeli çatışmalar için uzun menzilli Amerikan M16 saldırı tüfeklerini kullanacak. 
     
MP5K Kişisel Savunma Silahı PDW teknik özellikleri      Kalibre 9 x 19mm 9mm Parabellum , Çalışma sistemi Geri tepmeli. Mühimmat özellikleri Kavisli şarjörler, 15 ila 30 mermi kapasitesi. Atış modu Yarı otomatik ve tam otomatik. Dipçikli ağırlık 2.09 kg. Namlu uzunluğu 127 mm. Dipçikli uzunluk 349 mm. Genişlik 71 mm. Yükseklik 210 mm. 
     



 DÜNYA 















</TEXT>
</DOC>
