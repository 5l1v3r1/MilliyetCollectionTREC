<DOC>
<DOCNO> 10641 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/09/son/sonspo15.html </URL>
<DATE> 2001/03/09/ </DATE>
<TIME>  </TIME>
<AUTHOR>  </AUTHOR>
<HEADLINE>
DAKİKA DAKİKA BEŞİKTAŞ GAZİANTEPSPOR KARŞILAŞMASI 
</HEADLINE>
<TEXT>

     İlk yarıda, Beşiktaş Gaziantepspor'a oranla daha üstün bir oyun sergiledi. Beşiktaş, Gaziantepspor'un ataklarını, yarı alanının ortasında karşılayıp, Nouma, Ahmet, Nihat ve Mehmet ile hızlı ataklar geliştirip gol aradı. Gaziantepspor ise alan savunmasını tercih eden rakibini geçip ceza alanına girmekte, istediği kadar başarılı olamadı. 
     2. dakikada Gaziantepspor'un kazandığı köşe atışını kullanan Erhan'ın ceza alanına gönderdiği topa Hasan Özer kafa ile vurdu, yerden seken meşin yuvarlağı Fevzi bloke etti. 
     3. dakikada Mehmet'in Gaziantepspor ceza alanına gönderdiği topa, penaltı noktası üzerinde Ahmet vurdu. Kaleci Ömer'e çarpıp dönen meşinyuvarlağı önünde bulan Nihat'ın şutunda da top Ömer'e çarpıp döndü, savunma oyuncuları tehlikeyi uzaklaştırdı. 
     9. dakikada sağ kanattan ceza alanına giren Hasan Özer'in sert şutunda topu Fevzi çeldi. 
     10. dakikada sağ kanattan Nihat'ın ortaladığı topa ceza alanı içinde Nouma kafa ile vurdu, meşin yuvarlak dışarıya çıktı. 
     12. dakikada Hasan Özer'in ceza alanı ön çizgisi üzerinden sert şutunda Karhan'ın ayaklarına çarpan top, Fevzi'yi de yanılttı ve ağlarla buluştu 1-0 
     Gaziantepspor bu golün sevincini yaşadığı sırada, 13. dakikada Mehmet'in sağ kanattan kale alanına gönderdiği topa, kalabalık arasından Ahmet ayak koydu ve skoru eşitledi 1-1 
     15. dakikada sağ kanatta topla buluşan Nouma, ceza alanına girdiğianda sert vurdu, meşin yuvarlak kaleci Ömer'in bacaklarına çarparak kornere çıktı. 
     31. dakikada ani gelişen Gaziantepspor atağında Fatih'in ceza alanına gönderdiği topla buluşan Erhan'ın aşırtma vuruşunda meşin yuvarlak dışarıya gitti. 
     45. dakikada Gaziantepspor'un kazandığı ve Fatih'in kullandığı serbest atışta top Beşiktaş savunma oyuncularına çarparak döndü. Meşinyuvarlağı önünde bulan Ramazan'ın volesinde Fevzi'nin seyrettiği top, iki kale direğinin birleştiği yere çarparak döndü. 
     Karşılaşmanın ilk yarısı 1-1 tamamlandı. 
     
     Karşılaşmanın ikinci yarısına Gaziantepspor ilk yarıya göre çok hızlı, daha derli toplu ve istekli başladı. Hasan Yiğit ve Mert'in sağkanattan ortaladığı toplar, Beşiktaş savunmasını bunalttı. 
     Bu yarıda bulduğu çok sayıdaki pozisyondan ikisini değerlendiren Gaziantepspor, Beşiktaş'ı 3-1 yenerken, İstanbul'da oynadığı ve 4-2 kazandığı karşılaşmanın da rövanşını vermemiş oldu. 
     Bu yarıda, savunmadaki görevinin yanı sıra, hücuma da çıkan ve 2 golün pasını veren Mert, sahanın iyi oyuncularından biri olarak dikkatçekti. 
     46. dakikada sağ kanattan ilerleyen Hasan Yiğit'in ortaladığı topa, Fatih kafa ile vurdu, yere çarpıp havalanan meşin yuvarlak, Fevzi'yi aştıktan sonra yan direğin yanından dışarıya çıktı. 
     53. dakikada Gaziantepspor'da Erhan sarı kart gördü. 
     55. dakikada sağ kanattan Mert'in Beşiktaş ceza alanına indirdiği topa, uygun durumda olan Krivov'un kafa şutunda meşin yuvarlak dışarıya gitti. 
     60. dakikada Nouma'dan, faul tartışmalarına yol açan bir pozisyonda kaptığı topla ilerleyen Mert, ceza alanı içinde Hasan Özer'i meşin yuvarlak ile buluşturdu. Bu futbolcunun yerden plase vuruşunda top, Fevzi'nin yanından ağlara gitti 2-1 
     64. dakikada Hasan Yiğit'in ceza alanına gönderdiği topla buluşan Fatih'in kafa şutunda ağlara gitmekte olan meşin yuvarlağı, köşeden Fevzi tokatlayarak çıkardı. 
     69. dakikada Beşiktaş'ta Münch'ün yerine İbrahim , sakatlanan Ali Eren'in yerine Erman oyuna girdi. 
     72. dakikada Gaziantepspor'da Fatih'in yerine Mustafa , 74. dakikada Beşiktaş'ta Ümit'in yerine Yasin oyuna alındı. 
     77. dakikada Mert'in pasında topa Fatih sert vurdu, kaleci Fevzi'den dönen meşin yuvarlağı Mustafa, plase bir vuruşla filelere gönderde 3-1 
     Bu golden sonra, Beşiktaş taraftarlarının oturdukları koltukları kırarak sahaya attıkları görüldü. 
     81. dakikada Gaziantepspor'da Krivov'un yerine Kemal, 89. dakikada Hasan Özer'in yerine Maxim oyuna girdi. 
     90. dakikada Beşiktaş'tan Nihat sarı kart gördü. 
     Karşılaşma, Gaziantepspor'un 3-1 üstünlüğü ile sona erdi. 




</TEXT>
</DOC>
