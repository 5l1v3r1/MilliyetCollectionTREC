<DOC>
<DOCNO> 18956 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yazar/bila.html </URL>
<DATE> 2001/05/01/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yakınları da dolar aldıysa yandı 
</HEADLINE>
<TEXT>

Parasını dolara çevirerek haksız kazanç elde ettiği söylenen Gazi Erçel'in yakınlarının yaptığı döviz işlemleri müfettişler tarafından takibe alındı 
     Dövizin dalgalanmaya bırakılması kararının alınmasından hemen önce Merkez Bankası'ndan 3.5 - 4 milyar dolar satıldığı ve bu işlem nedeniyle bazı kişi ve kurumlara haksız kazanç sağlanıp sağlanmadığı kuşkusu gündeme gelmişti. 
     Aynı günlerde Merkez Bankası Başkanı Gazi Erçel'in kişisel tasarrufunun da dövize çevrilmiş olması ayrı bir eleştiri konusu yapılmıştı. Bu gelişmeler üzerine Başbakan Ecevit, Merkez Bankası'na yazı ile başvurularak o gün yapılan işlemler hakkında bilgi istediklerini duyurmuştu. 
     
İnceleme ne aşamada      Başbakan Yardımcısı Hüsamettin Özkan ise yazıya yanıt gelmediği, ancak konunun Yargıtay Başsavcısı Kanadoğlu'nun başvurusuyla Başbakanlık Teftiş Kurulu'na gönderildiği, Başbakan Ecevit'in onayıyla inceleme başlatıldığı bilgisini vermişti. Merkez Bankası için başlatılan inceleme ne aşamada 
     Başbakanlık Teftiş Kurulu Başkanı Osman Nuri Oduncu, bu sorumuza karşılık, "ön incelemenin devam ettiğini" belirtti ve şu bilgiyi verdi "Sayın Savcı'nın bizden talebi 4483 sayılı memurların yargılanmasına ilişkin yasa çerçevesinde olayı tespit etmemiz. Müfettiş arkadaşlarımız bu yönde çalışmalarını sürdürüyorlar. Kısa süre sonra durum ortaya çıkar." 
     
Satışlar kime yapıldı      Bu inceleme nasıl yürütülüyor 
     Başbakanlık müfettişleri işe Gazi Erçel'in ifadesini almakla başladılar. Yargıtay Başsavcısı'nın isteği çerçevesinde müfettişler iki konuyu araştırıyorlar 
     1- Merkez Bankası eski Başkanı Gazi Erçel'in kişisel tasarrufunu dövize çevirmiş olmasının suç oluşturup oluşturmadığı ve aynı yönde hareket eden akraba ve yakını bulunup bulunmadığının saptanması. Bu amaçla Erçel'in yakın çevresi de inceleme kapsamına alınmış durumda. 
     2- Dövizin dalgalanmaya bırakılmasından hemen önce Merkez Bankası'ndan kimlere ve hangi kuruluşlara döviz satıldığı. Bu satışların hangi kişi ve kurumlar üzerinde yoğunlaştığının belirlenmesi. 
     
Raporlar bekleniyor      Müfettişler ulaştıkları bilgi ve belgeler ışığında yakında Merkez Bankası ve Gazi Erçel'le ilgili raporlarını düzenleyecek ve Başbakanlığa teslim edecekler. Müfettişlerin hazırlayacağı rapor sonrasında Merkez Bankası sorumlularıyla ilgili bir yargı süreci başlayabilir. 
     
     







Halksız siyaset 


Beritan ve DSP 


Yakınları da dolar aldıysa yandı 


Ecevit nezaketi bu mu 


Kabuk değiştirecek Türkiye, eli mahkum 


Gölge boksu 


Çekip giden 


Okuduk da ne oldu 


AB'yi unuttuk mu 


Çağlar'ı sıkıntıya sokan söz 


Melih Gökçek'in Amerika serüveni 


Ecevit nereye 


DSP'ye oy verdiğim için utanıyorum 


Adliye çalışanı dertli 


Nisan "umut ayı" oldu 


</TEXT>
</DOC>
