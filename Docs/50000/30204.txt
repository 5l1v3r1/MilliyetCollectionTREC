<DOC>
<DOCNO> 30204 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/magazin/amag.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarifeli ihanet 
</HEADLINE>
<TEXT>

Kaya Çilingiroğlu "Roma’dayım", Ayşe Hatun "Amsterdam’dayım" diyordu. Oysa THY kayıtlarına göre, ikili, aynı tarihte aynı uçaklarla Nice’e gidip geldi.. 
     ALİ EYÜBOĞLU 

     Milliyet’te yayımlanan "Hülya Avşar’ın yuvası çatırdıyor" haberini yalanlamak için, "Ne St. Tropez’si, Roma’dayım. Keşke orada olsaydım" diyen Kaya Çilingiroğlu’nun, gerçekten de St. Tropez’ye gittiği ve ona hem gidişte, hem gelişte ünlü manken Ayşe Hatun Önal’ın eşlik ettiği ortaya çıktı. 
     
Bu ne müthiş tesadüf      Çilingiroğlu, Milliyet’in haberi üzerine hemen Roma’daki plastik fuarına gittiğini ve binaların dış cephelerine ilişkin incelemeler yaptığını açıklamıştı. Çilingiroğlu, İş seyahatindeydim’ sözleriyle kendini savunurken, seksi manken Ayşe Hatun Önal da, "Nice’e değil Amsterdam’a gittim. Özel bir işim vardı. Çarşamba gittim, pazar döndüm" diyerek, işine geleni’ söylemişti. 
     Ancak Türk Hava Yolları’nın kayıtları, Çilingiroğlu ile Önal’ı doğrulamadı. THY kayıtlarına göre Çilingiroğlu ile Önal, Fransa’nın ünlü tatil beldesi Nice’e aynı uçakla uçtu. 
     Geçen çarşamba günü saat 12.50’de İstanbul’dan kalkan TK 1815 sefer sayılı uçağın Business Class bölümünde Çilingiroğlu 1C, Önal ise 3F numaralı koltuklarda oturdu. Çilingiroğlu ile Önal, Nice’ten İstanbul’a dönüşlerini de, geçen pazar akşamı 20.15’te İstanbul’a inen TK 1816 sefer sayılı uçakla yaptı. 
     
Hiç renk vermediler      St. Tropez’den dönüş için Nice Havaalanı’na gelen Çilingiroğlu’nun yanında bir erkek arkadaşı vardı. 
     Bilet işlemlerini yaptırıp uçuş salonuna geçen, burada eşi Hülya Avşar’ı tanıyan bir bayanla uzun süre sohbet eden Çilingiroğlu, St. Tropez’de kısa bir tatil yaptığını söyledi. Çilingiroğlu’ndan 10 dakika sonra içeriye Önal girdi. Onun da yanında bir bayan arkadaşı vardı. Önal, Çilingiroğlu’na selam bile vermedi, sadece sohbet ettiği bayanı süzdü. 
     Çilingiroğlu ile Önal, kendilerini uçağa götüren otobüste de yan yana durdu ancak konuşmadı. İkili, dönüşte TK 1816 sefer sayılı uçağın Business Class bölümünde aynı sırada oturdu. 
     
Çok iyi tanışıyorlar      Nice dönüşünde birbirlerini tanımıyormuş gibi davranan Çilingiroğlu ile Önal, aslında çok iyi’ tanışıyor. 
     Çilingiroğlu, Kadir İnanır’ın sıkı’ arkadaşlarından. Önal da, Derman Bey’ dizisinden sonra İnanır’la büyük aşk yaşadı. Çilingiroğlu, yakın arkadaşlarının Reis’ diye seslendiği İnanır ve o zamanki sevgilisi Önal’la birçok kez yemek yedi. Ancak İstanbul’da birbirini çok iyi tanıyan Çilingiroğlu ile Önal, Nice’te nedense iki yabancı’yı oynamayı tercih etti. 
     
Hızına yetişilmiyorSeksi manken, önceki gece de Serdar Ortaç’la baş başa repertuvar’ yaptı 
     YAŞAR ÇAKMAK 

     MANKEN Ayşe Hatun Önal ile pop müziğin yıldızı Serdar Ortaç, baş başa Milliyet objektifine yakalandı. Son günlerde aralarında aşk olduğu söylentileri yayılan ikiliden Ortaç, Şimdilik arkadaşız, ileride ne olur bilemem’ derken, Önal konuşmaktan kaçındı. 
     ORTAÇ, yakında bir kaset çıkaracak Önal’ın kendisinden beste yardımı istediğini söyledi. Ayşe Hatun ise, ilişkiye değinmeyip sadece şöyle konuştu Serdar, çok beğendiğim bir besteci. Ben de şarkıcılıkta iddialıyım. O yüzden ilk albümümün repertuvarı için ondan yardım istedim.’ 
     



 MAGAZİN 












</TEXT>
</DOC>
