<DOC>
<DOCNO> 15475 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/siyaset/siy02.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Siyasi’ alanlar kapatılıyor 
</HEADLINE>
<TEXT>

DHMİ, eski ulaştırma bakanlarının, oy hesabıyla yaptırdıkları zarar eden atıl konumdaki 6 havaalanını kapatıyor 
     ANKARA ANKA 

     DHMİ, ekonomik krizin atlatılması için gündeme gelen tasarruf önlemleri kapsamında, "siyasi kaygılar ve hemşericilik anlayışıyla" yapılan verimsiz havaalanları ve meydanların kapatılması için düğmeye bastı. 
     DHMİ, eski ulaştırma bakanlarınca yaptırılan ve hemen hemen hepsi trilyonlarca lira zararla işletilen havaalanı ve meydanlardan 6’sının temmuza kadar kapatılması istemiyle Başbakanlığa başvurdu. 
     DHMİ 9. Cumhurbaşkanı Süleyman Demirel’in adını taşıyan Isparta Süleyman Demirel Havaalanı, Necmettin Erbakan’ın Altınoluk’ta bulunan yazlığına rahatça gitmesi için yaptırılan Körfez, DYP hükümetlerinde Ulaştırma Bakanlığı yapan şimdi ANAP’lı olan Yaşar Topçu’nun memleketindeki Sinop, DYP’li Ömer Barutçu’nun seçim bölgesindeki Zonguldak - Çaycuma, DYP’li Ali Şevki Erek’in memleketindeki Tokat ve DYP’li Oğuz Tezmen’in yapımında etkili olduğu Uşak hava meydanlarının kapatılmasını istedi. 
     Süleyman Demirel Havalimanı’nda 208 kişi çalışıyor. Haftada yalnızca bir ya da iki uçuş dışında bomboş. 
     Tokat, 34 personelle çalışıyor ve geçen yıl yalnızca 95 yolcuya hizmet verdi. 49 personelli Sinop, geçen yıl 858 yolcuya hizmet verdi. Çaycuma Havaalanı geçen yıl kullanan olmadı. 
     


 SİYASET 















</TEXT>
</DOC>
