<DOC>
<DOCNO> 34112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/27/yazar/tamer.html </URL>
<DATE> 2001/07/27/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Reel sektöre değil, bankalara destek fonu 
</HEADLINE>
<TEXT>

     Yanlış anlaşılma olmasın Devlet Bakanı Kemal Derviş’in önceki gün İstanbul Sanayi Odası’nda söz ettiği fon meselesi, aslında reel sektörü kurtarma fonu falan değil, bankaları donmuş alacaklarından kurtarma fonu... Zaten Derviş de bu işlemin BDDK bünyesinde yapılabileceğini söylemedi mi 
     Bankaları donmuş alacaklarından kurtarmak ve yeni kredi verebilir hale getirmek, elbette reel sektörün de sonuçta işine yarayacak. Ayrıca bankalar donmuş alacaklarından kurtarılırken, o donmuş alacağı yaratan şirket de hayatiyet kazanmış olacak. Ama bu proje reel sektörü rehabilite etmek için falan değil, beyler. Bunu açıkça bilin. Bilin ki Türkiye İhracatçılar Meclisi TİM’in yeni Başkanı Oğuz Satıcı’nın dün yaptığı gibi, reel sektörün her kesiminden bir temsilciniz çıkıp, kendilerine dönük teşvikler, fonlar falan talep etmesinler. 
     Çünkü projenin sahibi zaten Bankalar Birliği. Kendi üyeleri ayakta kalabilmek için bir yandan sermaye artırıp diğer yandan yabancı ortaklar ararken, Bankalar Birliği’nin kalkıp da reel sektörü yeniden yapılandırmak için kafa yoracak hali yok herhalde. Ama aynı Bankalar Birliği’nin "muteber saydığım şirketlerdan bir bölümü bile kredilerini zamanında geri ödeyemiyor. Donmuş alacakların bilançolardaki payı giderek büyüyor" diye bir derdi fevkalade var ve her geçen gün de bu dert yumağı büyüyor. 
     Bankalar Birliği’nin danışmanlık firması Lazard’la birlikte geliştirdiği proje, özel bankaları geri dönmeyen alacaklarının bir bölümünden kurtarmayı amaçlıyor. Hangi bölümü diye soracak olursanız... Geri dönme umudu olacak bölümü diye yanıtlayabilirim. Çünkü özel bankalar Varlık Yönetim Şirketi VYŞ diye Türkçeleştirebileceğimiz bir kurum oluşturacaklar. Bu kuruma hem kendileri, hem de Hazine, Merkez Bankası, Dünya Bankası ve IFC gibi kurumlardan katkı gelecek. Belki munzam karşılıklardan belli bir oran bu kuruma aktarılacak. 
     En önemlisi, bankaların bilançolarından çıkartılıp bu kurumun bilançosuna aktarılacak geri dönmeyen kredi için çok objektif kriterler belirlenecek. Örneğin zaten yaşama şansı olmayan bir şirketin geri ödeyemediği kredi, buraya aktarılmayacak. Çünkü bu kurum, bankalardan devraldığı bu donuk kredilerini ödeyemeyen şirketleri masaya yatıracak. Kimisine yerli - yabancı ortak bulacak. Kimisini değerinden çok düşük de olsa firmayı ayağa kaldıracağına inandığı birine satacak ki şirket yaşasın, insanlar işsiz kalmasın. VYŞ’ye geçen donuk krediler karşılığında bankaya bir senet verilecek ve böylelikle banka bilançosundaki donuk kredi, yerini tahsil edilebilir krediye bırakmış olacak. 
     VYŞ’nin devralacağı donuk kredi miktarının 4 - 5 milyar dolar, bu kredileri temizleme süresinin ise 5 - 6 yılı bulabileceği belirtiliyor. 6 Ağustosta gelecek Dünya Bankası heyetinin gündeminde bu projeye son şeklini vermek de var. 
     
Alaton amigodur      İstanbul Festivali’nin hasta müdavimlerinden olarak Venedik Barok Orkestrası’nın konserinde geçen ay Aya İrini’de yerimizi almışız. Konserlerde sıkça rastladığımız Alarko Holding Yönetim Kurulu Başkanı İshak Alaton da 2 - 3 sıra önümüzde oturuyor. Dönemin enstrumanlarıyla enfes bir Vivaldi ziyafeti çekiyorlar bize. Hele ilk kez dinleme fırsatını bulduğum keman virtiözü Giuliano Carmignola peşpeşe çaldığı 3 Vivaldi keman konçertosuyla neredeyse beni ağlatacak. 
     Konser bittiğinde avuçlarımı patlatırcasına alkışlıyorum. Ya salondan yeterince alkış almazlar da bis yapmazlar diye de yüreğim ağzımda... 
     Ama o da ne Sanki Alaton beni duymuş. Carmignola ve orkestra şefi dinleyicileri selamlayıp kulise gittiklerinde kendinden fevkalade emin bir şekilde ayağa kalkıp arkaya dönüyor ve iki elini havaya kaldırarak tüm salondakilerin gözlerinin içine bakıp tempolu alkışa başlıyor. Hemen o anda Aya İrini’yi dolduranların tümü Alaton’un temposuna katılıyor. Ve bir bis, bir bis daha, üçünc bir bis daha... 
     Dünyanın en ünlü birkaç orkestra şefinden biri olan Ricardo Muti ve La Scala Orkestrası’nın Lütfü Kırdar’da önceki geceki Verdi’nin eserlerinden oluşan müzik ziyafetinde de aynı şey olmaz mı Üstelik eserlerin niteliği açısından ilk bölümdeki coşkulu alkıştan eser yoktu konser bittiğinde. Neredeyse millet gitmeye hazırlanıyordu ki Alaton yine en ön sıradan kalkıp sizlere döndü, 2 elini havaya kaldırıp tempolu alkışa başladı ve tüm salondan bir destek, bir destek... 
     Sanırsınız ki Susurluk için ışıklarımızı söndürüyoruz... Muti ve La Scala’nın da bis yaptığını söylememe gerek yok herhalde... 
     
     







Mesut bıraktı... 


Genelevde çalışan da okumalı’ 


Türkiye’nin mahk m edilmesi umurunuzda değil mi .. 


Fren ve sonrası... 


Tercihte önemli olan nedir 


Stanley Fischer kimdir 


Gönül alma gezisi 


Albayraklar ve Tayyip'e çeteden DGM soruşturması 


"Devletin rantı deniz..." 


İnönü'ye Temizel programı 


Reel sektöre değil, bankalara destek fonu 


Çok çalışmam lazım anne, çook 


Kararnamede hüküm var 


IMF - Ankara ikilisi "çömlek patlatma" arayışında 


</TEXT>
</DOC>
