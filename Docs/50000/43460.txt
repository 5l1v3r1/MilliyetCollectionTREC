<DOC>
<DOCNO> 43460 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/21/son/sonspo16.html </URL>
<DATE> 2001/09/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İlhan "Galatasaray daha fazla para önerdi ama..." 
</HEADLINE>
<TEXT>

     Beşiktaş'ın sezon başında Samsunspor'dan transfer ettiği İlhan Mansız, siyah-beyazlı kulübün efsane futbolcuları Metin-Ali-Feyyaz sayesinde siyah-beyazlı renklere sempati duyduğunu söyledi. 
     İlhan, siyah-beyazlı kulübün çıkardığı Beşiktaş Dergisi'ne yaptığı açıklamada, babasının Fenerbahçeli olduğunu, annesinin ise takım tutmadığını belirterek, ''Metin-Ali-Feyyaz sayesinde Beşiktaşlı oldum. 
     O dönemde bu futbolculara hayrandım. Bu da benim siyah-beyazlı renklere gönül bağlamama yol açtı'' dedi. 
     
     Beşiktaş'a transferi 
     İlhan Mansız, sezon başında Galatasaray'ın kendisine daha fazla para önerdiğini, ancak tercihini Beşiktaş'tan yana kullandığını kaydetti. 
     Galatasaray'ın transfer parası olarak dolar, Beşiktaş'ın ise Türk Lirası önerdiğini belirten İlhan, ''Ben duygusal davranarak Beşiktaş'ı seçtim'' diye konuştu. 
     
     "Milli formayı giymek istiyorum" 
     İlhan Mansız, 5 yıldır profesyonel olarak futbol oynadığını ve ilk kez büyük bir kulüpte forma giydiğini vurgulayarak, ''İlk hedefim Beşiktaş'ta şampiyonluk yaşamak, sonra da A Milli Takım formasını giymek'' dedi. 
     Hemen her maçta partnerinin değişik olmasıyla ilgili bir soruya da İlhan, ''Her oynadığım futbolcunun özelliklerini çok iyi biliyorum. Mesela Stavrum kafa toplarında çok iyi, topu önüme indiriyor. Ahmet Dursun ise süratli. Ben de partnerime göre oynuyorum'' diye yanıt verdi. 







</TEXT>
</DOC>
