<DOC>
<DOCNO> 7643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/siyaset/siy03.html </URL>
<DATE> 2001/02/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İnönü’nün resmine bile tahammül edemediler 
</HEADLINE>
<TEXT>

SHP’nin Onursal Başkanı’nın eşyaları CHP Genel Merkezi’nin çöplüğünde çıktı 
     SİBEL GİDİŞOĞLU Ankara 

     Genel Başkan Deniz Baykal’ın izlediği politika nedeniyle son günlerde büyük çalkantılarla gündeme gelen CHP’de, şimdi de büyük bir "vefasızlık" ortaya çıktı. SHP’nin Onursal Başkanı Erdal İnönü’nün Genel Başkanlığı dönemine ait eşyalar, bir eskici tarafından CHP Genel Merkezi’nin bulunduğu Çevre Sokak’taki çöpler arasında bulunarak antikacıya satıldı. 
     Birkaç ay önce Çevre Sokak’ta dolaşan ve ismi belirlenemeyen bir kişi, çöpler arasında "görmeye alışkın olmadığı" bazı eşyalara rastladı. Bazı şiltler, portreler, kara kalem resimler ve gümüş tabaklardan oluşan yığını dikkatle inceleyen bu kişi, eşyaların İnönü’ye ait olduğunu anladı. Söz konusu kişi, bulduklarının, İnönü’nün olduğunu ve büyük değer taşıdığını fark ederek, eşyaları satmak için, Ankara Kalesi yakınlarında bulunan Atpazarı’ndaki "Antikacı Yalçın" mağazasına gitti. 
     "Antikacı Yalçınöda satışa sunulan eşyaların bir kısmının geçen altı ayda satıldığı, bir bölümünün de h l alıcı beklediği ortaya çıktı. Mağazanın sahibi Fatma Tuna ise, eşyaların kendilerine getirildiğini, ama kesin tarihi ve getiren kişiyi hatırlamadığını söyledi. 
     Antikacı Yalçın’ın sattıkları arasında, eritilmek üzere gümüş plaket ve tabaklar da yer aldı. Antikacıda kalanlar arasındaysa, 26 Şubat 1991’de İnönü’ye Kuveyt Millet Meclisi Başkanı Abdülaziz Fahd El Mesait’in verdiği bir şilt, 1992 yılında hediye edilen Fatma Heybeli ve M. Dölay’ın yaptığı iki Erdal İnönü portresi var. 
     İnönü, 1991 yılında DYP ile kurulan koalisyon hükümetinde Başbakan Yardımcısı ve Devlet Bakanlığı görevini yürütürken, hediye edilen şilte Mesait’in iliştirdiği kart da, "Antikacı Yalçınöda alıcısını bekliyor. M. Dölay imzalı İnönü portresinin arkasında da, sanatçının, "Geleceğin Devlet Başkanına sevgi ve saygılarımla" notu yer alıyor. 
     
Baykal da halkçı’ oldu      CHP Genel Başkanı Deniz Baykal, Küçükçekmece İlçesi’ndeki partiye katılım töreninde, Başbakan Bülent Ecevit için kullanılan Halkçı Ecevit’ sloganından esinlenerek, Halkçı Baykal’ sloganlarıyla karşılandı. Baykal, "Bel bağladığımız dağlara, kar bağladı. Umut’ dediklerimiz, boş çıktı. Artık umut halkta, artık umut CHP’de" dedi. Toplam bin gencin partiye üye olduğu açıklanan törende, Baykal, türbanlı bir genç kıza da CHP rozetini taktı. 
     


 SİYASET 





















</TEXT>
</DOC>
