<DOC>
<DOCNO> 19092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/02/siyaset/siy01.html </URL>
<DATE> 2001/05/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kamuda araç saltanatına son veren Taşıt Genelgesi yayımlandı 
</HEADLINE>
<TEXT>
Müdürler dolmuşa 
Müsteşar yardımcısı, kurul başkanları ve genel müdürler tek araçla taşınacak. Askerler ise taşıt sayısını kendi belirleyecek 
     ANKARA Milliyet 

     Ekonomik krizin ardından kamu kurum ve kuruluşlarında tasarrufa gidilmesine ilişkin ilk düzenleme "Taşıt Genelgesi" başlığıyla yayımlandı. Buna göre taşıt sayısı, kurum ve kuruluşlarda çalışanların sayısı dikkate alınarak belirlenecek. 
     Müsteşar yardımcısı, genel müdür ve kurul başkanları birbirine yakın güzerg htaki evlerinden ayrı taşıtlar yerine tek bir taşıtla alınacak.Yüksek yargı, emniyet, MİT ve askeriyeye ait taşıt sayıları çalışan sayısına göre değil, hizmet ihtiyacına göre belirlenecek. 
     Beş sayfadan oluşan genelge, 1961 yılında çıkarılan 237 sayılı Taşıt Kanunu’nu tekrar uygulamaya koyacak. Kamudaki taşıtlarda tasarrufu öngören genelge şöyle 
     
İşte önlemler      Kurum ve kuruluşların merkez teşkilatlarında her türlü binek ve station - wagon türü taşıt sayısı, personel sayısı 1000’e kadar olanlarda en fazla 15 adet, 2 bin 500’e kadar olanlarda en fazla 25 adet, 2 bin 500’den fazla olanlarda ise en fazla 40 adet olabilecek. 
     Bakanlıklarda havuzdaki taşıtlardan en fazla üç adeti bakanlar tarafından belirlenecek esaslar çevçevesinde makam hizmetlerinde kullanılabilecek. 
     Taşıt kullanımında aksine hareket edenler bir yıla kadar hapis istemiyle yargılanacak. 
     Kurumlardaki başkan, müsteşar yardımcıları, genel müdürler, kurul başkanları, AB ve DPT genel sekreterleri, belediye başkanları makam araçlarını sadece sabah akşam geliş ve gidişlerde kullanabilecek. 
     Görev yeri dışında resmi taşıtla gidilmemesine dikkat edilecek. 
     Kamu taşıtı, görevinin sona ermesinden sonra garaja çekilecek. 
     
Hibeye izin yok      Makam hizmetlerine hibe veya fon yoluyla temin edilmiş taşıtların kullanımına izin verilmeyecek. 
     Makamlara tahsis edilmiş birden fazla taşıt olmayacak. Cip ve binek taşıtlar makam aracı olarak tahsis edilemeyecek. 
     Yüksek yargı organları, Genelkurmay Başkanlığı, Milli Savunma Bakanlığı, Jandarma Genel Komutanlığı, MİT, Emniyet Genel Müdürlüğü, Sahil Güvenlik Komutanlığı havuzda yer alacak taşıt sayılarını kendileri belirleyecek. 
     Aynı idare bünyesinde bulunan müsteşar yardımcısı, kurul başkanı ve genel müdürlerden ikametg hları aynı güzerg hta bulunanların geliş ve gidişleri ayrı taşıt yerine tek bir taşıtla sağlanacak. 
     
FP, Taşıt Genelgesi’ni deldi      Ekonomik krizden çıkış yolu arayan hükümetin yeni "Taşıt Genelgesi", yayımlandığı gün delindi. FP milletvekilleri Mehmet Batuk, Ali Sezal ve eski milletvekili Necati Çelik, Meclis’in "TBMM 0017" kırmızı plakalı ve makam şoförlü aracıyla, Kartal Özel Tip Kapalı Cezaevi’nde tutuklu bulunan Gebze Belediye Başkanı Ahmet Penbegüllü’yü ziyarete gitti. 1.5 saat cezaevinde kalan milletvekilleri, gazetecilere "Biz Çağlar için gelmedik. Yanlış yazmayın. Penbegüllü’nün sağlığı ve morali yerinde" dedi. İSMAİL POLAT 
     



 SİYASET 















</TEXT>
</DOC>
