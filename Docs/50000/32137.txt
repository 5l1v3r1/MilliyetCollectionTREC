<DOC>
<DOCNO> 32137 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/yasam/yas03.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İhmale ödül gibi ceza 
</HEADLINE>
<TEXT>
Kopan elin bedeli 151 milyon lira 
Zübre Gürbüz. Eskişehir’de sigortasız çalıştığı madende dinamit buldu, elinde patladı. Sağ elini kaybetti. Dava açtı. Şirket, 151 milyon lira tazminata mahk m oldu 
     KEMAL ATLAN Eskişehir DHA 

     Maden ocağında dinamit patlatılması sonucu işçilerden Zübre Gürbüz’ün 17 sağ elinin kopmasında "ihmali" görülen taşeron firma yetkilisi İsmail Şahin 63 151 milyon lira para cezasına çarptırıldı. 
     Eskişehir’in Alpu ilçesi Başören köyü yakınlarındaki Manyezit madeninde geçen yıl şubat ayında meydana gelen olayda, sigortasız işçi olarak çalışan Zübre Gürbüz’ün ocakta bulduğu dinamitin patlaması sonucunda sağ eli koptu. Firma yetkilisi Şahin hakkında "ihmal sonucu yaralamaya sebebiyet vermek" suçundan ağır ceza mahkemesinde dava açıldı. Tutuksuz yargılanan Şahin duruşmada kendini savunarak, maden ocağının işletmesini 1999’da devraldığını, bugüne kadar ocakta hiç dinamit kullanmadığını ve bulundurmadığını, bulunan dinamitin ise kendinden önceki işletmecilere ait olduğunu savundu. Mahkeme, sanık Şahin’e 151 milyon lira para cezası verdi. 
     



 YAŞAM 




















</TEXT>
</DOC>
