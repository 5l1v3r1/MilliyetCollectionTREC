<DOC>
<DOCNO> 32797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/spor/spo05.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Aşkın gücü 
</HEADLINE>
<TEXT>

Atletizmde Fenerbahçeli Oğuz ile Beşiktaşlı Kılınçer’in birliktelikleri parmak ısırtıyor. Kılınçer, Avrupa ikinciliği ile aşkının ilk meyvesini aldı 
     GÖKAY AKIN 

     SPRİNTİN rekortmen ismi Fenerbahçeli Reşat Oğuz ile, Bayanlar Yüksek Atlama’nın "parlayan yıldızı" Beşiktaşlı Candeğer Kılınçer arasında pistte başlayan ve "ezeli" rekabetten, "ebedi" birlikteliğe doğru hızla ilerleyen aşk, Avrupa’da "zirveye" çıktı. 100 ve 200 metrede Türkiye rekorlarını elinde bulunduran Oğuz, kısa bir süre sonra hayatını birleştirmeye hazırlandığı milli atlet Kılınç’ın hocalığına da soyundu. 
     REŞAT Oğuz’un antrenörlüğünde kısa süre içinde önemli dereceler atlamaya başlayan Candeğer Kılınçer, başarılı grafiğini Amsterdam’da yapılan 23 Yaş altı Ümitler Avrupa Şampiyonası’nda elde ettiği "gümüş" madalya ile süsledi. Gözünü Akdeniz Oyunları’nda alacağı madalyaya diken milli sporcu, "Hocam yanımda olduğu sürece daha da yükseklere çıkacağım" diye konuştu. 
     



 SPOR 
























</TEXT>
</DOC>
