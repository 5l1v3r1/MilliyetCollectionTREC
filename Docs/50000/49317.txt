<DOC>
<DOCNO> 49317 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/astro/index.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Ani kararlar riskli 
</HEADLINE>
<TEXT>

Ay bu sabah Koç burcuna geçiyor. Tek başına hareket etmek, cesaretimizi göstermek için elverişli şartlar ama dikkatli olmalıyız. Çünkü bugün Güneş ve Neptün kare açı yaparken, belirsizlikler kafamızı karıştırarak hatalar yapmamıza neden olabilir. Koç'lar Son günlerdeki sessizliklerini bozarak öne çıkacaklar. Boğa'lar ise tam tersine daha tedirgin olabilecekleri bir gündeler. Duygusal konularda kendilerini yalnız hissedebilirler. İkizler bugün arkadaşları ile ya da sosyal ortamlarda. Yeni planlarını sabırsız şekilde ortaya koymak isteyebilirler. Yengeç'ler daha dikkatli olmaları gereken bir gündeler. Ani kararlar pek gerçekçi olmayabilir. Daha önlemci olmaları gerekir. Aslan'ları daha iyimser ve enerjik görüyoruz. Duygusal konularda açıklar ve yenilikler peşindeler. Başak'lar için biraz karmaşa ve ilişkilerinden dolayı huzursuzluk söz konusu olabilir. Parasal konularda risk almamalılar. 
Öğlen 12 30 Güneş - Neptün etkisinin en yoğun olacağı zamanlar olacak. Bu saatlere rastlayan iş toplantılarında taraflar sonra pişman olabilecekleri bazı kararlar verebilirler. Olayları etraflıca incelemekte büyük fayda var. Terazi'ler için gün ortaklıkları gündeme getiriyor. Kararsız kalmak olası. Sebatkar olmalarında fayda var. Akrep'lerin günlük işlerde, sağlıkla ilgili konularda planlı olmaları gerekiyor. Unutkanlıklar ve dikkatsizlikler mümkün. Yay bugün yerinde durmakta zorlanabilir. İyimser bir gündeler ama kişilik çatışmalarına da düşmemeleri gerekiyor. Oğlak'lar için yorucu sayılabilecek bir gündeyiz. Evle ilgili konularda bazı başlangıçlar ya da iş ortamından onları ayırabilecek konular meydana gelebilir. Kova'lar bugün çok hareket ediyor, konuşuyor ve sürekli iletişim içinde kalıyor. Bununla birlikte her söylenene inanmamaları lazım. Balık'lar birkaç gündür yaptıkları atılımları daha somut hale getirebilirler. Parasal konularda akılcı davranmak onlara çok şey kazandıracak. 

            Faks 287 74 37 
      







</TEXT>
</DOC>
