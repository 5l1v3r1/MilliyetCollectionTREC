<DOC>
<DOCNO> 31632 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/spor/yguv.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Cazgır’ı yaktık 
</HEADLINE>
<TEXT>

     ERCAN GÜVEN Ters Köşe 

     Şükrü Kayabaş’tan açıkça özür diliyorum. Kırkpınar’da kimsenin siyasetçileri görmek istemediğini, hatta adları anıldığında avazları çıktığı kadar "yuh" çektiklerini üstüne basa basa yazmasaydık, Başcazgır Kayabaş’ın başına bu işler açılmazdı. 
     "Şeref Tribünü"nü dolduran politikacılar "mum gibi" dinledikleri protestoları sineye çekerler, "kurban" olarak 38 yıllık Salavatçı’dan intikam almaya çalışmazlardı. 
     Neymiş .. halkı galeyana Şükrü Kayabaş getirmiş... 
     Tribünlerdeki 20 bin tane "aptal", Başcazgır’ın bir sözüyle harekete geçmiş, aslında "canları kadar sevdikleri politikacılara" karşı "istemeden" bir hata işlemiş... 
     Ayıptır, ayıp... 
     Hadi Sarayiçi’ndeki seyircileri Şükrü Kayabaş "doldurdu", peki sokaktaki insana ne demeli. Halk, yarısı buharlaşan maaşının, dolmayan tenceresi ile doymayan karnının sorumlusu olarak gördüğü vekillerine kızgın işte... 
     Onları bir de sporun içinde görmek istemiyor. Bu seçimini, dolambaçsız bir şekilde yüzlerine haykırıyor. 
     Ne suçu varmış Şükrü Kayabaş’ın da, hakkında soruşturma açılmış .. 
     Hem ben de oradaydım. Çok iyi hatırlıyorum. Protestolar, Başcazgır’ın "hoşgeldiniz sayın milletvekillerim" cümlesiyle başladı. Soruşturmanın dayanağı, "Bize faydası olmayan vekilleri seçmeyelim" lafı ondan sonraydı... 
     Şunu söylemekte yarar var... 
     İnsanlar, Meclis’te, trafikte, ihale takibinde, şeref tribününde ve Devlet dairelerinin çatısı altında cazgırlık edenler yerine, er meydanının cazgırını daha çok seviyorlar. 
     
"Öbür taraftan"      Bu hafta "öbür taraftan" yazıyorum. Günübirlik hesaplaşmaların yedi kat üzerinde, insan eti pişiren spor mutfağının yanık kokularının uzanamadığı akasya bulutunda, kısacası futbol endüstrisinin vahşi kapitalizm borsası yerine, transferini bitirenlerin parayı kasaya koyup, doğruca seyirttiği yerdeyim... 
     Evet... Sonunda geldim... 
     Cennetteyim... 
     Burada sporun lugat karşılığı, ılık Akdeniz sularını nabız yükseltmeden kurbağalamak anlamına geliyor. 
     Etrafta koyu renk takım elbiseli, gergin çehreli, eli cüzdanında yönetici tipinde insanlara da rastlanmıyor. 
     En dehşetengiz "derbiler" ise ping - pong masasında yaşanıyor. 
     Yine de rahat durmuyor ve huzur içindeki insanlara her fırsatta yasak elmayı hatırlatıyorum 
     "Fenerbahçe hükümet gibi yönetim kurulu kurdu ama, Avrupa’da ne yapacak acaba " 
     "Galatasaray’da genel kurul bir başlangıç mı, yoksa son mu " 
     "Beşiktaş geçen yıl da güzel transferler yapmış, devre arasına kalmadan dağılmıştı" 
     Ne yapsam, İstanbul’daki tansiyonun yanına bile yaklaşamıyorum. 
     Verilen yanıtlara bakıp, üç büyükler için sık sık tekrarlanan multimilyonlu taraftar sayılarının 10’la, 100’le çarpılmış olmasından kuşku duyuyorum. 
     Canları sağolsun... Doğrusu onların bu ilgisizliğine hak veriyorum. 
     Çünkü bu hafta ben de "öbür taraftan" yazıyorum. 
     Okurların yanından... 
     Sporun mutfağından uzak, deniz kenarından... 
     Lütfen okumadan önce yüksek koruma faktörlü bir güneş yağı sürün. 
     
Sandık      Wimbledon şampiyonu Goran Ivanisevic’in uçağı Zagrep’e indiğinde havaalanında yüz bin Hırvat karşılamış süper raketi... 
     Hepsinin sırtından Ivanisevic’in portresi olan tişört varmış 
     Anladınız mı Galatasaray’ın UEFA Şampiyonluğu’ndan borç şampiyonluğuna paralel geçiş nedenini 
     Hey gidi hey... 
     Bir zamanlar Türkiye’ye örnek gösterilen Galatasaray, Türkiye’yi kendisine örnek aldı ve borç harç içinde, kaçanın kurtulduğu, sabah erken kalkanın iktidara soyunduğu bir ekonomik ve idari bunalım yumağında seçimlere gidiyor. 
     Diyorlar ki, "Galatasaray büyük camiadır. İçinde sorunlarını aşmasını sağlayacak insanlar da barındarmaktadır." 
     Türkiye de öyle. 
     Ama o adamlar bir omuzluk yer açıp, aday adayı bile olamıyor. 
     Olsalar ne yazar .. 
     Zaten seçim bu... 
     Sandığın da saçmalama ihtimali var. 
     
Hatırlı kişiFenerbahçe’de işler yolunda... 
Bin kilometre uzaktan nasıl mı anlıyorum .. 
Çok basit Ali Şen’i izliyorum... 
Baksanıza, efsane başkan formunu korumak için Hülya Avşar - Kaya Çilingiroğlu evliliğinde "hatırlı kişi" görevini üstlendi ve tabi, yine alnının akıyla bu işin de üstesinden geldi. 
Doğrusu sayın Şen, Rapajiç olayında benzer bir girişimde bulunsa, kulüp için aynı şeyi söyleyemezdim. 

Gaf veya saf      Bayram değil, seyran değil, Genel Müdürüm gündemi neden öptü .. 
     Eniştesi olanlar bu sorunun yanıtını bilebilir, ama Gençlik ve Spor Genel Müdürü Kemal Mutlu’nun "Riva tesisleri kaçak" beyanatını neden verdiği henüz anlaşılabilmiş değil. 
     "Devlet’de devamlılık esastır"... "Gaföta devamlılık ise hassastır... İnce, nazik bir konu. Belki bilerek, isteyerek... Belki de büyük bir gaflet... 
     Bir Genel Müdür, 11 yıl önce aynı koltukta oturan Tevfik Sarpkaya’nın, zamanın Federasyon Başkanı Şenes Erzik ile el sıkışıp imzalaştığını ve Riva Tesisleri’nin hukuka uygun bir şekilde yapıldığını bilmez mi .. 
     Elbette bilir... 
     Peki, neden "protokol yok, tesisleri geri isteyeceğiz" demiş ve "gafötan "saf"a kadar bir dizi ağır suçlamaya göğüs germiştir .. 
     Olsa olsa, "gaf nedeniyle" genel müdürlük koltuğunu kaybetme sürecinin, "Bakan’ın emirlerine karşı gelmeköten çok daha uzun zaman alacağını hesapladığından. 
     Hal böyle olunca, yanında biraz da "saf" yakıştırması olsun varsın... 
     Devlet’de devamlılık esastır... Devamlı yıkanıp yağlanması gereken ise,sadece Bakandır... 
     
Bağırın      Yarın 2008 Olimpiyat Oyunları’nın ev sahibi belli olacak Moskova’da. 
     Hazır mısın İstanbul .. 
     Efendim .. 
     Kadıköy, sesin duyulmuyor... 
     Bakırköy, yanıt ver... 
     Levent, uyuma... 
     Bağcılar, susma... 
     Ne... "Zam" mı, "dolar" mı .. 
     Onlar sonra... 
     Bağırın bizi "içten vurmayın"... 
     Hele "nifak" falan, hiç sokmayın. 
     Sayın Demirel, "aile fotoğrafındaki" insanlar böyle kara günler yaşamasa, atlayıp gitmez miydi Moskova’ya .. 
     Sayın Mesut Yılmaz’ın "başını kaşıyacak vakti", Sayın Kemal Derviş’in "başında kaşıyacak bir şeyi" yok... 
     Yoksa, şu anda Moskova’dalardı... 
     Hayır efendim, hayır .. Saçmalamayın... 
     Bu, İstanbul’un yine "kaybedeceği" anlamına gelmiyor. 
     Koskoca Bakan Fikret Ünlü’ye inanmıyor musunuz, "Olimpiyatı almaya gittik" diyor. 
     Bırakın yakınmayı, öküzün altında buzağı aramayı... 
     Siz bağırın... 
     Yoksa, sizin yüzünüzden 2012’yi bekleyeceğiz bakın... 
     
Para aşkı      Gaziantep Başkanı Celal Doğan canlı yayına bağlandı. Hakan Bayraktar’ın hülle yoluyla transfer girişimini gürül gürül eleştiriyor. 
     Biraz telefon hatlarının azizliği, biraz Sayın Doğan’ın lehçesi, cümlelerin apaçık anlaşılmasına engel oluyor ama Başkan’ın dediği belli... 
     Bu arada Celal Doğan’a bir soru 
     "Hakan’ın Antep’te oynamak istemediğini açıklamasına ne diyorsunuz" 
     Doğan coşuyor 
     "Konu para aşkıdır. Hor görmüyorum. Forma, renk yoktur"... 
     Kontrol yitirildiğinde veya ipler koptuğunda, en yetkili ağızlardan bu tür tespitler yapılınca, kulak kesiliyorum. 
     Çünki Nouma’nın bile Beşiktaş formasına aşık olduğunu düşünebilecek kadar iyi niyetli, Baliç’in anadan doğma Fenerbahçeli, Hagi’nin kanında sarı şeritler olduğuna inanan tribünlerin, kendilerine ve kulüplerine zarar veren sevgi saplantılarına dizgin vurabilecek nüanslar bunlar. 
     Böyle analizlere yer veren spor yazarlarını acımasızca eleştiren değerli fanatikler, suyun başında, ırmağın gözünde, sahanın ortasındaki insanların bu materyalist yaklaşımlarını bir yere not etsinler. 
     Maçlara "ölmek" için değil, keyiflenmek için gitmelerine katkısı olabilir. 
     
Susma      Mustafa Denizli geçtiğimiz sezonu kariyerindeki en az konuştuğu dönem olarak nitelemiş ve "artık susmam" demiş. 
     Susma Hocam, sustukça sıra sana gelebilir... 
     



 SPOR 



























</TEXT>
</DOC>
