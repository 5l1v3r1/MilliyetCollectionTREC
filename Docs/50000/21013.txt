<DOC>
<DOCNO> 21013 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/soneko04.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş gazete haberlerini yalanladı "Öksüz bana hakaret etmedi" 
</HEADLINE>
<TEXT>

     Devlet Bakanı Kemal Derviş, ''Ulaştırma Bakanı Enis Öksüz'ün kendisine hakaret ettiği'' yolundaki iddiaların gerçek olmadığını söyledi. 
     Devlet Bakanı Derviş, bugün Ankara Tenis Klübü'ne gelerek Ankara Üniversitesi Siyasal Bilgiler Fakültesi SBF Dekanı Prof. Celal Göle ile tenis oynadı. 
     Yağmur nedeniyle kapalı salonda yaklaşık iki saat tenis oynayan Derviş, daha sonra Klüp Tesisleri'nde kahvaltı etti. Bakan Derviş, Tenis Klübü'nden çıkışında gazetecilerin, Ulaştırma Bakanı Öksüz ile ilgili olarak ''Türk Telekom Yasası sürecinde, Ulaştırma Bakanı Öksüz'ün size hakaret ettiği söyleniyor, böyle birşey oldu mu '' yolundaki sorusunu, ''Hayır, olmadı, Sayın Öksüz o günkü toplantıda yoktu bile'' diye yanıtladı. Devlet Bakanı Derviş, ''IMF'nin İcra Direktörleri Kurulu toplantısının daha önce belirtildiği gibi 15 Mayıs'da mı yapılacağı'' sorusuna karşılık ise ''Öyle sanıyoruz'' dedi. Bakan Derviş, bugünkü çalışmalarına Hazine Müsteşarlığı'nda devam edeceklerini kaydetti. Anneler Günü'nü kutlayan Bakan Derviş, basın mensuplarına, ''Siz niye annenizin yanınızda değilsiniz'' dedi. 







</TEXT>
</DOC>
