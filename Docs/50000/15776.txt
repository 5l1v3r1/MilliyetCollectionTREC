<DOC>
<DOCNO> 15776 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/son/sontur24.html </URL>
<DATE> 2001/04/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarkıcı Azer Bülbül'ün kokain kullandığı saptandı... 
</HEADLINE>
<TEXT>

     İstanbul'da bir uyuşturucu satıcısının ifadesi üzerine gözlem altına alınan ve sevk edildiği İstanbul DGM'ce serbest bırakılan ''Azer Bülbül'' takma adlı şarkıcı Subutay Kesgin'in, kokain kullandığı raporla belirlendi. 
     İstanbul Narkotik Şube Müdürlüğü ekiplerince gözlem altına alındığı 15 Mart 2001 tarihinde ''Benim öyle kötü alışkanlıklarım yok'' diyen Kesgin'in, Bakırköy Ruh ve Sinir Hastalıkları Hastanesi'ne bağlı Uyuşturucu Tetkik ve Araştırma Merkezi'nde UTAM verdiği saç örneğine uygulanan test sonucu hazırlanan rapor, polise gönderildi. 
     Subutay Kesgin'e ait saç örneğinin, ''testin geçerlilik ve güvenilirliği açısından ikili yöntemle analiz edildiği'' belirtilen raporda, ''11 Eylül 2000 ile 10 Aralık 2000 tarihleri arasındaki saç testi neticesinde 13,0 ng mg benzoylecgonin ve 60,7 ng mg kokain, 10 Aralık 2000 ile 10 Mart 2001 tarihleri arasındaki saç testi neticesinde de 2.8 ng mg benzoylecgonin ve 17,6 ng mg kokain bulunmuştur'' denildi. 
     
     



</TEXT>
</DOC>
