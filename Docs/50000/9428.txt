<DOC>
<DOCNO> 9428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/ekonomi/eko05a.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya Türkiye’ye güveniyor’ 
</HEADLINE>
<TEXT>

Bütün dünyanın Türkiye’nin geleceğine inandığını vurgulayan Tofaş Oto CEO’su Raspino, Ekonomi mutlaka iyiye gedecek, gelecek yıl krizi unutmuş olacağız’ dedi 
     Tofaş Oto Ticaret CEO’su Ferruccio Raspino, dünya ülkelerinin büyük bir çoğunluğunun Türkiye’de yaşayan insanların güvendiğinden çok daha fazla Türkiye’ye güvendiklerini söyledi. 
     Raspino, "Geçmişinize bakacak olursanız bundan 10 yıl öncesine kıyasla çok büyük bir gelişme kaydettiniz ve böyle bir krizin bunun önünü kesmesi diye bir şey söz konusu olamaz bana göre. Türkiye’ye karşı böyle bir sempati dalgası hissedilmemişti. Dolayısıyla bütün dünya Türkiye’nin geleceğine inanıyor" dedi. 
     
     Kriz bir yılda atlatılır’ 
     Raspino, "Bence bütün yapmamız gereken bu ülkeye inanmak ve Türkiye’nin bunu başarabileceğine inanmak. Ekonomi muhakkak iyiye gidecektir ve eminim ki gelecek sene bu zamanlarda bu krizi tamamen atlatmış ve tamamen unutmuş olacağız. Her şey yoluna girmiş olacak" diye konuştu. 
     Raspino, döviz kurundan doğan farkların otomobil fiyatlarına yansıması konusunda ise Tofaş Fiat olarak ilk başta çok fazla etkilenmeyeceklerini söyledi. 
     Satışlarda peşin alımlarda indirimlere devam edeceklerini kaydeden Raspino, şunları söyledi 
     
     Otomobil kredileri kesildi 
     "Şu anda devalüasyonun olduğu bir ortamda belli bir stokumuz olması demek bu olaylardan çok etkilenmiyorsunuz demektir. Nakit iskontolarına devam edeceğiz. Nakit iskontolarımız olacak ama bu cebinde parası olan alıcılar için cazip olabilir. Kredi ile araç almayı düşünen kişiler için şu anda hiçbir banka ne otomobil, ne de başka birşey için kredi veriyor." 
     Raspino, otomobil pazarının 1999’daki seviyelerine yani 300 bin düzeyine ineceğini tahmin etti. 
     
     


 EKONOMİ 





















</TEXT>
</DOC>
