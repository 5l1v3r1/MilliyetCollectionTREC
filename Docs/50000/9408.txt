<DOC>
<DOCNO> 9408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sontur12.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet Bakanı Önal "En kısa sürede düzlüğe çıkacağız" 
</HEADLINE>
<TEXT>

     Ekonomiden sorumlu Devlet Bakanı Recep Önal, Türkiye'nin krizlerin altından her zaman kalktığını belirterek,''En kısa sürede düzlüğe çıkacağız'' dedi. 
     DSP Grup toplantısına gelişinde gazetecilerin sorularıyla karşılaşan Önal, önce, ''Benim söyleyeceğim hiçbir şey yok. Sayın Başbakan herşeyi size açıklıyor'' dedi. Ancak, milletvekili sıralarına oturduktan sonra da soruların devam etmesi üzerine, Önal ile gazeteciler arasında şu diyalog gelişti 
     Soru Son gelişmeler dolayısıyla istifayı düşünüyor musunuz 
     Önal Bir değerlendirme yapmıyorum, onu söylemiştim. 
     Soru Bundan sonra ne olacak Programın devamına ilişkin somut bir tablo da ortaya çıkmış değil. 
     Önal Türkiye, bu tip olayların altından her zaman kalkmış bir ülke. Biz bu tip krizleri aştık. Bunu da elbirliğiyle aşacağız. Hiçbir problem görmüyorum. 
     Soru Krizin faturasının bürokratlara çıkarıldığı şeklinde yorumlar yapılıyor. 
     Önal Hayır. Sayın Başbakan, bu arkadaşlarımız istifa etmesin diye çok uğraştı. 
     Soru Kemal Derviş'e Merkez Bankası Başkanlığı ya da bakanlık gibi bir öneri götürecek misiniz 
     Önal ''Kendisiyle yarın görüşeceğiz. Ne konuşulacağını bilemem, Sayın Başbakan'ın takdiridir. 
     Soru Düzlüğe çıkılacağı konusunda umutlu musunuz 
     Önal Hiç şüphem yok, en kısa sürede düzlüğe çıkacağız. 
     Soru Faturayı kim ödeyecek 
     Önal Faturayı hep beraber ödüyoruz. Hepimizin katkıda bulunması gerektiğini hep söyledim. Bir Kurtuluş Savaşı'nda olduğumuzu söyledim Amerika'da, daha program başlamadan evvel. Elbirliğiyle sahip çıkmazsak bunun faturası hepimize çıkar. Bunlar kaldırılamaz faturalar da değil. Türk insanı bunları geçecek ve en kısa sürede AB'ye girecek ekonomik yapıya geleceğiz, göreceksiniz. 
     Soru Özeleştiri yaparsanız, bu hale gelmenin nedeni olarak neyi görüyorsunuz 
     Önal Bunları daha geniş tartışmak lazım. Böyle ayaküstü olmaz. Soru Mesut Yılmaz, Sabit kur politikasından zaten vazgeçecektik ama Türk ekonomisi en ufak şeylerden etkilenen bir yapıya sahip o nedenle geçemiyorduk. Bu da bir neden oldu dedi. Daha önce geçseydiniz zarar daha az olmaz mıydı ya da etkisi daha az mı olurdu 
     Önal İhtimaller üzerinde konuşmak doğru değil. Biz 2001 yılı içinde çıkış noktası koymuştuk programa. Onu öne çekmenin manası var mı yok mu onu tartıştık.'' 
     Devlet Bakanı Recep Önal ile gazeteciler arasındaki soru-cevap diyaloğu, Genel Başkan ve Başbakan Bülent Ecevit'in grup salonuna girmesi üzerine sona erdi. 




</TEXT>
</DOC>
