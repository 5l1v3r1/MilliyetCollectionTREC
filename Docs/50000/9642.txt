<DOC>
<DOCNO> 9642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/spor/spo05a.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar bunu hep yapıyor 
</HEADLINE>
<TEXT>

     İTALYAN teknik direktörler çalıştıkları kulüpten istifa etme yoluna asla başvurmuyorlar, baskı yapılması halinde kovulmayı bekliyorlar. Bunun en büyük nedeni de İtalya’daki yönetmeliklere göre yeni bir takımla anlaşıncaya kadar işine son verilen teknik direktörün tüm maaş ve primlerinin ödenmesi şartı. Ancak istifa etmeleri halinde bu ödeme yapılmıyor. 
     
Fatih Terim ilk oldu      FİORENTİNA’daki görevini bırakan Fatih Terim, İtalya’da son 10 yılda istifa eden ilk hoca oldu. Yeni sezon için Milan’la anlaştığı belirtilen Terim, eğer istifa etmeseydi ve görevden alınmasını isteseydi lig sonuna kadar maaşını ve primlerini alabilecekti. Terim’in istifa etmesine şaşıran İtalyanlar, aynı zamanda da kendisinden övgüyle bahsettiler. 
     
Floransa ayaklanıyor      FATİH Terim’in Fiorentina’dan istifası sonrasında Floransa kenti, kulüp başkanı Vittorio Cecchi Gori’ye karşı adeta ayaklanmaya hazırlanıyor. İtalyan Corriere dello Sport Gazetesi, dün verdiği haberde, "Tüm Floransa, kulüple olan anlaşmazlıklarını bağırmak için meydanlara inmeye hazırlanıyor. Taraftar dernekleri başkanları toplantılar yapıp, kesin kararı verecek" denildi. 
     
Terim başkan olacak mı      INTERNET sitelerinde dün yazılan bir haber, özellikle Galatasaray camiasına bomba gibi düştü. Haberde Fiorentina’dan ayrılan Terim’in Galatasaray’a döneceği belirtiliyordu. Ancak dönüş farklıydı. Hoca bu kez teknik adamlık değil, başkanlık hedefliyordu. Terim başkan olacak mıydı İddia doğru muydu 
     Doğrulanmadı. Ama bazılarının kafasını karıştırdı. 
     


 SPOR 





































</TEXT>
</DOC>
