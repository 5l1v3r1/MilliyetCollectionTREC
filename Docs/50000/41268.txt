<DOC>
<DOCNO> 41268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/09/son/sondun02.html </URL>
<DATE> 2001/09/09/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrailli çocukları taşıyan okul servisine ateş açıldı 
</HEADLINE>
<TEXT>

     Filistinlilerin bu sabah bir İsrail okul servis aracına otomatik silahla düzenledikleri saldırıda 2 kişinin öldüğü, 3 kişinin yaralandığı bildirildi. 
     Görgü tanıkları ve İsrail radyosunun bildirdiğine göre, Batı Şeria'nın Ürdün Vadisi bölgesindeki saldırı, servis minibüsünü sollayan bir başka araçtan açılan ateşle yapıldı. Servis aracının zırhlı olmadığını ve şans eseri araçta öğrencilerin bulunmadığını belirten görgü tanıkları, ilk olarak aracın sürücüsünün vurulduğunu bildirdiler. İsrailli yetkililer, Batı Şeria'nın Eriha kentinin kuzeyindeki ''Çiftlik Kavşağı'' kesimine yakın yerde düzenlenen saldırıda, sürücü ve bir kadın öğretmenin öldüğünü, 3 kadın öğretmenin yaralandığını kaydettiler. 
     Filistin güvenlik kaynakları da, Gazze Şeridi ile İsrail arasındaki sınır bölgesi Beyt Hanun yakınlarında, İsrail askerlerinin dün gece açtıkları ateş sonucu bir Filistinlinin öldüğünü bildirdiler. Kimliği açıklanmayan Filistinlinin cenazesinin alınması için İsrail ordusunun Filistin makamlarına uyarıda bulunduğu belirtildi 







</TEXT>
</DOC>
