<DOC>
<DOCNO> 20684 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/son/sondun11.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
5 sevgilisi olan 12 yaşındaki kızın kimden hamile kaldığı araştırılıyor 
</HEADLINE>
<TEXT>

     Küçük yaşta hamilelik oranı yüksek olan İngiltere'de, 5 sevgilisi bulunan 12 yaşındaki bir kızın hamileliği tartışılıyor. 
     Gazetelerin geniş yer verdiği habere göre, ortaokul birinci sınıf öğrencisi kızın 5 ayrı erkekle cinsel ilişkiye girdiğini ve bunlardan birinden hamile kaldığını itiraf etmesi üzerine, olayla ilgili geniş soruşturma başlatıldı. Polis tarafından gözaltına alınan 16-26 yaşlarındaki erkeklerin DNA testleri yapılarak, küçük kızın bebeğinin kimden olduğunun bulunmasına çalışılıyor. Ayrıca 5 erkek hakkında da ''küçük yaştaki kız çocuğuyla cinsel ilişkiye girmek'' suçundan dava açılacak. York bölgesindeki Rotherham kentinde ailesiyle birlikte yaşamaya devam edeceği ve bebeğini doğurmak istediği belirtilen küçük anne adayının, okulundan da ayrılmayı düşünmediği bildirildi. 







</TEXT>
</DOC>
