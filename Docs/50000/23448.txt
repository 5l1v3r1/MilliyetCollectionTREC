<DOC>
<DOCNO> 23448 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/ekonomi/eko08.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş’e Antep’ten sonra newline Elaziz’ yolları 
</HEADLINE>
<TEXT>

Ankara Kulisi Zülfikar Doğan 
     Siyasete girme turlarına, programı anlatma turlarıydı galiba Antep'ten başlayan Gaziantep'liler, aslında mütevazılıklarından, illerinin adını hep diğer illere ayıp olmasın diye Antep şeklinde söylerler ekonomiden sorumlu Devlet Bakanı Kemal Derviş'in yine doğu - güneydoğu'daki müstakbel durağı Elazığ Mamurat - ül Aziz Elaziz olacak muhtemelen. 
     Hükümet İzmir İktisat Kongresi'ni "iktisat etmek" için, iptal ede dursun, bölgenin girişimcileri, "Doğu Ekonomi Zirvesi - 1'inci Elazığ İktisat Kongresi" ni düzenliyorlar. 
     2 Haziran'da yapılacak kongre ile birlikte, bir de Sanayi ve Ticaret Fuarı açılacak. TOBB, ETSO, KOSGEB, Ray Sigorta, Damat - Tween ve daha bir çok sponsorun destek verdiği Elazığ İktisat Kongresi'ne tabii olarak Derviş Bey ve Keti Hanım da davetliler. 
     Antep kebaplarından sonra, kendilerini Harput turu, Arap Baba, Kındik, eşkili ve içli köfte, patile, sırın, pendirli ve yağlı ekmek, Hazar gölü kıyısında gün batımında kumsal ateşinde, el ele - göz göze şiir gecesi, Elazığ Musiki Cemiyetinde Elazığlı müzisyenlerin TSM'ne armağanı Atatürk'ün de çok beğendiği, "müstezat" makamında fasıllar, ve tabii "Doğu - Güneydoğu'nun iktisadi ahvali" üzerine münazaralar bekliyor. 
     Haydi, Kemal Bey ve Keti Yenge Elazığ'a ... 
     
Müsteşar mektuplaşmaları...      Hazine Müsteşarı Faik Öztrak, enerji projelerine verilecek "garanti" ilkeleri için, IMF mektubuna da "derç" edilen taahhütleri, basın bildirisi ile, kamu oyuna açıkladı, hem de Enerji ve Tabi Kaynaklar Bakanlığı'na ETKB gönderdi. 
     ETKB Müsteşarı Yurdakul Yiğitgüden de, Yargıtay Başsavcısı Sabih Kanadoğlu kendisi hakkında soruşturma açma talebinde bulunmadan önce, Öztrak'a cevabi bir yazı gönderdi. Enerji projelerinin, yap - işlet - devretli yatırımların "safahatının" anlatıldığı bu yazıda, Hazine garantileri hatırlatılarak, Danıştay nezaretinde yürütülen "imtiyaz sözleşmesi ve garanti" müzakerelerine Hazine elemanlarının da katılıp, onay verdikleri, buna dayanılarak Bakanlar Kurulu kararlarının "istihsal" edildiği, garanti, ve yapım anlaşmaları imzalandığı, bildirildi. Şimdi Hazine’nin yeni "garanti" ilkelerinin, bu anlaşmaları, sözleşmeleri, Bakanlar Kurulu kararlarını geçersiz kılıp, kılmadığı noktasında kafalardaki istifhama yanıt bulunamadı. Anlaşma ve garanti sahibi şirketler, Enerji Bakanlığı ve Türkiye Cumhuriyeti Hükümeti aleyhine "uluslararası tahkime" gidip, tazminat talebini gündeme getirmeye hazırlanırken, Başkentte "müsteşar mektuplaşmalarının" devamı bekleniyor. 
     Bakalım, Hazine’nin göndereceği mektupta neler denilecek, yoksa mektubun "ucu" yakılacak mı 
     
49 adet özerk’ kapıkulu aranıyor      Amerika ve İngiltere başta olmak üzere, piyasalarda regülasyonu sağlayan özerk kurulların en yaygın olduğu ülkelerde bile, şimdi bu yapı tartışılıyor. Devlet, piyasaların özerkliği adına, ekonominin, nerede ise her alanından çekiliyor. Yetki özerk kurullara geçiyor. Ama bu defa da iktidar erkinin yerini, kurullar iktidarı’ alıyor. Şimdi yeni dengeleyici arayışlar gündemde. Biz ise gelişmiş ekonomilerin modası geçti’ diye kaldırdığı kurullar devrine yeni giriyoruz. Hele bir de üç parçalı’ iktidar, muktedir olduğu alanları IMF zoruyla kurullara devrediyorsa, nasıl arkadan dolaşıp’ etkinliğin bir ucundan tutabileceğinin yollarını arıyor. 
     
     BDDK kötü örnek olursa 
     Telekom Yasası onaylandı. Enerji Piyasaları Üst Kurulu için atamaların süresi 3 Haziran'da doluyor. Şeker Piyasaları Kurulu da haziranda atanacak. BDDK'nın gece yarısı ansızın işsiz’ kalan üyelerinin yerine de yenileri atanacak. Sırada Petrol Piyasaları Üst Kurulu var. Bekleyen bir diğer tasarı, tütün ve tekel kanunu. Burada da "üst kurul" Allah'ın emri. Bu kurullara toplamı 28'i bulan "özerk" isim aranacak. RTÜK yasasıyla birlikte mevcut üyelerin görevi sona ereceği için, bir yedi daha ekleyin, etti 35. Bunun üzerine bir de Türk Telekom Yönetim Kurulu değişikliğini ve Telekomünikasyon Üst Kurulu üyelerinin "becayişini" ilave edin, etti mi size 49. Özerk, ama yasalar uyarınca "Bakanlar Kurulu tarafından seçilip - atanacak nasıl özerk olacaklarsa gerçekte 49 "kapıkulu" aranıyor. BDDK işi de kötü örnek olursa. Yarın öbür gün, ya da bir seçim sonra iktidar değiştiğinde, yeni gelenler, görev süresine, yasa güvencesine bakmaksızın, bir cümlelik kanun değişikliğiyle, tüm kurulların üyelerini "yetersiz ve yeteneksiz" bulup, hepsini kendi kapıkullarından atamaya kalkarlarsa. 
     Bunun da adı, "IMF istekli, hükümet destekli, muhalefet köstekli" Türk işi "regülatori badi" olur değil mi 
     



 EKONOMİ 



















</TEXT>
</DOC>
