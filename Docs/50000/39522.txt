<DOC>
<DOCNO> 39522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/yazar/okur.html </URL>
<DATE> 2001/08/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Üç boyutlu ayna’ 
</HEADLINE>
<TEXT>

     Milliyet Kervanı"yla tekmili birden Erzurum, Ağrı ve Van’ı dolaştık. Programımız nedeniyle Siirt’e gidemedik. Bugün affınıza sığınarak "borsa, döviz, faiz" üçgenini bir yana bırakıp, üç ilde gördüğümüz tablonun özetini size aktaralım istedik. Görüşümüz 
     "Ey kayıtdışı ekonomi Senin gözünü seveyim, halkım seninle yaşıyor, seninle büyüyor." 
     Öyle yolsuzlukla mücadele filan söylemiyle işler yürümüyor. Çünkü kayıtdışı öldü mü Türkiye ölüyor. Doğu insanı "bizim krizimiz başka" değerlendirmesini yaparken aslında gerçeği haykırıyor. 
     İnanın, yıllarca bu illeri gezdik. Her gezide umudumuzu koruduk. Ama bu kez karamsarız Ürktük. Bizi korkutan bölgenin sorunlarına samimi olarak sahip çıkacak siyasi anlayışın ipuçlarını yakalayamamak. 
     Çünkü bölge insanı aşiretin, cemaatin baskısı altında, kendisine sahip çıkacak, güven duyabileceği politikacı arayışını sürdürüyor. "Bakanlar burada" dediğimizde ise "Onlar, şov yapıyorlar" biz işin farkındayız mesajını veriyorlar. 
     İşte Van, tabelada nüfus 300 bin. Oysa Van 1 milyon nüfusa dayanmış. 2 bin kişiye iş verecek bir fabrikayı göremedik. Terör bitti diyorlar. Doğru bitmiş. Ama Vanlılar diyor ki, "Niçin hala konvoyla Erzurum’a gidiyoruz." Ya da hani işadamı, hani girişimci diye soruyorlar. 
     Örneğin Best - Van otobüs şirketinin sahibi Arslan Bayram’a müşterilerinden gelen şikayet, "Arama yapılmasına karşı olmamız söz konusu bile olamaz. Fakat kadınlarımızı jandarmaların araması bizi rahatsız ediyor. Acaba otobüslerdeki aramalar için kadın görevliler kullanılamaz mı " 
     Van Eğitim Gönüllüleri Vakfı Başkanı Rezzan Bayram, girişimci. 800 çocuğa halkla, askerle birlikte gönüllü eğitim veriyor. Ama kaygılı. "Halk tepkili ve tetikte. Saatli bomba gibi. İnsanlar, son umutlarını besliyorlar. Korkarım ki, geçmişte istedikleri desteği bulamayan kesim, bu kez onlara karşı olanlarla birlikte patlayacak Korkum bu" diyor. 
     
     Aaa Türkiye’ye geldik 
     Hikaye değil, gerçek Olayı aktaran kişinin ismi bizde. 5 yıl önce, 6 yaşındaki yeğeni babaannesiyle birlikte İstanbul’a gitmek için Van otobüsüne biner. Sürekli arama, çocuk şaşkın, otobüs gidiyor. Malatya’ya gelinir. Malatya’yı geçince şaşkınlığı iyice artar. Küçük oğlan oturduğu koltuktan birden fırlar ve "Aaa babaanne Türkiye’ye geldik" der. 
     Olayı yaşayan kişi devletine bağlı, Türk olmaktan gurur duyan bir Vanlı. Anlatmasının nedeni, biz, "5 yıldan bu yana Van’da ne değişti " diye sorduğumuzdan... Kaygısının özeti, Van’ın yiten turizmi, işi bitmiş 150 kilimci, kapanan İran ve Irak sınır kapıları, sınır ticaretinin ölmesi. Artık mazide kalan hayvancılık. Tablo bu iken bugüne kadar bir tek girişim ve kalkınma projesinin sağlıklı bir biçimde tartışılıp uygulamaya konulamaması. 
     İşte Doğu’nun gerçek aynası. 
     
     







Havra'da bir tören 


Kitabına uydurma 


Yine Tayyip Erdoğan değişti mi, değişmedi mi 


Avuçlarında yürekler 


Paran yoksa hemşire varsa doktorsun 


Cari işlemlerdeki gelişmeler 


Ankara duy bu sesi 


Barış uğruna... 


Üç boyutlu ayna’ 


Erkek belli, peki kadın kim 


Kriz öğretmenleri garson yapmış 


Depremzedelerin yakınmalarına bakandan onay 


Evlatlıktan reddetme mümkün değil 


Para Kurulu’ Arjantin’de olmadı, bizde de olmaz 


</TEXT>
</DOC>
