<DOC>
<DOCNO> 42690 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/dunya/dun05.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa da yan çiziyor 
</HEADLINE>
<TEXT>

     MİNE G. KIRIKKANAT Paris 

     New York ve Washington'daki terör saldırılarının ardından ABD'nin yanında olduğunu belirten ve misilleme zamanı geldiğinde tam destek sözü veren Fransa ağız değiştirdi. 
     Önceki gün, ABD'ye yapılan saldırıyı ilk kez uzun bir yorumla değerlendiren Fransız Dışişleri Bakanı Hubert Vedrine, son derece tedbirli bir dil kullandı ve Fransa'nın misilleme durumunda ABD'ye destek verip vermeyeceği konusunda, "ABD bize bir şey sormadı. Kendilerini yeterince savunacak güçleri var" dedi. Ortak hareket olasılığını, "Her müttefik ülke özgürdür ve katılım biçimini kendisi tayin eder" sözleriyle değerlendiren Vedrine'in açıklaması, yorumcular tarafından, "Fransa, ABD ile arasına mesafe koyuyor" diye nitelendirildi. 
     Vedrine'in ayrıca, "ABD bir uygarlıklar savaşına yol açmamak için çok dikkatli olmalı. Körlemesine bir misilleme, teröristlerin ekmeğine yağ sürmek olur" uyarısı dikkat çekti. 
     



 DÜNYA 














</TEXT>
</DOC>
