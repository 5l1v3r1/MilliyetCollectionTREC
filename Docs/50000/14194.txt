<DOC>
<DOCNO> 14194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/spor/spo15.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
HABER TURU 
</HEADLINE>
<TEXT>

Yüzmede rekor      ABD’Lİ yüzücü Ed Moses, 50 metre kurbağalamada 27.39’luk dereceyle dünya rekoru kırdı. Teksas Eyaleti’nin Austin kentinde düzenlenen ABD Yüzme Şampiyonası’nda Moses, iki gün önce aynı yarışmada Anthony Robinson’ın kırdığı 27.49’luk rekoru 10 salise geliştirdi. 
     
Polis yumruğu      KULÜPLERARASI Türkiye Boks Şampiyonası’nda Polis Akademisi zirveye oturdu. Ankara’daki şampiyonada 4 altın, 2 gümüş madalya kazanan Polis Akademisi topladığı 31 puanla ilk sırayı aldı. 3 altın, 1 gümüş, 1 bronz ve 25 puanla Fenerbahçe ikinci, 3 altın ve 2 bronz ie Ankara Belediyespor da üçüncü oldu. 
     
Hakan yok, Vieri var      İTALYA Ligi’nde Hakan Şükür’ün forma giymediği maçta Inter, rakip sahada Perugia’yı 3 - 2 yenerek çıkışını sürdürdü. Üç golle hat trick yapan Vieri, takımını zafere taşırken, ev sahibi Perugia’nın gollerini ise ilk yarıda Materazzi ve son dakikada Vryzas kaydetti. 
     
Halterde altı rekor      ÇORUM’da sona eren Türkiye Kulüplerarası Büyükler Halter Birinciliği’nden son gün altı rekor çıktı. 85’te Mehmet Yılmaz, koparmada 170.5 ve silkmede 210.5 kilo ile rekor kırdı. 105’de Talat Bayam, koparmada 157.5, silkmede de 195.5 kilo ile aynı başarıya ulaştı. 105’de Bünyamin Sudaş, koparmada 180 kilo, artı 105 kiloda da Abdülaziz Alpak koparmada 175.5 kiloyla rekora ulaştılar. 
     


 SPOR 




























</TEXT>
</DOC>
