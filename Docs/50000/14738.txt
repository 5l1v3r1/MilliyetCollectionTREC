<DOC>
<DOCNO> 14738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/yazar/okur.html </URL>
<DATE> 2001/04/05/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
"İğneyle kuyu kazmak..." 
</HEADLINE>
<TEXT>

     Nihayet öğrenebildik 
     "1 milyon 100 bin liralık dolar kurunun nisan sonu itibariyle gerçeği yansıtacağını söyleyebiliriz" açıklaması geldi. 
     Devlet Bakanı Kemal Derviş, müteahhitlerle bir araya geldi. Programın aşamalarından söz etti. Mart ve nisan ayı enflasyonu için toplam "yüzde 20 ile 25 arasında olabilir" dedi. 
     Ağa Sokak, serbest döviz piyasasının kalbi, beyni... Bu sokağın bazı brokerları için "kur" profesörü dersek yanlış yapmayız. 
     19 Şubat’tan yana bankalar, Ağa Sokak’ın müdavimi oldu. 
     Pazartesi gününden beri dolar aldı başını gidiyor. 
     Dolar, 1 milyon 50 bin liradan 1 milyon 300 bin liraya kadar yükseldi. 
     Ağa Sokak’ın ayaklı brokerları da durumu özetliyor. 
     "Halk sakin, sağduyulu, bankaların gözü döndü, telaşlı..." 
     
     Fakat işin reel sektör ayağı var. Tamam, bankaların açık pozisyonları, döviz, repo hesaplarını kapatmaları dövize talebi artırıyor. TL, dolar karşısında sürekli değer yitiriyor. O yüzden mali sektörü yakından izlemek durumundayız. 
     Ama reel sektör çok önemli çok... İMKB bülteninden yansıyan haberlere göz atmak yetiyor. 
     Gümüşsuyu Halıcılık, bütün çalışanlarının işine son verdi. 
     Köytaş, ücretsiz izinleri mayıs ayı sonuna kadar uzattı... 
     Bu haberlerin önümüzdeki günlerde devam edeceğini biliyoruz da bir de işin ithalat ayağına bakmak istiyoruz. 
     Türkiye’nin zorunlu ürünlerinden birisini ithal eden bir şirketin yaşadıklarına bakınca konuşacak fazla bir sözümüz kalmıyor. 
     Çünkü bu şirket, bir haftadır Türkiye’nin en büyük beş özel bankasından akreditif açtırmak için uğraşıyor. 
     Nafile Sonuç alamıyor. Çünkü özel bankalara yurtdışındaki yabancı bankalar, "buyurun hoş geldiniz, sefa geldiniz" demiyor. Yabancı bankalar, Türk bankalarına güvenmiyor. Türk bankaları da bu durumda komisyon ödeyerek iş yapmaya çalışıyor. 
     Olacak iş mi demeyin ama oluyor... 
     
     Esnaf sıkıntılı. Esnaf dertli. Esnaf yürüyor. Dün Ankara’da yürüyüş vardı. Polis, "Eylem yasal değil, yapmayın" derken çareyi oda başkanlarını çağırmakta buldu. 
     Ankara Ticaret Odası Başkanı Sinan Aygün, "Etmeyin, ben de sizden biriyim" dese de olmadı. Sonunda bir polis müdürü, "Tandoğan’da yasal bir eylem için izin alındı" deyince sonunda tansiyon düştü. Ankara esnafı heyecanlı... İstanbul cephesi ise soğukkanlı. Kapalıçarşı Esnaflar Derneği Başkanı Hasan Fırat, CNN Türk Ekonomi’den Defne Bali’ye diyor ki 
     "Bu görüntüler yabancıyı ürkütür. Bizim müşterilerimiz yabancı ağırlıklı. O yüzden böyle bir tabloya izin veremeyiz." 
     Zaten Türkiye Esnaf ve Sanatkarlar Konfederasyonu yetkilileri de, "Önce Ulusal Programı görelim. Ondan sonra ne yapacağımıza biz de karar vereceğiz" açıklamasını yapıyorlar. 
     Anlatmak istediğimiz, Ulusal Program beklendikçe sinirler geriliyor. Sinirler gerildikçe tansiyon yükseliyor. Hipertansiyon her zaman tehlikeli değil mi 
     Acaba Kemal Derviş’in böyle bir sorunu olmadığı için farkında değil mi 
     Merak ediyoruz. 
     
     





Devletçilik krizi 


Affı şahane... 


İmar ve emlak paketi 


Biliyo da vermiyooo 


Ankara ayak bağı, Ankara'yla olmuyor mu .. 


Dostum Ayhan Şahenk 


Sinir - bilinç 


"Cimbom gibiyim " 


O kadar da değil... 


"İğneyle kuyu kazmak..." 


Dolar ateşine fren lazım... 


Sahnede canlı yayın 


Ecevit'e düşen 


Stagflasyon mu 


Merkez’in yanlışta ısrarı doları 2 milyona çıkarır 


</TEXT>
</DOC>
