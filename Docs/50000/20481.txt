<DOC>
<DOCNO> 20481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/10/yasam/yas10.html </URL>
<DATE> 2001/05/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir kitap yazdı hayatı değişti 
</HEADLINE>
<TEXT>
Şair polisi, polisler ihbar etti 
     BEHZAT MİSER Ankara 

     YAZAR Orhan Pamuk’un "Yeni Hayat" isimli kitabı, "Bir kitap okudum hayatım değişti" diye başlıyor. Emekli polis memuru Binali Taşlıçay’ın hayatıysa, yazdığı kitapla yeni bir rotaya giriyor. Taşlıçay, "Rafa Bir Dosya Daha" adını verdiği şiir kitabı nedeniyle, yıllarca birlikte çalıştığı emniyet mensupları tarafından DGM’ye ihbar edilince, mahkeme mahkeme dolaşmaya başladı. 
     
     Ağır Ceza’lık oldu 
     ŞİİRLERİ ile "devletin emniyet kuvvetleriyle adliyenin manevi şahsiyetini tahkir ettiğini savunan "mesai arkadaşları" Taşlıçay’ın yargılanmasını istedi. Ankara DGM dosyayı Ağır Ceza’da görülmek üzere Ankara Cumhuriyet Başsavcılığı’na gönderdi. 
     
     Kaç Defa 
     Arada sırada bir yazı yazdım, 
     Bazı odakların keyfini bozdum, 
     Arkası takipli yıllarca gezdim, 
     Gıyabında yargılandım, kaç defa. 
     Sağcı, solcu insanları bölmedim, 
     Fitne, fesat, kışkırtıcı olmadım, 
     Babalara hiç eyvallah demedim, 
     Onun için vurgun yedim, kaç defa. 
     



 YAŞAM 























</TEXT>
</DOC>
