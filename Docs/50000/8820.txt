<DOC>
<DOCNO> 8820 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/spor/spo02.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Seri sürecek’ 
</HEADLINE>
<TEXT>

     HÜSEYİN YAVUZ 

     FENERBAHÇE Teknik Direktörü Mustafa Denizli, düşündüklerini yaptıkları sürece, Kadıköy’deki üç puanlık serinin süreceğini söyledi. Denizli, ilk yarıda net pozisyonları kaçırdıklarını hatırlattı, "Bu nedenle biraz telaşlandık. Kontrol elimizdeydi. Ama gol vuruşlarında başarılı değildik. Yine de ilk devreden büyük dersler çıkardık" dedi. 
     DENİZLİ, ikinci yarıda sahada tam anlamıyla psikolojik baskı hissedildiğini de belirtti. Ünlü hoca, "Beşiktaş açısından olmak ya da olmamak dakikalarıydı. Ama Fenebahçe yoluna Fenerbahçe gibi devam etti. Şimdi böylesine güçlü bir rakibi yenmenin mutluluğunu yaşıyoruz. Lig kısalıyor. Beşiktaş dezavantajlı duruma düştü" diye konuştu. 
     
Bu staddan kimse çıkamaz’Fenerbahçe Başkanı Aziz Yıldırım, rakiplerin Şükrü Saraçoğlu’nda oynadıkları karşılaşmalardan yenilmeden ayrılmasının bir mucize olacağını söyledi 
     YUSUF KOBAL 

     SARI - Lacivertli kulübün Başkanı Aziz Yıldırım, karşılaşma sonrası galibiyetin büyük keyfini yaşadı. Yıldırım, "Bu staddan kimse çıkamaz. Eğer çıkarsa da mucize olur. Futbolcularımız, seyircilerin kendilerini inanılmaz motive ettiğini söylediler. Bundan sonra da böyle olacak" dedi. Başkan Yıldırım, bu açıklamanın ardından VIP salonunda fotoğraf çekmek isteyen gazetecileri kibarca dışarı çıkarttırdı. 
     MİLLİYET’in geçtiğimiz hafta içinde buluşturduğu Aziz Yıldırım ile Beşiktaş Başkanı Serdar Bilgili dün de dostluk örnekleri sergilediler. Yıldırım, maçtan önce VIP salonuna giren Bilgili’yi karşılayarak tribündeki yerine oturttu. 90 dakika sonunda da güvenlik nedeniyle VIP’te bekleyen Serdar Bilgili ve yöneticileri, Fenerbahçeliler teselli etti. Asbaşkan Uğur Dündar, Bilgili’ye "Centilmence maç oldu, tebrik ederim" dedi. 
     
Tesiste de lider      SARI - Lacivertliler, ligin yanı sıra tesisleşme hamlesinde de liderliğini sürdürdü. Dereağzı’na yaptırılan spor salonu hizmete girdi. Başkan Aziz Yıldırım, açılışta basketbol da oynadı. 
     
Soyunma odası      Sadece yenin’ 
     FENERBAHÇE Teknik Direktörü Mustafa Denizli maç öncesi yaptığı konuşmada herkesten özveri istedi. Denizli, ligin ilk yarısında 3 - 0 kaybettikleri maçı hatırlatıp, "İntikam almanızı beklemiyorum. Sadece rakibinizi yenmenizi istiyorum. Şükrü Saraçoğlu’nda hiç kaybetmedik. Bu unvanı bugün de bırakmayacağınızı umuyorum" diyerek oyuncularını ateşledi. 
     DENİZLİ maça çıkmak üzere olan oyuncularına dönüp, "İşte görüyorsunuz, bu sevgiye layık olmalıyız" diye bağırdı. Ünlü hoca, devre arasında ise telaşlı görmediği oyuncularına, "11 kişi ile bile karşımızda tutunamıyorlar. Şimdi 10 kişiler. Çıkın ve üç puanı alın" dedi. Mustafa Denizli bu sırada özellikle Johnson, Revivo ve Serhat’tan daha yırtıcı olmalarını istedi. 
     
Büyük özveri      İSVEÇLİ yıldız Andersson maçtan bir gün önce, zorunlu kılınmamasına rağmen, geceyi kampta arkadaşlarıyla birlikte geçirdi. Ayrıca akşam idmanına da katıldı. Ünlü golcü, "İki hafta sonra sahadayım. Beşiktaş galibiyeti beni ateşledi" dedi. 
     
Revivo zorlandı      BEŞİKTAŞ’TAN Karhan ile Bayram, Fenerbahçe’den ise Mustafa ile Revivo doping kontrolüne alındı. Ancak Revivo uzun süre tahlil için idrar vermekte zorlandı. İsrailli oyuncu bol bol su içti ve sonunda idrarını verdi. 
     
Eğlence gecesi      FENERBAHÇELİ oyuncular, Mustafa Denizli’den ilk kez izini koparttılar. Denizli bugüne kadar galibiyet eğlencesi için vize vermezken, dün gece Serdar Ortaç’ı dinlemeye giden oyuncularını serbest bıraktı. 
     
PAF’ta F.Bahçe zirvede      FENERBAHÇE ile Beşiktaş arasında oynanan PAF ligi karşılaşması 2 - 2 sona erdi. Karşılaşmayı uzun süre Gencay ve İlker’in golleriyle yenik sürdüren Fenerbahçe, son 10 dakikada Çetin ve Erhan’ın ayağından kazandığı gollerle eşitliği sağladı. Sarı - Lacivertli gençler bu sonuçla liderliğini sürdürdü. 
     
Ali Şen’den hırsıza dayak      FENERBAHÇE Kulübü eski başkanı Ali Şen, basın tribününe girerken cebinden para çalmaya çalışan bir hırsızı yakaladı. Olaya bir hayli sinirlenen Şen, önce dayak attığı hırsızı daha sonra da emniyet güçlerine teslim etti. 
     

</TEXT>
</DOC>
