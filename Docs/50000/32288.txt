<DOC>
<DOCNO> 32288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/yazar/toker.html </URL>
<DATE> 2001/07/16/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Olimpiyat yutturmacası 
</HEADLINE>
<TEXT>

     2008 Olimpiyatları İstanbul'da yapılmayacak. 
     Yapılacak mıydı ki Böyle bir ihtimal gerçekte hiç bir zaman olmadı. 2004 Olimpiyatları Atina'da yapılacakken bir sonraki oyunların onun kapı komşusu İstanbul'a verileceğini düşünebilmek için hiç bir şey bilmemek lazımdır. Olimpiyatları düzenlemek artık ülkelerin ötesinde, kıtalar arası bir yarıştır öyle bakıldığında Atina ile İstanbul adeta bir aynı şehrin iki mahallesidir. 
     Atina da, kara gözlerine bakılıp seçilmemiştir. Eski Olimpiyatlar ilk defa 1896'da Yunanistan'ın başkenti Atina'da tekrar canlandırılmıştı ve 1996 onun yüzüncü yıldönümüydü. Hak, Atina'daydı. Fakat Atlanta "Coca Cola'nın parasıyla" bunu ondan kaptı. Küsen Atina, 2000 Olimpiyatları için aday olmadı. Pekin başlıca favoriydi oylamada iki oyun satın alınması suretiyle Sydney onu geçti. Atina küskünlüğü bırakıp 2004'e talip olunca o ona verildi 2008 de şimdi Pekin'e giti. Bundan sonraki ya Güney Afrika'nın, ya Güney Amerika'nın.. 
     Peki, bu arada İstanbul'a ne oluyor o, nereden çıktı 
     Bunun cevabını çok becerikli bir Milli Olimpiyat Komitesinin MOK 1992'de eline geçirdiği "Yağma Hasanın ömür boyu sürecek böreği"nde aramak lazımdır. O tarihten beri bu Komite her yıl, devlet tarafından kendisine akıtılan trilyonlarca - evet, her yıl trilyonlarca - liraya hükmetmektedir. 
     Spordan sorumlu Devlet Bakanı Fikret Ünlü bunun tutarını açıkladığında - açıklayacaktır, zira deniz bitmiştir - herkesin dudağı uçuklayacaktır. MOK Başkanının 2008 yenilgisine henüz uğramışken, daha Moskova'yı terketmeden 2012 Olimpiyatına talip olduklarını ilan etmeye kalkışması sebepsiz değildir. 
     Çünkü "Yağma Hasanın böreği"ni devamlı mideye indirmek için istisnasız her Olimpiyata mutlaka Türkiye'yi aday etmek gerekmektedir. 
     Olacak şey değil Utanç verici bir şey 
     1992'de öyle bir kanun çıkarılmıştır ki "İstanbul Olimpiyatları yapılmadıkça" MOK'ya ömrübillah her yıl trilyonlarca lira akıtılacaktır. 
     
Başı yok, sonu var      "İstanbul kentinde yapılacak Olimpiyat oyunları kanunu" adını taşıyan bu 1kanunda bir "açılış tarihi" yok. Yürürlük süresi ise, "kapanışından sonraya kadar". Açılışı belli olmadığına göre belki yüz yıl, belki bin yıl MOK için yukarda kullanılan "becerikli" deyimi onun Olimpiyatları Türkiye'ye getirmesinde değil - 2000, 2004, 2008 Olimpiyatlarının hiç birini alamamıştır - kendisini hayat boyu besletmesindeki beceriyi kastetmektedir. Besletme ne demektir Semizletme, semizletme.. 
     Bakınız, bu kanuna göre 1992'den beri akıtılan ve açılışı olmayan "İstanbul Olimpiyatları"nın kapanışına kadar - yani, ilelebet - akıtılacak gelirler nelerdir Spor Toto hasılatının 1'i Milli Piyangonun yıllık safi hasılatının 5'i Konut Fonunda toplanan aylık gelirin 1'i At yarışları müşterek bahis hasılatının 1'i Her yıl konsolide devlet bütçesinden ayrılan pay. 
     Bir de İstanbul Büyük Şehir Belediyesi bütçesinin 1'i ki Belediye, MOK'yı kapısından kovalamıştır. İyi de etmiştir 
     
     Bu işin uçu, bırakılacak gibi değildir. 
     







İktisat düşüncesi 


Küreselleşme ve Türk ekonomisi 


Bu kafayla gitmez ama... 


Bu ara en çok sorulan soru 


Bulmacanın yeni parçaları 


"Tepeden tırnağa yolsuzluk" 


Ara rejim sendromu 


Yargıtay’ın anlattığı şey farklı 1 


Olimpiyat yutturmacası 


Gene ara rejim’e mi erdi aklımız 


Teknokrat hükümet 30 milyar dolar götürür 


</TEXT>
</DOC>
