<DOC>
<DOCNO> 15276 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/08/son/sontur03.html </URL>
<DATE> 2001/04/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Foça'da 299 kaçak yakalandı 
</HEADLINE>
<TEXT>

     Kaçak yollardan Yunanistan'a gitmeye çalışan, aralarında çok sayıda çocuğun da bulunduğu 299 kaçak, operasyon sonucu yakalandı. 
     Sahil Güvenlik'e, Foça Karaburun açıklarından kaçak yollarla Yunanistan'a geçmeye çalışanların olduğu ihbar edildi. İhbarın, kaçakları taşıyan ''Engin Kaptan'' adlı teknenin batma tehlikesi geçirmesi sonucu yapıldığı ortaya çıktı. 
     İhbarı değerlendiren Foça İlçe Emniyet Müdürlüğü, Foça Liman Başkanı Osman Ösken, Denizcilik Müsteşarlığı İzmir Bölge Müdürü Yıldıray Koçarslan ve Sahil Güvenlik ekipleri, yaptıkları operasyon sonucu kaçaklar yakaladı. Kaçaklar ifadeleri alınmak üzere ilçe emniyet müdürlüğüne getirildiler. 
     Yapılan soruşturmalarda kaçakların İstanbul'dan otobüslerle Aliağa Çandarlı bölgesine geldikleri, buradan teknelerle sahile açıldıkları belirlendi. Kaçakların, kaptanlığını Hakan Çetin'in 28 yaptığı ''Bahri Reis-1'' ve kaptanlığını Savaş Yaylaz'ın yaptığı ''Engin Kaptan'' adlı teknelerle Yunanistan'a yasa dışı yollardan geçmeye çalıştıkları öğrenildi. 
     Kaçakların 120'si Türk olmak üzere, Kuzey Irak, Fas, Arap ve Nijerya uyruklu kişiler olduğu belirtildi. Operasyon sonucu yakalanan kaçaklarla birlikte tekne kaptanları Hakan Çetin, Savaş Yaylaz ve Barış Yaylaz adlı mürettebatın da gözlem altına alındığı ifade edildi. Olayla ilgili soruşturmanın sürdürüldüğü bildirildi. 




</TEXT>
</DOC>
