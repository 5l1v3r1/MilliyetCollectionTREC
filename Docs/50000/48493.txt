<DOC>
<DOCNO> 48493 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/magazin/mag01.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Radyoda devrim 
</HEADLINE>
<TEXT>

Radyo D, Radyo Foreks ve Hür FM’de dijital devrim var... Bu üç radyo, tutkunlarına bundan sonra dünyada benzersiz müthiş bir teknolojiyle seslenecek... 
     NURDAN AKINER 

     DİJİTAL devrime Radyo D, Radyo Foreks ve Hür FM de ayak uydurdu. Doğan Radyolar Grubu Genel Koordinatörü Fatih Altaylı önderliğinde milyonlarca dolarlık bir yatırımla bu üç radyo, hata payı sıfır olan dijital altyapıya kavuştu. Sistemin en önemli özelliği, benzersiz bir sistemle üç radyoyu Avrupa ve ABD’dekilere referans olacak düzeye getirmesi. Altaylı’nın girişimleriyle, Almanya’nın saygın radyosu Deutsche Welle ile imzalanan ortak yayın anlaşması çerçevesinde de, Haber ve Güne Bakış programları, Köln’den canlı yayınlanacak. 
     
     İşte dijital nimetler 
     DOĞAN Radyolar Grubu’ndaki teknolojik devrimin bazı nimetleriyse’ şöyle Müzik direktörü programcının ne yaptığını görebiliyor, programcı mikrofonu açmayı ya da şarkı girmeyi unutursa sistem devreye giriyor, programcı radyo kuralları dışına çıkamıyor, reklamlar sisteme yüklendiğinden yayınlanmama ihtimali yok, reklam verenler rezervasyonlarını kendileri yapabiliyor, muhasebe sistemleri şeffaflaşıyor... 



 MAGAZİN 












</TEXT>
</DOC>
