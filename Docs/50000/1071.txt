<DOC>
<DOCNO> 1071 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/son/sontur03.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkmaz Yiğit ve kardeşleri Kırklareli Cezaevi'nde 
</HEADLINE>
<TEXT>

     Bankekspres ile ilgili soruşturma kapsamında İstanbul DGM tarafından tutuklanan bankanın eski sahibi Korkmaz Yiğit ve 2 kardeşi, Kırklareli E Tipi Cezaevi'ne konuldu. 
     İstanbul Nöbetçi 1 No'lu DGM Yedek Hakimliği'nin tutuklama kararının ardından saat 20.55 sıralarında İstanbul'dan ayrılan Korkmaz Yiğit, aynı zamanda bankanın eski yöneticilerinden olan kardeşleri Gürbüz ve Cengiz Yiğit geniş güvenlik önlemleri altında, saat 24.45'te Kırklareli E Tipi Cezaevi'ne getirildi. 
     Yiğit kardeşlerin üçünün de aynı koğuşa konulduğu bildirildi. Korkmaz kardeşlerle birlikte tutuklanan Süha Sezen, Metin Parlatan ile İbrahim Süzmez'in ise İstanbul'daki bir cezaevine konuldukları belirtildi. Korkmaz Yiğit, daha önce de Kırklareli E Tipi Cezaevi'nde kısa bir süre yatmıştı. 




</TEXT>
</DOC>
