<DOC>
<DOCNO> 49407 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sondun25.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Uykunun böylesi...Vinçle ağaçtan indirilirken bile uyanmadı 
</HEADLINE>
<TEXT>

     İngiltere'de ağaç tepesinde uyuyakalan bir sarhoş, itfaiyenin kendisini vinç yardımıyla ağaçtan indirmesi sırasında bile uyanmadı. 
     Ülkenin kuzeydoğusundaki Trimdon kasabası itfaiye yetkililerine göre, Garry Carter, kentteki Red Lion pub'ında alkol aldıktan sonra yaklaşık 10 metrelik ağacın tepesine çıkarak, uykuya daldı. 
     Carter'ın hareketsiz olduğunu gören itfaiyeciler, onu bir vinç yardımıyla ağaçtan indirdi. 
     Ağaçtan indirilirken uyanmayan Carter'ın, sedyeyle hastaneye götürülüşü sırasında da uyanmadığını söyleyen itfaiyeci Stuart Guthrie, ''34 yıldır itfaiyeciyim, ilk kez böyle bir şey görüyorum'' dedi. 
     Carter da ayıldıktan sonra, ''Red Lion'dan ayrıldığımı hatırlamıyorum. Ağaca çıktığımı hiç hatırlamıyorum'' diye konuştu. 
     






</TEXT>
</DOC>
