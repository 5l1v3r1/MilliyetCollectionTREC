<DOC>
<DOCNO> 36777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/13/ekonomi/eko01.html </URL>
<DATE> 2001/08/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankaların notu ulusallaşıyor 
</HEADLINE>
<TEXT>

Fitch, notu yatırım yapılabilir’in altına düşen Türkiye’deki bankaların kredi derecelerini ulusallaştırarak’ yükseltecek 
     EBRU SUNGUR 

     Uluslararası kredi derecelendirme kuruluşu Fitch IBCA, Türkiye’deki rating’e tabi banka ve kuruluşların notlarını "ulusallaştırmak" için çalışıyor. Türkiye’de eylülde "ulusal not" uygulamasına geçeceklerini söyleyen Fitch IBCA Türkiye Genel Müdürü Ayşe Botan Berker, "Türkiye’nin kredi notu yatırım yapılabilir seviyenin altına B eksiye düştüğü için böyle bir karar aldık" dedi. 
     Firmaların yurtdışında ülkelerinin kredi notlarıyla değerlendirildiğini, bunun da Türk banka ve şirketlerinin derecelendirmesini dar bir alanda sınırladığını anlatan Berker, daha geniş bir yelpazede not verebilmek için bu uygulamaya geçtiklerini ifade etti. 
     
     Sadece Türkiye’de geçerli 
     Türkiye’de 25 banka ve 20’ye yakın kuruluşa not verdiklerini belirten Berker, şunları söyledi 
     "Ulusal not, bir anlamda fiktif bir not olacak. Bizden rating alan kuruluşları, sadece yurtiçinde geçerli olacak şekilde yeniden derecelendireceğiz. Türkiye’nin B eksi riskini kabul edip ülkeye gelen yabancılar, yatırım yapacakları banka ve kuruluşları bu notlara göre seçebilecekler" diye konuştu. 
     
     Akbank’a 2A artı 
     Yeni uygulamaya örnek olarak Akbank’ı gösteren Berker, "Uluslararası notu Türkiye ile aynı olan Akbank’ın ulusal notu 2A artı olarak belirlendi" dedi. 
     Berker diğer büyük bankalarında notlarının 2A seviyesinde olabileceğini, ancak bu konuda çalışmaların sürdüğünü kaydetti. 
     



 EKONOMİ 

















</TEXT>
</DOC>
