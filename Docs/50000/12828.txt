<DOC>
<DOCNO> 12828 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/spor/spo04.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Sümer Dünya’yı geziyor 
</HEADLINE>
<TEXT>

     BAŞKAN Özkan Sümer göreve geldiği 31 Aralık’tan bu yana Türkiye’yi karış karış gezerken, transfer çalışmaları için de Avrupa’da birçok ülkeye gitti. Adeta Evliya Çelebi’ye dönen Sümer, son olarak bugün Brezilya’ya uçacak ve 4 Nisan’a kadar yeni sezon için futbolcu arayacak. 
     
     Trabzon terleyecek 
     TRABZONSPOR’DA sezon sonunda 26 oyuncunun sözleşmesinin bitecek olması yönetimi bir hayli düşündürüyor. Yönetimi iç transferde zorlu günler beklerken özellikle Gökdeniz ile Hami’nin Bordo - Mavili kulübü önemli ölçüde terleteceği belirtildi. 
     YÖNETİMİN Sergen konusunda izleyeceği politika da merakla beklenirken, Başkan Özkan Sümer, "Sıkıntı yaşayacağız. Ancak altından kalkarız" dedi. Futbol Şube Sorumlusu Serdar Bali ise "Hiç kimse merak etmesin, transferi rahat bitireceğiz" ifadesini kullandı. 
     


 SPOR 






















</TEXT>
</DOC>
