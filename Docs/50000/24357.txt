<DOC>
<DOCNO> 24357 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sontur21.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Freni patlayan kamyon eve girdi 1 ölü,6 yaralı 
</HEADLINE>
<TEXT>

     Hatay'ın İskenderun İlçesi'nde freni patlayan kamyon, bir demir-çelik haddehanesinin idare binasına girdi. Olayda bir kişi öldü, biri ağır 6 kişi yaralandı. 
     Nedim Çuhacıoğlu yönetimindeki 31 DV 787 plakalı kamyon, İskenderun Organize Sanayi Bölgesi'ndeki Erdemirler Demir-Çelik Haddehanesi garajına giderken freninin patlaması sonucu haddehane idare binasına girdi. 
     Kazada, binada ve kamyonda bulunan Osman Aslan ve Hanifi Çuhacıoğlu ağır, Adil Çapa, Ali Bozkurt, Akil Köse, Sinem Çuhacıoğlu ile sürücü Nedim Çuhacıoğlu hafif yaralandı. Ağır yaralanan Osman Aslan, ilk müdahalenin ardından Çukurova Üniversitesi Balcalı Hastanesi'ne kaldırılırken yolda öldü. Öteki yaralılar, SSK İskenderun Hastanesi'nde tedavi altına alındı. 







</TEXT>
</DOC>
