<DOC>
<DOCNO> 44191 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/yazar/cemal.html </URL>
<DATE> 2001/09/29/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Hükümette kaptan köşkü boş mu, dolu mu 
</HEADLINE>
<TEXT>

     Koalisyon hükümetinin kaptan köşkü dolu mu Bu soruya, Başbakan yardımcıları Özkan, Bahçeli ve Yılmaz'ın yanıtları acaba ne olabilir 
     Dolu diyen çıkabilir mi 
     İhtimal veremiyorum. 
     Kaptan köşkünün, yani Başbakanlık makamının dolu olduğuna dair çok az işaret var çünkü... 
     Kaptan köşkü dün TÜSİAD'ın da gündeminde yer aldı. Şu soru, Yönetim Kurulu Başkanı Tuncay Özilhan'ın 
     "Bizi gerçekten yöneten birileri var mı Yoksa hepimiz kaderimize mi terk edildik " 
     Şu soru da Özilhan'a ait 
     "İnsanların üçüncü dünya savaşından, medeniyetler çatışmasından, hiçbir şeyin eskisi gibi olmayacağından söz ettikleri bir dünyada, nasıl bir dünya doğrultusunda hareket ediyoruz, bilen var mı Bizi bu sıkıntının içinden çekip çıkaracak bir liderliğe sahip miyiz " 
     Şunu da Özilhan söylüyor 
     "Onurlu bir siyasetçi için önemli olan iktidar koltuğunda ne kadar oturduğu değildir. Önemli olan, giderken arkasından ne söylendiği, tarihe nasıl geçtiğidir." 
     TÜSİAD Yüksek İstişare Konseyi Başkanı Muharrem Kayhan ise Türkiye'nin 'liderlik eksikliğini derinden hissettiği'ni belirtirken şunları ekliyor 
     "Olayların peşinden yetişmeye çalışan değil, ne yapmak istediğini bilen, toplumun önüne hedefler koyan, o hedeflere doğru yol almak için ülkenin kaynaklarını, insanını mobilize edebilen bir yönetimin hasretini çekiyoruz." 
     Hükümette kaptan köşkü... 
     Tepede liderlik boşluğu... 
     TÜİSAD gündeminin üst sıralarında yer alıyor bu konular. TÜSİAD yönetiminden biri dün öğle üzeri şöyle yakınıyordu 
     "Kemal Derviş yine Washington'a gidiyor. Diyelim, IMF'den yine 9 - 10 milyar dolar kapıp geldi. Bizde ne değişecek Borsa mı yükselecek Faizle dolar kuru mu düşecek Hiçbiri olmayacak. Çünkü hükümet bu haliyle devam ettiği sürece, yani siyasette güven boşluğu böyle kaldıkça, kimse kımıldamaz." 
     Sorunun özü burada düğümleniyor. 
     Peki ne olacak 
     Birçok değişik çevrede olduğu olduğu gibi TÜSİAD'da da ne yapmalı arayışı gitgide yoğunlaşıyor. 
     Senaryolardan biri 
     Türkiye'yi seçime götürecek geçici başbakan... 
     Peki ama 'geçici başbakan' formülü nasıl uygulamaya sokulacak Koalisyon ortaklarından seçim sandığında intihar gibi bir kararı içlerine sindirmeleri nasıl istenecek Ya da böylesine kritik bir dönemeçte seçim akıl karı bir iş mi olabilecek 
     TÜSİAD yönetiminden biri dün şöyle dedi 
     "Seçimden artık korkmamak lazım. Yunanistan bir yıl içinde tam üç seçim birden yaptı, siyasal modernizasyon öncesinde... Her seçim aslında ileriye dönük bir umut ve bekleyiş demektir. İlk seçimde sandıktan yine bugünküne benzer zayıf, güçsüz hükümet bile çıksa, bu sonuç bile bir sonraki seçimde nelerin yapılmaması gerektiğini Türkiye'ye gösterir. Ayrıca ekonominin bir erken seçimden daha kötü etkileneceğini sanmıyorum." 
     "Ya Tayyip Erdoğan faktörü Seçim araştırmalarında hep önde gidiyor." 
     Yanıt 
     "Tayyip şimdilik kaydıyla öyle gidiyor. Yarın kendisine çok iyi yeni rakipler çıkabilir." 
     Yazımı noktalarken, TÜSİAD Yönetim Kurulu Başkanı Özilhan'ın şu sözlerinin altını bir kez daha çiziyorum 
     "Bizi gerçekten yöneten birileri var mı .. Onurlu bir siyasetçi için önemli olan iktidar koltuğunda ne kadar oturduğu değildir. Önemli olan, giderken arkasından ne söylendiği, tarihe nasıl geçtiğidir." 
     
     







Hangi Türkçe 


Taliban rozeti 


MGK'nın destek sınırı 


Hükümette kaptan köşkü boş mu, dolu mu 


Dere ve at 


Kim "terörist" 


Anadolu liselerine giriş 


Ortadoğu'dan Orta Asya'ya... 


Günaydın bayım, bugün nasılsınız 


TÜSİAD’ın farklı yüzü... 


Değişmek ve dönmek... 


ABD'nin zorluğu çıkış'ta 


Savaş haberlerini zaplayın 


Borçlunun parası olmalı 


"Laik Cumhuriyet" kurmak kolay mı 


Çifte standart 


</TEXT>
</DOC>
