<DOC>
<DOCNO> 49556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/yazar/bila.html </URL>
<DATE> 2001/10/30/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Başka ne zaman Meclis'e gidilir ki 
</HEADLINE>
<TEXT>

     Türkiye Büyük Millet Meclisi'nin en önemli özelliklerinden biri tarihte Ulusal Kurtuluş Savaşı vermiş ve yönetmiş ilk meclis oluşudur. 
     Büyüklüğü buradan gelir. 
     Atatürk, Ulusal Kurtuluş Savaşı'nı TBMM ile birlikte yürütmüş, oradan, dolayısıyla millet iradesinden aldığı yetkiyle yönetip, yönlendirmiştir. 
     Cumhuriyet, TBMM'nin kazandığı Ulusal Kurtuluş Savaşı üzerine kurulmuştur. 
     Bu özellik TBMM'yi diğer ülke meclislerinden ayıran tarihi bir değerdir. 
     Büyük bir onurdur. 
     Gelin görün ki, böyle bir Meclis'in bugünkü üyeleri Cumhuriyet Bayramı'nda, Meclis'te düzenlenen kutlama törenine büyük çoğunlukla katılmadılar. Cumhurbaşkanı Ahmet Necdet Sezer'in elini sıkıp, bayramı kutlamadılar. 
     Elbette, böyle bir Meclis'in üyesi olmanın onuruyla törenlere katılan milletvekilleri de oldu. Ama bunların sayısı 50'yi bile bulmadı. 541 milletvekilinin neredeyse 500'ü Meclis'e gelmedi. 
     Peki, bir milletvekili böyle bir günde Meclis'e gelmez de ne zaman gelir 
     Meclis üyeliği onurunu böyle bir günde anımsamaz da ne zaman anımsar Cumhuriyet Bayramı'nı kutlamaz da hangi bayramı kutlar 
     Meclis kulislerinden bu vurdumduymazlığa gerekçe olarak, milletvekillerinin Cumhurbaşkanı Ahmet Necdet Sezer'i protesto etmek istemeleri gösteriliyor ki, bu özrü kabahatinden büyük bir gerekçe... 
     Geçmiş yıllara bakıldığında bu gerekçenin doğru olduğunu da düşünmek zor. Çünkü geçmiş yıllarda da milletvekillerinin bu törene çok yüksek sayıda katıldıkları pek görülmüyor, ancak bu yılki kadar düşük olmadığı da biliniyor. 
     Eğer, Meclis kulislerinden yansıdığı gibi milletvekillerinin maaşlarına karşı tutumu nedeniyle Cumhurbaşkanı Ahmet Necdet Sezer'in protesto edilmesi için Meclis'e gelmedilerse bu, izahı çok daha güç bir durumdur. 
     Cumhuriyet Bayramı, bırakın maaş gibi abes bir gerekçeyi, hiçbir gerekçeyle hiçbir protestoya sahne olacak bir bayram değildir. 
     Cumhuriyet Bayramı'nı kutlamak, onun coşku ve sevincini içinde duyup yaşamak ve paylaşmak, herkesten önce, Ulusal Kurtuluş Savaşı'nı vermiş, Cumhuriyet'i kurmuş bu Meclis'in üyelerinde bulunması gereken bir bilinçtir. 
     
     







Biri sağcı, öteki solcu 


Nerede neşesi 


Başka ne zaman Meclis'e gidilir ki 


Araplar, Türkler, Atatürk ve bazı sorular... 


Gündem "terör" 


Manyak bilim adamı .. 


Cumhuriyet nasıl bir ortamda kuruldu 


Terör biter, yeter ki... 


Arap Kaymakam, Sakallı Eşref, Cumhuriyet 


Kemalizm, Cumhuriyet ve geleceğimiz 


Bebelere düşen bombalar 


Allah'ın hakkı dokuzdur 


Para icrada olabilir 


Sofra içeceği 


UND kendi içindeki kapıyı da açmalı 


</TEXT>
</DOC>
