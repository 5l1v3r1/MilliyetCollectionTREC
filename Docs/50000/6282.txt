<DOC>
<DOCNO> 6282 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/son/sondun19.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Ramallah'da çatışma 
</HEADLINE>
<TEXT>

     Filistin özerk yönetimi altındaki Batı Şeria'nın Ramallah kentinde, silahlı Filistinliler ile İsrail askerleri arasında çatışma meydana geldiği bildirildi. 
     Görgü tanıklarının açıklamalarına göre, kentin sınırındaki bir otel ve yakınındaki binada bulunan ve yüksek kalibreli silahlar da kullanan İsrail askerleri, inşaat halinde olan binalardaki otomatik silahlı Filistinlilere ateş ediyor. 
     Tanıklar, İsrail askerlerinin tanka yerleştirilen 12.7 çapındaki otomatik silahlar da kullandığını belirtirken, hastane kaynakları yaklaşık 10 Filistinli göstericinin yaralandığını kaydetti. 
     Çatışmanın, İsrail işgalini protesto eden yaklaşık 200 Filistinlinin yolu kesmesinin ardından silahların patlaması üzerine göstericilerin çevredeki binalara girmesiyle şiddetlendiği bildiriliyor. İsrail ordusunun bir sözcüsü de, askerlerin ilk önce taş atan Filistinlilere gösteri kontrol teknikleriyle yanıt verdiğini, daha sonra Filistinlilerin gerçek mermiyle ateş açmasının ardından onların da gerçek mermiyle yanıt vermeye başladıklarını söyledi. 




</TEXT>
</DOC>
