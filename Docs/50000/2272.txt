<DOC>
<DOCNO> 2272 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/theper.html </URL>
<DATE> 2001/01/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Önemli bir uyarı var 
</HEADLINE>
<TEXT>

     Yurdumuzda gündem ne kadar çabuk değişiyor değil mi Bir mesele toplumu üç gün alıp götürüyor, dördüncü gün bir siyasi, bir laf ediyor hadi bakalım bütün toplum bu lafın peşine. Önceki mesele hallolsa yüreğim yanmayacak, herkesin ileri geri laf ettiği mesele bir kenarda unutuluyor hadi gelsin yenisi. Toplumun bu özelliğini bilenler bunu kendi menfaatlerine öyle güzel kullanıyorlarki. 
     Şimdi gündeme gelecek olan bir Anayasa değişikliği meselesi var. Siyasi partiler kolay mı kapatılsın, zor mu Milli Güvenlik Konseyi zamanında çıkarılan kanunların Anayasa’ya aykırılığı iddia edilsin mi, edilmesin mi Bu değişiklik konuları her partinin kendi menfaati uğruna nasıl pazarlık konusu yapılacak, bunlardan nasıl maksimum fayda sağlanmaya çalışılacak, değişikliğe "evet" oyu vermek için ne kadar taviz koparılacak, bakın piyasa nasıl kızışacak, vatandaş da bu tartışmanın ortasında kalacak. Yani yapılması gereken değişiklik, olması gerektiği için olmayacak, kim ne kadar taviz koparırsa ona göre "evet" diyecek veya demeyecek. 
     Ancak bu arada Sayın Cumhurbaşkanı’nın işaret ettiği bir nokta gözden kaçacak. Daha şimdiden siyasi partiler tarafından pek ilgi gösterilmedi. Oysa hukukçu Cumhurbaşkanı çok ama çok önemli bir noktaya işaret etti. Diyor ki, Anayasa’da yer alan TBMM’nin af yetkisi kaldırılmalıdır. 
     
     Evet kaldırılmalıdır, zira 
     Bilindiği gibi sistem kuvvetler ayrılığı sistemidir. Yani yasama, yürütme ve yargı birbirinden bağımsızdır. Yargı yetkisi Türk milleti adına bağımsız mahkemelerce kullanılır. Ancak bizim Anayasa 87. madde ile Meclis’e af yetkisi vermekle, bağımsız mahkemelerin kararlarına müdahale etmektedir. Madem ki, güçler ayırımı vardır öyleyse birbirine müdahale de edememelidirler. Dolayısı ile Meclis’in af yetkisi kalkmalıdır. 
     İşte Sayın Cumhurbaşkanı’nın, doğruyu gören bir kişiliği ve hukukçu kimliği ile işaret ettiği önemli nokta. Bakalım siyasi kadro ne yapacak, bana kalırsa pek işine gelmediği için yan çizecek. Zira her af, bir oy kaynağı olarak görülüyor, olur mu şimdi pişmiş aşa su katmak. 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
