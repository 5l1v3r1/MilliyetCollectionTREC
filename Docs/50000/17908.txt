<DOC>
<DOCNO> 17908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/guncel/gun02.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Türk polisi, teröristlere karşı takındığı tavırla eleştiri oklarına hedef oldu 
</HEADLINE>
<TEXT>
Türkiye tedbirin dozunu kaçırdı ’ 
Dünya medyası, yayınlarında, Türk yetkilileri Çeçen teröristlere gereğinden fazla hoşgörü göstermekle suçladı... 
     İHSAN DÖRTKARDEŞ DHA 

     Swissotel baskınını Alman Sat 1, RTL, ZDF, ARD, İngiliz BBC, Fransız TV5, Euronews, Yunan ERT ve Alpha, Çin CCTV, Japon NHK, Katar El Cezire, Ürdün, Suriye ve İtalyan RAI kanalları ayrıntılı bir şekilde duyurdu. Dünya televizyonları, Çeçenler'in daha önce Türkiye'de gemi kaçırdığını, buna rağmen devlet yetkililerinin Çeçenler'e ılımlı davrandığını savundu. 
     
'Tokalaşarak bitirdiler'      İngiliz The Times gazetesi, baskına ilişkin haberinde, İngiliz kongre organizatörü Karen Eraly'nin ifadelerine yer verirken şu yorumu yaptı "Otel kuşatması, gülümseme ve el sıkışmayla bitti. Türkiye'nin Çeçen savaşçılara destek verdiği iddiaları Rusya'da derin kaygılara yol açtı. Rusya İçişleri Bakanlığı, olayı Türk yetkililerin asilere verdiği desteğin açık bir örneği olarak nitelendirdi." 
     
'Dost terörist' eylemi      The Independent da "Otel müşterilerinin dehşet dolu 10 saati" başlıklı haberinde Early'nin ifadelerini kullanırken, bir başka haberde, "Çaresiz Çeçenler, dünyaya seslerini duyurmak için teröre başvurdu" denildi. PKK'nın yayın organı Özgür Politika gazetesiyse, baskını "Dost terörist eylemi" başlığıyla duyurdu. Haberde, Avrasya Feribotu eylemiyle tanınan Türkiye'nin "dost teröristi" Muhammed Tokcan aracılığıyla, ölüm oruçlarına karşı gündem yaratıldığı iddia edildi. 
     
Mumcu kendini savundu      Tek amacım turizm gelirini kurtarmaktı’ 
     Turizm Bakanı Erkan Mumcu, Swissotel'deki işgal ve rehin alma olayına yaklaşımının "olayı önemsiz göstermek değil, turizme etkisini en aza indirmek" olduğunu söyledi. Mumcu, önceki günkü açıklamalarının bazı gazetelerce "diğer cümlelerden bağımsız olarak, kastı dışında bir yaklaşımla ele alındığını" savundu. Mumcu, yaşanan olayın sadece sansasyonel boyutunun öne çıkmasının turizme vereceği zararın büyüklüğüne dikkat çekmek istediğini dile getirdi. Eylemin mazur görülecek hiçbir tarafı bulunmadığı belirten Mumcu, "Masum insanların hayatlarını tehdit eden hukuk dışı, insanlık dışı bu eylemi kınıyorum" sözleriyle açıklamasını noktaladı. n ANKARA MİLLİYET 
     
RTÜK Turizmi vurmayalım Eylem haberlerine SANSÜR RİCASI      Çeçen teröristlerin gerçekleştirdiği baskına ilişkin haberlerin dikkatli kullanılması gerektiğini vurgulayan Radyo ve Televizyon Üst Kurulu RTÜK , turizmin Türkiye'nin en hayati sektörlerinden olduğunu hatırlattı. RTÜK, yaptığı açıklamada 2001'de yabancı turist hedefinin 12.5 milyon kişi, gelir hedefinin de 10 milyar dolar olduğu belirterek, medya kuruluşlarının Türkiye'nin imajını zedeleyecek haberlere yer vermemesi istedi. n ANKARA MİLLİYET 
     
GENEL KANI Baskın, medyatik amaçlıydı’      ABD The New York Times ve The Washington Post, Türkiye'nin Çeçen sempatisine dikkat çekti. The Washington Post muhabiri Molly Moore, baskının İstanbul'da son beş hafta içinde meydana gelen ve Çeçen sempatizanlarının katıldığı ikinci olay olduğunu hatırlattı. The New York Times muhabiri Douglas Frantz ise Başbakan'ın Çeçenler'den "Kardeşlerimiz" diye söz ettiğini duyurdu. 
     BELÇİKA La Libre Belgique gazetesi, Tokcan ve arkadaşlarının daha önce yaptıkları eylemlere değinirken Le Soir, Türkiye'nin Rusya karşısında zor duruma düştüğünü öne sürdü. La Derniere Heure gazetesi, rehin alma olayı sırasında otelde 6 Belçikalı bulunduğunu, rehinelerin fazla korkulu anlar yaşamadığını, eylemin "medyatik amaçlı" olduğunu anlattı. 
     ALMANYA Frankfurter Allgemeine gazetesi, rehin alma olayına katılanların 12 saat sonra teslim olduklarına işaret ederek, Tokcan liderliğindeki grubun daha sonra, Türk turizmine verdikleri olası zarardan dolayı özür dilediklerini belirtti. Gazete, Ecevit'in "Çeçenler bizim dostumuzdur" sözlerini de aktardı. 
     İNGİLTERE The Daily Telagraph, eylemin ekonomik kriz varken sempati bulmayacağını kaydederek "Türk turizmine inen darbe kızgınlık yarattı" dedi. The Times da "Otel baskını dostane bitti" başlığı ile verdiği haberde, Türkler'in isyancıları desteklediği için Rusya'nın kızgın olduğunu yazdı. n YASEMİN ÇONGAR Washington NEVSAL ELEVLİ Londra 
     
Tüfekleri yabancı pasaportla aldılar      Teröristlerin Düzce ile olan bağlantılarını araştırdıklarını açıklayan Düzce Emniyet Müdürlüğü, Düzce Sarsılmaz Silah Sanayii'nde üretilen pompalı tüfeklerin "Sarsılmaz" marka değil, "Havakar" marka olduğunu belirterek, şunları söylediler "Swissotel'de kullanılan pompalı tüfekler, yabancı bir pasaportla alınmış. 1996 yılında çıkan silah alımına ilişkin yasa, turist pasaportuyla istenildiği kadar tüfek alımına imkan veriyor." 
     
     'Düzceli şiddet sevmez' 
     Sarsılmaz Silah Sanayi Yönetim Kurulu Başkanı Latif Aral Aliş de Türkiye'de bin 900 bayileri olduğunu belirterek, eylemcilerin kendi bayilerinden silah alıp almadıklarını bilmediklerini söyledi. Aliş, "Av tüfekleri ruhsatla çıkarılır. Silah sanayiinin bulunduğu bir ilçede suç oranının az olması, Düzceli'nin şiddete karşı olduğunu gösterir. Bir yılda ülkemizde 90 bin, ABD ve Avrupa'da 600 bin av tüfeği satılmaktadır" dedi. 
     



 GÜNCEL 















</TEXT>
</DOC>
