<DOC>
<DOCNO> 19800 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/spor/spo03.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel - Hagi ikilisi forvette 
</HEADLINE>
<TEXT>

Galatasaray Teknik Direktörü Mircea Lucescu son kararını verdi. Serkan ile Arif bugünkü sınavda yedek bekleyecek 
     ERHAN TELLİ 

     Hazırlıklar tamam 
     SARI - Kırmızılı takım, Fenerbahçe maçının son antrenmanını dün akşam yaptı. Teknik Direktör Mircea Lucescu, günlerdir düşündüğü forvet konusunda kararını sonunda verdi. Rumen hoca, forvette Mario Jardel ile Gheorge Hagi'yi oynatacak. Buna karşılık Serkan ve Arif ikilisi ise yedek kalacak. Kararın Serkan ve Arif ikilisinde hayal kırıklığı yarattığı belirtildi. 
     
     'Göreve hazırım' 
     LUCESCU, dün Brezilyalı golcü ile son bir görüşme yaptı. Rumen hoca, "Hazır mısın Sakatlığın seni rahatsız ediyor mu Eğer etmiyorsa sana ilk onbirde yer vereceğim" dedi. Jardel ise kendisini iyi hissettiğini söyledi ve "Hazırım. Görev bekliyorum. Elimden geleni yapacağım" karşılığını verdi. Lucescu da bunun üzerine Hagi'yle birlikte Jardel'de karar kıldı. 
     
     'Hedef galibiyet' 
     GALATASARAY'ın hocası, futbolcularıyla yaptığı toplantıda da uyarılar yağdırdı. Seyirciye karşı herkesin kulaklarını tıkaması gerektiğini belirten Lucescu, "Hedefimiz galibiyet. Eğer bu karşılaşmayı kazanırsak şampiyonluk yolunda çok büyük bir avantaj elde etmiş oluruz. Eğer beşinci şampiyonluğu istiyorsanız sahada her şeyinizi verin" dedi. 
     



 SPOR 



























</TEXT>
</DOC>
