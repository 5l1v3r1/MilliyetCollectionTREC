<DOC>
<DOCNO> 7467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/dunya/dun03.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Bill’e rüşvet soruşturması 
</HEADLINE>
<TEXT>

     YASEMİN ÇONGAR Washington 

     Beyaz Saray’dan ayrılalı neredeyse bir ay geçti, ama eski Başkan Bill Clinton ABD’de manşetlerden düşmüyor. Görevdeki son gününde aldığı af kararları çerçevesinde, vergi kaçakçısı milyarder işadamı Marc Rich’in cezasını da bağışlayan Clinton, bu kararını "para karşılığı" aldığı iddiasıyla, Kongre’den sonra, güvenlik birimleri tarafından da "rüşvet soruşturmasına" hedef oluyor. 
     Federal Soruşturma Bürosu’nun FBI New York’ta başlattığı soruşturma, Marc Rich’in eski eşi Denise Rich tarafından Demokratik Parti’ye, Bill Clinton’ın kurmakta olduğu başkanlık kütüphanesine ve Senatör Hillary Clinton’ın siyasi kampanyasına yapılan yaklaşık 1 milyon 800 bin dolarlık bağışın "af kararında rol oynayıp oynamadığını" ortaya çıkarma amaçlı. ABD’de başkanların af yetkisi "mutlak" olsa bile, rüşvet iddialarının güçlenmesi halinde Clinton’ın bu çerçevede yargılanmasının yolu açılabilecek. 
     


 DÜNYA 














</TEXT>
</DOC>
