<DOC>
<DOCNO> 39576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur09.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Rahşan Ecevit "Benim düşündüğüm katillerin affı değildi" 
</HEADLINE>
<TEXT>

     DSP Genel Başkan Yardımcısı Rahşan Ecevit, ''Benim düşündüğüm af katillerin affı değil, garibanların affıydı'' dedi. 
     Rahşan Ecevit, Şartla Salıverilme, Dava ve Cezaların Ertelenmesine İlişkin Yasa'yla ilgili yazılı bir açıklama yaptı. 
     Rahşan Ecevit, açıklamasında şunları kaydetti 
     ''Değerli işadamı ve yazar Sayın Üzeyir Garih'in katili aranırken, bazı gazeteler Şartlı Salıverme Yasası'nı yeniden gündeme getirdiler. O arada bir yazar da bu yasadan beni sorumlu tuttu. Oysa ben, defalarca bu affın benim düşündüğüm af olmadığını söyledim. Benim düşündüğüm af katillerin affı değil, garibanların affıydı. Bir somun ekmek çalanlar için istenilen affın içine katilleri de sokan ben değilim. Katillerin bile cezalarının silinmesini kolaylaştıran kanunlarımızı hala düzeltmeyen de ben değilim. 'Adalet' adı altında affın kapsamını genişletmek için hala uğraşan da ben değilim.'' 
     
     
     






</TEXT>
</DOC>
