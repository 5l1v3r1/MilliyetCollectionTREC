<DOC>
<DOCNO> 3887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sondun13.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban Leonardo DiCaprio'nun saç modelini yasakladı 
</HEADLINE>
<TEXT>

     Afganistan'da ülkenin büyük kesimini denetimi altında tutan Taliban, Titanic filminin ünlü yıldızı Leonardo DiCaprio'nun saç modelini yasakladı. 
     Başkent Kabil'de çalışan berber Şahr-ı Nau, 28 berberin, müşterilerin ensesini kazıyıp, kakülünü uzun bıraktığı için bir hafta süreyle gözaltına alındığını belirterek, berberlerin, gençleri Batılı saç modellerine özendirmekle suçlandığını söyledi. Fazileti Koruma Bakanlığı'nda görevli memurların, çok sayıda genç Afganın saçını kestiğini kaydeden Şahr-ı Nau, Taliban'ın yasağının etkili olduğunu, DiCaprio saçlı kişilerin tekrar berbere gelip saçlarının siyasi normlara uyan şekilde düzeltilmesini istediğini söyledi. 




</TEXT>
</DOC>
