<DOC>
<DOCNO> 41542 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun01.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
İnanması zor ama CİA'nin casus kedileri varmış.. 
</HEADLINE>
<TEXT>

     Amerikan istihbarat servisi CIA'nın, Soğuk Savaş yıllarında kedileri bile casus olarak kullanmayı tasarladığı anlaşıldı. 
     Ulusal Güvenlik Arşivleri tarafından internetten kamuoyuna açıklanan resmi belgelere göre, CIA yetkilileri ''Acoustic Kitty'' Ses Veren Pisi Pisi adını verdikleri plan uyarınca, içlerine alıcı, verici ve anten yerleştirdikleri kedileri casus olarak kullanabilmek için çalışmalar yaptı. 
     ''Pisi Pisi'' projesinde, özellikle zor eğitilen kediler seçilecek ve özel eğitimden geçirildikten sonra rakipleri ''dinlemek'' üzere görevlendirilecekti. Durumu anlatan 1967 yılından kalma bir belgede, ''Kedinin karnını açtılar, içine piller, teller yerleştirdiler. 
     Hayvanın kuyruğunu da anten haline getirdiler, ama denemeler yapılırken hayvan taksinin altında kalarak ezildi...'' ifadesi kullanılıyor ve uygulanmasının çok zor olduğuna kanaat getirilince projeden vazgeçildiği belirtiliyor. 
     
     
     







</TEXT>
</DOC>
