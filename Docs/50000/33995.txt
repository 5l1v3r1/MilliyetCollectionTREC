<DOC>
<DOCNO> 33995 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sonspo11.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Aston Villalı Alpay "Galatasaray'ı elenmesi yılın sürprizi olur" 
</HEADLINE>
<TEXT>

     İngiltere'nin Aston Villa takımında forma giyen Alpay Özalan, Galatasaray-KS Vllaznia İşkodra maçını izlediğini belirterek, ''Vllaznia'nın Galatasaray'ı elemesi, Avrupa'da yılın sürprizi olur'' dedi. 
     Alpay, ''www.alpayozalan.com'' adlı internet sitesinde yaptığı açıklamada, Galatasaray'ın KS Vllaznia İşkodra karşısında biraz zorlandığını, ancak bunu normal karşıladığını söyledi. 
     Sarı-kırmızılıların yeni bir takım kurduğunu ifade eden Alpay, açıklamasını, şöyle sürdürdü 
     ''Galatasaray 2 değil, tek farklı bir galibiyetle de ayrılsaydı benim favorim yüzde 100 Galatasaray olurdu. Çünkü Galatasaray bir Avrupa takımı ve bu tür zor durumlardan kolayca kurtulabilecek bir anlayışa sahip. Vllaznia mantık olarak Galatasaray'a rakip olamaz. Eğer tur atlarsa, yılın sürprizi olur.'' 
     Galatasaray'da dünkü maçta, Sergen, Vedat ve Mondragon'un oynamadığını hatırlatan Alpay, ''Berkant da yeni sakatlıktan çıkmıştı. Bu oyuncular takıma katılıp, uyum oranlarını arttırdıklarında, o zaman Avrupa'da başarıdan başarıya koşan Galatasaray'ı yeniden izlemeye başlayacağız'' diye konuştu. 
     Aston Villa'da hedeflerinin UEFA Kupası'na kalmak olduğunu kaydeden Alpay, şunları söyledi 
     ''UEFA Intertoto Kupası yarı final ilk maçında Rennes'e 2-1 yenildik. 1 Ağustos'ta sahamızdaki rövanş maçında turu atlayacağımıza inanıyorum. Tek dileğimiz bu kupada şampiyon olup, UEFA Kupası'na geçebilmek.'' 






</TEXT>
</DOC>
