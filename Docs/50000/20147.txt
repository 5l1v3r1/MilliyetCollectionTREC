<DOC>
<DOCNO> 20147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sondun09.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalya'da Radikal Parti'nin lideri açlık grevine yeniden başladı 
</HEADLINE>
<TEXT>

     İtalya'da Radikal Parti'nin lideri Emma Bonino, yeniden açlık grevine başladı. 
     Ülkede genel seçimlere 5 gün kala Radikal Parti'nin görüşlerinin basında yeterince yer almaması gerekçesiyle basının ilgisizliğini protesto eden ve genetik bilimsel araştırmalara yasaklamanın kaldırılmasını isteyen Bonino'ya bu kez 400 parti sempatizanı da eşlik ediyor. 
     27 Nisan-3 Mayıs arasında tek başına açlık grevi yapan Bonino, 3 gün hastanede tedavi görmüştü. ''Verilen vaatler tutulmadı ve bilimsel araştırmalarla ilgili hiçbir somut girişim yapılmadı'' diyen 53 yaşındaki Bonino, gece yarısı 400 kişiyle birlikte yeniden açlık grevine başladı. Cumhurbaşkanı Carlo Azeglio Ciampi'ye bir kez daha mektup yazan Radikal Parti lideri, medyanın dikkatinin radikal girişimlere çekilmesi konusunda Ciampi'nin kendilerine yardımcı olmasını istedi. 






</TEXT>
</DOC>
