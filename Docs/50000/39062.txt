<DOC>
<DOCNO> 39062 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yazar/okur.html </URL>
<DATE> 2001/08/26/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Yeter ki kar olsun suni de olsa olur 
</HEADLINE>
<TEXT>

Turizmci kardan yana şanssız ama asıl problem havadan kente turist taşımak 
     "Havasına suyuna... Toprağına taşına... Bir can feda cennet yurduma..." 
     Ayten Alpman, 1970'li yılların sonunda Türkiye'ye bu şarkıyla sesleniyordu. Bugün Tarkan, "Kuzu kuzu" diyor.... 
     Memleketin Doğu penceresi burası 
     "Erzurum..." 
     Oysa bir hafta önce ülkenin batısında Tarkan yeri göğü inletiyordu, zil takarak, göbek atarak... 
     Çeşme, Bodrum, Marmaris, Antalya... 
     Bir yanda Tarkan bir yanda durmadan havaalanına inen turistler... 
     8 milyon turist. 
     Yıl sonunda beklenen 10 milyar dolar döviz. 
     Oysa Erzurum'da turist bekliyor. 
     Batıda güneş, deniz, kum... Doğuda kar, dağ, kaplıca... Onlar kışa hazırlanıyorlar.... 
     İşte size iki pencere.... 
     Bakın, okuyun ve karar verin... 
     Sorun ne 
     
     KAR GARANTİSİ 
     Erzurum Polat Rönesans Otel'in Genel Müdürü Bülent Kalender diyor ki 
     "Müşterilerimize kar garantisi veriyoruz." 
     Yanlış anlamayın sakın Bildiğiniz gibi kışın yağan kardan bahsediyoruz. 
     Geçen yıl Erzurum'a kar yağmayınca kış turizmine hizmet etmek için yapılan bu beş yıldızlı otellere milyon dolar yatıranlar "espri" üretmeye başlamış. Eh, 100 milyon dolar yatırım boşa gidecek değil ya, bölgeye yatırım yapanlar da çözüm aramaya başlamış. Elbette dua yerine proje üreterek... 
     
     SÖZLER TUTULSUN 
     Şimdi Erzurum'da yatırım yapan turizmciler harıl harıl suni kar üretme derdine düşmüşler. 
     Mülkiyeti Erzurum İl Özel İdare'ye bağlı Palandöken Dağı Tatil Kenti, yani Dedeman ve Polat Grubu'nun birlikte yola çıktıkları bu projenin sağlıklı yürüyebilmesi için kaynağa ihtiyaç var. 
     Ancak yatırımcı grubun temsilcilerine göre kimseden beş kuruş istenmiyor, sadece verilen sözler yerine getirilsin, yeter... 
     
     HAVA ULAŞIMI 
     Ama bir nokta var ki, önemli mi önemli... 
     Ulaşım. 
     Türk Hava Yolları, haftada iki gün Erzurum'a uçak yollarsa bu işler olur mu 
     O yüzden kısa bir süre önce yatırımcılar bir araya gelip "turizm konseyi" kurmuşlar. 
     Dertlerini Turizm Bakanı'na anlatmak için kırk takla atıyorlar. 
     
     







Çay artık Rizeliye tat vermiyor 


Son mesaj 


Sümüklü et 


Kargalar güler mi, ağlar mı 


Ekonomiye kar yağmış 


Yeter ki kar olsun suni de olsa olur 


Tezeğin tonu kaç dolar eder 


30 yaş kuşağının feryadı 


Saddam'ın deprem yardımı, valilik lojmanı oluyordu 


Rize'nin hırçın denizi Kadınlar 


"Nasıl da, oturttu amma ." 


Türkiye’de "mucize", olur mu, olmaz mı 


Ayşe Hanım Teyzem mark’ı verecek Euro’ alacak 


Dört Buçuktan beş GEÇTİ 


</TEXT>
</DOC>
