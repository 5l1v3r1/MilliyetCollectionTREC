<DOC>
<DOCNO> 25099 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas04.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Filmi önce uzmanları seyretti 
</HEADLINE>
<TEXT>
Pearl Harbor’a askeri gala 
ABD’de ilk gösterimi bir nükleer uçak gemisinde yapılan Pearl Harbor’ adlı film, Türkiye’de de bir ilke imza attı.. Filmin galası, Deniz Harp Okulu’ndaydı 
     DENİZ ALTUNTAŞ 

     Deniz Harp Okulu, Tuzla’daki tesislerini Türkiye’de 8 Haziran’da vizyona girecek Pearl Harbor’ adlı filme açarak bir ilke imza attı... 
     Özel galası Deniz Harp Okulu’nda düzenlenen Pearl Harbor’ı ilk izleyenler arasında, Birinci Ordu Komutanı Orgeneral Necdet Timur, Kuzey Deniz Saha Komutanı Koramiral Özden Örnek, Tuzla Deniz Harp Okulu Komutanı Tümamiral Aydın Gürül, emekli Oramiral Nejat Tümer’in de aralarında bulunduğu komutanlar, okul öğrencileri ve davetliler vardı. 
     
     Ders konusu olmaz’ 
     Filmi güzel ve haraketli bulan Tümamiral Gürül, gala için teklifin bizzat Amerikalı yapımcı firma United International Pictures’dan geldiğini söyledi ve görüşlerini de şöyle özetledi 
     "Talep bize mantıklı geldi. Filmde, Japonlar’ın Pearl Harbor Üssü’ne sürpriz taaruzu anlatılıyor. Gerçekte Amerika saldırıyı bekliyordu. Yapım ders konusu olacak nitelikte değil. Olay sinema sanatının teknolojisi kullanılarak biraz görselliğe dönük işlenmiş. Film, hiçbir zaman için düşmana karşı uyumamanın gerekliliğini işliyor." 
     
     Öğrenciler Etkilendik 
     Deniz Harp Okulu öğrencileri de Pearl Harbor’ı etkileyici buldu. Kendilerini savaşın içindeymiş gibi hissettiklerini itiraf eden öğrenciler, "Film devamlı uyanık davranmamızın ve güçlü olmamızın önemini gösteriyor" dedi. 
     
     Tümamiral Gürül Radar teknolojisi abartılmış 
     Pearl Harbor’ı izleyenler arasında, okul komutanı Tümamiral Aydın Gürül de vardı. Tümamiral Gürül yanda-solda , film çıkışı eleştirilerini de özellikle Japon uçaklarını saptaması gereken radar’ teknolojisi üzerine yöneltti. Bir asker olarak Pearl Harbor’dan etkilendiğini söyleyen Tümamiral Gürül, "Ancak gerçek hayatla bazı uyuşmazlıklar var. Filmde sık sık görüldüğü gibi, 1940’lı yıllarda bu tür radar teknolojisi yoktu" diye konuştu. 
     



 YAŞAM 



























</TEXT>
</DOC>
