<DOC>
<DOCNO> 40046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/02/ekonomi/eko05a.html </URL>
<DATE> 2001/09/02/ </DATE>
<TIME>  </TIME>
<AUTHOR>  </AUTHOR>
<HEADLINE>
10,000'in üstünde dirençler güçlü 
</HEADLINE>
<TEXT>

Dirençlerin kırılması için hacim artışına ihtiyaç var, artış olmazsa yatay hareket sürer 
     Zeynep Candan AKTAŞ 

     Hafta içinde 10,423'e dek süren atağın ardından kısa vadeli göstergelerin aşırı alımlara ulaşmasıyla İMKB 100 Endeksi’nde k r realizasyonları güçlendi. Daralan hacimle cuma günü test edilen 9,653 puanda şimdilik destek bulunmuş gibi görünüyor. Endeksin kısa vadeli göstergelerinden CCI, RSI ve Stochastic aşırı alım bölgelerinden dönüşe başlarken, MACD ve Momentum yatay bir görünüm sergiliyorlar.Uzun vadeli göstergeler ise nisbeten daha olumlu bir görünümde. Aşırı satım bölgelerinden toparlanma çabaları ve alım eğilimleri sürüyor. Endeksin yükselen dipler görünümünü de buna ilave ettiğimizde teknik olarak kısa vadeli bir düzeltme içinde bulunduğu söylenebilir. Kısa bir oyalanma ve güç toplama çabasından sonra 10,200'ün kırılması halinde bu kez 11,000'lere ulaşılabilir. Ancak neredeyse bir yıldır endekse defalarca destek ve direnç olan 10,000-11,500 aralığını geçmek o kadar kolay değil. İşlem hacmine ihtiyaç var. Eğer hacim sağlanamazsa çok sıkıntılı ve yatay bir hareket izlenmesi olasılığı güçlü. 
     
     Dikkatler reel sektörde 
     Bu arada ekonomideki daralmanın beklentilerin üstünde gerçekleşmesi dikkatlerin bir kez daha reel sektöre çevrilmesine neden oldu. Ekonominin çarklarını döndürecek, üretim ve istihdam artışı yaratacak tedbirlerin alınmaması halinde borsada zaten çok yüksek görünen F K oranları İMKB 100'deki şirketlerin F K ortalaması 39 fiyatlar sabit kalsa bile daha da yükselecek. Teknik verilerin olumluluğuna karşın borsada fiyatların artışının önündeki en büyük engellerden biri bu. Diğer taraftan, kış aylarına girilmesiyle birlikte hem siyaset sahnesinde sancıların artacağı, hem de enflasyonda artış beklentisi var. Son günlerde dövizde bir miktar gerileme yaşanmasına rağmen yukarıdaki nedenlerle bu borsaya yansımadı. Genel tabloda ağırlıklı olarak olumsuz bir görünüm izleyen yatırımcılar, olumlu gelişmelere bazen hiç prim vermeyebiliyorlar. Geçen ay gündeme gelen reel sektöre destek projesi bir an önce uygulamaya alınabilirse bunun etkileri zamana yayılı olsa da geleceğe dönük olumlu bir beklenti yaratabilir. 
     Bu hafta için endeksin destekleri 9,500 ve 9,300'de iken dirençler 10,000 ve 10,200 seviyelerinde bulunuyor. 
     Bol kazançlı haftalar dileğiyle. 
     



 EKONOMİ 
















</TEXT>
</DOC>
