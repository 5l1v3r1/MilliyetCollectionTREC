<DOC>
<DOCNO> 46395 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sontur23.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendisi hakkında açtığı davayı kazandı 
</HEADLINE>
<TEXT>

     Selçuklu Efe Ali Gültekin, tek kurucu üye olarak kaldığı Ege Zeybekleri Derneği Selçuk Şubesi'nin feshedilmesini sağlamak için yasa gereği kendisi ve dernek hakkında dava açtı. 
     Selçuk Sulh Hukuk Mahkemesi'nde açılan ve derneğin feshedilmesiyle sonuçlanan dava sürecine gelinceye kadar derneğin ayakta kalmasını sağlayan Efe Ali Gültekin, bu uğurdaki mücadelesine 1986'da başladığını belirtti. 
     Selçuk'ta doğan ve bugün 65 yaşında olan Ali Efe, Kurtuluş Savaşı'nda büyük başarı kazanan efeleri yaşatmak için 11 arkadaşıyla biraraya gelerek derneğin Selçuk şubesini kurduğunu belirtti. Ali Efe şunları söyledi 
     ''Ancak derneğin kuruluşundan sonra ne belediyeden ne de diğer kuruluşlardan ilgi gördük. Şubenin çalışmalarını 10 yıl boyunca sürdürmeye çalıştık. Ancak zamanla, zorlandığımız için kurucu üyeler tek tek ayrılmak zorunda kaldı. Ben tek başıma kalınca, çalışmaları yürütmekte güçlük çektim ve derneği feshetmek için yasa gereği hem kendisi hem de dernek hakkında açtığım davayı kazandım.'' 
     






</TEXT>
</DOC>
