<DOC>
<DOCNO> 25072 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/siyaset/siy03.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Böyle Kurt’ görülmedi 
</HEADLINE>
<TEXT>

     COŞKUN YAMAN Balıkesir DHA 

     Balıkesir’in Savaştepe ilçesinin MHP’li Belediye Başkanı Şeref Kurt, meclis kararıyla, ilçedeki 100. Yıl Atatürk Parkı’nın adını değiştirerek yerine Alparslan Türkeş’in ismini verdi. İlçenin 20 yıllık amblemini de değiştiren Kurt, üç hilalli, dokuz ışıklı, 16 Türk devletini sembolize eden yeni bir amblem yaptırdı. 
     18 Nisan seçimlerinde göreve gelen Kurt, yeni yapılan park, bulvar, cadde ve çeşmelere, Devlet Bahçeli, Koray Aydın ve Gün Sazak’ın adını verdi. Kurt, açılışları da bir caddeye adını verdiği, Bayındırlık ve İsk n Bakanı Koray Aydın’a yaptırdı. Aydın, yollara, parklara milliyetçi isimlerin verilmesini doğal karşıladığını belirtti. 
     Kurt’un, Türkeş Parkı’ndaki tüm çam ağaçlarını kestirdiği, sadece 9 selvi bıraktığı, parktaki bayrak direği sayısının da 9 olduğu ortaya çıktı. 
     Meclis kararıyla çalıştığını belirten Şeref Kurt, "İddiaları komik buluyorum. Atatürk Parkı atıl vaziyetteydi. Tabelası yoktu. Yeniden düzenledik. En büyük Atatürkçü benim" dedi. 
     



 SİYASET 


















</TEXT>
</DOC>
