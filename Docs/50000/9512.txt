<DOC>
<DOCNO> 9512 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/yazar/okur.html </URL>
<DATE> 2001/03/01/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Enflasyon hedeflemesi mi Şaşırıp kaldık... 
</HEADLINE>
<TEXT>

     Program, program dedik. 
     Sonunda sil baştan yaptık, başa döndük... 
     Umut bağladık, yanıldık. 
     Programın özü enflasyon canavarının belinin kırılmasıydı. 
     Oysa biz, 14 ay sonra yeniden yüklü zamlarla tanıştık. 
     Nereden nereye 
     Öykü bildik ama sıradan değil... Bankalar el değiştirdi, programa mazeret yaratıldı. 
     Ne oldu 
     Güvendik, ama çıkmaz bir yola girdik diyenler haksız çıkmadılar bu kez... 
     Tam 12 banka el değiştirdi. Yüksek enflasyon, yüksek faiz ortamında "al gülüm, ver gülüm, fazla hesaba gerek yok" diyen bankalar bir bir el değiştirdi. Peki, 14 ay sonra başa dönmemizin nedeni ne Basiretsizlik, siyasetçilerin iktidar hırsı ve "Kör gözüm" dercesine programı deldirtmeyeceğiz diye direnen cepheler. 
     Hem Merkez Bankası, hem IMF. 
     Biz söylemiyoruz, kendileri hesap kitap yapıyor. O yüzden efsane birinci başkan yardımcısı Stanley Fischer bile Wall Street Journal gazetesinin baş sayfalarına konuk oluyor. 
     Şimdinin yeni moda lafı, "enflasyon hedeflemesi"... 
     Yüzde 10 akaryakıt, yüzde 10 doğalgaz zammıyla işe başlanırsa sormak zorundayız. 
     "Nedir sizin enflasyon hedefiniz " Herkes yanıt bekliyor. 
     Dün, Güngör Uras'ın altını çizdiği nokta çok önemli "Akaryakıt zammı demek, iğneden ipliğe zam demek..." 
     Oysa derdimiz kaliteli bürokrat, teknokrat bulmak. Hepimiz biliyoruz ki kaliteli insan kolay yetişmiyor. Kolay gelsin demek işin en kolay yolu... Yatırımcılar biliyor, artık şubat ayı enflasyon verisinin hiç bir anlamı yok. Herkes bir elinde kağıt bir elinde kalem yatırımlarına gelen ek yükü, bütçesine binen ağırlığın hesabını yapmaya çalışıyor. Günü kurtarma telaşı bu. Bugünü kurtarabiliriz ama yarın ne olacak Sorumlu kim, onu bile bilmiyoruz. 
     Kur programına güvenip dövizle borçlananlar, şimdi kara kara düşünüyor. 
     İstanbul Menkul Kıymetler Borsası'nda halka açık olan ve işlem gören şirketleri izliyoruz. 
     Örneğin Turcas... 
     29 Mayıs 2000'de olağan bir genel kurul yapmış. Ve sermayesini yüzde 100 bedelsiz, yüzde 21 bedelli artırma kararı almış. Sonra hisselerinin bir bölümünü daha halka arz edeceğini duyurmuş. Olmamış. Yatırımcı ise buna güvenmiş. Fiyat uçmuş. Sonrası mı 15 Aralık'ta olağanüstü bir genel kurula gidilmiş. Ve sermaye artırımıyla ilgili bir tarih açıklanmamış. 
     Yahu, yatırımcı ne yapsın 
     Şaşkına dönmüş. 
     Şiket yetkilileri diyorlar ki, "Konjoktür bizi böyle bir karar almaya itti." 
     Yatırımcılar ise "suçumuz ne" diyor. 
     Her iki kesim de haklı aslında... 
     Sonunda Turcas, sermayesini 2.7 milyar dolardan 7.3 milyar dolara çıkartıyor. 
     İnanın ki sormak zorundayız. 
     Enflasyon hedeflemesi, dalgalı kurla kafaları karıştırmaya gerek var mı 
     Şirketlerin çoğu temettü ödemeye bile yanaşmıyor. 
     Ne olacak 
     Sabırlı olun diyorlar. 
     Olacağız. 
     İnşallah sabrın sonu selamet olur... 
     
     





28 Şubat 


Diş işleri... 


Yeni program, yeni yönetim 


İşadamının inceliği 


Kemal Derviş'i Ankara'ya kazandırmak... 


Değişmez liderler .. 


"Prens" değil "Derviş" 


Zorla kitap 


ABD "akıl"lanıyor... 


Enflasyon hedeflemesi mi Şaşırıp kaldık... 


Yeni ekonomik program bayramdan sonra 


Aziz Nesin, ya bunları görseydi 


Derviş'e görev 


Bizim kriz, P G'nin hisselerini düşürdü 


Dövizi 800 bin TL’ye çekmeliyiz 


</TEXT>
</DOC>
