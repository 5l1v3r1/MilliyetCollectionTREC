<DOC>
<DOCNO> 24349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/sontur13.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit "Yalova'nın açıklaması hükümet görüşünü temsil etmiyor" 
</HEADLINE>
<TEXT>

     DSP Genel Başkanı ve Başbakan Bülent Ecevit, Devlet Bakanı Yüksel Yalova'nın Tütün Yasa Tasarısı ile ilgili açıklamalarının ''Hükümet uyumu ile bağdaşmadığını ve Hükümet'in görüşlerini temsil etmediğini'' bildirdi. 
     Ecevit, Meclis'ten ayrılırken gazetecilerin Yalova'nın açıklamaları ile ilgili soruları üzerine, ''Sayın Yalova'nın demecini maalesef okudum, son derece üzüldüm. Bu hükümet uyumuyla kesinlikle bağdaşmayan bir olaydır. Hükümetin görüşlerini temsil etmemektedir. Herhalde Mesut Yılmaz'ın da bunu tasvip etmediğine inanıyorum. Son derece de üzücü bir olay'' dedi. 
     Tasarının önümüzdeki hafta Bakanlar Kurulu'nda ele alınma olanağı bulunup bulunmadığı sorusunu da Ecevit, ''Şimdilik bu kadarını söyleyeyim. Genel Başkanlarla da görüştükten sonra daha bir aydınlığa çıkartırız'' diye yanıtladı. 
     
     







</TEXT>
</DOC>
