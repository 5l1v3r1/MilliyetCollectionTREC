<DOC>
<DOCNO> 3067 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/20/spor/spo05.html </URL>
<DATE> 2001/01/20/ </DATE>
<TIME>  </TIME>
<AUTHOR>  </AUTHOR>
<HEADLINE>
NAKLEN FİYASKO 
</HEADLINE>
<TEXT>

Yayıncı kuruluşlar tepki teklifi verdi, ihale ertelendi, futbol kaos dönemine girdi, ligde ikinci yarının yayınsız başlayacağı kesinleşti 
     EDİZ SIRAPINAR 

Şartnameye uyulmadı      NAKLEN yayın ihalesi fiyaskoyla sonuçlandı. Yayıncı kuruluşlar Futbol Federasyonu’na tepki teklifleri verdi. Federasyon da gelen şartlı tekliflerin şartnameye uyulmadığını gerekçe gösterdi. İhaleyi ileri bir tarihe erteledi. Futbol Federasyonu asbaşkanı Ata Aksu, ihale yerine pazarlık usulüyle de naklen yayını satabileceklerini söyledi. 
     
Geçersiz teklif      3.5 yılı kapsayan ve 465 milyon dolar ile açılan ihalede Boyut Prodüksiyon ve Yayıncılık A.Ş., Star Televizyon Hizmetleri A.Ş., Atlas Yayıncılık ve Ticaret A.Ş., Atlas Yayıncılık - Digitürk ortaklığı şartlı ve geçersiz teklif verdiler. Bu arada Teleon’un ihaleyi durdurmak için getirdiği tedbir kararı ihale komisyonunca dikkate alınmadı. 
     
Değişiklik yapılacak      FEDERASYON Yönetim Kurulu, erteleme kararının hemen ardından toplandı. Yeni şartnamede değişiklik yapılabileceği ve en kısa zamanda ihale açılabileceği açıklandı. Asbaşkan Aksu, yayıncı kuruluşları "Hem ihaleye giriyorlar. Hem de şartlara uymuyor, tedbir koyuyorlar" diye suçladı. Aksu, bugün kamuoyunu bilgilendireceklerini ifade etti. TRT’nin sezon sonuna kadar yayınları almak istediği belirtildi. 
     
CAVCAV      Lig ertelensin’ 
     KULÜPLER Birliği Vakfı Başkanı İlhan Cavcav, ertelenmeye tepki gösterdi, "Bu bir skandal. Pazartesi toplanacak ve ligin ertelenmesini isteyeceğiz" dedi. Cavcav "Mağduriyetin faturasını kim ödeyecek Bu, futbolumuz ve kulüplerimize indirilmiş darbedir" diye görüş bildirdi. 
     CAVCAV, bu koşullarda ihalenin ikinci yarının başlamasına yetişmeyeceğini anımsattı, "Daha fazla mağdur olmamamız için maçların yayın gerçekleşene dek ertelenmesi gerekir" diye konuştu. Bu arada Kulüpler Birliği pazar günü İstanbul’da toplanacak. 
     
Ne dediler      "Üzüntü verici" 
     ÖZKAN SÜMER Trabzon Başkanı "Gerekçelerini henüz tam anlamıyla öğrenmiş değiliz. Ancak ne olursa olsun, kulüpler için yaşamsal önem taşıyan böyle bir ihalenin başka amaçlar nedeniyle ertelenmesini üzüntü verici buluyorum. Kulüplerle temasa geçip, ortak tavır konusunda üzerimize düşeni yapacağız." 
     
     "Mağdur olacağız" 
     MURAT ÖZAYDINLI F.Bahçe Asbaşkanı "Kulüpler bu ihaleye çok bağımlı. Bütçeleri ona göre yapılmış. Küçük, büyük kulüp ayrımı olmaksızın ihalenin bir an önce yapılması gerekir. Yoksa mağdur olacağız. İstenen para, federasyonun tercihidir. Türkiye’de de nasıl futbolcu fiyatları yükseliyorsa, naklen yayın bedelleri de yükselecek." 
     
     "Beklentiler var" 
     YILDIRIM DEMİRÖREN Beşiktaş Asbaşkanı "Neticelenmesini istiyorduk, ancak beklediğimiz maalesef olmadı. İnşallah en kısa sürede bir sonuç alınır, alınması da gerekir. Çünkü tüm kulüplerin beklentileri var." 
     
     "Zarar göreceğiz" 
     ALİ DÜRÜST G.Saray Asbaşkanı "En çok zararı kulüpler görecek. Herkesi sıkıntılı günler bekliyor. Oysa ihale biter bitmez, kulüpler paralarının yüzde beşini alacaktı. Şimdi bu yok. Herkes için büyük zorluk." 
     
POLEMİK      Ünlü ile Aksu ters düştü 
     İHALE Komisyonu Başkanı Ata Aksu, muhammen bedelinin düşük olduğunu belirterek soruşturma başlattığını ifade eden Bakan Fikret Ünlü’ye yüklendi. Aksu, "Sayın Ünlü’nün yaşanan ihale sürecindeki bu açıklamasının hukuki sonuçları olacağını, bu sonuçların yargısal platforma taşınacağını söylemek istiyorum. Sanırım kendisi yanlış bilgilendirilmiş" ifadelerini kullandı. 
     BAKAN Ünlü de, "Kendilerini uyardım" dedi. Ünlü "Haber amaçlı görüntüler ve yasadaki yetkiler dahilinde ihale yapılmasını istedim. 600 milyon dolarlık ihaleyi kimseye danışmadan bir hafta içinde yapmaya kalkıyorsun, yapamıyorsun. Sonra bakanı suçluyorsun". Ünlü, Aksu’nun açıklamasını inceleyeceğini, gerekirse dava edeceğini de ekledi. 
     


 SPOR 





















</TEXT>
</DOC>
