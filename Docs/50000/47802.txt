<DOC>
<DOCNO> 47802 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/20/guncel/gun11.html </URL>
<DATE> 2001/10/20/ </DATE>
<TIME>  </TIME>
<AUTHOR>  </AUTHOR>
<HEADLINE>
En uzun açlık’ birinci yılına girdi 
</HEADLINE>
<TEXT>

Ölüm oruçları 365. günü doldururken, 80 ölümlü bir bilanço oluştu. Eylemi başlatan ekipten kimse kalmadı 
     GÖKÇER TAHİNCİOĞLU Ankara 

     Türkiye genelindeki cezaevlerinde bulunan mahk mların F tipi cezaevlerine girmemek için başlattıkları ölüm orucu eyleminin ardından tam 365 gün geçti. 
     Bu süre içinde geriye, ölüm orucu sonucu yaşamını yitiren 33’ü mahk m, 8’i mahk m yakını 41 kişi, "Hayata Dönüş" operasyonunda ölen 2’si asker 32 kişi, afiş asarken vurulan bir kişi, ses duyurmak adı altında yapılan otobüs taramasında ve canlı bomba eyleminde hayatını kaybeden 4 polis, bir sivil ve canlı bomba Uğur Bülbül’den oluşan 80 ölümlü bilanço kaldı. 
     
     Ölüme terk edildik 
     Eylemi başlatan 1. ekipten geriye, ölümler, sakatlıklar ve tahliyeler nedeniyle kimse kalmadı. 210 kişiden oluşan 2. ve 3. ekipler de aynı nedenlerle yok oldu. 
     Eylem, resmi rakamlara göre yaklaşık 150, gayrı resmi rakamlara göre yaklaşık 250 kişiden oluşan 4, 5 ve 6. ekiplerle sürüyor. Adalet Bakanlığı "kanuni düzenleme yaptık" derken, mahk mlar da F tiplerinde zaten ölüme terk edildiklerini ifade ediyor. 
     



 GÜNCEL 























</TEXT>
</DOC>
