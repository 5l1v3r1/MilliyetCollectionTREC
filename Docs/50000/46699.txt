<DOC>
<DOCNO> 46699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo11.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyan basını "Milan Ümit Karan'ı da izliyor" 
</HEADLINE>
<TEXT>

     İtalyan Corriere dello Sport Gazetesi, AC Milan'ın Galatasaray'dan, Hasan Şaş dışında Ümit Karan'ı da izlediğini savundu. 
     Gazetede, ''Milan'da Türk Ümit Karan ve Hasan Şaş'' başlığıyla verilen haberde, ''Yalnızca Hasan Şaş değil, Galatasaray'ın bombacısı Ümit Karan da kırmızı-siyahlıların hedefinde. Gençlerbirliği'nden alınan ve 2 sezonda 32 gol atan Ümit Karan için 10 milyar liralık yaklaşık 5 milyon dolar bir transfer bedeli yetrerli'' denildi. 
     Gazete, daha önce basında yer alan iddialarda olduğu gibi Hasan Şaş ile anlaşma yapıldığını ve sezon sonunda mutlaka AC Milan'a geleceğini yazdı. 
     Transfer haberlerinde ayrıca, Hakan Şükür'ün Blackburn Rovers takımının önerisini geri çevirdikten sonra AC Milan'a gelebileceği olasılığı da yeniden ortaya atıldı. Bu arada AC Milan'da uzun yıllar oynadıktan sonra geçen ay İspanya'nın Celta De Vigo takımına transfer olan Hırvat futbolcu Boban da futbolu bırakacağını ve Zagreb'e döneceğini açıkladı. 
     






</TEXT>
</DOC>
