<DOC>
<DOCNO> 36584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/son/sondun24.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Paris'te banka soygunu 3 ölü, 3 yaralı 
</HEADLINE>
<TEXT>

     Fransa'nın başkenti Paris'in kuzey banliyösünde banka soymaya kalkan ve 10 kişiyi rehin alan bir kişi, üç kişiyi öldürdü, üç kişiyi de yaraladı. 
     Polisin açıklamasına göre, Paris'in Cergy-Pontoise banliyösünde Caisse d'Epargne Tasarruf Kasası bankasını basan maskeli saldırgan, kuşatıldığını görünce banka içinde tabancasını ateşleyerek 2 kişiyi öldürdü, ardından bir sürücüyü de öldürerek çaldığı arabayla kaçtı. 
     Bankanın bulunduğu Trois Fontaines alışveriş merkezi, polis tarafından tamamen boşaltıldı. 
     Soyguncu banka içinde 10 kişiyi rehin almışken 40 polis bankayı kuşattı. 
     Kaçan soyguncuyu arayan polis, soyguna başka kişilerin karışıp karışmadığını araştırıyor. Soyguncunun, bankadan para alıp almadığı konusunda henüz bilgi edinilemedi. 







</TEXT>
</DOC>
