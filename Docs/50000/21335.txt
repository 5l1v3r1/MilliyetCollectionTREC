<DOC>
<DOCNO> 21335 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/yazar/theper.html </URL>
<DATE> 2001/05/15/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Yönetim planını inceleyin 
</HEADLINE>
<TEXT>

     Apartmanımızda doktorlar muayenehane açmaya başladı. Tabii hastaların rahat girip çıkması için ana kapı devamlı açık tutuluyor. Muayenehaneler arttıkça da giren çıkan belli değil. Binanın içinde temizlik, tertip kalmadı. Üstelik hasta geldiğini gören diğer branş doktorları da binada yer kiralayıp muayenehane açmayı sürdürüyor. Doktorların muayenehanesi serbest diyen, kendisine söz de söyletmiyor. Peki bizim ev hastaneye dönüşmek zorunda mı, buna katlanmak mecburiyetinde miyiz D. D. - İstanbul 
     Özellikle İstanbul'un bir semti bu durumdan çok mustarip. Evet ben de görüyorum ki bu semtte binalar yeni, daireler muayenehane olmaya elverişli ve her branştan doktor yan yana muayenehane açıyor. 
     Kat Mülkiyeti Yasası'na göre tapuda mesken olan bağımsız bölümler işyerine dönüştürülemez. Ancak büro ve muayenehane olabilir. Fakat bunun istisnası da yok değil. Örneğin yönetim planında meskenlerin münhasıran mesken olarak kullanılacağı hükmü varsa, artık bu yerde meskenler doktor muayenehanesine dönüştürülemez. Öncelikle yönetim planınıza bir bakın. Pek çok yönetim planında buna benzer hüküm görüyorum. Şayet meskenden başka amaçla kullanılmaz gibi bir ifade varsa doktor muayenehanesi de olamaz. Bu bir. 
     İkincisi, bazı doktorlar birlik olup bir şirket halinde çalışıyorlar. Şayet açılan yerler arasında böyle şirketleşmiş bir birlik varsa yönetim planında hüküm bulunsun bulunmasın artık bu yer ticarethane vasfını taşıyacağı için her halükarda tahliyesini talep mümkündür. 
     Bir de benim kafamı çok yoran bir husus var ki bu da röntgen cihazı bulunan muayenehaneler. Bu cihazların radyoaktif ışını komşu katlara ulaşacak nitelikte imiş. Dolayısı ile önemli bir sağlık sorunu ortaya çıkıyor. Bu muayenehanelerin, meskenlerin civarında bulunmaması gerekiyor. 
     
     







Etnik siyaset 


Neler öğrenmiş 


Albay’ın başını bar ziyareti yaktı 


Hanımlar ayıptır 


Cart curt milliyetçiliği yerine... 


Sıradışılık 


Sevmeyip, terk edenler 


Okul yerine işe 


"Evet", ama... 


Cezaevleri boşalıyor 


Derviş'in oyu 


Amca'dan tavsiye mektubu yaramıyor 


Yönetim planını inceleyin 


Bilgisayar tarlaya girdi 


</TEXT>
</DOC>
