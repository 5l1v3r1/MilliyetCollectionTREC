<DOC>
<DOCNO> 13271 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/yazar/akyol.html </URL>
<DATE> 2001/03/27/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
'Ekonomik ' 
</HEADLINE>
<TEXT>

     NEDEN bu işi bir türlü başaramadık 200 yıldır çağdaşlaşmadan bahsetmiyor muyuz İşte, Yunanistan ve Portekiz bizi çoktan geçti 
     Bulgaristan bile AB ile tam üyelik müzakerelerine başladı, vizesi kaldırıldı Biz yıllar sonra o aşamaya geleceğiz 
     Hukuk Fakültesi'nin birinci sınıfında ekonomi hocamız rahmetli Yüksel Ülken, 50 bin klişe ile okuyup yazan "Kore'nin fert başına milli gelirinin 61 dolar, Türkiye'nin 121 dolar" olduğunu anlatırdı... Aradan otuz yıl geçti, Kore'nin milli geliri 8 bin dolar, bizimki devalüasyondan önce 3 bin dolar 
     Türkiye, 18. yüzyıldan beri her devirde, Cumhuriyet dahil, düşük ekonomik performans gösterdi Neden 
     
     OSMANLI'DA 1839'dan 1896'ya kadar 61 gazete çıkmış, bunun 43'ü politiktir. "Baha Tevfik" üzerine yaptığı değerli araştırmada bu rakamı veren Rıza Bağcı, Osmanlı aydınının 'politika'ya düşkünlüğünü anlatır. 
     Ahmet Güner Sayar'ın "Osmanlı İktisat Düşüncesinin Çağdaşlaşması" adlı muhteşem eserindeki bulgular daha da düşündürücüdür. 
     1899 yılına kadar Japonlar sadece fenni tarım konusunda üç bin çeşit kitap basmışlar, bizde tümüyle ekonomi hakkında basılan kitap sayısı 10 on tanedir 
     1840 - 80 yılları arasında Londra Üniversitesi'ndeki iktisat derslerini izleyen yabancıların büyük çoğunluğu Japon'dur, bir tek Türk yoktur Jön Türk'ler gırtlağına kadar politikayla uğraşmaktadır 
     Sosyal Demokrat Tevfik Çavdar'a göre, 1933'te devlet partisi CHP tarafından çıkarılan "Ülkü" dergisinde ekonomi konusunda 49, dönemin politik önceliklerini yansıtan dil ve tarih alanlarında ise 147 makale çıkmış... 
     
     SİYASİ öncelikli düşünme geleneğimizin bu kadar derin ve devamlı olmasının iki sebebi vardır Siyasi sorunların önemli olduğu bir coğrafyada yaşamamız... Devleti yönetenlerin ve kanaat önderlerinin 'ekonomik sınıflar'dan değil, askeri ve bürokratik mülki kadrolardan gelmesi... 
     Siyasete adam yetiştirecek ve iktisadi düşünceyi üretecek derinlikte sivil ekonomimiz, ticaret ve sanayi ile uğraşan derin ve yaygın sosyal sınıflarımız olmamıştır Çünkü köylülük toplumun egemen karakteri idi. 
     Ekonominin içinden gelen tek sadrazamımız yoktu, başbakanlarımız da azdır 
     Bugün Bulgaristan çoktan kentlileşmiş bir ülkedir çünkü bütün rejimler ekonomiye, sanayileşmeye, kentleşmeye öncelik vermişlerdir. 
     Biz ise hala yarı köylüyüz... Ekonomik rasyonel nitelikte düşünmek ve hele de "ekonominin içinden gelen" adamlar aramak için ağır krizler gerekiyor hala 
     Resmi ideoloji bize neyi öğütlüyor Ekonomik düşünmeyi mi, politik düşünmeyi mi Ya partilerin, politikacıların kavgaları 
     Aman Kemal Derviş'in yolunu kesmesinler Bu defa krizi aşma sorunu, ekmek kavgasıdır şakası olmaz 
     
     





'Ekonomik ' 


Hani kadınlar 


'Bülent devam edecek...' 


Biri kartvizitini gönderdi 


Washington'dan Dış destek, Nisan ortasına kaldı 


Ölüyorlar 


37. Ağlama Haftası 


Ulusal Program seferberliği... 


Bayrak yarışı... 


Sökmenoğlu "Meclis temizlik yapacak" 


Sayın üye 


Bu krizler öncü 


31 Mart "iki yanı keskin bıçak" 


</TEXT>
</DOC>
