<DOC>
<DOCNO> 44536 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sonspo03.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinci ligde haftanın ardından... 
</HEADLINE>
<TEXT>

     Birinci Süper Futbol Ligi'nde 7. hafta maçlarının ardından Galatasaray, 19 puan ve averajla liderliğini sürdürdü. 
     30 gol atılan ligin bu haftasında, lider Galatasaray deplasmanda,4 yıldır başkentte yenilmediği Gençlerbirliği'ni3-1'lik skorla geçerek, puanını 19'a çıkardı ve zirvedeki yerini korudu. 
     Bu sezonun flaş ekibi olan İstanbulspor, zorlu Bursaspor deplasmanını da 2-1'lik galibiyetle kapayıp 19 puana yükselirken, averajla Galatasaray'ın ardından ayrılmadı. Ligde yenilgisi bulunmayan bu 2 takım, 3. sıradaki en yakın rakipleri Göztepe'ye de 5 puan fark yaptı. 
     Kendi sahasında üst üste 22. lig maçını da kazanarak puanını 13'e çıkaran Fenerbahçe, haftayı 13 puanla 4. sırada kaparken, İstanbul deplasmanında Beşiktaş'a 4-2 yenilen ve ilk yenilgisini alan Kocaelispor, 12 puanla 5. sıraya indi. Beşiktaş da 10 puanla 6. sıraya çıktı. Lig sonuncu Malatyaspor ise ilk puanlarını Çaykur Rizespor'u 2-1 yenerek aldı. 
     3 maçı deplasman, 3 maçı da ev sahibi ekiplerin kazandığı 7.haftada, 3 maç da berabere bitti ve bunların yalnızca 1'inde gol atılamadı. 
     Gol krallığı yarışmasında, 6'şar golü bulunan Ankaragücü'nden Augustine ve Beşiktaşlı İlhan Mansız, ilk sırada bulunurken, bu futbolcuları, Ankaragücü'nden Kennedy ve Antalyasporlu Selahattin 5'er golle izliyor. 
     






</TEXT>
</DOC>
