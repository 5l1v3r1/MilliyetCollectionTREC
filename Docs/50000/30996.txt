<DOC>
<DOCNO> 30996 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/yazar/zbirand.html </URL>
<DATE> 2001/07/08/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Miloseviç, 1.5 milyara satıldı 
</HEADLINE>
<TEXT>

     ugoslavya eski Devlet Başkanı Miloseviç’in başına gelenler derslerle dolu. Dünyanın nasıl değiştiğini gözler önüne seren son derece çarpıcı bir gelişme. Her devlet adamının gereken mesajları çıkartması gerek. 
     - İstediğiniz kadar seçmeniniz olsun, demokratik biçimde seçilin, uluslararası camianın belirli kurallarına uymadığınız taktirde, cezalandırılıyorsunuz. 
     - Ülkenizin iç işi olduğunu ileri sürseniz dahi, vatandaşlarınızı ölüme götürdüğünüz, katliam yaptığınız zaman sorumlu oluyorsunuz. 
     Uluslararası cephe öylesine güçlü ki, eninde sonunda yaptırım uyguluyor. 
     İşte Saddam Hüseyin’in durumu. 
     İşte Miloseviç’in sonu. 
     Miloseviç’in Uluslararası Savaş Suçluları Mahkemesi’ne teslim edilmesi için batı Yugoslavya’yı öylesine bir baskı altına aldı ki, Belgrad sonunda dayanamadı. 
     Bütün dış kredileri kesildi, yurt dışındaki bankalardaki Yugoslav Merkez Bankası’nın paraları donduruldu ve AB’ye tam üyelik yolu kapandı. 
     Yugoslavya, ya içine kapanıp yanlızlığa, yani fakirliğe mahkum olacaktı veya Miloseviç teslim edilecekti. 
     Başka çare yoktu. 
     Nitekim, eski devlet başkanı ülkesinden ayrıldığı gün, Yugoslavya’ya ilk kredi dilimi olarak 1.5 milyar dolar verildi. 
     Artık başka bir dünyada yaşıyoruz. Artık kimse tek başına yaşamıyor. Herkes belirli kurallara uymak zorunda. 
     
Neşe Düzel, 6 yıl hapis mi yatacak      Gazeteci Neşe Düzel, İstanbul Devlet Güvenlik Mahkemesi’nde yargılanıyor. Suçu, Türk Ceza Yasası’nın 312. maddesine muhalefet. 
     Düzel’in savunmasının altına ben de imzamı atıyorum "... Pir Sultan Abdal 2 Temmuz Kültür ve Eğitim Vakfı Başkanı Murtaza Demir ile görüştüm. Alevi vatandaşlarımızın sorununu anlattı. Yapılan haksızlıklardan ve Diyanet İşleri Başkanlığı’nda bir tek Alevi bile olmamasından yakındı. 
     Bu konuşmada bir kışkırtma değil, sorunların çözülmesi için dile getirilmiş bir yakınma vardı. Bu yakınmaları ve istekleri dile getiren konuşmayı yayımladığım için şimdi burada ben, bir mezhebi bir mezhebe karşı kışkırtma suçundan yargılanıyorum. Benim yargılanmamı isteyen Sayın Savcı’ya şimdi sormak istiyorum 
     H Alevi vatandaşlarımızın hiçbir sorunu olmadığı halde, böyle yakınmaları dile getirdiklerini düşündüğü için benim yargılanmamı istiyor. Sayın Savcı, Alevi vatandaşlarımızın sorunlarını Alevi vatandaşlarımızdan daha iyi bildiği kanaatinde mi 
     H Yoksa Sayın Savcı, "Böyle bir sorun vardır ama bu söylenmemelidir " görüşünde olduğu için mi benim yargılanmamı istiyor 
     Bir toplumun içindeki yakınmaları, haksızlığa uğradığına inanan insanların hak talebini dile getirmek kışkırtma olmaz. Tam aksine, toplumun huzuru ve barışı için sorunların çözümüne yardımcı olmaktır bu. 
     Kışkırtmak, insanlara baskı yapmaktır. Onları, seslerini demokratik yollar içinde duyuramayacaklarına inandırmaktır. 
     Ben bir gazeteci olarak, bu toplumun bütün kesimlerine, hukuk ve demokrasi içinde seslerini duyurabileceklerini gösteren bir iş yaptığımı düşünüyorum. 
     Kışkırtıcı değil, tam aksine umut verici bir işi yerine getirdiğime inanıyorum. Hukukun da, sorunların çözümü için demokratik yolların açık olduğu güvenini insanlara veren bir müessese olduğu inancındayım." 
     
"Dinsizin hakkından imansız geliyor"      Okuyucularımdan Özgür Çetin’den gelen bir mektup ilgimi çekti. Bakın, vatandaşlarımızın bir kesimi ne düşünüyor 
     "IMF’nin dayatmacı tavırları bana çok sempatik gelmese de, yapılması istenilen reformların tamamının ülkenin yararına olduğuna inanıyorum... Gönül isterdi ki, "Parayı vermeyiz" tehditleri ile zorla yaptırılan bu reformları keşke kendi irademiz ile yapabilseydik. Özellikle son zamanlardaki gibi herşeye karışmasından hoşlanmasam da, IMF’nin bugünkü çıkısını son derece haklı karşılıyorum. Ne demis atalarımız "Dinsizin hakkından imansız gelir" ... Arkadaşlar, Derviş hakkındaki spekülasyonları, dedikoduları, komplo teorilerini bir yana bırakalım ve elimizi vicadanımıza koyarak söyleyelim. Derviş’in üzerinde ısrarla durduğu reformların hangisi yanlış 

</TEXT>
</DOC>
