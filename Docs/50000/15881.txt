<DOC>
<DOCNO> 15881 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yazar/pulur.html </URL>
<DATE> 2001/04/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Hiciv ve düzen... 
</HEADLINE>
<TEXT>

     ZAM ve zulüm... 
     Padişahın başka bildiği yokmuş, zam yapar, başını kaldıranı da ezermiş... 
     Zaptiyeler padişaha çıkmışlar 
     "Efendim, halk homurdanmaya başladı " 
     "Ezin kafalarını, vergilere zam yapın " 
     Halk küfretmeye başlamış, sövüp sayıyormuş, sokaklara çıkmışlar, padişahın taktiği hiç değişmemiş 
     "Zam yapın, kafalarını ezin " 
     Zaptiyeler bir gün telaşla koşup gelmişler 
     "Padişahım, bunlara bir hal oldu, sokaklarda, meydanlarda zil çalıp, göbek atıyorlar " 
     Padişah yerinden fırlamış 
     "İşte bu fena, hayra alamet değil, ne yapacakları belli olmaz " 
     
     BÖYLE dönemlerde halk gücünü mizahtan alır, her gün bir hikaye uydurulur, fıkra üretilir ya da eski hicivler yaşanan güne uyarlanır. 
     Kazak Abdal'ın "Eşeği saldım çayıra" diye başlayıp, "anasını" ya da "avradını" diye biten taşlaması eğer bugüne uygulanıyorsa, burada durun .. 
     
     BAKIN, nasıl uyarlamışlar 
     "Doları saldın çayıra Halkı da mevla kayıra Bu krizi hayıra Yoranın da avradını. 
     Hem hırsızın hem yüzsüzün Babası zengin dürzünün Bunların meyit namazın Kılanın da avradını. 
     Biçare mazlum söz söyledi Cümle halkı dahleyledi Sorarlarsa kim söyledi Soranın da avradını." 
     
     16. yüzyılda yaşamış Kazak Abdal'dan medet umup, onunla rahatlayanlar, acaba Namdar Rahmi Karatay'ı bilirler mi 
     Namdar Rahmi, hakkı yenen bir hiciv şairi, heccavdır, 1930 ve 1950 arasında yazdıkları pek bilinmez, duyulup yayılmamıştır. 
     Bir örnek 
     "Pehpehlerle, pohpohlarla çok itleri at yaptık Uçurduk ta göklere, alkıştan kanat yaptık Hiç yoktan başımıza koca saltanat yaptık Üstüne çul vursanız, it onu kanat sanır Eşeğe gem vurmayın, kendisini at sanır." 
     
     ŞİMDİ diyeceksiniz ki 
     "Neye varacak bu işin sonu " 
     
     POLİTİKACI kasaba meydanında nutuk atıyor, her cümlesini "Bu düzen değişecektir " diye bitiriyormuş. Öndeki bir ihtiyar da, politikacı "Bu düzen değişecektir " dedikçe başını sallıyor, sağ elini yumruk yapıp, baş parmağını, işaret ve orta parmağının arasına sokuyormuş. 
     Politikacı kürsüden inince, doğru yaşlı adama gitmiş 
     "Sen bu düzenin değişeceğine inanmıyor musun " 
     "İnanırım, inanırım, hiç inanmaz olur muyum " 
     "O halde, ne demeye başını sallıyorsun " 
     Yaşlı adam içini çekmiş 
     "Değişir oğlum, değişir, bu düzen de değişir lakin düzülenler hiç değişmez " 
     
     BU fıkra, 1992 yılının haziran ayının yirmi dördüncü günü bu köşede yayımlanmıştı. 
     Ne dersiniz, yaşlı adamın tespitinde bir değişiklik ya da bir yanlışlık var mı 
     
     





Sokak ve siyaset 


Haciz dramı... 


Dolar vurguncuları tespit edilecek 


Eyvah Meclis’te öpüşenler var 


İstanbul'dan Ankara'ya ilginç mesajlar... 


Beyin yıkamak .. 


Taç ve sandık 


Ecevit evde ne yaptı 


Peres ile konuşulanlar... 


Biz, 52 gündür üzgünüz... 


Ankara'da zoru başaranlar 


Hiciv ve düzen... 


Derviş ve iktidar 


TL’ye dönüş başladı 


Miras kime kalacak 1 


Dolar fiyatı gerileyebilir 


</TEXT>
</DOC>
