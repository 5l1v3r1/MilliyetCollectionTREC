<DOC>
<DOCNO> 11096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/magazin/amag.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru pişene kadar bekleyecek 
</HEADLINE>
<TEXT>

Bir macera filmi için teklif edilen 40 milyar lirayı reddeden Ebru Şallı, Sinema için daha çok erken’ diyor 
     YAŞAR ÇAKMAK 

     PODYUMLARIN gözde mankeni Ebru Şallı, altın çağını’ yaşıyor. Mankenlik ve sunuculuğun yanı sıra çıkaracağı albüm için şan dersleri alan Şallı’ya bir teklif de Yeşilçam’dan geldi. Adının açıklanmasını istemeyen bir yapımcı komedi - macera tarzı bir filmde oynaması için Şallı’ya 40 milyar lira teklif etti. 
     
     Hedef Türkan Şoray olmak 
     ANCAK Ebru Şallı bu teklifi beklemeye aldı. Çünkü "Herşeyin bir zamanı var" diyen seksi manken kendini henüz oyunculuk için hazır hissetmiyor. Yine de böyle bir teklif aldığı için çok onurlandığını belirtiyor ve ilerleyen yıllarda bu tür tekliflere açık olduğunu söylüyor. Bir de hayali var Şallı’nın... Türk sinemasının Sultan’ı Türkan Şoray gibi kalıcı yapıtlarda rol alabilmek. 
     


 MAGAZİN 












</TEXT>
</DOC>
