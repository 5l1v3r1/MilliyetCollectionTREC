<DOC>
<DOCNO> 33676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/24/son/sontur18.html </URL>
<DATE> 2001/07/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Tatil köyünün görevlisi turistlerin paralarıyla kayboldu 
</HEADLINE>
<TEXT>

     Antalya'nın Tekirova beldesinde bir otelde resopsiyon görevlisi olarak işe başlayan genç, ilk gece nöbetinde, otelde konaklayan 4 turistin paralarının bulunduğu kasalardan 6 bin dolar çalarak kayıplara karıştı. 
     Önceki gün Tekirova Clup Pınara Otel'de resepsiyon görevlisi olarak işe başlayan Hüseyin Yıldız, gece nöbetinde turistlerin para ve değerli eşyalarını bıraktıkları çelik kasaları yedek anahtarla açtı ve 4 turiste ait yaklaşık 6 bin doları çalarak kayıplara karıştı. 
     Rus turistlerin konakladığı otelde, durumun otel yetkililerince farkedilmesi üzerine, olayla ilgili soruşturma başlatan Antalya İl Jandarma Alay Komutanlığı ekipleri, 25 yaşlarındaki Hüseyin Yıldız'ı ''emniyeti suiistimal'' suçundan her yerde aramaya başladı. 
     Zanlının, işe başladığında kimliğinin otel yetkililerince yeterli kontrol edilmemesi nedeniyle, bu kişinin Hüseyin Yıldız sahte adını kullanmış olabileceği de belirtildi. 
     







</TEXT>
</DOC>
