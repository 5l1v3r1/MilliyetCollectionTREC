<DOC>
<DOCNO> 2381 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/16/siyaset/siy01.html </URL>
<DATE> 2001/01/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Çapkın bakan aşk sarhoşu 
</HEADLINE>
<TEXT>

Koalisyonun önemli bir bakanı, eşinin cep telefonundaki aşk mesajlarını görmesini fırsat bilip, Fransız Büyükelçiliği’nde çalışan sevgilisinin yanına yerleşti 
     AYHAN AYDEMİR Ankara 

     Başkent gündemine bomba gibi düşen bu yasak ilişkinin baş kahramanı olan bakan, koalisyonda etkin bir koltukta oturuyor. Olayın diğer kahramanı olan aldatılan eş ve iki çocuğu şu anda evi terk eden bakanın yuvaya dönmesini umutla bekliyor. Bakan ise genç sevgilisi Z. ile gününü gün ediyor. Kulislere yansıyan yasak aşkın öyküsü adeta bir film senaryosu gibi. 
     
Kaçamaklar arttı      Bakan Bey ile genç sevgilisinin tanışmaları 6 ay önceye dayanıyor. Ankara’daki Fransız Büyükelçiliği’nin bahçesinde Temmuz ayında düzenlenen bir resepsiyonda tanışan Bakan ve alımlı sevgilisi Z., o gün başladıkları keyifli sohbeti, çeşitli zamanlarda ve yerlerde tekrarlamaya başladı. Fransız Büyükelçiliği’nde çalışan Z. ve bakan, zamanla kaçamakların sayısını artırdı. Derken aralarında büyük bir aşk doğdu. 
     
Parayı esirgemedi      Sevgilisiyle gözlerden uzak görüşebilmek için Bakan Bey, bir dediğini iki etmediği güzel Z.’ye layık bir daire aramaya başladı ve sonunda Ankara’nın en lüks semtlerinden birinde aradığı aşk yuvasını buldu. Z. Hanım bu eve hemen yerleşti. Bakan Bey önceleri bu eve haftada iki ya da üç kez uğruyordu, gece geç saatlerde de milletvekili lojmanlarındaki evine dönüyordu. 
     
Konuşmadı bile...      Sonunda eşinin geç saatlere kadar süren iş yoğunluğundan şüphelenen Bakan Bey’in mağdur eşi, kocasının cep telefonunu karıştırdı ve genç sevgiliden gelen "sıcak" mesajları buldu. Bakan Bey, kendisine hesap soran eşinin bu olayı öğrenmesini fırsat bilip evi hemen terketti. Genç sevgilisinin evine yerleşen Bakan, arkasında gözü yaşlı iki de çocuk bıraktı. 
     
Genel Başkan eşi devreye girdi      Boşanmak istemeyen Bakan Bey’in eşi, son çare olarak partisinin liderinin eşine gitti. Randevu aldığı Genel Başkan eşine durumu anlatan üzüntülü eş, evliliğini kurtarması için ondan yardım istedi. Olaya şaşıran Genel Başkan eşi de böyle bir ayrılığa izin vermediğini belirterek, "Sonuna kadar diret" dedi. Ancak kulislerde dolaşan söylentilere göre, 40’ından sonra aşkı yeniden tadan bakan, Genel Başkanı’nın eşine rağmen kararından dönmüyor. 
     


 SİYASET 













</TEXT>
</DOC>
