<DOC>
<DOCNO> 43033 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/soneko16.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF'nin 10. gözden geçirme toplantısı Ekim'in ilk yarısında... 
</HEADLINE>
<TEXT>

     IMF'nin, 10. gözden geçirmeye ilişkin İcra Direktörleri Kurulu toplantısının, programlandığı gibi Ekim ayının ilk yarısında yapılacağı öğrenildi. 
     IMF ile görüşmeler, Washington'da, yaklaşık 15 gün daha sürdürülecek. Bu kapsamda görüşmelerin bir kısmı, Washington'daki Hazine Müşavirliği'nin direkt katılımı, Türkiye'den bir heyetin katılım veya telefon teatisi şeklinde yapılacak. 10. gözden geçirmenin taslağı üzerinde, şimdiye kadar bitirilen ''KİT, yılın son çeyreğine ilişkin makro ekonomik tahminler diğer kamu finansmanı'' konuları üzerindeki görüşmelerin, Hazine Müsteşarı Faik Öztrak ve IMF Türkiye Masası Şefi Juha Kahkonen'in katılımıyla devam ettiği belirtiliyor. 2002 yılı enflasyon hedefinin netleştirilemediği, bu çerçevede, harcamalar, büyüme ve faizlerin de kesinleştirilemediği kaydediliyor. Yetkililer, gelecek yıl enflasyon hedefinin ve diğer makro ekonomik büyüklüklerin hesaplanmasında, ABD'deki terörist saldırıların ülke ekonomisine muhtemel etkilerinin de hesaba katılacağını vurguladılar. 







</TEXT>
</DOC>
