<DOC>
<DOCNO> 28526 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/24/spor/spo05.html </URL>
<DATE> 2001/06/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Ulusoy patladı 
</HEADLINE>
<TEXT>

     CEMAL ERSEN 

     FIFA’ya gideceğiz’ 
     FUTBOL Federasyonu Başkanı Haluk Ulusoy, Türk futbolunda yaşanan gelişmeler karşısında sessizliğini bozdu ve "Ulusoy değil, özerklik yolcu. Ben hancıyım, görevden almaya çalışanlar belki üç gün sonra futbolun hiçbir yerinde olamayacaklar" dedi. Ulusoy, "Gelişmeleri FİFA ve UEFA’ya bildireceğiz. Sonuçlarına herkes katlanmak zorundadır. Türk futbolunun dibine dinamit koyanlar FİFA’nın kararı karşısında ezileceklerdir" ifadelerini kullandı. 
     
     1988 öncesi gibi’ 
     DEVLET Bakanı Fikret Ünlü’nün 3813 sayılı yasada yapacağı değişiklik ile federasyon yönetimini görevden alarak, yerlerine atama yapmasıyla ilgili girişime gerek olmadığını belirten Ulusoy, "3813 sayılı yasayı fesh edip, federasyonu 1988 öncesindeki gibi genel müdürlüğe bağlasınlar. Emir eri istiyorlarsa kolaylıkla bulabilirler. Bir de diğer federasyonların özerkliğinden söz ediyorlar. Burada iyi niyetten nasıl söz edilebilir " dedi. 
     
     Erzik yanımızda’ 
     SON gelişmelerle ilgili olarak FİFA ve UEFA’ya yapılacak müracaatın değerlendirilmesi sırasında, Şenez Erzik’in federasyonun yanında yer alacağına inandığını belirten Ulusoy, "Konu Türk futbolu. Kimse benim için birşey yapmaya çalışmasın. Allaha şükür anlımız ak, içtiğimiz süt helal. Sayın Erzik özerkliğin yanında yer alacaktır. Eğer konuşmaya başlarsam kimse benim ağzımı kapatamaz. Söyleyeceklerimin altında ezilirler" diye konuştu. 
     
Düğmeye basıldı      3813 sayılı yasada yapılacak değişikliğin Bakanlar Kurulu onayından geçmesi ve komisyona sevk edilmesinden sonra harekete geçen federasyon, söz konusu tasarının İngilizce ve Fransızca tercümesini yaptırdı. Tercümeler, bugün FİFA ve UEFA’ya yapılacak müracaatta delil olarak sulunacak. Bu arada Ulusoy, son gelişmeler ile ilgili girişimlerde bulunmak üzere hafta içinde Ankara’ya gidecek. 
     
     



 SPOR 
























</TEXT>
</DOC>
