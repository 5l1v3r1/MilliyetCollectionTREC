<DOC>
<DOCNO> 2749 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/18/yasam/yas05.html </URL>
<DATE> 2001/01/18/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK, Koçyiğit’e sigarayı yasakladı 
</HEADLINE>
<TEXT>

Hülya Koçyiğit Nisan Yağmuru’ dizisinde çok sigara içiyor diye, emirle’ senaryo değiştirildi 
     SERKAN DUYGU 

     Hülya Koçyiğit, o meşhur’ koşularından birini yapar, ama ciğerleri bu zarif koşuya isyan eder Koçyiğit’i öksürük tutar. Cihan Ünal ise olaya müdahale eder ve "Her şey o çok içtiğin sigaradan oluyor" der. Yılların sigara içeni bu uyarıyla birden irkilir ve sigarayı bırakır.... 
     İşte Hülya Koçyiğit, Radyo Televizyon Üst Kurulu’nun RTÜK TRT’ye yaptığı uyarı üzerine, Nisan Yağmuru’ adlı dizide sigarayı böyle bıraktı 
     
     Alkol de azalacak 
     Sigarayla Savaşanlar Derneği’nin şikayeti üzerine diziyi inceleyen RTÜK, sigaralı sahnelere yer verilmemesi için TRT’ye bir yazı gönderdi. TRT’de olan sigara sahnelerini tamamen çıkardı. TRT Genel Müdürü Yücel Yener de yeni yayın döneminde hiçbir yerli dizide sigara sahnesi bulunmayacağını, alkol sahnelerinin de asgariye ineceğini belirtti. 
     
     Gerçek hayatta içiyor 
     RTÜK’ün yaptığı uyarı üzerine dizide sigaraya veda eden sanatçı ise şöyle konuştu "Cihan Ünal ile ben, sigarayla kötü örnek oluyorduk. Ama artık senaryoda sigaralı sahne yok. Gerçek yaşamımda bunu tam manasıyla başarmış değilim. Eskiden günde 2 paket sigara içerdim. Geçtiğimiz günlerde zatürree olduğum için doktorumun uyarısıyla mecburen azaltmak zorunda kaldım." 
     


 YAŞAM 






















</TEXT>
</DOC>
