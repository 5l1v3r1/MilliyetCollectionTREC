<DOC>
<DOCNO> 37835 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/ekonomi/eko04.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine’den iki halka arz 
</HEADLINE>
<TEXT>

Hazine’nin dövize endeksli ve TL cinsinden iki halka arzından dövize endeksli olanı yatırımcı için daha cazip görünüyor 
     TARIK YILMAZ 

     Hazine, dövize endeksli tahvil ve 58 gün vadeli iki halka arz yapacak. Pazartesiden çarşambaya kadar satılacak k ğıtlar yüzde 11 dönemsel getiri sağlayacak. 
     Bir yıl vadeli olacak dolara endeksli tahvili almak isteyenler pazartesi 1.000, salı 1.001, çarşamba günü ise 1.002 dolar yatıracak. Yatırımcılar, bin dolar için üç ayda bir yüzde 2.75, bir başka deyişle 27.5 dolar faiz geliri elde edecek. 19 Kasım 2001, 18 Şubat ve 20 Mayıs 2002’de 27.5 dolar faiz kazanacak yatırımcılar, 19 Ağustos 2002’de de anaparayla birlikte 27.5 dolarlık son faiz ödemesini alacaklar. Pazartesi günü yapılacak ilk dövize endeksli tahviller için dolar kuru 1 milyon 423 bin 666 lira olacak. Salı ve çarşamba günkü ihalelerde esas alınacak dolar kuru Merkez Bankası tarafından aynı gün Resmi Gazete’de ilan edilecek. 
     
     Bankacıların yorumu 
     İkinci halka arz ise 58 günlük olacak. 50 milyon liralık kupürler halinde satılacak bono için yatırımcı pazartesi 45 milyon 45 bin, salı 45 milyon 122 bin, çarşamba ise 45 milyon 199.5 bin lira yatıracak vade sonunda 50 milyon lira olarak paralarını geri alacak. Özellikle döviz endeksli bononun getirisinin, bankaların yüzde 2 - 7 döviz tevdiat faizlerinden daha iyi getirdiğine dikkat çekiliyor. Ancak, bankacılar, 1 milyon 400 binin üzerindeki doların bir yıllık süreçte düşmesi hatta aşağıya doğru gelmesinin getiriyi düşüreceğine dikkat çekiyor. Bankacılar, "Yine de dolar düşmez aksine hızla yükselir’ diyenlere çok iyi bir getiri sağlayabilir" diyor. 58 günlük bononun ise repo kadar getiri sağladığını belirten bankacılar, "Gecelik faiz yüzde 62’de kalırsa bu bonoya yatırım yapmak anlamlı görünmüyor" dedi. 
     Halka arzlara aracılık edecek 37 banka şunlar Merkez Bankası şubeleri, Akbank, Alternatifbank, Anadolubank, Bank Ekspres, Bayındır Bank, Citibank, Demirbank, Denizbank, Dışbank, EGS Bank, Fibabank, Finansbank, Halkbank, HSBC Bank, İktisat Bankası, Kentbank, Koçbank, MNG Bank, Osmanlı Bankası, Oyakbank, Pamukbank, Şekerbank, Sınai Yatırım Bankası, Sümerbank, Ziraat Bankası, Türk Ekonomi Bankası, Garanti Bankası, İş Bankası, Kalkınma Bankası, Sınai Kalkınma Bankası, TAİB Yatırım Bank, Tarişbank, Tekfenbank, Testilbank, Toprakbank, Vakıflar Bankası ve Yapı Kredi Bankası. Aracı kurumlar ise şunlar Ak Yatırım, Alfa, Ata Yatırım , Eczacıbaşı, İş Yatırım, TEB Yatırım Menkul, Yapı Kredi Yatırım, Yatırım Finansm. 
     



 EKONOMİ 
















</TEXT>
</DOC>
