<DOC>
<DOCNO> 28848 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/spor/spo02.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Johnson, mutlu son 
</HEADLINE>
<TEXT>

Ganalı futbolcu kendisini bir yıl daha Fenerli yapan sözleşmeyi dün imzaladı 
     YUSUF KOBAL 

     FENERBAHÇE, Johnson ile dün bir yıllık daha sözleşme imzaladı. Sarı - Lacivertli kulübün Ganalı oyuncuya 500 bin dolar vereceği belirtildi. Johnson, "Bir yere gitmedim. Sadece tatildeydim. Taraftarları çok seviyorum. Sözleşmem bir yıllık ama beş yıl daha oynayıp, futbolu Fenerbahçe’de bırakacağım" dedi. Asbaşkan Uğur Dündar ise, "Bu sözleşme Johnson’u ömür boyu Fenerbahçe’ye bağlıyor" diye konuştu. 
     
Biletler satışta      2002 yılı Mart ayında tamamlanacak Şükrü Saracoğlu Stadı maraton tribünü için, 8 bin koltuğun kombine satışı bugün başlıyor. Yöneticiler Uğur Dündar, Murat Özaydınlı ve Tahir Perek, konuyla ilgili bilgi verdiler. 1 milyar 275 milyon lira olan biletler, iki sezonu kapsayacak. Satış, altı taksitli olabilecek. 
     
Samandıra mabed olacak’      BAŞKAN Aziz Yıldırım, Samandıra’yı futbol takımının mabedi haline çevireceklerini söyledi. Fenerbahçe Başkanı, "Orayı futbolcuların ailelerini de götürebilecekleri bir yer haline getireceğiz. Cep sineması bile yaparız. Kürek tesislerini yıkıp, modern hale getireceğiz. Ömerli’ye de prefabrik tesisler yapacağız. Boks takımının lüks bir salonu olacak. Kulübümüzün kendisine ait bir tane atletizm pisti oluyor. Bunlar Türkiye’de hep ilk" dedi. 
     
Stat Fenerbahçe’nin malıdır’      ŞÜKRÜ Saracoğlu Stadı ile ilgili olarak da açıklamalar yapan Yıldırım, "Burası Fenerbahçe’nin malıdır. Çünkü araziyi Fenerbahçe vermiş, devlete, stadı yap, ortak olalım’ demiş. Devlet yapmış. Ama deprem yönetmeliklerinin yeniden düzenlenmesi oldu. Stat çağdışı. İnsan gibi maç seyretme şansınız yok. Yıkıp, yeniden yapıyorsan, araziyi teslim ettiğimiz noktaya gelmiş oluyoruz. O zaman Mal bizim’ diyorum. Bakan da işe sıcak bakıyor" diye konuştu. 
     



 SPOR 




















</TEXT>
</DOC>
