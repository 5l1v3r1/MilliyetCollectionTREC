<DOC>
<DOCNO> 18869 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/dunya/adun.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AB’ye Schröder bombası düştü 
</HEADLINE>
<TEXT>

Almanya Başbakanı Schröder, icra yetkisine sahip bir Avrupa hükümeti kurulmasını önererek Birleşik Avrupa Devletleri’ tartışmasını yeniden alevlendirdi 
     GÜVEN ÖZALP Brüksel 

     Avrupa Birliği’nin özellikle genişleme sürecinden sonra kazanacağı yapı tartışıla dursun, Avupa’nın patronu gözüyle bakılan Almanya "Süper Avrupa Devleti" kurma yolundaki niyetini resmen açığa vurdu. 
     Almanya Başbakanı Gerhard Schröder, önceki gün getirdiği Federal Avrupa Devleti’nin siyasal kurumlarına ilişkin önerisiyle Birlik gündeminin tam ortasına bomba gibi düştü. Schröder, hareket ve icra yetkisine sahip bir "Avrupa hükümeti" oluşturulmasını önerdi. 
     
Avrupa’nın patronu      Schröder’in Sosyal Demokrat Parti Kongresi için hazırladığı öneriler hayli radikal nitelikte. Almanya Başbakanı’nın göze çarpan en önemli mesajı ise bir "Avrupa hükümeti oluşturulması" şeklinde belirginleşiyor. Schröder AB kurumlarının yeniden yapılandırılarak merkezileştirilmiş bir Birlik hükümeti kurulmasını ve bunun, gücü artırılmış iki ayaklı bir parlamentoyla desteklenmesini öneriyor. Bu önerinin bir şekilde kabulü ise "Birleşik Avrupa Devletleri" düşüncesinin hayata geçirilmesi yolunda atılan ilk adım anlamına gelecek. Schröder, ileriye yönelik planlarında iki kanata ayırmayı düşündüğü Avrupa Parlamentosu’nun "kritik" olarak nitelendirilebilecek yeni yetkilerle donanmasına da yer veriyor. Schröder’in şu anki son karar makamı olan AB Konseyi’ne biçtiği rol ise Alman sistemindeki "Bundesrat" üst kanat . 
     Schröder’in önerilerine ilk tepki, Avrupa’ya soğuk duran İngiltere’den geldi. Başbakan Tony Blair’in ofisinden yapılan açıklamada Birlik yapısı üzerinde daha çok tartışma yaşanacağına dikkat çekildi. Muhafazakarlar önerileri "zararlı" olarak nitelendirirken, Liberal Demokratlar "çok ileri gidildi" dediler. 
     



 DÜNYA 











</TEXT>
</DOC>
