<DOC>
<DOCNO> 12600 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/ekonomi/aeko.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce güven verin 
</HEADLINE>
<TEXT>

Almanya Maliye Bakanı Eichel, ikili yardımın, IMF ve Dünya Bankası’nın desteğinden sonra söz konusu olabileceğini belirterek, Önce güven sağlamalısınız’ dedi 
     MEHMET AKTAN, MÜNÜR BAĞRIAÇIK Berlin 

     Dış kaynak turuna çıkan Devlet Bakanı Kemal Derviş dün önce Dünya Bankası’ndan tanıdığı Alman Maliye Bakanlığı Müsteşarı Caio Kai Koch - Weser’le sonra da Almanya Maliye Bakanı Hans Eichel ile görüştü. 
     Görüşme sonunda düzenlenen basın toplantısında Eichel, Türkiye’nin seçtiği "cesur yolöda Uluslararası Para Fonu IMF ve Dünya Bankası’ndan destek alabilmesi için gerekli katkıyı sağlayacaklarını ifade etti. IMF ve Dünya Bankası’nın programa angaje olması gerektiğine ve Almanya’nın da bu kuruluşların içinde bulunduğuna dikkat çeken Eichel, "Türkiye destek sinyali bekliyorlar. Ama bunun üzerine konuşmak için henüz erken. Türkiye’deki insanlar meslektaşımın teklif ettiği önlemleri desteklemeli" dedi. 
     
     Destek için erken’ 
     Eichel, IMF ve Dünya Bankası’nın da bunu desteklemesi şartıyla, ikili yardımın da söz konusu olabileceğini kaydetti. Eichel, "Almanya’nın yardımını somutlaştırabilir misiniz ’’ sorusunu şöyle yanıtladı ’Şimdi bunu söylemenin zamanı değil. Önce program ortaya çıkmalı, görünür olmalı ve uygulanmalı. Türk vatandaşları şunu anlamalı bu önlemlerin alınacağına uluslararası bir güven sağlanması gerek. Daha sonra diğer sorular üzerine konuşabiliriz.’’ 
     Derviş de Eichel ile görüşmesinden önce düzenlediği basın toplantısında ekonomik programın üç hafta içinde tamamlanacağını belirtti. Derviş, bir soru üzerine Türkiye’den ayrılmayacağını belirterek, "Başarısız kalır, kabineden ayrılırsam, sadece Türkiye içinde şehir değiştiririm" dedi. 
     
Faizleri aşağı çekmek zorundayız’      Bakan Derviş, Eichel’le birlikte düzenlediği basın toplantısında Türkiye’deki durumun zor olduğunu belirterek, "Ancak iki hafta öncesine göre daha iyi. Önümüzdeki iki - üç hafta çok önemli. Yoğun çalışmamız gerekiyor. 15 yasa değişikliğinin acilen TBMM’ye sunulması gerekiyor. Faiz hadlerini aşağıya çekmek zorundayız" dedi. 
     
     ABD’ye gidiyor 
     Almanya Başbakanı Schröder’in dış politika danışmanı Michael Steiner’le de görüşen Derviş bugün ABD’ye hareket edecek. 25 - 28 Mart’ta Türk Amerikan İş Konseyi ve ATC’nin konferansına katılacak olan Derviş, ABD Hazine Bakanlığı’nda da görüşmelerde bulunacak. 
     


 EKONOMİ 


















</TEXT>
</DOC>
