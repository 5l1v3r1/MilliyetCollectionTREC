<DOC>
<DOCNO> 23844 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yazar/okur.html </URL>
<DATE> 2001/05/29/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İki çatı örgütü 
</HEADLINE>
<TEXT>

     Maçın sonunu bekleyin ’ Türk Sanayici ve İş Adamları Derneği TÜSİAD , ekranlardan evimize böyle sesleniyor. 
     Biz de bekliyoruz zaten... 
     Tıpkı Godot’yu bekler gibi... 
     TÜSİAD, bu programa gönül verdi, inanıyor. TÜSİAD, Kemal Derviş’e güveniyor. TÜSİAD, globalleşen dünyada yer edinmek için zorlu maçı kazanmak istiyor. 44 üyesiyle birlikte "tek ses, tek vücut olmuş" izliyor. 
     TÜSİAD, İstanbul sermayesinin sesi... 
     Globalleşmeye inanıyor. Özelleştirmeyi istiyor. Yabancı sermayeyi bekliyor. Ve küresel köyde öncelikli olma hakkını kendisinde görüyor. O yüzden olacak ki kendisine öneri getirip, "bir bakın" diyen Young Rubicam’ın sahibi Serdar Erener’in projesine "beğendik" diye parayı sayıyor. 
     Amaç, hükümete değil programa destek... Ya Anadolu’nun sesi, soluğu olan tüccar kesimi ne yapıyor 
     Yani Türkiye Odalar ve Borsalar Birliği’nden bahsediyoruz... 
     
Taban TOBB’a hesap soruyor      TOBB yönetimi, Derviş’e yükleniyor. Programa destek vermiyor. TOBB yönetimi, yeni bir siyasi oluşum için tartışma yaratıyor. Ama delege diyor ki "Derviş’e yüklenmeyin. Hangi siyasi parti temsilcisi genel kurula gelecek Hangisi gelmeyecek Bunlarla uğraşmayın. Siz, bize ekonomik programdan, üretimden bahsedin " TOBB’un 900 bin üyesi var. 
     Onlar küçük ve orta boy işletmeleri temsil ediyor. Özkaynak sorunları büyüyor. Borçlanma kanalları tıkanıyor. Alıştıkları düzende iş yapma şansları zorlaşıyor. 
     Görünen köy kılavuz istemiyor. 
     TOBB, bir yıl öncesine göre güç kaybediyor. Tabanla yönetim farklı düşünüyor. Ve iki büyük ekonomik örgüt farklı dilde konuşuyor. Kısacası, globalleşmeye inananlarla yerleşik düzeni temsil edenler arasındaki savaş adı konmamış olsa da kıyasıya bir mücadeleye dönüşüyor. 
     TOBB’un bu noktaya gelmesinde önemli bir gösterge var elbette. Taban, geçen yıl enflasyonla mücadele için modellik yapan yönetime "hani ne oldu " diye hesap soruyor. 
     
Türkiye’de dinamikler değişiyor      TOBB’u enflasyonla mücadeleye ikna eden Türkiye İhracatçılar Meclisi TİM ... 
     TOBB ve TİM birlikte yola çıktı. Şimdi TİM’in sesi çıkmıyor. Fakat yakında orada da sesler yükselecek. Çünkü temmuz ayında seçim var. Hepimiz biliyoruz ki 26 milyar dolarlık ihracat gerçekleştiren ihracatçının çatı örgütü TİM. 
     20 ayrı sektörü çatısında toplamış. 
     TOBB ve TİM aynı dili konuşuyor. 
     Diyeceksiniz ki bu program ihracatçının işine gelir 
     Çünkü kur, dalgalı mı dalgalı... Üstelik Derviş’in programının ana ayaklarından birisi de ihracat. O halde TİM’de neden sesler yüksek çıksın Fakat, geçen yıl programa verilen destekle ihracatın ana ayaklarından birisi olan tekstilciler öylesine zorlandı ki göçe başladılar. Bankalarla öylesine boğuştular ki yoruldular. İşçilik, enerji derken maliyetler öylesine yükseldi ki rekabette avantajlarını yitirdiler. 
     Ve çözümü Bulgaristan’a, Özbekistan’a, Romanya’ya taşınmakta buldular. Az şey mi Sermaye transferi İşte, böyle bir hesaplaşma... Kaçınılmaz gibi görünüyor. Sonuçta Türkiye’de dinamikler değişiyor. 
     
     







Derviş ve hükümet 


Festival food 


Bahçeli ve Derviş 


Çocuk Kemal Derviş ve annesinin gözleri 


Günü değil geleceği kurtarmak... 


Bir bardak suda... 


Bir mendil niye kanar 


İstifa edecekler 


İki çatı örgütü 


Samimiyet 


Rektör isyanı 


Dağlarca ve dolardan TL'ye dönüşün şiiri 


Kamulaştırmada değişiklik var 


Satarken dünya, alırken Türk fiyatı 


</TEXT>
</DOC>
