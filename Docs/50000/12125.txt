<DOC>
<DOCNO> 12125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/19/son/sontur08.html </URL>
<DATE> 2001/03/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Güzel Sanatlar Lisesi Müdürü'ne kız öğrencilere taciz soruşturması 
</HEADLINE>
<TEXT>

     Denizli Güzel Sanatlar Lisesi Müdürü Hasan Hüseyin Yılmaz'ın, özel keman dersi verdiği kız öğrencilere tacizde bulunduğu iddia edildi. 
     Lisenin öğrencisi olan bazı kız öğrencilere özel keman dersi veren Yılmaz'ın, mutsuz bir aile ortamında yaşadığını söylediği, ''Eşimden ayrılmak istiyorum. İçimden sana sarılmak geliyor'' gibi sözler söylediği öne sürüldü. 
     Sayıları bildirilmeyen öğrencilerin, bu olayı ailelerine anlatmaları üzerine, veliler, İl Milli Eğitim Müdürlüğü'ne şikayette bulundular. 
     İl Milli Eğitim Müdürü Turan Kiriş, yaptığı açıklamada, bir grup velinin şikayeti üzerine 2 müfettişin görevlendirildiğini belirterek, ''Müfettişler soruşturmayı tamamladı ve raporlarını yazdılar. Rapor Bakanlığa gönderildi. Şimdi oradan gelecek talimatı bekliyoruz'' dedi. 




</TEXT>
</DOC>
