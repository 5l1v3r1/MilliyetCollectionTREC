<DOC>
<DOCNO> 8614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/ekonomi/aeko.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Türkiye kritik ülke, torpili var... 
</HEADLINE>
<TEXT>

     Türkiye’nin çıpa sisteminden dalgalı kura geçmesi IMF yönetimini yoğun eleştiriler altında bıraktı.IMF’nin,Türkiye’de dalgalı kura geçmesi için son gelişmeler öncesinde neden daha büyük baskı yapmadığı ve neden bu uygulamaya rağmen, mali desteğini artırarak sürdürdüğü sorularına, IMF yöneticileri "Türkiye’nin farklılığını" öne çıkararak karşılık veriyor. 
     IMF kaynakları, son gelişmelerin hemen öncesinde IMF 1.Başkan Yardımcısı Stanley Fischer’in çıpa sisteminden vazgeçilerek dalgalı kur uygulamasına geçilmesi için Türk yetkililer nezdinde büyük çaba harcadığını, ancak sonuç alamadığını belirterek kendilerini şöyle savunmaya çalışıyorlar "Söz konusu olan bir Tayland değil, NATO üyesi olan ve Avrupa Birliği’nin potansiyel üyeleri arasında bulunan bir ülke. Pek çok bağlantıları ve torpilleri var. Onlara ne yapacaklarını söylemek kolay değil." 
     Fon kaynakları, Türkiye’nin son yaşananlara dek çıpa sisteminde direnmesinde Almanya’dan destek aldığını da öne sürüyorlar. 
     


 EKONOMİ 


















</TEXT>
</DOC>
