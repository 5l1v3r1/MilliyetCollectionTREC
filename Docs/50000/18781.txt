<DOC>
<DOCNO> 18781 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/30/yazar/toker.html </URL>
<DATE> 2001/04/30/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Marangozun ve muslukçunun parası 
</HEADLINE>
<TEXT>

     Siyasetçilerin muhalefette ve iktidarda değişik konuşmaları kaçınılmaz. Üstelik her yerde. Çünkü muhalefette ve iktidardayken sorumluluk aynı değil. Bundan daha şaşırtıcı sayılabilecek, iktidardaki siyasetçilerin kendi koydukları bazı prensipleri uygulamada kendilerinin değiştirmeye mecbur kalmaları. 
     Türkiye içine düştüğü krizden çıkması için gerekli dış yardımı bu sayede alıyor. 
     Zira Türkiye, artık anlaşılmış bulunuyor ki bunu alacak. Ancak, verenlerin - başta Amerika - gönül rızası olmaksızın, hatta "metazori". Bu gerçeğin sonuçlarını Türkiye'nin iyi bilmesi lazım. Bush iktidarının sözünü esirgemeyen Hazine Bakanı Paul O'Neill, elinin zorlanmış bulunmasını hiç unutmayacak ve paralar gene çarçur edildiği takdirde bunun acısını fena çıkaracaktır. 
     Dünya Bankasının ve IMF'in gerçek kasası Amerika'dır. Onlara, imkanlarının büyük kısmını Amerikan hazinesi sağlamaktadır. Yeni Bakan ve Bush'un maliye kurmayları muhalefet dönemlerinden beri - bunu, iktidara gelmelerini takiben de söylemişlerdir - iki örgütün tutumundan şikayetçidirler. Bir defa, sıkıntıya düşen üye ülkelere "yangın çıktıktan sonra" yardıma gidilmektedir. Bu itfaiyeciliktir. Kriz patladığında da niyet mektubu tarzı bir takım "sözde vaatler"le yetinilmektedir. O'Neill kesinlikle bildirmiştir ki "bundan böyle" buna son verilecektir. Çünkü vaadler tutulmamakta, yeni para siyasiler ve yakınları tarafından hortumlanmakta, buhar olup uçmaktadır. - En kötü örnek Rusyadır -. Olan "Amerikan vergi mükellefi"ne olmaktadır. O'Neill'in deyimiyle bunlar "Amerikalı marangozlardır, muslukçulardır". Onların devlete emanet ettikleri paralarının bu şekilde çarçur edilmesine göz yummaya Washington'un hakkı yoktur. 
     "Bundan böyle ne olacaktır Krize giren ülke önce kendi imkanlarıyla kurtulmaya çalışır. Beceremiyor mu O zaman Dünya Bankası ve IMF tarafından koşulan şartları kabul eder ama bu programı uygulayacağını vaad ettiğinde değil, uyguladığında yardım parasını almaya başlar. 
     
Türkiye batsın mı      İşte tam bu sıradadır ki Amerika Hazine Bakanı boğazına kadar krize - yöneticileri yüzünden - batmış bir Türkiye'yi kucağında bulmuştur. Yeni kriterler uygulansa, Türkiye - ne de olsa, lazım bir müttefik - boğulacaktır beklemeye tahammülü yok. Bunu Bush iktidarının siyasi kanadı da, Avrupa da - özellikle Almanya - söylüyor bastırıyor. Konulan prensibin delinmesi pahasına, uygulamaya başlanması değil de programın kanunlaştırılmasıyla bu sefer de yetinilecek ve yardım musluğu açılacaktır. Değişiklik, bir "kefil"in bulunmasıdır. Dünya Bankası Başkanı Wolfensohn bir soruya cevaben, gülerek, "Kemal Derviş'i gönderdik" demiştir. 
     Ama kızgınlığı belli O'Neill, kefile ihtarını yapmıştır "Eğer bu defa da para yolsuzluklarla ve siyasi hayat gene iyileştirilmediği için çarcur edilirse, bundan sonra metelik yok " 
     İşin ilginç olan yanı şudur ki Türkiye'den istenilen, Türk marangoz ve muslukçusunun, yani Türk halkının - borcu o ödeyecektir - gerçekleşmesini şiddetle arzuladığı ekonomik ve siyasi reformlardır. Onun sözünü geçiremediği sultaya yahut cuntaya, bakalım "dışarısı" diş geçirebilecek mi 
     







Sistem sorunu 


Başkasının gölgesi... 


Margarita Papandreu ve Mevhibe İnönü 


Dünyanın Derviş merakı 


Özkan en arkada, Temizel evde, DSP iktidarda... 


Sosyal demokrat holdingçilik 


Pişkinsüt 


Marangozun ve muslukçunun parası 


Şimdi gözler özel dış kaynakta 


Besici küpe’ peşinde 


</TEXT>
</DOC>
