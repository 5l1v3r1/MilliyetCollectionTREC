<DOC>
<DOCNO> 27471 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sondun21.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Meditasyon çayından zehirlendiler 
</HEADLINE>
<TEXT>

     Çek Cumhuriyeti'nde toplu meditasyon sırasında sunulan içeriği bilinmeyen otlardan yapılmış çay nedeniyle onlarca kişi zehirlenerek hastaneye kaldırıldı. 
     CTK haber ajansı, Cumartesi günü meydana gelen olayda, sunulan çayı içerek zehirlenen 32 kişide solunum zorluğu, spazm görüldüğünü, 10'unun bilincini kaybettiğini duyurdu. Haberde, hastaların önümüzdeki birkaç gün içinde taburcu olabilecekleri belirtildi. Çek basını, hastaların tümünün zehirlenmeden önce 50 dolar karlışığında 2000 kişilik meditasyona katıldığını aktardı. Meditasyon sırasında katılımcılara Brezilya'dan ithal edilen içeriği belirsiz otlardan oluşan çay sunulduğu, ancak meditasyonu düzenleyen organizatörlerin bu çaydan içmediği belirtildi. Polis olayı soruşturmaya başladı. 







</TEXT>
</DOC>
