<DOC>
<DOCNO> 33261 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/ekonomi/aeko.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kafanızı krizle bozmayın’ 
</HEADLINE>
<TEXT>

Dünyanın önde gelen mağazacılık otoritesi Joseph Weishar, Türklerin hep kriz konuştuklarını, dışarıya da bunu abartarak yansıttıkları için, Türkiye'nin dışarıda krizle tanındığını söyledi. Weishar, Dünya, kriz konuşursanız krizinizi, başarıları konuşursanız, başarılarınızı konuşur’ diyor 
     EVRİM ERGİN 

     Perakendeciliğin dünya çapındaki otoritesi, 'konusunda ABD'nin resmi konuşmacısı' Joseph Weishar, Türklerin, kafalarını fena halde krizle bozdukları ve sürekli kriz konuştukları için, dış dünyada da krizle anıldıklarını söyledi. 
     Uluslararası Perakende Konferansı'nın programı ile ilgili çalışmalar için Türkiye'ye gelen Weishar'a göre, 'kafayı krizle bozmak’ krizden çıkış için işe yaramadığı gibi, başka ülkeleri gazete manşetlerinden izleyenlerin de Türkiye'yi 'sürekli kriz ülkesi' olarak algılamalarına yol açıyor. 
     
     Maceracı ve başarılısınız’ 
     Perakendecilikte 40 yıllık deneyime sahip olan New Vision Studios'un krucusu olan Weishar, "Başarıları konuşursanız başkaları da başarınızı konuşur. Hep krizi konuşursanız, sizinle ilgili bir şey olduğunda insanların aklına hep kriz gelir. Sizin en önemli probleminiz krizi çok sık dile getirmeniz. Sürekli kriz psikolojisi içerisindesiniz. Dışarıdakiler sizi manşetlerden izliyor. İçinde bulunduğunuz durumu katlayarak aktarıyorsunuz. Oysaki başarıları konuşursanız başarı gelir. Ben Türklerin maceracı ve başarılı bir yönleri olduğunu düşünüyorum" dedi. 
     23 Ekim'de yapılacak konferasa dünya perakendeciliğinin en önemli isimlerini çağırdıklarını anlatmak istediklerini belirten Weishar, Milliyet'e yaptığı açıklamada, "Biz bu yüzden konferansta Türkiye’nin başarı öykülerini konuşacağız" diye konuştu. 
     Migros ve Mavi Jeans'ın dış dünyaya açılışını yakından izlediğini belirten Weishar, Türkiye'nin İspanya'nın durumuna gelmemesi için hiç bir neden olmadığını belirtti. Weishar, "Türk yatırımcılar özgüvene sahipler. Perakendecilikte büyük bir potansiyeli, mağazacılıkta eski bir geçmişi var. Kapalıçarşı çok önemli bir merkez. En iyi satış tekniklerini orada gördüm. Akmerkez üst üste iki yıl en iyi dizayn ödülünü aldı. Dolayısıyla Türkiye'de gayet hızlı ve ilerlemiş bir perakende pazarı bulunuyor ancak dışarıda pek tanınımıyor" dedi. 
     
Weishar ABD'nin resmi otoritesi      New Vision Studios'un kurucusu Joseph Weishar, geniş bir kadroyla sürdürdüğü danışmanlık çalışmalarının yanı sıra Fashion Institute of Technology, Barbizon School, Hong Kong Fashion Institute, University of Alabama ve University of ICSC'de ders veriyor. Konusunda, dünyadaki konferanslarda ABD'nin resmi konuşmacısı. Kitapları ve makaleleri tüm dünyada perakendeciler tarafından temel kaynak olarak kullanılıyor. 
     Türkiye'de Soysal New Vision ortaklığı olarak birçok proje yöneten New Vision Studios'un imza attığı uluslararası projeler şunlar Polo Jeans Company ABD , Kmart ABD , Loeb Stores İsviçre , Coin Stores İtalya , Quiksilver ABD , Levi Strauss ABD , Nouvelle Galeries Fransa , Bata Limited Kanada , Debenhams PLC İngiltere , Ammex - Dutyfree ABD , Mall of Orange ABD , Mappin Stores Brezilya , Mitsukoshi Japonya , Central Department Stores Bangkok , Fayasal Trading Kuveyt 
     
Bin perakendeci İstanbul’a geliyor      2001 Perakende Konferansı, dünya perakende devleri ile Türkiye perakendeciliğinin liderler kuruluşlarını bir araya getirecek. 23 - 24 Ekim'de Swissotel'de gerçekleştirilecek olan ve Soysal Eğitim Danışmanlık tarafından organize edilen konferansa, perakende sektörü ve ilgili sektörlerden bin yöneticinin katılması bekleniyor. Konferansın yabancı konuşmacılarından bazıları şöyle 
     Walter Levy Kurt Salmon Associates - ABD , Ignaz Gorischek Neiman Marcus Bergdorf Goodman - ABD , Al Kelman Al Kelman Associates - ABD , Martin Pegler Fashion Institute of Technology - ABD , Francois Loeb Loeb Mağazalar Zinciri - İsviçre , David Bosshart Gottlieb Duttweiler Institut - İsviçre 
     Yerli katılımcı ve konuşmacılar arasında ise sektörün en önemli isimleri yer alıyor Cem Boyner Çarşı , Mustafa Taviloğlu Mudo , Aclan Acar Tansaş , Atıl Saryal Sabancı CarrefourSA , Serdar Sunay BBA , Şinasi Ertan Kipa , Servet Topaloğlu Real , Semih Şeftali Tefal , Aydın Yurdum Giysa , Avi Alkaş Danışmanlık , Müjgan Özçay Öğretim üyesi 
     



 EKONOMİ 

















</TEXT>
</DOC>
