<DOC>
<DOCNO> 44540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sonspo07.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe, Leverkusen maçının hazırlıklarına 10 kişiyle başladı 
</HEADLINE>
<TEXT>

     Fenerbahçe, Avrupa Şampiyonlar Ligi'nde 10 Ekim Çarşamba günü Almanya'nın TSV Bayer 04 Leverkusen takımıyla yapacağı erteleme maçının hazırlıklarına, bir günlük izinin ardından başladı. 
     Samandıra Tesisleri'nde, teknik direktör Mustafa Denizli yönetiminde gerçekleştirilen ve yaklaşık 2 saat süren antrenmanda futbolcular, kondisyon, şut ve taktik çalışmasının ardından dar alanda çift kale maç yaptılar. 
     Çalışmada, Denizlispor galibiyetiyle son haftalarda alınan kötü sonuçlara ''dur'' diyen sarı-lacivertli futbolcular ve teknik heyetin oldukça moralli olduğu gözlendi. 
     Fenerbahçe, TSV Bayer 04 Leverkusen maçının hazırlıklarını 10 kişiyle sürdürdü. 
     İdmana, milli takımlarda bulunan Rüştü, Ogün, Abdullah, Ümit, Serhat, Oğuz, Rapajiç, Lazetiç, Revivo ve Zordan Mirkoviç'in yanı sıra hasta olan Deniz de katılmadı. 
     Ayrıca, hafif sakatlığı bulunan Andersson ile soğuk algınlığı bulunan Ceyhun, kısa süre yaptıkları koşunun ardından tesislere girdi. 
     Fenerbahçe, TSV Bayer 04 Leaverkusen maçı için 8 Ekim Pazartesi günü saat 11.00'de özel uçakla Almanya'ya gidecek. 
     Sarı-lacivertliler, Avrupa Şampiyonlar Ligi'nde Fransa'nın Olympique Lyon takımıyla deplasmanda yapacakları maç için ise ligin 8. 
     haftasındaki Çaykur Rizespor maçı sonrası İstanbul'a dönmeden direkt bu ülkeye geçecek. 
     Fenerbahçe, çalışmalarını yarın Samandıra Tesisleri'nde gerçekleştireceği idmanla sürdürecek. 
     






</TEXT>
</DOC>
