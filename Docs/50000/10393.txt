<DOC>
<DOCNO> 10393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/sontur08.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklarını çalıştıran 21 aileye dava açıldı 
</HEADLINE>
<TEXT>

     İstanbul'da çocuklarını sokakta çalıştıran 32 aileden 21'ine, İstanbul Valiliği'nin ''Güvenlik Kararı''na aykırı davrandıkları gerekçesiyle açılan davalar sonucunda, 3'er ay hapis cezası verildi. Bu cezalar daha sonra paraya çevrildi. 
     İl Sosyal Hizmetler Müdürlüğü'nden alınan bilgiye göre, İstanbul Valiliği'nin ''Sokakta Yaşayan veya Sokakta Çalıştırılan Çocukların Korunması Suretiyle Kamu Esenliğinin Sağlanması ile İlgili Güvenlik Kararı''nın 6 aylık uygulaması sonucunda, 32 aile reisi hakkında Fatih 1. Sulh Ceza Mahkemesi'ne dava açıldı. 
     ''Yetkili makamların buyruğunu dinlememe'' hükmünün düzenlendiği TCK'nın 526. maddesi uyarınca açılan bu davalardan 21'i İl Sosyal Hizmetler Müdürlüğü lehine sonuçlandı. Yargılanan 21 aile reisi önce 3'er ay hapis cezasına çarptırıldı. Ancak bu cezalar daha sonra 159'ar milyon lira para cezasına çevrildi. 
     Davalardan 1'i de aile lehine sonuçlanırken, 10 davanın görülmesine halen devam ediliyor. 
     
     



</TEXT>
</DOC>
