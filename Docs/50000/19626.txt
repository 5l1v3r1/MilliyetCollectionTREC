<DOC>
<DOCNO> 19626 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/05/guncel/agun.html </URL>
<DATE> 2001/05/05/ </DATE>
<TIME>  </TIME>
<AUTHOR>  </AUTHOR>
<HEADLINE>
DEMİREL ÇİFTİ ARTIK GÖRÜŞEMEYECEK 
</HEADLINE>
<TEXT>
Gözü yaşlı veda 
Eşiyle İstanbul'da farklı cezaevine nakledilen Ayşenur Demirel, kadınlar koğuşundan ağlayarak çıktı 
     GÖKÇER TAHİNCİOĞLU Ankara İstanbul 

     Egebank soruşturması kapsamında tutuklanan ve Ankara Ulucanlar Cezaevi'nde evlenen Murat Demirel ile eşi Ayşenur Esenler'in sekiz aylık Ankara macerası bitti. Davanın diğer tutuklularıyla İstanbul'a sevk edilen Demirel, Kartal Cezaevi'ne, eşi Ayşenur da Bakırköy Cezaevi'ne gönderildi. 
     Demirel ve Esenler'in kendilerini İstanbul'a götürecek ring aracına binmeden önce bir saatlik aile görüşü yaptıkları ve bunun ardından birbirlerine sarılarak vedalaşırken gözyaşlarına h kim olamadıkları belirtildi. 
     
Demirel'in talebi reddedildi      Murat Demirel, bir süre önce Cezaevi Müdürlüğü'ne bir dilekçe göndererek, başka bir cezaevine nakledilmeyi istemediğini, dava boyunca Ulucanlar'da kalmayı istediğini ifade etti. Ancak, Ceza ve Tevkifevleri Genel Müdürlüğü, Demirel'in bu isteğini reddetti. İstanbul'da farklı cezaevlerine nakledilen Demirellerin artık duruşmalar dışında görüşme olanağı kalmadı. 
     
Eşyalarını hibe ettiler      Demirel çifti, Ulucanlar Cezaevi'nde aldığı beyaz eşya ve kitapları, diğer tutuklular gibi cezaevine hibe etti. Demireller İstanbul'a nakledilirken yanlarına sadece kıyafetlerini aldı. Ayşenur Esenler'in, Ulucanlar'daki Kadınlar Koğuşu'ndan ayrılırken de oldukça duygulandığı ve gözyaşlarını tutamadığı ifade edildi. 
     
Bankalar Caddesi’nde BULUŞTULARÖMER ERBİL 
     Kartal Özel Tip Kapalı Cezaevi’ne nakledilen Egebank sanıkları Yahya Murat Demirel, Nail Keçili, Aykut Karabulut, Ali Süha Paya, Kevin Hood, Hüsnü Barbaros Olcay, Gökalp Baştürk, Şaban Ayhan Tatlıgil ve Turan Turanoğlu, çok sayıda ünlü sanığa da komşu oldu. 
     İnterbank, Etibank, Sümerbank ve Yurtbank’ın içini boşalttıkları iddiasıyla tutuklanan Cavit Çağlar, Dinç Bilgin, Hayyam Garipoğlu ve Ali Balkaner de, cezaevinin "Bankalar Caddesi" olarak adlandırılan sol bloğunda kalırken, listeye dün Egebank’tan Murat Demirel de eklendi. 
     
Ve Demirel Kartal’da...Selahattin Sevi 
     Ulucanlar'da evlenen Murat Demirel ile Ayşenur Esenler'in cezaevinde görüşmeleri artık mümkün değil. Cezaevi aracı dün Kartal’a geldiğinde Murat Demirel ve diğer sanıklar bavularını kendileri taşıdı. 
     
Kimler sevk edildi ..      Murat Demirel ve Ayşenur Esenler'le birlikte Nail Keçili, Gökalp Baştürk, Ayhan Tatlıgil, Ali Süha Paya, Turan Turanoğlu, Kevin Hood, Barbaros Olcay, Aykut Karabulut, Sevtap Aslan ve Emine Mehtap Ceylan da sevkedildi. 
     
Bolu Yarıaçık Cezaevi’inde yemek molası...      Murat Demirel ve Ayşenur Esenler'in cezaevinin "ring" otobüsüye Ankara İstanbul yolculuğu yaklaşık sekiz saat sürdü. Bolu'ya gelmeden önce bir jandarma ekibi, otobüstekilere poşetlerle meyve ve su verdi. Bolu'da durması planlanan otobüs, basının takibi nedeniyle Bolu Yarıaçık Cezaevi'ne yöneldi. Tutuklular burada öğle yemeği yedikten sonra yollarına devam etti. Otobüsün çevresindeki jandarma eskortu sayısı zaman zaman 10'a kadar yükseldi. 
     Demirel'in bulunduğu otobüsü Bolu'dan çıkışından itibaren bir helikopter de izledi. Demirel, yaklaşık sekiz saat süren yolculuktan sonra İstanbul'a ulaşabildi. 
     Cezaevi aracı 19.20'de Bakırköy Kadın ve Çocuk Tutukevi'ne ulaştı. Ana giriş yerine otoparka giren cezaevi aracı, çok sayıda otonun park halinde olması sebebiyle cezaevine girmekte gecikti. Cezaevi yetkilileri, Ayşenur Esenler Demirel, Egebank Genel Müdür Yardımcısı Emine Mehtap Ceylan ve banka yöneticisi Sevtap Arslan'ın aynı koğuşta kalacaklarını belirtti. Araç, daha sonra Kartal Cezaevi'nde diğer tutukluları bıraktı. 
     Kartal Cezaevi'ne nakledilen Demirel, Nail Keçili, Aykut Karabulut, Ali Süha Paya, Kevin Hood, Hüsnü Barbaros Olcay, Gökalp Baştürk, Şaban Ayhan Tatlıgil ve Turan Turanoğlu'nun ilk işlemleri kayıt odasında gerçekleşti. Kayıt odasına kadar kendilerine ait 40 bavulu taşıyan Demirel, Keçili ve diğerleri, işlemlerin tamamlanmasından sonra tekrar bir minibüse bindirildi. Bavullar da minibüsle koğuşlara taşındı. 
     



 GÜNCEL 


















</TEXT>
</DOC>
