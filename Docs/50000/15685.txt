<DOC>
<DOCNO> 15685 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/11/yazar/akyol.html </URL>
<DATE> 2001/04/11/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Hükümet istifa 
</HEADLINE>
<TEXT>

     KEMAL Derviş perşembe günü akşama doğru, piyasalar kapandıktan sonra "Ekonomik Program"ı açıklıyor 
     Neden 
     - Piyasalarda şok etkisi olmasın diye... Cumaya kadar şok etkisi geçer, beklediğimiz dengeli ve olumlu etki cumadan itibaren görülür... 
     Piyasalarda iyiye doğru da olsa şok değişim istenmiyor. 
     "Ekonomik Program" 30 - 40 sayfalık kalın bir doküman 
     Derviş, slayt gösterileriyle, grafiklerle izah edecek. 
     "Ekonomik Program"da Finans, Bankacılık, Kamu Maliyesi ve Tarım Reformları adıyla bölümler var. Diğer bir bölüm "Ödemeler Dengesi..." 
     Piyasalar için son derece önemli olan "Para Programı" da metinde yer alıyor. 
     Programın yolsuzlukları önleyecek ve kamuda verimliliği sağlayacak reformları içeren bölümü ise "Ekonomik İşlemlerde Şeffaflık" başlığını taşıyor. 
     
     TÜSİAD yöneticileri dün AB büyükelçileriyle görüştüler. Konu tabii ekonomi, Türkiye'nin ekonomik reformlarına Batı desteği... 
     Batı "Ekonomik Program"ı ve bunu hükümetin ne ölçüde kararlılıkla uygulayacağını görmek istiyor. 
     AB büyükelçilerinin TÜSİAD'çılara önemli bir hatırlatması da oldu 
     - Konu sadece teknik ve finansal değil. Türkiye'nin imajı da çok önemli. Hükümetiniz demokratikleşme konusunda bazı adımlar atarsa ekonomide de işiniz kolaylaşır 
     Evet çağ, Türkiye'yi değişime, sivilleşmeye, rasyonelleşmeye, liberalleşmeye zorluyor Kemal Derviş'in programı da, Batı'dan beklediğimiz destek de ekonomik ve siyasi reformları gerektiriyor... Kısacası, ekonomide de, siyasette de devletin küçültülmesi, piyasanın ve sivil toplumun genişletilmesi... 
     Bunlarda geciktiğimiz için krize battık Çıkışımızın şartı bunları yapmak 
     
     FAKAT sokaklar "hükümet istifa" diye inliyor 
     Daima istikrarın yanında yer almış olan TOBB da "hükümet istifa " dedi Başkan Fuat Miras'ın sürekli sağduyu çağrılarında bulunması, tabanın ne kadar öfkeli olduğunu gösterir. Zaten sonunda "hükümet istifa" diye bildiri çıktı 
     Hükümet çok yıpranmıştır. Böyle bir hükümetin bu ağır ameliyatı nasıl başaracağı konusunda da ciddi kuşkular var... 
     Ama yeni bir koalisyon pazarlığı ne kadar zaman alır dersiniz Yeni bir hükümet üç aydan önce kurulamaz 
     O sürede "Ekonomik Program" ne olur Fuat Miras'ın dediği gibi "bu Ekonomik Program da başarıya ulaşmazsa, yapacak bir şey yok " 
     Bu hükümetin ekonomik performansı belli Demokratikleşme konularını MGK'ya bıraktığı da belli Ama krizden çıkışın ekonomik ve siyasi reçeteleri öylesine zorluyor ki, artık "yapmıyorum" ya da "yaptırmıyorum" demeye kimse cesaret edemez. 
     Bu hükümetle "Ekonomik Program"ı uygulayalım... Sonra, bu "program" zaten ekonomik yapıda da, siyasi yapıda da köklü değişmelere yol açacaktır... 
     
     





Hükümet istifa 


Bu ne tesadüf Gazi Bey 


Miras siyaset yapıyor’ 


Hopdediks Serdar 


Çözüm yine Meclis çatısı altında... 


Eşref saati 


Kabahat kimin 


Eski düşman’, yeni dost’... 


Amerika’dan Derviş geldi İpsala’dan Hasan Mezarcı ... 


Genelkurmay, Fuat Miras’a ne demedi 


Faturalar... 


Kamuda resmi para birimi dolar 


Sözleşme yürürlükte 


Türkiye’nin Yeri 


Aşağısı sakal yukarısı bıyık 


Meslekten men edilen bilirkişi 


</TEXT>
</DOC>
