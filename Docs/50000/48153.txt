<DOC>
<DOCNO> 48153 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yazar/akyol.html </URL>
<DATE> 2001/10/22/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İslam tartışması 
</HEADLINE>
<TEXT>

     MÜREKKEBİ kurumadan hakkında dava çılan bir kitap Neşe Düzel'in "Türkiye'nin Gizlenen Yüzü" adlı kitabı... Radikal'de yaptığı kaliteli röportajlardan bir derleme... 
     İletişim Yayınları'ndan çıktı ve hemen hakkında dava açıldı 
     Kim demiş Anayasa değişiklikleri yapıldı, hürriyetler genişledi diye 
     Düzel'in kitabında katıldığım görüşler var, katılmadığım, hatta çok yanlış bulduğum görüşler de var. Ama her 'aykırı' görüşe neden "düşünülmesi gereken bir problemin ortaya konulması" diye bakmayı beceremiyoruz da savaş açıyoruz 
     Kitapta Bülent Tanör, Ümit Cizre, Ali Bulaç, Ali Bardakoğlu ve Mete Tunçay gibi isimlerin günlük polemiği aşan, teorik bakımından son derece önemli görüşlerine özellikle dikkat çekmek isterim... 
     
     DÜZEL'İN kitabında saygın İslamcı aydın Ali Bulaç, Kuran - ı Kerim'i nasıl anlamamız gerektiği konusunda diyor ki 
     "Hayat devamlı değişiyor... O zaman inançların genel maksatlarına uygun olarak hükümlerin de değişmesi gerekir. Çünkü hükümler çoğunlukla tarihseldir. Yani tarihin bir döneminde bir ihtiyaca cevap vermek üzere konulmuşlardır... Dini öğretilerin her an, her durumda yeniden yorumlanması, yeniden okunması gerekir... Okunmadığı zaman bundan 'totaliter' ve 'mutlakiyetçi' düşünceler ve ideolojiler çıkar...." Sf. 56 
     Bulaç, "İslam devleti" projesinin, yani toplumu zorla 'İslami' öteki versiyonda 'pozitivist bir kalıba sokma düşüncesinin Jakobenizmin 'ulus devlet' projesinden esinlendiğini ve artık eskidiğini söylüyor. Sf. 58 - 62 
     Evet mesele, değişen zamanına göre, temel değerlerimizin yeniden yorumlanması, daha doğrusu 'yenilenmesi', "tecdit" yapılmasıdır. 
     
     İSLAMİ kesimin önde gelen isimlerinden Mehmet Şevket Eygi ise "Hakiki İslam"ın ancak büyük mezhep imamlarını, Ahmed Yesevi, Hacı Bektaş, İmam Rabbani gibi büyük sufileri izleyerek anlaşılabileceğini söylüyor 
     "Hakiki İslam İmam Gazali'lerin, İmam Şarani'lerin, Muhyiddin Arabi'lerin anlattığı İslamdır..." Milli Gazete, 18 Ekim 2001 
     Eygi'nin yazısında verdiği uzun listede öyle isimler var ki, başka 'büyükler' tarafından "tekfir" edilmiştir 
     Benim de hayran olduğum Muhyiddin Arabi'ye "şeyh - i ekfer" en kafir şeyh diyenler olmuştur 
     Bir tarih öğrencisi bilir ki, dünya deniz ticaretinin Batı'ya kayması İslam dünyasındaki gerilemenin en önemli sebeplerinden biridir. Ama büyük düşünür Gazali, Müslümanların deniz ticaretinden uzak durmasını, çünkü kazanç hırsını çok körüklediğini yazmıştı Büyük mutasavvıf İmam Rabbani'ye göre geometri faydasız bir ilimdir ama İmam Razi'ye göre geometri öğrenmek farzdır 
     Demek ki, bugün 'taklid' etmemiz istenen eski müçtehitler ve sufiler kendi zamanlarında çok tartışmalar. O zamanın konularını o zamanın bilgileriyle tartışıp farklı görüşlere ulaşmışlar. 
     Şimdi, tarım toplumundan sanayi ve kent toplumuna, hatta bilgi toplumuna geçiş gibi karmakarışık ve muazzam bir değişimi yaşamakta olduğumuz için, artık her eski izah bizleri tatmin etmiyor, tartışıyoruz işe... İslam'da kadının yerinden sünnet ve namaz vakitlerine kadar... 
     Yeni görüşler çıkacak elbette... Dileyelim de büyük alimler ve düşünürler de çıksın... 
     
     







İslam tartışması 


Dar alanda siyaset 


Oto sanayii yoğun bakımda 


Gölgesine yenilen ülke 


"Döneklik zor zanaat " 


IMF'siz model arayışı 


Alışmak sevmekten daha zor geliyor 


Devlet ceza vermekten korkuyor 


Küreselleşmede dönüm noktası mı 


Ecevit’in külliyetli dış yardım’ı başa bela 


</TEXT>
</DOC>
