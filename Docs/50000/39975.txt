<DOC>
<DOCNO> 39975 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/zbirand.html </URL>
<DATE> 2001/09/01/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
AB için son günler geliyor 
</HEADLINE>
<TEXT>

     Anayasa değişikliklerinin iki yönlü etkisi olacak. 
     En başta geleni, ülkedeki gerilimi düşürmesi. 
     Yıllardan beri zorla giydirilen elbise toplumu öylesine sıkmıştı ki, gündeme getirilen değişiklikler 
     bir nebze dahi olsa rahatlama yaratacak. Günlük 
     yaşamı hemen etkilemese dahi, 
     psikolojik etkileri büyük olacak. 
     Diğer bir etkisi, Türkiye-AB ilişkilerinde görülecek. 
     Kopenhag Kriterleri’nin kısa vadeli bölümünde bulunan birçok değişiklik, önümüzdeki haftalarda oylanacak anayasa paketine kondu. 
     Liderler henüz anlaşmaya varamadılar. 
     37 madde ile başlayan pazarlıkların 11 maddeye indirileceği ve 
     bunların üzerinde de büyük 
     pazarlık yaşanacağı söyleniyor. 
     
     İşte tehlike de bu noktadan itibaren başlayacak. 
     Ne ülke ne de AB ilişkileri, anayasa değişikliklerindeki olası bir gecikmeyi ve sulandırma pazarlığını kaldıracak durumda. 
     Özellikle AB açısından bu oylama çok önemli. 
     AB Komisyonu ekim ayında 
     tüm aday ülkelerle ilişkilerinde kaydedilen "ilerlemelerle" 
     ilgili raporunu hazırlayacak. 
     Hatırlayacaksınız geçen yıl AB, Katılım Ortaklığı Belgesi ile Türkiye’den Kopenhag Kriterleri’ne uyum açısından beklentilerini açıklamış, 
     Türkiye de hangi kritere 
     hangi tarihte uyacağına dair resmen bir yanıt vermişti. 
     İşte AB ekim ayındaki "ilerleme raporunda", Türkiye’nin sözünü tutup tutmadığını veya ne kadarını gerçekleştirdiğini belirtecek. 
     Bu raporun ana hatları hazır. 
     Ne yazık ki, Türkiye bölümü son derece olumsuz. 
     Anayasa değişiklikleri de gerçekleşmezse, 12 ayın boşa geçtiği sonucuna varılacak. 
     Türkiye’nin daha ilk yıl patinaj yapmaya başladığı ortaya çıkacak. 
     2002 yılında tam üyelik müzakerelerine geçilmesi çabaları suya düşecek. 
     Türkiye’nin hiç istemediği bir konuma girilecek. 
     Avrupa’ya doğru yürüyüşümüz yavaşlayacak. 
     Türkiye’nin böyle 
     bir duruma düşmesi, AB’de memnuniyet yaratacaktır. Zira AB’nin hiç acelesi yok. Aksine, Türkiye’nin mümkün olduğu kadar ileri bir tarihe kalması tercih ediliyor. 
     Brüksel’de geçen yıl Türkiye heyecanı vardı. Türkiye’den 
     söz ediliyor, gündeme Türkiye alınıyordu. Bugün, ne yazık ki 
     o hava yok. 
     Türkiye gündemden düşüyor. 
     Hele şimdi bir de anayasa değişiklikleri gecikir veya budanarak "anlaşılmaz" duruma sokulursa, AB Türkiye dosyasını rahatlıkla rafa kaldıracak. 
     Ümitler yeni bir bahara kalacak. 
     Liderlere ve tüm siyasi aktörlere duyurulur. 
     
Bu kargaşada delil kalır mı      Üzeyir Garih olayı, 
     eski bir hastalığı yeniden gözler önüne serdi 
     Delil toplama kargaşası... 
     Hatırlayacaksınız, Uğur Mumcu cinayetinde de aynı durumla karşılaşmıştık. Patlayan otomobilin bulunduğu yer insan seliyle karşılaşmış, her önüne gelen olay yerini doldurmuş ve kısa bir süre sonra da, bir çöpçünün elinde kocaman süpürgesiyle etrafı temizlediğini izlemiştik. 
     Aynı manzaraları, Üzeyir Garih’in öldürülmesinden hemen 
     sonra tekrar izledik. 
     İlgili ilgisiz herkes olay yerindeydi. Bunlar yetmiyormuş gibi, yüzlerce fotoğrafçı, muhabir ve kameraman sahneyi doldurdu. 
     Böyle bir kargaşada, varsa 
     bile delil kalır mı Polis yeterli 
     bir ön inceleme yapabilir mi 
     Bu konuda uzmanlığa da gerek yok. Ya, polisimiz kimsenin bilmediği 
     bir yöntem kullanıyor veya deliller silinip gidiyor. 
     Bu bir yöntem tartışması değil. Tamamen mantık işi... 
     
Zanlıya suçlu muamelesi yapıyoruz...      Polis çok hoyratça davranıyor. 
     Bir olay çıkıyor ve bir dizi insan 
     "zanlı" olarak içeri alınıyor. 
     Olayın büyüklüğüyle orantılı şekilde sayısız kamera ve fotoğrafçının hücumuyla karşılaşan "zanlı" şaşkınlık içinde yüzünü gözünü kapatır. Diğerleri kafalarına ceketlerini geçirip korunurken, dünyanın en iptidai sahnelerini izleriz. Gazetelerde boy boy resimler yayınlanır. 
     Enselerinden sürüklenen veya kollarına giren sivil polislere yetişmeye çalışan zanlılar neye uğradıklarını şaşırırlar. 
     Aradan kısa bir süre geçer ve zanlıların suçsuz oldukları anlaşılır. Serbest bırakıldıkları zaman, derin bir nefes alıp dışarı çıktıklarında ise, karşılarında kimseleri bulamazlar. Ne kamera, 
     ne fotoğrafçı. 
     Suçsuz olduğu saptanan bu "zanlı" şimdi 
     "ne yapsın " 
     Suçsuzluğunu nasıl ispat etsin 
     Herkesin aklında gözaltına alınma sırasındaki 
     o korkunç sahneler kalmıştır. Zanlı, bütün hayatı boyunca, suçsuz olmasına rağmen, bu lekeyle yaşamak zorunda kalacaktır. 
     Neden bu kadar hoyratız 
     Neden zanlı ile suçluyu ayıracak bir uygulama yapamıyoruz 
     Çok mu zor 
     
Bu defa Trabzon şampiyon olsun...      Size bıkkınlık gelmedi mi 
     Her yıl aynı terane. 
     Galatasaray mı, Beşiktaş mı, Fenerbahçe mi şampiyon olacak 
     Yatıp kalkıp bu üç klübü izliyoruz. 
     Hep aynı senaryoları seyrediyoruz. 
     Milyon dolarlık bütçeler, incir çekirdeğini doldurmayan kavgalar. 
     Öte yanda bir de Trabzonspor var. 
     Büyüklerin yarı bütçesiyle yaşıyor. Kimsenin tanımadığı 3 Brezilyalı ve 1 Belçikalı transfer ediyor. Profesyonel bir işyeri gibi yönetilen bir düzen kuruyor. Gelirini ve giderini biliyor. 
     Şakır şakır da maç kazanıyor. 
     Trabzonspor yöneticilerini gıpta ile izliyorum. Büyüklere de bir ders versinler istiyorum. 
     
     







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
