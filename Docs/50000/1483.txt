<DOC>
<DOCNO> 1483 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/cankat.html </URL>
<DATE> 2001/01/10/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Watson yazarlar 
</HEADLINE>
<TEXT>

     Ben Mahmut’cuğuma büyük söz edermişim meğer, bilmeden haksızlık edermişim. 
     Aklımın ermediği bir şey olursa ona sorardım. 
     Ben de anlamadım, derdi. 
     Öyleyse sabahtan akşama kadar niye okuyorsun bu kadar gazeteyi Sorunca, ben de anlamadım demek için mi 
     Düpedüz hesap sorardım adamcağızdan. 
     Olsa şimdi, sorgu h kimi gibi karşısına geçecektim gene 
     Ecevit’in ciddi bir sağlık sorunu var mı sence 
     Fazilet Partisi’nde biz yenilikçiyiz deyip duranların, sahiden bir farkı var mı, öbür gericilerden 
     Şimdi sen ne diyorsun gazetelerin bayramda tatil yapıp yapmamasına Melih Aşık mı haklı, Hıncal Uluç mu 
     Dünkü sorum, eminim Mahmut’un daha çok canını sıkacaktı 
     Nedir bu asker-sivil çekişmesi gene Düğmeye kim bastı davası... Ecevit, telefonla konuştum Genelkurmay Başkanı’nın da canı sıkılmış, diyor. Sen ne diyorsun 
     Vereceği cevabı da işitir gibiyim 
     Berrin, Watson’laşmaya başladın gene. 
     Kendimi tutamaz gülerdim. Bakın size de anlatayım. 
     - 
     Sherlock Holmes ile Dr. Watson kırlarda kamp kurmuşlar. Akşam porselen çay fincanlarıyla çaylarını içip, bir güzel karınlarını doyurmayı da ihmal etmemişler tabii... 
     Yol yorgunu yatıp uyumuşlar. Bir ara Sherlock uyanmış, Watson’ı dürtmüş telaşla 
     Dear Watson, Dear Watson uyanın Bakın şu gökyüzüne ve bana ne gördüğünüzü söyleyin. 
     Milyonlarca yıldız görüyorum. 
     Bu sizin için ne anlama geliyor peki 
     Astronomi açısından milyonlarca galaksinin, demek ki milyarlarca gezegenin varlığını düşündürüyor. Astroloji açısından, Satürn’ün Aslan burcunda olduğunu. Zaman açısından vaktin sabahın üçü, üç buçuğu olması gerektiğini. İlahiyat açısından, Tanrı’nın ne kadar büyük ve güçlü, insanın ne zavallı bir hiç olduğunu. Meteoroloji açısından yarın havanın güzel olacağını... Bana bunları düşündürüyor. Ya siz ne düşünüyorsunuz, Holmes 
     Sizin bir eşek olduğunuzu Watson Biz uyurken birileri çadırı yürütmüş... 
     Olup biteni yorumlayan köşe yazarlarının, Dr. Watson’dan daha çoğunu söylemediklerini sonradan anladım. 
     Çünkü Mahmut’tan sonra, bana vasiyeti varmış gibi bütün gazeteleri ve köşe yazarlarının dediklerini, onun yerine ben okuyorum. 
     
UFUK GÜLDEMİR      İnternet gazetesi diyen var... Haber portalı diyenler var... 
     Bunlardan birinin adı HaberTurk, bunda dedi.com.tr’den ve benden de söz ediliyor, adım etrafında keşif seyahatlerine çıkılıyor. 
     Sahibi Ufuk Güldemir’-miş, bir zamanlar Milliyet’in genel yayın yönetmenliğini bile yapmış bir gazeteci. 
     Bu vesileyle gece hayatını sevdiği, sık sık barlarda göründüğü haberlerini alıyorum. Bir alışveriş siftahı olsun diye söyleyeceğim. Ufuk Güldemir, Mert Çiller’den terk Begüm Özbek’le pek sıkı fıkı. Böyle olduğu, barlarda mesela Buz Bar’da alenen öpüşmelerinden belliymiş sanki bir şey ispat etmek ister gibi... 
     Bu kısmetsiz Begüm’e Cemil İpekçi sormuş 
     Nasıl bir erkekle evlenmek isterdin 
     Ben çok konuştuğum için, bir kere çok iyi dinleyici olmalı. Sonra güven vermeli. Biraz da yumuşak, tatlı-sert ve akıllı olmalı 
     Güvenilir, yumuşak, akıllı... Zile bas kızım, tam aradığın adrestesin. 
     
Koalisyon ortaklarının yeni Fazilet formülü      Size sorsam,, desem ki "Partilere uğur getirmeyen birini tanıyor musunuz ". 
     Herhalde aklınıza ilk Necmettin Erbakan gelir. 
     Ama adamın şansı döndü galiba. Baksanıza hükümet, Erbakan’dan sonra Fazilet Partisi’ni de kurtarmanın çarelerini arıyor. 
     Anayasa Mahkemesi kapatma konusunu bağlamak üzereyken Fazilet’e uzatılan can simidi, ikiye bölünmek üzere olan partinin gelenekçi kanadına rahat nefes aldıracak galiba, diyenler var. 
     Şu da sorulabilir 
     Yoksa Hükümet, Fazilet’i açık tutarak yapılacak ilk kongrede parçalanmasını ve böylece Meclis’te giderek etkisiz hale gelen muhalefetten büsbütün kurtulmayı mı istiyor 
     Böylece, bir taşla birkaç kuş birden vurulmuş olacak. 
     Bence bunlar, kaş yapayım derken göz çıkarmaktan korkarlar. İyice seçeneksiz kalalım derken, kendi kazdıkları kuyuya düşmekten çekinirler, diyorum... 
     Ama siz benim siyas fikirlerimi çok ciddiye almayın 
     
BİLİYORSAN SÖYLE      Kimse üstüne alınmasın Allah aşkına. Kimseye de yakıştırmayın... 
     Kışla mutfağında iki asker oturmuşlar, hem balık ayıklıyorlar, hem konuşuyorlar 
     Ula İbraam, bu balıh erkek mi dişi mi, acep 
     Bilmeem. Yüzbaşıya sorah. 
     Yüzbaşı bilir mi ki 
     O da bilmez emme, onun dediğü dedüktür. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
