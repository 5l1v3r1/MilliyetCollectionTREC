<DOC>
<DOCNO> 29878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/spor/spo03.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu'nun feryadı 
</HEADLINE>
<TEXT>

Galatasaray Teknik Direktörü, herkesi şaşırtan bir açıklama yaptı, "Devlet ve İstanbul Büyükşehir Belediyesi bize yardım etmeli. Yavaş yavaş yok olabiliriz" diye konuştu 
     HALİL ÖZER - LIESTAL 

     PSG örneği 
     İSVİÇRE kampında basın toplantısı yapan Rumen hoca, alarm vererek, hükümeti ve İstanbul Belediyesi’ni yardıma çağırdı. Lucescu, "PSG’nin çok borcu vardı. Kötü durumdaydı. Zamanın Paris belediye başkanı hemen yardıma koştu ve kurtardı. Galatasaray bu ülkeyi Dünya’da temsil ediyor. Ama durum ortada. Yavaş yavaş yok olabiliriz. Bu hem İstanbul Belediyesi’ne, hem de Devlet’e mesajdır" dedi. 
     
     Vakıf gibi’ 
     İLGİNÇ açıklamalarını sürdüren tecrübeli teknik adam, "Formula pilotu Hakkinen’e tanıtım için reklam verilecekmiş. Önce bize yardım etsinler" ifadelerini kullandı. Lucescu, şöyle devam etti "Değişim dönemi yaşıyoruz. Sıkıntılar sürüyor. Galatasaray vakıf gibi. Fenerbahçe gibi cebinden veren yok. Para kazanmak için yeni başarılar elde etmeliyiz, devamlı ileri gitmeliyiz". 
     
     Yeni sistem’ 
     LUCESCU, Galatasaray efsanesinin asla yok olmayacağını, takıma aşılanan bu anlayışın sürdüğünü vurguladı. Sarı - Kırmızılı çalıştırıcı, "Geçen sezon eksik oynamamıza rağmen başarılı olduk. Emre, Okan ve Fatih’in korumasız kaldıklarını düşündükleri için gittiklerine inanıyorum. Şimdi yeni oyuncuları adapte etmeye çalışacağız. Artık Hagi de yok. Sistemi değiştireceğim" diye konuştu. 
     
     Kongre umudu’ 
     GEÇEN sezon disiplinsiz olarak gösterilmek istendiklerini savunan Lucescu, Bülent Ünder’le de çalışmaktan mutluluk duyacağını söyledi. Lucescu, sözlerini şöyle tamamladı "İtalyan kondisyoner ve Rumen oyuncular almak istiyorum. Bunun için kongreyi bekliyoruz. Türkiye’de bize yardım etmek istemiyorlar. Bir futbolcu için Jardel kadar para istiyorlar. Alt yapıya eğilmeliyiz". 
     
Rüyada gibiyim’Kolombiyalı file bekçisi Mondragon, Sarı - Kırmızılı ekibi Doğu’nun büyülü takımına benzetti, "Gurur doluyum" dedi 
     GALATASARAY’IN yeni kalecisi Mondragon, Sarı - Kırmızılı kulübe gelmekten çok mutlu olduğunu söyledi. Tecrübeli oyuncu, "Doğu’nun büyülü takımına geldim. Yıllardır bu takımın ismini işittim. Ama bir gün, hele Taffarel’in yerine oynayacağımı hiç düşünmemiştim. Gurur doluyum, çok sevinçliyim" diye konuştu. 
     TAFFAREL’İN yerini doldurmanın güçlüklerinin farkında olduğunu vurgulayan Mondragon, "Ama ben kendimi biliyorum. Elimden geleni yapacağım. Başarılı olacağıma da inanıyorum" açıklamasını yaptı. Kolombiyalı kaleci, Marsilya’dan transfer edilen Perez için de, "Müthiş bir oyuncu" ifadesini kullandı. 
     ORTADOĞU kökenli olduğunu ve kendisini Türkler’e çok yakın gördüğünü ifade eden Mondragon, şöyle devam etti "Sanki kan çekti. Teklif alınca koşa koşa geldim. İlk günden Galatasaray’ın büyüklüğünü anladım. Buraları ülkem sayılır. İnsanların sıcaklığı da beni çok etkiledi. Kendimi evimde hissediyorum." 
     
Recoba geliyorG.Saray, gizlice Uruguaylı futbolcu ile anlaşmaya vardı, Inter’le pazarlık için yönetim hemen görüşmelere başladı 
     INTER’de forma giyen Recoba için gizli görüşmeler yapan Sarı - Kırmızılılar, bu futbolcu ve menajerinden olumlu yanıt alınca bir hayli heyecanlandılar. Yönetim, Inter’le masaya oturmaya hazırlanırken, transferde tek engel olarak sahte pasoport yüzünden İtalya Federasyonu’nun, Recoba’nın tüm Dünya’da futbol oynamasını yasaklama ihtimali gösteriliyor. 
     FIFA, Recoba’nın lehine karar verirse, ünlü futbolcu Galatasaray’a bir yıllığına kiralanacak. Öte yandan Marsilya, Cim - Bom’a Jardel’e karşılık yeni isimler önermeyi sürdürüyor. Bu kez Perez ve Vittoria Mendez’le birlikte verilecek diğer oyuncu için Dos Santos, Florian Mauirice ve bir futbolcu arasından birinin tercih edilmesi istendi. 
     
Galatasaray Günlüğü      Capone rest çekti 
     KAMPA katılmayan Brezilyalı futbolcu, yeni sözleşmeyi imzalamadığı gibi, alacağı olan 200 bin doların da ödenmemesi halinde İstanbul’a gelmeyeceğini bildirdi. Teknik Direktör Lucescu, "Parasını almazsa Capone yok" ifadesini kullandı. 
     
     Kale emin ellerde’ 
     KALECİ Antrenörü Eser Özaltındere, Mondragon ile Taffarel arasında kıyaslama yaptı. Özaltındere, "Mondragon’u birkaç kez kasetten izledim. Çizgi üzerinde çok başarılı. Taffarel’den daha etkili. Ama ceza alanı içinde de Taffarel’in üstünlüğü tartışılmaz" dedi. 
     
     Ünder alt yapıya 
     LUCESCU ile birlikte takımı çalıştıracak Bülent Ünder’e alt yapı emanet edildi. Alt yapı ile koordineyi sağlayacak olan Ünder’e, bu konuda tam yetki verildi. Tecrübeli hoca, salı kampa katılacak. 
     
     Ağır tempo 
     BASEL’İN Liestal kasabasındaki kampta dün sabah yapılan çalışma oldukça yorucu geçti. Yaklaşık iki saat süren idmanda Ayhan arka adalesindeki çekme nedeniyle yalnız çalıştı. Suat kendisine laf atan taraftara cevap verince ortam gerginleşti. Akşamki çalışmada da Serkan sağ bileğinden sakatlandı. 
     
     Yasaklar dönemi 
     GALATASARAY’IN İsviçre kampı yine yasaklarla başladı. Lozan’da gerçekleştirilecek kampa kadar basın mensuplarının futbolcularla röportaj yapması yasaklandı. Bu konu tek tek futbolculara iletildi. 
     



 SPOR 





















</TEXT>
</DOC>
