<DOC>
<DOCNO> 39048 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/26/yasam/yas01.html </URL>
<DATE> 2001/08/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya’daki MARS 
</HEADLINE>
<TEXT>

Uzaydaki komşumuz Kızıl Gezegen’e gönderilecek ilk insanlar, Grönland’da kurulan suni Mars’ ortamında insanlığın en büyük macerasına hazırlanıyor.. 
     ÖNAY YILMAZ İstanbul 

     Amerikan Uzay ve Havacılık Kurumu NASA, Mars'ı dünyada kurdu. NASA bilim adamları, Kanada'nın kuzeyinde, Grönland'a bağlı Devon Adası'nda kurulan 'Mars'ta, bu gezegene gidecek olan ekipleri hazırlıyor. Bu adanın seçilmesinin ana nedeni ise, hayli zorlu doğa şartlarının, Mars'a en yakın ortamı yaratması. Bu nedenle bu bölgede kurulan 'suni Mars' üssünde, Kızıl Gezegen'e gönderilecek ilk insanlar, Mars'ta karşılaşacakları sorunlara karşı eğitiliyor. Mars'ta kullanılması düşünülen ekipman deneniyor. Suyun geri kazanımı, ne kadar suya gereksinim duyulacağı, uzay elbiseleri ve birçok başka cihaz burada test ediliyor. Ayrıca, aylarca küçük kapalı bir ortamda yaşayacak ekibin psikolojisi de uzmanlar tarafından araştırılıyor. 
     
     Göktaşı Mars'a benzetti 
     NASA'nın bu araştırmaları, son dört yıldır sürüyor. 
     'Yerdeki Mars' düşüncesinin ortaya çıkmasından sonra 1998'de kurulan 'Mars Topluluğu', 8 metre çaplı 6 metre yüksekliğinde silindir bir yapıdan oluşan üste harıl harıl 'en büyük maceraya' hazırlanıyor. Bu çalışmaya sadece astronotlar değil, jeolog, biyolog, fizikçi ve mühendislerden oluşan altısı kadın 25 kişilik bir ekip katılıyor. Mars'a gidecek astronotlar, birkaç günde bir uzay elbiseleriyle dışarı çıkarak inceleme yapıyor, Kızıl Gezegen'de kullanacakları araçları, robotları ve diğer cihazları deniyor. 
     Kuzey kutbundan 1500 kilometre uzaklıktaki Devon Adası'nın Mars'a benzemesine yol açan olay, bundan 23 milyon yıl önce meydana gelmiş. 
     Düşen dev bir göktaşı, 100 bin hidrojen bombasının patlamasına denk bir enerjiyle 20 kilometre çaplı dev Houghton Krateri’ni oluşturmuş. İşte, milyonlarca yıl yaşındaki bu kraterde, hiçbir bitki örtüsüne rastlanmadığı için ortam gerçekten başka bir gezegeni andırıyor. Yazın gündüz sıcaklıkları da Mars'ın Ekvator bölgesindeki gündüz sıcaklıklarına yakın. 
     
     İşte gerçek’ Mars 

</TEXT>
</DOC>
