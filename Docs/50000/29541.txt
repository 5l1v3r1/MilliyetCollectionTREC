<DOC>
<DOCNO> 29541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sontur13.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarkan ABD'ye gitti 
</HEADLINE>
<TEXT>

     Ünlü pop yıldızı Tarkan Tevetoğlu, ABD'ye gitti. 
     Türk Hava Yolları'na THY ait bir uçakla New York'a giden sanatçı, hareketinden önce Atatürk Havalimanı çevresinde özel jipi ile 4 defa tur atarak, uçuş saatinin gelmesini bekledi. 
     Tarkan, gazetecilere yaptığı açıklamada, ABD'de fazla kalmayacağını, bir süre dinlendikten sonra 15 Temmuz'da piyasaya çıkacak yeni albümü için geri döneceğin söyledi. Ünlü sanatçı, ''Kırgın mısınız '' şeklindeki bir soruya karşılık olarak ''Kimseye kırgın değilim'' dedi. ''ABD'ye yeni imaj çalışması için mi gidiyorsunuz '' diye soran bir gazeteciye de Tarkan, ''Ne imajı, böyle bir şey yok'' karşılığını verdi. Bu arada, havalimanında hayranları tarafından bir anda etrafı sarılan ünlü yıldız, sevenlerinin imza isteklerini uçağının kalkmasına az bir süre kalması nedeniyle geri çevirdi. 







</TEXT>
</DOC>
