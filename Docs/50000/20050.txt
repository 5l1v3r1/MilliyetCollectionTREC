<DOC>
<DOCNO> 20050 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/son/sontur24.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'un bir bölümü Çarşamba günü susuz... 
</HEADLINE>
<TEXT>

     İstanbul'un Avrupa ve Asya yakalarında bazı yerlere, 9 Mayıs Çarşamba gününden itibaren 24 saat süreyle su verilemeyeceği bildirildi. 
     İstanbul Su ve Kanalizasyon İdaresi İSKİ tarafından yapılan yazılı açıklamada, Ömerli İçme Suyu Arıtma Tesisi'nde yapımı tamamlanan Emirli İçme Suyu Arıtma tesisinin mevcut sisteme bağlanacağı ve içme suyu terfi merkezleri çıkışında iyileştirme ve yenileme çalışmaları yapılacağı belirtildi. 
     Küçükçamlıca-Salacak arasındaki ana isale hattının Koşuyolu mevkiindeki conta arızasının da giderileceği kaydedilen açıklamada, bu nedenlerle bazı yerlere, 9 Mayıs Çarşamba günü saat 08.00 ile 10 Mayıs Perşembe günü saat 08.00 arasında su verilemeyeceği bildirildi. 
     Su verilemeyecek yerler şöyle 
     Avrupa yakası Sarayburnu, Unkapanı, Eminönü, Karaköy, Sultanahmet, Kumkapı, Cankurtaran, Aksaray ve Yenikapı. 
     Anadolu yakası Kadıköy, Acıbadem, Zeynepkamil, Selimiye, Üsküdar, Beylerbeyi, Çengelköy, Vaniköy, Kandilli, Küçüksu, Yavuztürk ve Güzeltepe mahalleleri ile Beykoz'un yüksek kesimleri. 
     







</TEXT>
</DOC>
