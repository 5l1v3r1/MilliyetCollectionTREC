<DOC>
<DOCNO> 46577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/dunya/dun03.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
NATO savaşa hazır 
</HEADLINE>
<TEXT>

     SERHAT OĞUZ Kırklareli 

     ABD’nin askeri yardım istemesiyle harekete geçecek olan NATO birlikleri, Kırklareli’ndeki "Adventure Exchange" tatbikatında bir araya gelerek, antrenman yaptı. 
     NATO Müttefik Mobil Kuvveti’ne bağlı dört bini aşkın askerin katıldığı ve 1 Ekim’de başlayan tatbikatta, atışlı bölüm dün sona erdi. Kaynarca Atış Alanı’nda topçu ve roket atışlarıyla belirlenen hedefler büyük oranda vuruldu. Karadeniz’de hayali olarak kurulan tehditk r Yellowlandia ülkesine karşı yapılan tatbikatın finalinde ise Türk F -16’ları, hedefleri havadan etkisiz hale getirdi. 
     Yüksek rütbeli komutanlar, NATO Sözleşmesi’nin 5. maddesi gereği, görev yapacak birliklerin intikal, muhabere, lojistik destek ve askeri işbirliği çalışmalarından memnun kaldı. Tatbikata katılan birliklerin, ABD’nin NATO’dan askeri destek istemesi halinde yardıma ilk koşacak askeri kanadı oluşturduğu da belirtildi. 
     
G36’yla tam isabet      ERCAN ARSLAN 

     Tatbikata katılan Alman askerleri, Türk ordusunda da kullanılan G3’ün gelişmiş modeli G36’yı övünerek gösterdi. G3’ün aksine askerin başını farklı yöne çevirmesine rağmen nişang hı bozulmayan G36, hem sağ hem sol omuzdan ateşlenebiliyor. İngiliz askeri de G36’yı başarıyla denedi. 
     



 DÜNYA 

















</TEXT>
</DOC>
