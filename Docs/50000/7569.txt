<DOC>
<DOCNO> 7569 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/soneko01.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İhlas hisseleri endekslerden çıkarılıyor 
</HEADLINE>
<TEXT>

     İhlas Grubu'nun Borsa'da işlem gören şirketlerinin hisse senetleri bulundukları endekslerin kapsamından çıkarılıyor. 
     İMKB Yönetim Kurulu'nun Borsa Bülteni'nde yer alan kararında, İhlas Holding, İhlas Finans Kurumu, İhlas Ev Aletleri İmalat Sanayi ve Ticaret, İhlas Gayrimenkul Yatırım Ortaklığı ile Kristal Kola ve Meşrubat Sanayi Ticaret hisselerinin 12 Şubat'ta geçici olarak kapatılan işlem sıralarının 13 Şubat'ta kapalılık halinin devamına karar verildiği hatırlatıldı. 
     Açıklamada, söz konusu hisse senetlerinin işlem sıralarının kapalılık halinin kesintisiz 5 iş günü süre ile devam etmesi nedeniyle İMKB Hisse Senetleri Endeksleri Temel Kuralları gereğince 19 Şubat tarihinden itibaren endeks kapsamından çıkarılacağı kaydedildi. 




</TEXT>
</DOC>
