<DOC>
<DOCNO> 32396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/17/ekonomi/eko07.html </URL>
<DATE> 2001/07/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Memura zam farkı 
</HEADLINE>
<TEXT>

     HARUN GÜREK 

     Bakanlar Kurulu kararının çıkmaması nedeniyle 15 Temmuz’da ödenemeyen yüzde 5’lik zam ve 15 günlük farkın bu hafta içinde ödenmesi bekleniyor. 
     Yeni memur maaş katsayıları, kıdem tazminatı ve sözleşmeli memur maaş tavanlarının yer aldığı kararname taslağı, Maliye Bakanlığı tarafından geçen hafta Bakanlar Kurulu’na sunuldu. Bakanların bir bölümünün şehir dışında olması nedeniyle imzalar tamamlanamayınca kararname yayınlanamadı. Memurlara bu nedenle dün zamsız maaş ödendi. 
     Kararnamedeki eksik imzaların bu hafta tamamlanmasının beklendiğini belirten Maliye Bakanlığı yetkilileri, kararname yayınlanır yayınlanmaz hem yüzde 5 zamdan doğan farkın, hem de zammın 1 Temmuz’dan itibaren geçerli olması nedeniyle doğan yüzde 2.5’lik farkın ek bordro düzenlenerek ödeneceğini bildirdi. 
     
     Emekliye 3.1 
     Bu arada, SSK emekli, dul ve yetimlerinin temmuz aylıkları, haziran ayı enflasyonuna bağlı olarak 3.1 artırıldı. Sosyal yardımla birlikte ödenecek en düşük emekli aylığı 159 milyon 794 bin 992 liraya çıktı. 
     



 EKONOMİ 






















</TEXT>
</DOC>
