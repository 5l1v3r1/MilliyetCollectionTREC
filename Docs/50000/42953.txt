<DOC>
<DOCNO> 42953 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/yasam/yas02.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Facia pas geçti 
</HEADLINE>
<TEXT>

Atatürk Havalimanı’nda kalkmaya hazırlanan pervaneli uçakla, aynı piste inişe geçen Airbus’ın çarpışmasını kule önledi... 
     SİNAN TOROS 

     Son anda uyarıldı 
     ATATÜRK Havalimanı’nda dün yine faciadan kıl payı dönüldü. Bodrum’dan gelen Anatolia Havayolları’na ait Airbus 300 tipi uçak, bir başka uçağın kalkış için beklediği 18 - 36 pistine iniş için alçalırken son anda uyarıldı ve Airbus pas geçerek olası bir faciayı önledi. 
     
     "360 derece dönüş yapın" 
     HAVA Trafik Kontrol Merkezi kule görevlileri, Anatolia, Onur ve Pegasus Havayolları mensubu 21 kişilik uçuş ekiplerini İstanbul’a getiren uçağın kaptan pilotuna, yaklaşma sırasında piste beş millik mesafede 360 derecelik bir dönüş yapması’ uyarısında bulundu. 
     
     Kalkış durduruldu 
     YETKİLİLER acil manevranın gerekçesini şöyle açıkladı 18-36 pistinde kalkışa hazır pervaneli bir uçak vardı. 06 - 24 pistine de Ataköy yönünde bir başka uçak inişe geçmişti. Kule, inişe geçen uçağın pas geçmesi durumunda havalanacak pervaneli uçakla çakışabileceğini düşünerek, pervaneli uçağın kalkışını durdurmuş. 
     
     Ya inişe geçseydi .. 
     "UÇAK kalkmadan Anatolia uçağının 18-36 pistine yaklaştığı görülünce son anda Airbus 300’e 360 derecelik bir dönüş yaptırılmış. Eğer kule, Anatolia uçağını yaklaştırsaydı, pilot önündeki uçağı görüp pas geçmek isteyecek, ancak çok geç olacaktı." 
     



 YAŞAM 



















</TEXT>
</DOC>
