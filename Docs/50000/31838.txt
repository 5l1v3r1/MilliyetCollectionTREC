<DOC>
<DOCNO> 31838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yazar/sazak.html </URL>
<DATE> 2001/07/13/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Kimyasal ölüme soruşturma 
</HEADLINE>
<TEXT>

     Tünel'de bir avukatlık bürosu... İstanbul Barosu Başkanı Yücel Sayman, onlarca müvekkilini ölüm orucunda kaybetmiş Avukat Mihriban Kırdök ve yeni tahliye edilmiş 2 siyasi, Nabi Kımran ve Hasan Demir'le "cezaevi gerçeği"ni konuşuyoruz. 
     Radikal'in "Gerçeğe dönüş" başlığıyla yayımladığı Adli Tıp raporları, 19 Aralık'taki "resmi yalanlar"ı önemli ölçüde çürüttü. Hayatta kalanlar konuşmaya başladıkça, kimyasal gazla yananlar, silahla tarananlar olduğu gerçeği öne çıkıyor. 
     Örneğin 24 yaşındaki Ebru Dinçer'in anlattıkları Bayrampaşa'daki "insanlık suçu"nu ele veriyordu 
     "Yandığımı hissetmedim. Elimi başıma götürdüğümde derimin sıvı gibi eridiğini gördüm. Alev yok. Sıvı ya da gaz, yakıcı bir kimyasal madde olabilir bu. Tavandan üzerimize döküldü ve yüksek sıvıyla birleştiğinde kafa derimi, yüzümü, kollarımı ve sırtımı kavurdu. Kendimi kaybetmişim." 
     Yücel Sayman'ın anlattıkları da bu gerçeği doğruluyor. 
     Baro Başkanı'nı dinleyelim 
     "Operasyondan sonra baroya infaz koruma memureleri geldiler kadın gardiyanlar . Depresyon geçiriyorlardı. Kadınlar koğuşundaki yanıkların kimyasal gazdan olduğunu anlattılar. Çok korkmuşlardı. Bunları kanıtlamayız dediler. Adli Tıp raporları bu kuşkuları doğruluyor. Baro olarak biz de soruşturma açılmasını isteyeceğiz." 
     Avukat Mihriban Kırdök de, morgdaki yanık cesetleri gördüğünde dayanamadığını, Nilüfer Alcan'ın annesiyle kayıpları ararken, ağır yaralı kadınların "Tenimizin eridiğini hissediyoruz " dediğine tanık olduklarını anlattı. 
     Mihriban Hanım, o koşullarda bile müvekkillerine "yaşayarak mücadele edin" diyen bir avukat. Son tahliyelerde emeği büyük. Ancak ölüme yatanları durdurmak mümkün olmuyor. 
     Adalet Bakanlığı'nın "tecrit" uygulaması ölümleri hızlandırıyor. 
     Avukat Hasan Demir 174'üncü günde, Nabi Kımran 202'inci günde ölüm orucunu bıraktılar. Onlar tahliye oldu ama Takirdağ ve Edirne F tipi cezaevindeki ağır koşullarda düzelme yok. 
     Baro Başkanı Yücel Sayman, Adalet Bakanı'nı bir kez daha insanlığa davet ediyor. Ölümleri durdurun, diye sesleniyor. 
     
     







Yapısal değişim ve emperyalizm 


Bu da "baz" ağacı 


Devlet benim 


2 metrelik duvar 


Sivil toplum örgütleri nerede 


Arjantin’de tango, Türkiye’de çiftetelli 


Kriz nasıl çözülür 


Açıkçılar her yerde aynı 


Yurtdışındaki komisyon hesapları ve kamu bankaları 


Halk kime oy verir 


Kimyasal ölüme soruşturma 


Bir Demirel klasiği 


CRM muhalefet 


Dosya kalemde muhafaza edilir 


"Döviz fiyatı" ile yatar kalkar hale geldik 


</TEXT>
</DOC>
