<DOC>
<DOCNO> 21131 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/yazar/toker.html </URL>
<DATE> 2001/05/14/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
"Küçük Gerçek"ler 
</HEADLINE>
<TEXT>

     Basın "Hükümet gitti geldi" manşetini attı Ecevit "Efendim, böyle şeyleri yazmak sakıncalı" dedi Bahçeli "Hükümet uyum içinde çalışıyor" açıklamasını yaptı ve uyumsuzluk örnekleri sayıldığında "Bunlar üzerinde durmayalım" diye soruları geri çevirdi "Günün Bakanı" Öksüz "Hükümet nereye gitmiş Hükümet yerinde duruyor" şeklinde işi noktaladı. 
     Gerçek şudur ki "Hükümet yok"tur. 
     "Küçük Gerçek"ler dediğimin bir tanesi, bu. 
     Halk bunun farkında. Yoksa, "kağıt üzerindeki başbakan" hazin bir görüntü halinde dolaşırken "Başbakan İnönü", "Başbakan Kemal Derviş" diye bağırır mı Ancak, bağırmakla İnönü veya Kemal Derviş Başbakan yapılamazlar. Bu, ikinci "küçük gerçek". Çünkü Anayasanın 109. maddesinde denilmekte ki "Başbakan, Cumhurbaşkanınca TBMM üyeleri arasından atanır". TBMM üyeliği sıfatı ise ya genel, ya bir ara seçimi yoluyla elde edilir. Anayasa değiştirilemez mi Değiştirilebilir ama Meclisin bir belli çoğunluğu ile.. Böyle bir çoğunluk bugün Koalisyon liderlerinin sultasındadır. Başta Ecevit onlar seçim isteğini adeta vatan hıyanetiyle bir sayıyorlar. 
     O halde, demek ki, Türkiye'de bugünkü iktidarı değiştirmek için TBMM üzerinde öyle bir baskı sağlamak gerekmektedir ki liderler Hükümet olarak ayakta duramayacaklarını anlasınlar veya bir milletvekili çoğunluğu kendisini onların sultasından kurtarsın. 
     Böyle bir baskı, demokrasilerde, askerden beklenmez iyi kanalize edilecek bir toplum hareketi bunun için yeterlidir. Ne var ki, bu başlatılsın. 
     Şu anda bir küçük gerçek" daha var. 
     
FP ne olacak      Türkiye'de temeli olan - her halde DSP veya ANAP'tan daha fazla - bir parti, kapatılması isteğiyle Anayasa Mahkemesinde FP - O iş de, amma uzadı -. Mahkeme çeşitli kararlar verebilir ve bunların her biri siyaset hayatını çok büyük ölçüde etkiler. 
     FP kapatılmaz, bazı milletvekillerinin o sıfatları düşer FP kapatılır, milletvekilleri kalır - bir kısmı kalır - hiç biri kalmaz. Karar bir ara seçimini, hatta genel seçimi gerekli kılar kılmaz. 
     Görülüyor ki hem FP içindeki hareketler, hem ülkedeki siyasi manzara verilecek karara göre şekillenecektir. Onu bilmeden, onu beklemeden atılacak her adım, sahiplerini "kontr - piye"de bırakabilir. Bir "küçük gerçek" de odur. Eğer Anayasa Mahkemesi kararı sonuçu "üye tam sayısının yüzde beşi" boşalırsa, liderler ne kadar pişkin olurlarsa olsunlar "üç ay içinde" ara seçime gitme zorunda kalacaklardır. Bir genel seçim bile "kaçınılmaz" olabilir. 
     Halbuki bir parti, kuruluşundan bile değil, ilk genel kongresinden ancak altı ay sonra TBMM seçimlerine katılabilir. Bu, "yeni bir anayasa için" temeli üzerine başlatılacak toplumsal baskı cereyanının siyasi partiye dönüştürülmesi sırasında da kaale alınması gereken bir husustur. 
     Görülüyor ki bazı "küçük gerçekler" bilinmeksizin girişilecek hareketler kahvehanelerdeki "Alırsın Amerikanı, salarsın Rusun üstüne Japonla da Çini sardın mı tamamdır iş " tarzı "dünyaya nizamat verme" operasyonuna dönüşür. 
     







14 Mayıs 


Seçemezsiniz anneleri 


Nihavent konak ve vivace yükseliş 


Nükleer yarış yeniden başlamasın... 


Küreselleşmenin dayanılmaz ağırlığı 


Para ve düdük 


YÖK ve Sezer 


"Küçük Gerçek"ler 


Ulusal onurumuzu nasıl koruruz 


Ben bir vatan haini’ oldum 


</TEXT>
</DOC>
