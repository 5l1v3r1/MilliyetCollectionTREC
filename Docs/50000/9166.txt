<DOC>
<DOCNO> 9166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/yasam/yas04.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Bak şu basket atana 
</HEADLINE>
<TEXT>

O bir basketbolcu... O bir sayı kralı... Ama o, henüz 16 aylık Amerikalı Jason Brown, ayakta zor duruyor ancak basketbol yeteneğiyle şaşırtıyor 
     İHSAN DÖRTKARDEŞ DHA 

     Amerika şimdilerde henüz 16 aylık bir çocuğu konuşuyor Yaşıtları agu’lu bugu’lu cümleler kurup, emekleye dursun bu bebek basket oynuyor 3 sayılık atışlar yapıyor. 
     Washington’da spora düşkün bir ailenin bebeği olan Jason Brown, attığı basketlerle görenleri şaşırtıyor. 
     Televizyondan izlediği NBA maçları ve basketbol içerikli çizgi filmlerin etkisiyle bu spordaki hareketleri taklit eden küçük Jason’un davranışlarını fark eden anne ve babası, evin dört bir yanına seyyar potalar yaptırmış. 
     
     Kendi çapında şov yapıyor 
     Minik Jason, ayakta durmakta bile güçlük çekiyor ancak elindeki hafif topu, müzik eşliğinde art arda potaya gönderiyor. NBA devlerinin stillerini de taklit eden minik oyuncunun en sevdiği giysisi ise başına taktığı havlu bant ile siyah atleti... 
     
     Geleceğin Jordan’ı 
     Küçük basketbol topuyla yatıp - kalkan, güçlükle tırmandığı koltuktan basket atan Jason’a "geleceğin Michael Jordan’ı" gözüyle bakılıyor. Yanında basketbol topuyla uyuyan, uyandığında ise ilk işi basket atmak olan Jason Brown, Amerika’daki birçok televizyon kanalına da haber oldu. 
     
     Oynarken yıldızlaşıyor 
     Ailesinin Jason’ın yeteneğini keşfettiği günden bu yana evin neredeyse her odasına basket potası asıldı. Minik bebek, şimdi zamanının çoğunu basketbolla ilgili çizgi film ve maçları seyrederek geçiriyor. 
     


 YAŞAM 



























</TEXT>
</DOC>
