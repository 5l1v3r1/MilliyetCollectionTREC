<DOC>
<DOCNO> 46318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/son/sondun11.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganlılar, yardım paketlerini almak için mayın tarlalarına giriyorlar... 
</HEADLINE>
<TEXT>

     Afganistan'da veya son zamanlarda Pakistan'daki Afgan mültecilere yardım için görev yapan uluslararası yardım örgütleri, ''ABD'nin havadan attığı yardım paketlerinin, sivil Afgan halkın ölümüne neden olduğunu'' açıkladı. 
     Afanistan'da uzun yıllardır görev yapan Alman Kızılhaç Örgütü DRK , ''ABD'nin propaganda amacıyla yardım paketlerini özellikle ülkenin Kuzeyinde yaşayan Taliban karşıtı sivillerin bulunduğu bölgelere attığını, sivil halkın yardım paketlerini alabilmek için mayınlı alanlara girerek yaşamlarını yitirdiğini'' açıkladı. 
     Son 20 yılda sürekli savaş halinde olan Afganistan'da her karış toprağın mayınlı olduğunu belirten Kızlhaç yetkilileri, ''havadan atılan yardım paketlerinin sivil halkın sadece yüzde 0,5'inin günlük ihtiyacını karşılayabildiğini ve kalori itibariyle de sağlıksız ürünlerden oluştuğunu'' kaydettiler. 
     Uluslararası yardım örgütlerinin eleştirilerini kabul etmeyen ABD Hava Kuvvetleri yetkilisi Dani Johnson, Almanya'nın Ramstein bölgesindeki üsten kalkan nakliye uçaklarının seferlerini bundan böyle de sürdüreceğini bildirdi. 
     






</TEXT>
</DOC>
