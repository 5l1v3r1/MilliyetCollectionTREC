<DOC>
<DOCNO> 25125 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yazar/tamer.html </URL>
<DATE> 2001/06/05/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Tütün Yasası, hangi anlaşmaya tersmiş 
</HEADLINE>
<TEXT>

     Son günlerin sıcak gündem maddelerinden biri, 2 hafta içinde çıkarılması gereken Tütün Yasası. 
     Pazar günü de yazmıştım. Devlet Bakanı Kemal Derviş’e bağlı Hazine Müsteşarlığı, sigara ithalatının yerli üretim koşuluna bağlı olmasına "Altına imza attığımız uluslararası anlaşmalara ters düşer" diye karşı çıkarak, bu maddenin "ithalatın tümüyle serbest bırakılması" şeklinde değiştirilmesini istemiş. İtiraz sesleri yükselince de "Kararı Bakanlar Kurulu’na bırakalım" önerisinde bulunmuş. 
     Derviş’e ve Hazine’ye sormak lazım, "Hangi uluslararası anlaşmalardan bahsediyorsunuz " diye... Herhalde kastedilen, ABD ve Avrupa Birliği’nin hazırlayıp kotardığı uluslararası anlaşmalar Ancak tümüyle serbest ticareti öngören bu anlaşmalara, o anlaşmaları hazırlayan ABD ve AB ülkelerinin kendilerinin ne kadar uyduğu belli değil 
     
365 milyar sübvansiyon      Bu yılki Davos toplantılarının tarımla ilgili oturumlarında Brezilyalı Tarım Bakanı ile Hintli yetkiliyi dinleyince iyice gözüm açıldı. Kendi ülkelerindeki tarıma her yıl 365 milyar dolar sübvansiyon sağlayan ABD ve AB karşısında, tarımda kendi kendine yetebilen ülkelerin bile artık rekabet şansı yok. Birer - ikişer piyasadan çekiliyorlar. Çünkü artan verimlilik ve devletten gelen destek sayesinde ucuzlayan fiyatlara bir de eşit şartlarda olmayan "serbest ithalat" eklenince karşıdakinin eli - kolu bağlanıyor. 
     Anlayacağınız sayıları 2 elin parmaklarını geçmeyen en kalkınmış ülkeler, güçlü baskı grubu olan çiftçilerinin ağızlarına birkaç parmak bal çalarak, dünyanın geri kalanında tarımın çanına adım adım ot tıkıyorlar. 
     Yılda 365 milyar doları 365’e bölün, günde 1 milyar dolar eder. 10 - 12 zengin ülke cumartesi - pazar demeden, hafta sonu tatili yapmadan devlet kesesinden her Allah’ın günü tarıma 1 milyar dolar aktarırken, hangi yüzle tütünde uluslararası anlaşmaları önümüze dayayacaklar, çok merak ediyorum 
     Aslında sorunun cevabını da bilmiyor değilim Güçlü olmanın verdiği yüzle... 
     Evet, uluslararası anlaşmalar onları bağlamaz, ama bizim gibi 3 kuruşa avuç açmak durumundaki ülkeleri bağlar Yine de pazarlık payımız olmalı diye düşünüyorum. 
     
Tarımımıza ne oldu      Türkiye de 80’li yılların ortalarına kadar dünyada, tarımda kendi kendine yetebilen 7 - 8 şanslı ülkeden biriydi. Ekonomiyi batıran siyasilerimiz, popülist politikalar sonucunda Türkiye’nin bu ayrıcalığını da maalesef yok ettiler. Sübvansiyonlu tarım sayesinde yurda giren hormonlu ve deli danalı ucuz ithal yiyeceklerin de kendi çapında katkısı olmuştur. 
     Tütüne dönersek, elbette pek çok önlemin alınması gerek. Ancak uzmanlara göre olmazsa olmazlar şunlar 
     1- Mevcut yasadaki "Her marka için 2 bin ton yerli üretim olmaksızın ithalata izin verilmemesi" şartı yeni yasada da aynen korunmalı. 
     2- Tekel’in özelleştirilecek 7 fabrikası tek bir gruba verilmemeli. Tekel 2000, Tekel 2001, Samsun ve Maltepe’den oluşan yerli markalarımızın her biri bir başka gruba satılmalı ki, özelleştirmeden sonra yeni bir özel tekel oluşmasın. 
     
Sigarada pazar payı      Türkiye’de yılda 110 bin ton 110 milyar adet sigara üretiliyor. Sabancı’nın sahibi bulunduğu Philsa, 4 ayrı markasıyla 110 bin tonluk toplam üretimin 25 bin tonunu gerçekleştiriyor. Camel, Winston, Monte Carlo ve Salem sigaralarını üreten Japon Tobacco’nun JT pazar payı 6 - 7 bin ton. Dolayısıyla da Tekel 4 markasıyla pazarın yüzde 70’inden fazlasına hakim. Ne Philsa, ne de JT Türkiye’de ürettikleri markaları ithal etmiyorlar. Tekel’in yaptığı ithalat ise toplam pazarın binde biri mertebesinde. 
     
     







Hukukta sıkışma 


Peşkeşin sonu 


Mirzaoğlu'nun başvurusu 


Basın kortta bekleyedursun 


Kıbrıs, Türkiye'nin Avrupa yolunu kesmesin 


Dikkat, Rusya tetikte .. 


Aman dikkat 


Akıllı mı, aptal mı 


Ticari anlaşma taslağı 


İnterneti kim hallediyor 


Yatağan faciası 


Tütün Yasası, hangi anlaşmaya tersmiş 


Çocuk bahçesi yapılamaz 


Karadeniz tütünü 


</TEXT>
</DOC>
