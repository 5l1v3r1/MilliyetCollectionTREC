<DOC>
<DOCNO> 39344 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/yasam/yas02.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Cinayetin sırrı kanlı tişörtte mi 
</HEADLINE>
<TEXT>

Polis, Garih cinayetiyle ilgili 3’ü kadın 7 yeni şüpheliyi gözaltına aldı. Mezarlıkta bulunan kanlı tişört parçası da incelemede... 
     İSTANBUL Milliyet 

     Üzeyir Garih’i öldürdüğü gerekçesiyle gözaltına alınan, ancak delil yetersizliğinden serbest bırakılan 13 yaşındaki F.N. ile 7 kişinin ardından, 3’ü kadın 7 şüpheli daha gözaltına alındı. 
     Yeni zanlıların Organize Suçlar Şube Müdürlüğü’ndeki sorgusu sürerken, 10 kişilik uzman ekibin, delile ulaşabilmek için Eyüp Sultan Mezarlığı’ndaki araştırmasına devam ettiği belirtildi. 
     
Delil özelliği yok      İnceleme kapsamında, olay yerinin yakınındaki mezar taşlarından ve demir kapılardan numuneler alan polis, üzerinde kan izi bulunan ve bir tişörte ait olduğu sanılan bir bez parçasını da incelemek için laboratuvara gönderdi. Cinayet sonrası araştırmada bulunan ve üzerinde kanla Arapça Allah’ yazıldığı iddia edilen çuval parçasıyla igili sır perdesi de aralandı. 
     Önceki gün bir gazetecinin bularak polislere teslim ettiği çuvalla ilgili bir açıklama yapan Organize Suçlar Şube Müdürü Adil Serdar Saçan, şöyle konuştu 
     Söz konusu çuval olay yerine ilk ulaşan Eyüp İlçe Emniyet Müdürlüğü’ne bağlı ekiplerce vücudundaki yara izinin tespit edilmesi için kıyafeti çıkarılan Üzeyir Garih’in üzerine örtülmüş ve bu nedenle çuvala kan bulaşmış. Bu çuval sonra olay yerinde bırakılmış. Delil özelliği yok.’ 
     Çuvalla ilgili laboratuvarda yapılan analiz sonucunda da kanın, Garih’e ait olduğu saptandı. Olayla ilgili gözaltına alınan zanlılardan da, kan örnekleri alınarak incelenmek üzere polis laboratuvarına gönderildi. 
     



 YAŞAM 


















</TEXT>
</DOC>
