<DOC>
<DOCNO> 23288 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/siyaset/asiy.html </URL>
<DATE> 2001/05/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’ye çabuk ayak uydurdular 
</HEADLINE>
<TEXT>

Siyasilerin hediye kabul etmesinin suç sayıldığı ABD'den gelen Derviş çifti, ısrarlar üzerine verilen bütün hediyeleri kabul etti 
     ÜMİT BEKTAŞ Ankara 

     Devlet Bakanı Kemal Derviş ve Catherine Derviş'e birlikte çıktıkları ilk yurt gezisinde gösterilen ilginin önemli bir kanıtı da hediye yağmuruydu. Gaziantep'e gitmeden önce yerel yöneticilerle yaptığı konuşmada kendisine hediye verilmemesi uyarısında bulunan Derviş, burada kendisine sunulan hediyeleri mecburen kabul etti. Bagajlara doldurulan hediyeler Ankara'ya getirildi. 
     
Kolyesini hiç çıkarmadı      Bayan Derviş'e verilen hediyeler arasında ilk dikkati çeken, "gözyaşı şişesi" olarak adlandırılan gümüş kolye oldu. Catherine Derviş, bu kolyeyi beğendiğini, boynuna asarak gösterdi. Daha sonra hediye edilen bir taş kolyeyi de diğerinin yanına taktı. Derviş çiftine ayrıca el işlemesi bir tahta sandık armağan edildi. Gaziantep'in meşhur işlemeli bakır vazoları da diğer armağanlar arasındaydı. 
     
ABD'de alanı yakıyorlar      Siyasetçilerin hediye kabul etmelerinin çok sıkı kurallara bağlandığı ve gerektiğinde suç sayılan bir eyleme dönüştüğü ABD'den gelen Derviş çiftinin ilk yurt gezilerinde hediyeye boğulması, "Türkiye'de hediye almaya alışacaklar" yorumlarının yapılmasına neden oldu. 
     
Doğu kültürüyle yakından ilgili      EZELHAN ÜSTÜNKAYA 

     ABD'de İspanyolca ve Fransızca eğitim alan, daha sonra Çin dili üzerine master eğitimi gören Catherine Derviş, doğu kültürleri üzerine araştırmalar yapmış. Catherine Derviş'in bu merakı, eşi ile çıktığı gezide de kendini belli etti. Bayan Derviş, Birecik Barajı suları altında kalan Zeugma’dan çıkarılan mozaiklerle yakından ilgilendi. 
     
DSP'liler Cathy Yenge'ye ısındı      GÜNSELİ ÖNAL Ankara 

     Kemal Derviş'e tam destek veren DSP'liler, Catherine Derviş'i de çok sevdi. DSP'li kadınlar gibi erkek milletvekilleri de Catherine Derviş'i sempatik, güzel ve doğal buldu. İşte DSP'lilerin fikirleri 
     Perihan Yılmaz Güzel, ve sempatik. Fena bir insana benzemiyor. Yüzü, güven verici. 
     
     'Temiz yüzlü' 
     Yücel Erdener Genç, güzel. Etrafını soran bakışlarla izlemesi, kendisine sorulacaklara cevap verecekmiş izlenimi yaratıyor. 
     Esvet Özdoğdu Çok zarif bir hanım. Temiz yüzlü, pozitif. İlk izlenim olumlu. 
     Ahmet Ertürk Edirne Yapılmamış saçları, sade görüntüsüyle Türkiye'de kabul görür. Geçmişteki first lady'lerden çok farklı. 
     Şadan Şimşek Edirne Yaş frekansımız uygun. Çok naturel ve gösterişsiz. 
     
     
     



 SİYASET 














</TEXT>
</DOC>
