<DOC>
<DOCNO> 27522 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/18/son/sonspo17.html </URL>
<DATE> 2001/06/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de yeni transfer Ümit, sağlık kontrolünden geçti 
</HEADLINE>
<TEXT>

     Fenerbahçe'nin bugün sözleşme imzaladığı Ümit Özat, Özel Acıbadem Hastanesi'nde sağlık kontrolünden geçti. 
     Milli futbolcunun sağlık durumunun oldukça iyi olduğu ve herhangi bir sorunun bulunmadığı bildirildi. 
     Bu arada, sarı-lacivertliler daha önce prensip anlaşmasına vardıkları Siirt Jet-Pa Sporlu Ceyhun ile de yarın sözleşme imzalayacak. Ceyhun'un yarın saat 11.00'de kulüp binasına geleceği ve kendisini sarı-lacivertli renklere bağlayacak sözleşmeyi imzalayacağı bildirildi. 
     Diğer yandan, Fenerbahçeli yöneticiler Gaziantepsporlu Hakan Bayraktar için de girişimlerini sürdürüyor. Kulüp başkanı Aziz Yıldırım'ın Hakan için Gaziantepspor Kulübü Başkanı Celal Doğan ile görüşeceği ve hafta sonuna kadar bu transferin gerçekleşebileceği öğrenildi. 






</TEXT>
</DOC>
