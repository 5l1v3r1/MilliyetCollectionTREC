<DOC>
<DOCNO> 18552 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/son/sonspo16.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray 4 Adanaspor 1 maç bitti 
</HEADLINE>
<TEXT>

     Birinci Futbol Ligi'nde Galatasaray, Adanaspor'u 4-1 yenerek, maç fazlasıyla liderliğe yükseldi. 
     56. dakikada, Hagi'nin ceza alanı dışından kullandığı serbest atışta top üst direkten döndü. Havalanan meşin yuvarlağa kaleci Atilla sahip oldu. 
     57. dakikada, Galatasaraylı Ümit sarı kart gördü. 
     61. dakikada, Emre Aşık'ın hatasında topla buluşan ve Galatasaray ceza alanına yaklaşan Mehmet Yozgatlı, topu Cenk'e çıkarttı. Ancak son anda Emre Belözoğlu topa ayak koyunca, Cenk meşin yuvarlağa hakim olamadı ve takımı adına mutlak bir gol pozisyonundan yararlanamadı. 
     62. dakikada, Ümit sağdan ortaladı. Ceza alanı içinde Okan'ın kafa vuruşunda, top kaleci Atilla'da kaldı. 
     63. dakikada, Evren'in ceza sahası dışından şutunda, top az farkla yandan auta gitti. Aynı dakikada Galatasaray'da Arif'in yerine Ahmet x , Ümit'in yerine de Suat x oyuna dahil oldular. 
     68. dakikada, Hasan'ın ceza alanının dışından çok sert şutunda, kaleci Atilla topu zorlukla kornere çeldi. 
     71. dakikada, Galatasaray'da Bülent Korkmaz'ın yerine Faruk x , 72. dakikada ise Adanaspor'da Mehmet Yozgatlı'nın yerine Ahmet xx oyuna girdiler. 
     74. dakikada, Evren'in pasıyla ceza alanı dışında topla buluşan Ahmet, mükemmel bir vuruşla meşin yuvarlağı Galatasaray filelerine gönderdi 4-1 
     79. dakikada Galatasaraylı Faruk sarı kart gördü. 
     81. dakikada, Adanasporlu Ahmet'in pasıyla uygun durumda topa sahip olan Evren, topu auta atarak, takımı adına bir golü kaçırdı. 
     83. dakikada, Adanaspor'da Volkan Arslan'ın yerine Mehmet Uskalecier oyuna girdi. 
     86. dakikada, Adanasporlu Ahmet sol kanattan çalımlarla aut çizgisine kadar indi. Bu futbolcunun pasında topla buluşan Cenk kötü bir vuruşla meşin yuvarlağı auta attı. 
     88. dakikada, Adanasporlu Mehmet Uskalecier sarı kart gördü. 
     89. dakikada Adanaspor'da Evren'in yerine Cem oyuna girdi. 
     90. dakikada, Suat'ın sağdan ortasında topu göğsüyle kontrol eden Serkan, uygun durumda topu kötü bir vuruşla kaleciye teslim etti ve 20 bin 796 biletli seyircinin gişelere 22 milyar 92 milyon lira ödeyerek izlediği karşılaşma Galatasaray'ın 4-1 galibiyetiyle sona erdi. 
     







</TEXT>
</DOC>
