<DOC>
<DOCNO> 46698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/son/sonspo10.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Milan Başkan yardımcısı Galliani Venezia maçı öncesinde uyardı 
</HEADLINE>
<TEXT>

     AC Milan Kulübü Başkan Yardımcısı Adriano Galliani, Venezia maçı öncesinde kırmızı-siyahlıları dikkatli olmaları için uyardı. 
     Adriano Galliani, Venezia'nın, teknik direktörünü değiştirmesi ve ligde henüz puanı bulunmamasından dolayı tehlikeli olduğunu söyledi. 
     ''Daha motive, dikkatli ve akıllı olmak zorundayız'' diyen Galliani, geçen sezon zayıf takımlara verdikleri puanlardan dolayı ligi 6. 
     sırada bitirdiklerini, bu yüzden aynı hatayı yinelemek istemediklerini bildirdi. Bu arada Ukraynalı golcü Shevchenko'nun tendonlarında çekme olduğu ve yarınki Venezia maçında kadroya alınmayabileceği açıklandı. Teknik direktör Fatih Terim'in Shevchenko'nun yerine Javi Moreno'ya şans vermesi ve Perugia maçında kötü bir oyun sergileyen Kaladze'yi de yedekler arasında oturtması bekleniyor. TSİ 16.00 başlayacak karşılaşmada, sakatlığı süren Ümit Davala da yer almayacak. 
     






</TEXT>
</DOC>
