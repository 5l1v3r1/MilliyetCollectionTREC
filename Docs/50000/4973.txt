<DOC>
<DOCNO> 4973 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sondun04.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
AKUT 13 yaşındaki kızı kurtardı 
</HEADLINE>
<TEXT>

     Hindistan'ın Gucarat eyaletini harabeye çeviren şiddetli depremin üzerinden 6 gün geçtikten sonra bu sabah, Türk kurtarma ekibi bir kız çocuğunu enkaz altından sağ çıkardı. 
     Depremden en çok hasar gören Buj kentinde kurtarma çalışmalarına katılan AKUT ekibi, bu sabah 13 yaşındaki Priyanka Takar adlı kızı kurtarmayı başardı. Türk ekibinin kurtardığı genç kızın sadece bacaklarından yaralandığı, kurtarıcılarının kucağında çevresine gülücük saçacak kadar sağlıklı olduğu tanıklarca belirtildi. Bu arada Hindustan Times gazetesi de bugünkü sayısında, yerle bir olan Bachao kasabasında önceki gün 102 yaşında bir kadının mucizevi şekilde enkaz altından sağ çıkarıldığını yazdı. Veji Bhen adlı yaşlı kadının enkazdan çıkarıldığında şokta olduğu ve solunum güçlüğü çektiği kaydedildi. 




</TEXT>
</DOC>
