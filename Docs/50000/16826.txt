<DOC>
<DOCNO> 16826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/yazar/akyol.html </URL>
<DATE> 2001/04/18/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
İran nereye... 
</HEADLINE>
<TEXT>

     CNNTÜRK'teki İran belgeselini izlediniz mi Bu akşam 19.15'te tekrar yayımlanacak. Muhabir Ayşen Atasir ve kameraman Mesut Coşkun İran'a gidip incelemişler. Soner Yalçın'ın editörlüğü ve Belinda Karaca'nın yönetmenliğinde başarılı bir belgesel ortaya çıkmış "İran Sokaklar Çiçek Açıyor." 
     İran'da toplumsal hayatın nasıl değiştiğini, bu değişimin rejimi nasıl liberalleşmeye zorladığını anlatıyor. 
     Ayşen'e sordum Çekim ve röportajları yaparken İran'da resmi bir engellemeyle karşılaştın mı 
     - Hayır. Aksine, İran Kültür ve İrşat Bakanlığı kolaylık gösterdi. 
     Hiçbir Arap ülkesinde, 'laik' Suriye'de de, 'teokratik' Suudilerde de yabancı bir TV bu derecede rahat çalışamaz 
     
     BELGESEL'DE rejime karşı en sert eleştirileri yönetenlerin başında gençler geliyor. Doğdukları günden beri Humeyni ilkelerine göre eğitilmiş gençler, artık "çarşaf"ı tartışıyor, "isteyen istediği kıyafeti giyebilsin" diyorlar Giyim kuşam çeşitleniyor, "sokaklar çiçek açıyor" 
     Bu bir "bireyleşme" sürecidir eğitim, kentleşme, iletişim gibi dinamikler artık istediği gibi düşünüp giyinmek isteyen "birey"i yaratıyor devletin fikirlere, hayat tarzlarına karışmaması isteniyor. 
     Ayşen'in deyimiyle, İran'da mollaların elindeki "ağır, hantal, baskıcı devletçi yapı" artık "değişimin ulaştığı her köşeye ulaşamıyor " Sosyologlar bilir ki, bu, laik olsun, teokratik olsun, otoriter rejimlerin ve kapalı toplumların sosyal değişme tarafından liberalleşmeye zorlanması sürecidir. 
     İran'da böyle, ondan daha ileri aşamadaki Türkiye'de başka türlü işleyen bir liberalleşme süreci... 
     Arap toplumlarında bu sosyolojik dinamikler henüz oluşmadığı için, yarı askeri Baasçı veya feodal teokratik rejimler 'tartışmasız' devam ediyor 
     
     HERALD Tribune'de 13 Nisan Geneivo Abbo'nun İran konusunda uzun bir analizini yayımlandı 
     "İran'daki gerilimin sebebi, bir yanda toplumun gittikçe artan hürriyet talebi, öbür yanda mollalar düzeninin hürriyetleri daha çok kısıtlamasıdır." 
     Hatemi'nin temsil ettiği hürriyetçi reformcular toplumun ve parlamentonun büyük çoğunluğuna dayanıyor. Ama bunun karşısında, parlamentonun da üstünde bir güç olan "Velayet - i Fakih" ve "Dini Liderlik" kurumları ile ordu ve yargı cihazı var. Bunlar bağnaz ve tutucu... 
     İran devriminin, askeri Arap devrimlerinde bulunmayan ikili bir yapısı var Bir yanda halk ayaklanması olduğu için "halk iradesi", öbür yandan teokratik olduğu için mollaların kurumlaşmış kudreti 
     Zaman, birincisi lehine işliyor Mollaların baskısı yüzünden, yetişmiş beyinler İran'dan kaçmış bunların sayısı sadece Kanada'da 200 binmiş Bunları geri getirecek bir hürriyetler rejimi şart 
     Evet, bütün toplumsal gerçekler İran'ı liberalleşmeye zorluyor. Rejim, hürriyetçi demokrasiyi savunan büyük din bilgini Ayetullah Montazari'yi bile "ev hapsi"nde tutuyor. Ama Montazari'nin internet sitesini binlerce genç izliyormuş 
     Liberalleşme bütün ülkeler için kaçınılmaz bir süreçtir dileyelim de kansız, kavgasız olsun. 
     
     





İran nereye... 


Golcü Hükümet 


Ölüm oruçları 


Devlet Tiyatroları ve Çanakkale Darbesi 


İspanya'da "Cimbom'a ole " dedirtmek... 


Ekonomiye karne 


İki farklı Ankara 


AB krize nasıl bakıyor 


MHP’nin güz gülü Mehmet Gül’den magazin toplu geçidi 


"Organize kriz" 


Barzani Türkiye'yi sırtından vurdu 


Eğer sonu gelirse... 


Demirel'in dünkü mektubuna cevap 


Yeni yasa gerekiyor 


Keşke "Nutuk"u okusaydı.. 


Üç kamu bankası operasyonuna taş’ koymayalım 


Bayi toplantıları miting gibi oluyor 


</TEXT>
</DOC>
