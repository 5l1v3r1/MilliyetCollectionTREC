<DOC>
<DOCNO> 10179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/06/spor/spo05a.html </URL>
<DATE> 2001/03/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir avuç dolar için 
</HEADLINE>
<TEXT>

Eski yıldızları kırpıp kırpıp yorumcu yaptılar. Ve ekranlarda kavgalar koptu, sütunlarda da düellolar 
     Gürel Yurttaş 

     Kimi futbolcuydu bir zamanlar... Kimi de hakem. 
     Gol kralı oldular. Milli formayı taşıdılar. Maçlardaki yönetimleriyle alkışlandılar. 
     Eskiden yıldızdılar. Onları kırpıp kırpıp yorumcu yaptılar. 
     Futbolculuktan gelen, "Benim takımım, bizimkiler" gibi kavramları soktu işin içine... Hakemlikten gelen, hakemlerle uğraşmayı meslek edindi kendine... 
     Her şey iyi ve de güzeldi de... İş çığrından çıktı sonunda... Ekranlarda kavgalar koptu, sütunlarda da düellolar 
     
     Aynı tiyatro her hafta ekranlarda... Eski yıldızlar, eski hakemler. 
     Biri "Bizimkilere laf söyletmem" diyor, prim yapmaya çalışıyor. Diğeri ellerini ovuşturarak, hakemlerin yanlış kararlarını bekliyor. 
     - Oynat bakalım arkadaş 
     - Bak gördün mü işte kardeşim pozisyonda adam ötekinin ayağına dokunmuş 
     - Dur Şu pozisyonu bir daha tekrarla Yavaş yavaş 
     - Evet işte orada hakem hatalı karar vermiş. 
     Ve ardından hakemi yatırıyorlar masaya... Kılçığı kalıyor adamcağızın. 
     Sahada bir anlık karar veriyorlar, bunu hakemlikten gelen yorumcular da biliyorlar ama... Varsın, olsun. 
     Vur vurabildiğin kadar Hatta biraz da bağırarak konuşacaksın... Sert yapacaksın... Neredeyse hakarete varan, alaycı konuşmalar... Vuracak, vuracaksın. 
     
     Bu çığırı kim açtı, bilmiyorum. 
     Ama "Üzüm üzüme baka baka kararır" misali, birbirlerinin peşine takılmış, gidiyorlar işte... 
     Yarışıyorlar sanki "Sen mi daha iyi benzeteceksin, ben mi Sen mi daha ağır konuşacaksın, ben mi " 
     Şimdi merak ediyorsunuz "Bunu neden yapıyorlar" diye değil mi 
     Türk futbolunu düşündüklerini sanmayın. "Futbolcumuzu, takımımızı, hakemimizi korumak istiyoruz" laflarına kanmayın. 
     Neden yapıyorlar bunu biliyor musunuz Öğrenmek istiyorsanız... Lütfen yazının başlığını bir daha okuyun. 
     


 SPOR 





























</TEXT>
</DOC>
