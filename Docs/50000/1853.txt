<DOC>
<DOCNO> 1853 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yazar/pulur.html </URL>
<DATE> 2001/01/12/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Mesut Yılmaz balonu 2 
</HEADLINE>
<TEXT>

     EĞER değer verdiğimiz birkaç kişi olmasaydı, hiç aldırmayacaktık... Onlar da "Şu Mesut Yılmaz için bir şey yazmayacak mısın " deyince, yazmak şart oldu... 
     Ne diyordu Mesut Yılmaz 
     
     ASKERİ yönetimi getirmek isteyen heveslilerden söz ediyordu, askerler gelince, daha çok yolsuzluk olur, diyordu. 
     Evet, bunları Mesut Yılmaz söylüyor... 
     Hani "28 Şubat"ın desteğiyle, Başbakan olan Mesut Yılmaz söylüyor. 
     Ne hikmetse, o günlerde partilerden sapır sapır ayrılan milletvekillerinin güvenoyu ile hükümet kuran, Ecevit'i de ortak alan Mesut Yılmaz söylüyor. 
     O günlerde söyleseydi ya 
     Haddine mi düşmüştü, işin ucunda Başbakanlık koltuğu vardı. 
     Şimdi atıp tutuyor, sallıyor. 
     Oysa gölge taşlayacağına, Enerji Bakanlığı'ndaki soruşturma dosyalarının nasıl uyutulmaya bırakıldığını öğrenmeye çalışsaydı. 
     
     BİZE gelince... 
     Biz Mesut Yılmaz'ın "bir balon olduğunu" tam 15 ay önce 11.10.1999'da yazmıştık, açık ve seçik... 
     "Mesut Yılmaz için bir şey yazmayacak mısın " diyen unutkan dostlara o yazıyı özetle tekrarlıyoruz şunu da ekleyerek... 
     Bugün Mesut Yılmaz'ın ne olduğunu ancak anlayanlar, o tarihte bizim ona "balon " dememizi pek hoş karşılamamışlardı. 
     
     EVET, bakın, biz, o'nun için neler yazmıştık 
     "Mesut Yılmaz siyaset meydanımızın mücessem, müşekkel ve de müstamel bir balonudur. Her şişirilişte patlamış, fakat ne hikmetse yine şişirilip sunulmuştur. 
     Kimler şişirmiştir bu balonu 
     Saymakla bitmez ama, bu balonda iki nefes bizim de günahımız var. 
     1995 seçiminde, aman Refah gelmesin, diye Mesut Yılmaz'a güvenenlerden biri de bizdik, seçim bitti, Refah'la masaya ilk oturan Mesut Yılmaz oldu. 
     Sonra herhalde, iyi saatte olsunlar, rüyasına girmiş olacak ki vazgeçti... 
     
     28 Şubat bildirisiyle Erbakan - Çiller hükümetinin nasıl düşürüldüğünü bilmeyen yoktur, Sincan'daki balans Erbakan'ı istifa ettirdi... 
     Giden hükümetin ardından Mesut Yılmaz'ın balonu şişirildi, Başbakan oldu, yine duramadı kaçtı, Ecevit'in azınlık hükümetine teslim oldu, aklınca seçime iktidar kamburu olmadan girecek, Kadın'ı perişan edecekti... Kadın dedikleri de Tansu Çiller'di. 
     Kadın, bu kadar kolu kanadı kırık olmasına rağmen yine de Mesut Yılmaz'dan geri kalmadı, çünkü karşısındakinin sırtında öyle bir kambur vardı ki 
     Adam Başbakan iken banka satışına, özelleştirilmesine hadi komisyonculuk demeyelim, aracılık etmişti, bu yetti... 
     Şimdi yeni bir balonu şişirip uçurmak istiyor Mesut Yılmaz liberal olacakmış. 
     Olsun, olsun da önce şu Meclis soruşturma komisyonlarının suçlu bulduğu konularda hesabını versin... Kurtköy Havaalanı, Türkbank ve Karadeniz otoyolunda, komisyonlar Mesut Yılmaz'ın yargılanması gerektiği sonucuna vardılar, raporlar Meclis Başkanlığı'ndan nedense genel kurula indirilemiyor..." 
     
     GEÇEN gün televizyonda vardı, Mesut Yılmaz yanında Cavit Kavak Berlin'e gitmiş... 
     İnşallah, bu yazı yayınlandığı gün, Budapeşte'de bir kazaya uğramadan hayırlısı ile memlekete dönmüş olur 
     
     





Refleksler... 


Necati Cumalı... 


'Tantan uyardı görevden aldım' 


Ne dedi Ayşegül Aldinç, Avşar kızına 


Rejim tekliyor, bu böyle gitmez 


Bunalıma çanak 


Saydamlık fırtınası 


MGK ve sivilleşme 


Radyo keyfi 


Düğmeli demokrasi 


Normalleşme yerine sertlik 


Diyalog zamanı 


"Demokratikleşme demek yetmiyor..." 


Mesut Yılmaz balonu 2 


Yolsuzluk muhtırası 


Yanlışın doğrusu 


Sönmez ve Arabul'un trilyonluk fabrikası 


İthali de yasak 


Ayşe Hanım Teyze'nin "enflasyonu" da "devalüasyonu" da farklı 


Enerji Bakanlığı bir gün ara ile destek verip, geri aldı 


</TEXT>
</DOC>
