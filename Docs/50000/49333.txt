<DOC>
<DOCNO> 49333 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/guncel/agun.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD size minnettar’ 
</HEADLINE>
<TEXT>

Bush, 29 Ekim mesajında, "Atatürk'ün demokratik Türkiyesi ile kurmuş olduğumuz ittifak ilişkisi bize gurur vermektedir" dedi 
     ANKARA Milliyet 

     ABD Başkanı George W. Bush, Cumhuriyet'in kuruluşunun 78. yıldönümü nedeniyle Cumhurbaşkanı Ahmet Necdet Sezer'e gönderdiği mesajda, Türkiye'nin kurucusu Atatürk'ü övdü. Bush, mesajında "Atatürk'ün çağdaş ve demokratik değerlere bağlı Türkiye düşüncesi, ülkenizin uluslararası alanda güçlenmekte olmasıyla bugün gerçekleşmiş bulunmaktadır" dedi. 
     
     'İşte Atatürk’ün Türkiyesi' 
     "Zamanın sınavını başarıyla geçen ittifak ilişkimiz, bize gurur vermektedir" diyen Bush mesajında şu görüşleri dile getirdi "Sayın Cumhurbaşkanı sizi ve Türk halkını, Türkiye Cumhuriyeti'nin kurulmasının 78. yıldönümü nedeniyle kutluyorum. Atatürk'ün çağdaş, gönenç içinde yaşayan ve demokratik değerlere bağlı Türkiye düşüncesi, ülkenizin uluslararası alanda güçlenmekte olmasıyla bugün gerçekleşmiştir. ABD, 11 Eylül olayları sonrasında Türk halkının gösterdiği cömert duygudaşlık ile Türkiye'nin teröre karşı kurulan uluslararası koalisyon içindeki güçlü desteği için minnettardır." 
     



 GÜNCEL 











</TEXT>
</DOC>
