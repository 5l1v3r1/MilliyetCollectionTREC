<DOC>
<DOCNO> 9543 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/01/son/soneko12.html </URL>
<DATE> 2001/03/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabancı "Derviş'e başkomutanlık yetkileri verilsin" 
</HEADLINE>
<TEXT>

     Sabancı Holding Yönetim Kurulu Başkanı Sakıp Sabancı, Merkez Bankası Başkanlığı için çağrılan Kemal Derviş'in başkomutanlık yetkileri ile görev alması gerektiğini belirterek, ''Merkez Bankası'na Kemal Beyi çağırıyoruz. Bir gün ona da kıyarsak yazık olur'' dedi. 
     Sakıp Sabancı, ailesiyle birlikte bayram tatili için Miami'ye gitti. 
     Atatürk Havalimanı'nda gazetecilerin sorularını cevaplandıran Sabancı, ekonomideki kötü gidişin her geçen gün iyiye doğru gideceği umuduğun taşıdığını belirterek, ''Çilemiz doldu. Bundan sonra aşağıya gitme yerine kademeli olarak yukarıya gitmeyi umuyor, bekliyoruz'' dedi. 
     Dünya Bankası Başkan Yardımcısı Kemal Derviş'in Türkiye'ye davet edilmesiyle ilgili bir soru üzerine de Sabancı, şunları söyledi 
     'Türkler'in meselesini Türkler çözecek. Dünya Bankası'nda Başkan Yardımcılığı'nı tesadüfen vermediler. Demek ki saygın bir insan, kendini ispat etmiş bir insan. Türkiye bugün zorluklar içinde. Her Türk Türkiye'ye yardım edecek. Kendisini davet ediyorlar, kabul ederse, birikimlerini bize aktarırsa fayda verir. 
     Ancak, daha evvelki Merkez Bankası Başkanı da yetişmiş bir insandı, ona kıydık. Cottarelli'ye de kıydık. O da iyi insandı, yetişmiş insandı. Neden Sistem kıydı biz kıymadık. Gayri ciddi düzenlemeler, oy hesapları olduğu için o insanlara kıydık. Merkez Bankası'na Kemal Beyi çağırıyoruz ama öbürleri gibi yapmayalım adamı. Bir gün Kemal Beye de kıymak zorunda kalırsak yazık olur. Şimdiden adam eski kafayla gelip çalışacaksa, Merkez Bankası Başkanı olacaksa bundan evvelki başkan gibi olacak. Eski kafayla gelmeyecek yeni kafayla gelecek. Bunun da anahtarı üç lider. Bu kafayı değiştirecek.'' 
     Kemal Derviş'in ''Başkomutanlık'' yetkileriyle görev alması gerektiğini vurgulayan Sabancı, şöyle dedi 
     'Kemal Bey liderlere şunu söyleyecek Bana görev vermek istiyorsunuz yalnız komutanlık istemem başkomutanlık vereceksen varım Yalnız Merkez Bankası Başkanlığı bir komutanlıktır, Hazine başka bir komutanlıktır. Bunun hepsi bir şemsiye altında toplanacak. O zaman başkomutan bu insanı yaparsak, o da kendi komutanlarını seçer verimli gidişat olur. 
     Bu yeter mi Hayır Bu meselenin küçük bacağı. Şimdi ekonominin başkomutanı ben olduğuma göre benim yapacağım stratejiler ve beklentilerim var. Benim AB, özelleştirmede duygularım şunlardır. Kabul ediyor musunuz liderler Benim stratejilerimi bir zapta koyalım imzalayalım demesi gerekir.'' 
     Merkez Bankası Başkanlığı'na tam yetkileri vermeden bir insanı getirmeyle bir yere varılamayacığını savunan Sabancı, ''Tam yetkileri vereceksin, başkomutan biri olacak, komutanları o seçecek. İkide bir parti liderleri gagalamayacak. Ekonominin kurallarına göre reçeteler yapacağız'' deiye konuştu. 
     Görevlere layık olanların getirilmesi gerektiği ve yetkilerin bir elde toplanmasının doğru olduğunu tekrarlayan Sabancı, ''Program iyiydi. İyi program kötü uygulandı. Çünkü darmadağınık bir yetki var''değerlendirmesini de yaptı. Yaşanan ekonomik krizin boyutlarının büyük olduğu görüşünü de vurgulayan Sabancı, ''Testiyi kırmak çok kolay, testiyi öyle kırdık ki ağır oğlu ağır... Elin oğlu sana güvenini kaybetmiş. Yabancı sermaye gelsin diyorsun eldekiler kaçıyor'' diye konuştu. 
     İngiltere, Fransa, Almanya, İtalya gibi ülkelerin başbakanlarının hiçbirinin yaşanan krizde Türkiye'yi aramadıklarını kaydeden Sabancı, şöyle devam etti 
     'Sadece ABD Başkanı arayıp, geçmiş olsun, ben ne yapabilirim dedi. Komşular var yanımızda bizi hiç aramıyor. Akıllı stratejiler yapamadığımız için, takım çalışmalarını iyi yapamadığımız için, öfkeli olduğumuz için, biz onlarla aramızda soğuk rüzgarlar uçurduğumuz için adamlar seni aramıyor. Araplar sevmiyor. Seni kim seviyor 
     Seni hiç kimse sevmediği zaman soracaksın kendine Acaba benden mi kaynaklanıyor. Ben kendimi nasıl düzelteceğim diye. Türk'ün imajına bak. Parayı çıkarttığınız zaman 0...0 bu para itibarlı mı Dünyada kişniyor mu bir Alman Markı bir İsviçre parası gibi '' Sabancı, ''Başkomutan Türkiye'de kim olmalı'' şeklinde bir soru üzerine de ''Bu başkomutan bir gün Turgut Özal'dı. Bir zaman evvel Menderes, Demirel'di. Bir gün birileri çıkar. Bugün de birileri çıkabilir'' karşılığını verdi. 




</TEXT>
</DOC>
