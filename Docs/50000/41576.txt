<DOC>
<DOCNO> 41576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/11/son/sondun35.html </URL>
<DATE> 2001/09/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Küba'dan ABD'ye dost eli 
</HEADLINE>
<TEXT>

     Küba, ezeli siyasi düşmanı ABD'ye dost eli uzatarak, bugün havadan düzenlenen dev terör eylemlerine maruz kalan New York ve Washignton-Pentagon'daki saldırılar üzerine Washington hükümetine seslenerek, ''korkunç şaşkınlık içindeyiz acınızı paylaşıyoruz'' mesajını iletti. 
     Küba Dışişleri Bakanı Felipe Perez Roque, kuzey komşusuna acil mesajında, ''Can kaybından üzüntümüz derindir. Küba, böylesine terör saldırılarının tümüne bütünüyle karşı durur. Terör kurbanlarının yakınlarına, ABD hükümetinin yetkililerine, tüm ABD halkına taziyemizi iletiriz'' dedi. 
     
     "Havaalanlarımız artık size açık" 
     ABD'nin Florida eyaletinin sadece 144 km güneyindeki Küba, ABD'nin tarihinde yediği en derin terör darbesi üzerine tüm sivil uçuşlar durdurulduğu ve havalimanları trafiğe kapatıldığı için Küba'daki havalimanlarının ABD'ye inemeyen tüm uçaklara açık olacağını'' vurguladı. 
     Dışişileri Bakanı Perez, ''ABD'nin ihtiyaç duyduğu tüm havalimanı altyapı hizmetleri kendilerine açıktır. Bu, ABD'yle bağlantılı her uçak için her ülke için geçerlidir'' dedi. 
     Küba, hala ABD'nin ''terör listesinde'' yer alan ülkelerden. Bu bakımdan Dışişleri Bakanı Perez Roque, ''Ülkesinin böylesine bir eylemle bağlantılı olabileceğini düşünmenin çok saçma olacağını da'' hatırlatıtı ve ''Bu denli barbarca bir eylemi hiç kimse düşünemez'' diye konuştu. 
     Roque, ''Ülkesi 40 yıl terör ıstırabını çekmiş bir ülke olan 11 milyon Kübalı'nın bu korkunç eylemin sonuçlarını iyi hissettiğini'' desözlerine ekledi. 
     






</TEXT>
</DOC>
