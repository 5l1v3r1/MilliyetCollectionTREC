<DOC>
<DOCNO> 39584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/29/son/sontur17.html </URL>
<DATE> 2001/08/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Milli Savunma Bakanı "Yener Yermez'in firarı da soruşturuluyor" 
</HEADLINE>
<TEXT>

     Milli Savunma Bakanı Sabahattin Çakmakoğlu, Üzeyir Garih cinayetinin zanlısı er Yener Yermez'in firarında bir ihmal olup olmadığının da savcıların soruşturması kapsamında araştırıldığını söyledi. 
     Çakmakoğlu, MGK Genel Sekreteri Orgeneral Tuncer Kılınç'ın kendisine yaptığı nezaket ziyareti sırasında gazetecilerin Üzeyir Garih cinayeti ile ilgili sorularını yanıtladı. 
     Bir gazetecinin ''Üzeyir Garih cinayetinin zanlısının firarında ihmal var mı '' sorusu üzerine, Çakmakoğlu, ''Zaten hepsi, hem askeri savcılık hem de DGM savcıları tarafından soruşturuluyor. Benim anladığıma göre sizin sorduğunuz sorunun cevabı da araştırılıyor'' dedi. 
     Çakmakoğlu, bu konuyla ilgili olarak görevden el çektirilen personel olup olmadığı şeklindeki bir soruya ise, ''Benim bilgim dahilinde henüz yok'' yanıtını verdi. 
     
     







</TEXT>
</DOC>
