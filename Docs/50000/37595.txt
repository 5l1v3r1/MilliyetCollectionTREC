<DOC>
<DOCNO> 37595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/soneko02.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin'e göre ek IMF kredisi yolda... 
</HEADLINE>
<TEXT>

     Ekonomik krizin pençesindeki Arjantin'de, Uluslararası Para Fonu'ndan IMF milyarlarca dolar tutarında ek bir destek paketi sağlanabilmesine ilişkin umutlar arttı. 
     Washington'da bir haftayı aşkın süredir IMF yetkilileriyle görüşmeler yapan Arjantin Maliye Bakan Yardımcısı Daniel Marx, gazetecilere, ''görüşmelere çok iyi gidiyor, ilerlemeler sağladık, bulunduğumuz noktadan memnunuz'' dedi. 
     Arjantin gazeteleri de, IMF'nin, Buenos Aires'e toplamı 15 milyar doları bulabilecek bir ek yardım paketini hazırlamakta olduğunu yazdı. 
     Ancak IMF yetkilileri, Arjantin gazetelerinin haberleriyle ilgili yorum yapmayı reddetti. IMF'nin en büyük hissedarı olan ABD'nin Arjantin'e ek IMF yardımı konusundaki görüşü de henüz netleşmedi. 
     Uluslararası finans çevreleri, Arjantin'e ek kaynak sağlanması durumunda, karşılığında Buenos Aires'ten çok sıkı mali önlemler almasının isteneceğini belirttiler. Bu çerçevede, sabit kur uygulamasının sürdürüldüğü Arjantin para birimi pesonun devalüe edilmesinin de talep edilebileceği kaydedildi. 
     Başka bir konuda da, IMF'nin Arjantin'e gelecek ay sağlaması öngörülen 1.2 milyar dolarlık bir diğer kredinin bu ay sonuna alınmasıyönündeki çalışmaların sonuna gelinmekte olduğu belirtildi. 






</TEXT>
</DOC>
