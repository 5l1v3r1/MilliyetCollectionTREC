<DOC>
<DOCNO> 32358 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/16/son/sontur05.html </URL>
<DATE> 2001/07/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul caddelerinde taksiciler "sarı eylem" yapıyor 
</HEADLINE>
<TEXT>

     İstanbul'da çok sayıda taksici, sorunlarına dikkat çekmek amacıyla gruplar halinde yollara çıkarak eylem yapıyor. 
     İstanbul Taksiciler Birliği'nin çağrısına uyan çok sayıda taksici, can güvenliği sorunları ve LGP zamlarına tepki amacıyla kontak kapattı. 
     Çalışmayan taksiciler, Maltepe, Üsküdar, Kadıköy, Bakırköy, İkitelli, Bahçelievler, Esenler, Güngören, Levent, Fatih ve Gaziosmanpaşa'da ayrı ayrı toplandı. 
     Korna çalarak, konvoy halinde yollarda dolaşan taksiciler, caddeleri trafiğe kapatmamaları konusunda polis ekiplerince uyarılıyor. 
     Bu arada, eylemci taksiciler ile bugün çalışmaya devam eden taksici esnafı arasında zaman zaman tartışmalar yaşanıyor. Protestocu grubun, çalışan meslektaşlarına taş, yumurta ve domates attığı bildirildi. 
     Polis ekipleri, taksicileri tek bir noktada toplanmamaları için ayrı bölgelere yönlendiriyor. 
     
     







</TEXT>
</DOC>
