<DOC>
<DOCNO> 25654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/ekonomi/aeko.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyal demokrat diyaloğu 
</HEADLINE>
<TEXT>

Miras Kamuoyuna açıklamalarınızda sosyal demokratım demeniz yanlıştı. Derviş Biliyorum. Bu konuda arkadaşlarım tarafından da uyarıldım 
     EYLEM TÜRK 

     Bir süredir Devlet Bakanı Kemal Derviş’e yönelik sert açıklamalarda bulunan Türkiye Odalar ve Borsalar Birliği TOBB Başkanı Fuat Miras, dün oda başkanlarından oluşan bir heyetle Derviş’i ziyaret etti. Barışma toplantısı’ olarak nitelendirilen ziyarette söz dönüp dolaşıp siyasete geldi. 
     TOBB Başkanı Miras, Derviş’e, "Kamuoyuna açıklamalarınızda sosyal demokratım demeniz yanlıştı" deyince, Derviş de "Biliyorum, arkadaşlarım da bu konuda beni uyardı" diye karşılık verdi. Siyasetle ilgili diyalogda Miras, Derviş’e parti kurup kurmayacağı nı da sordu. Derviş, bu konuda da "Her adı geçen parti kursaydı, Türkiye’de partiden geçilmezdi" dedi. 
     Toplantıda kırgınlık yok’ mesajı da verildi. Derviş, reel sektör temsilcileriyle her ay başında biraraya gelmek istediğini’ açıkladı ve dargınlık olmadığını belirtti. 
     Görüşmede ayrıca İzmir ve Denizli arasındaki bütün illerde birlikte toplantılar düzenlemesi de kararlaştırıldı. 
     Derviş’in Hazine Müsteşarlığı’ndaki makamında yaklaşık bir saat süren toplantıdan sonra TOBB Başkanı Miras sorular üzerine şunları söyledi 
     "Sertleşme söz konusu değil. Masada olmazsak destek vermemiz zor olur dedik." 
     
     İllere beraber gidecekler 
     Sanayi Odaları Konsey Başkanı Kemal Çolakoğlu da yaptığı açıklamada, diyalog sürecini başlattıklarını belirterek şunları söyledi 
     "Devlet Bakanı Derviş’e karşı bir tavrımız yok. Ancak diyalog kuramadık. Bu ziyaretin ardından yeni bir süreç başladı. Daha sık görüşeceğiz. Temmuzun ilk haftasında Denizli’den İzmir’e kadar olan aksta Sayın Derviş’in de katılacağı bir dizi toplantılar yapacağız. Bu diyalog daimi olacak." 
     TOBB heyeti Başbakan Yardımcısı Hüsamettin Özkan’la da biraraya gelerek kamu bankalarının reel sektöre baskı yaptığını ve KKDF’nin kaldırılması gerektiği’ iletildi. 
     
Şirketlerin kredi borçlarına düzenleme      TOBB Başkanı Fuat Miras başkanlığındaki TOBB heyeti, dün Kamu Bankaları Ortak Yönetim Kurulu Başkanı Vural Akışık’ı da ziyaret etti. Ziyarette, bankacılarla reel sektörü karşı karşıya getiren şirket kredileri sorunu ele alındı. TOBB Başkanı Miras, Halkbank KOBİ kredilerinin ertelenmesi ve faizlerinin düşürülmesi konusunda olumlu yanıt aldıklarını söyledi. Akışık’ın bir düzenleme yapılacağını bildirdiğini belirten Miras, düzenleme 100 milyar liraya kadar olan kredilerin tamamının, bunun üstündekilerin de yüzde 25’i ile faizlerin ödenmesi kaydıyla tekrar yenilenmesi olduğunu kaydetti. 
     
     



 EKONOMİ 























</TEXT>
</DOC>
