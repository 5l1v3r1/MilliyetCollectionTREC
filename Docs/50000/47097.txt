<DOC>
<DOCNO> 47097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/spor/spo04.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
YOZGAT SON ŞANS 
</HEADLINE>
<TEXT>

Kocaeli yenilgisi sonrası istifası gündeme gelen Trabzonspor Teknik Direktörü Sadi Tekelioğlu’nun bu haftaki maç kaderini belirleyecek 
     BORDO-MAVİLİ takımda kötü gidiş nedeniyle istifanın eşiğine gelen Teknik Direktör Sadi Tekelioğlu için Yimpaş Yozgatspor maçının son şans olduğu belirtildi. Tekelioğlu’nun yakın çevresine, "Takımın başarısının önünde engel gibi durmak istemem" dediği, yönetimin de kalması yönünde ısrar etmeyeceği ifade edildi. 
     SADİ TEKELİOĞLU dünkü antrenman sonrası gazetecilere "İstifamı daha çok beklersiniz" derken, tecrübeli hocanın yöneticilere, "Bir süre daha görevde kalabilirim. Ama Yimpaş Yozgatspor’la oynayacağımız maç kaderimi belirler" dediği öğrenildi. Tekelioğlu, yönetime takımla ilgili ayrıntılı bir rapor verecek. 
     
     Pazin girişimi 
     DIŞ transferde arayışlarını sürdüren Trabzonspor, Bulgar futbolcu Predrag Pazin’in peşine düştü. Kocaelispor Başkanı Sefa Sirmen’in sezon başında Teknik Direktör Hikmet Karaman ile tartıştıktan sonra ülkesine dönen Pazin için Trabzonspor Kulübü Başkanı Özkan Sümer’e, "Pazin’i size çok ucuz maliyetle verebiliriz" dediği öğrenildi. Bordo - Mavili yöneticilerin menajer Saffet Sancaklı aracılığıyla bugün Pazin ile bir görüşme yapacağı öğrenildi. 
     



 SPOR 



























</TEXT>
</DOC>
