<DOC>
<DOCNO> 44978 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/magazin/mag00.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Portakal’da ilk skandal 
</HEADLINE>
<TEXT>

Hemşo’ filminin yapımcısı Ferdi Eğilmez, kavgalı olduğu Okan Bayülgen ile Mehmet Ali Erbil’in adlarını, yarışma listesinden çıkardı... 
     BİRSEN ALTUNTAŞ 

     Aralarına para’ girmişti 
     ANTALYA Altın Portakal Film Festivali’nin 38’incisinde ilk skandal patladı. Hemşo’ filminin yapımcısı Ferdi Eğilmez, para sorunu nedeniyle kavgalı olduğu Hemşo’nun başrol oyuncuları Okan Bayülgen ile Mehmet Ali Erbil’e ödül verilmemesi için elinden geleni yaptı. 
     
     Jenerikten de çıkardı 
     EĞİLMEZ, Hemşo’ filmini Antalya’ya gönderirken, Arzu Film adına 3.9.2001 tarihinde doldurup ibraz ettiği katılım formunda, Bayülgen ile Erbil için Aday değil’ ibaresini koydu. Bununla da yetinmeyen Eğilmez, jürinin izlediği Hemşo’nun jeneriğinden de Bayülgen ile Erbil’in adlarını çıkardı. 
     
     Bayülgen Çok şaşırdım 
     KANAL D’NİN yayınlayacağı ödül törenini sunmak için Antalya’ya gelen Bayülgen’in ilk tepkisi Çok şaşırdım’ oldu. Bir ödül beklentisi olmadığının altını çizen Bayülgen, "Yapımcıyla sorun yaşadım ama Mehmet Ali’nin de adını jenerikten çıkarması gerçekten ilginç" dedi. 
     
     Kararı jüri verecek 
     ALTIN Portakal Kültür ve Sanat Vakfı Genel Başkan Yardımcısı Göksel Kumsal ise, son kararı jürinin vereceğini söyledi. Jüri adına Milliyet’e konuşan ÇASOD temsilcisi Menderes Samancılar da, "İki oyuncu da ödül değerlendirmesine alınacak. Kimse emeğin hiçe sayılmasına göz yumamaz’ diye konuştu. 
     
     



 MAGAZİN 














</TEXT>
</DOC>
