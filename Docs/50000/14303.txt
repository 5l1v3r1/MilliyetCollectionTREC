<DOC>
<DOCNO> 14303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/03/ekonomi/eko14.html </URL>
<DATE> 2001/04/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya’yı bu kez de Tankan’ vurdu 
</HEADLINE>
<TEXT>

     Japon iş dünyasında, ekonomiye olan güven tamamen kayboldu. 2001’e dair umutlarını yitiren işadamları yılbaşından bu yana yavaşlayan ekonominin hızla durgunluğa sürüklendiği görüşündeler. 
     Bank of Japan’ın yaptırdığı, yılın ilk çeyreğine ilişkin analiz ve tahminlerin yer aldığı Tankan raporu, Japon ekonomisinde tehlike çanlarının çaldığını bir kez daha ortaya koydu. Japonya’daki ekonomik durgunluğun artarak süreceğinin belirtildiği raporda, deflasyon tehlikesine ve borsalardaki düşüşün devam edeceğine dikkat çekildi. Araştırmada yer alan, "Büyük şirketler maliyetlerini azaltacak" ifadesi de, Japonya’da büyük bir işsizlik dalgasının geleceğine dair bir işaret. 
     Tankan raporunun yayımlanmasından hemen sonra Tokyo Borsası yüzde 0.4 puan değer kaybetti. Endekste özellikle Sony, Fujitsu, Suzuki gibi sanayii devlerinin hisselerinde yüzde 5’lere varan kayıplar görüldü. 
     
     


 EKONOMİ 






















</TEXT>
</DOC>
