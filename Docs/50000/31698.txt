<DOC>
<DOCNO> 31698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/son/soneko28.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti... 
</HEADLINE>
<TEXT>

     İMKB Ulusal-100 Endeksi ilk seansa göre 35.84 puan artarak, 2. seansı 9,122.56 puandan tamamladı. 
     Hisse senetleri, ortalama yüzde 0.39 oranında değer kazandı. 
     Borsa'da ilk seanstaki yüzde 4.09'luk artışın ardından 2. seans 9.051.88 puandan açıldı. Seansın ilk yarısını 8,857.36 puandan geçen endeks, 8,800-8900 seviyeleri arasında yatay bir seyir izledi. En düşük 8,633, en yüksek de 9,138 puanı gören endeks, seansı 9,122.56 puandan kapattı. 
     Dünkü 2. seans kapanışına göre endeks 392.52 puan artarken, hisse senetleri günlük bazda ortalama yüzde 4.50 değer kazandı. 
     Kapanışta mali endeks 39.87 puanlık düşüşle 12,617.39 puana gerilerken, sınai endeks 90.80 puan artışla 7,641.13 puana, hizmetler endeksi de 65.13 puanlık artışla 5,292.68 puana yükseldi. 
     Böylece mali grup hisseler, ilk seansa göre ortalama yüzde 0.31 değer kaybederken, sınai grubu hisseler yüzde 1.20, hizmet grubu hisseler de yüzde 1.25 oranında değer kazandı. 
     2. seansta işlem gören toplam 288 hisse senedinden 167'si değer kazandı. 68 hisse senedi değer kaybederken, 53 hissenin fiyatında ise değişiklik olmadı. 
     Bu seansta, 262 trilyon 869 milyar 467 milyon liralık işlem hacmi oluştu. 
     2. seansta Yapı ve Kredi Bankası, Sabancı Holding, Garanti Bankası, Akbank ve İş Bankası C , en yoğun işlem gören hisseler oldular. 






</TEXT>
</DOC>
