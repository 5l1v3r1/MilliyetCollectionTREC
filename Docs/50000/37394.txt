<DOC>
<DOCNO> 37394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yazar/theper.html </URL>
<DATE> 2001/08/16/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Tartışması bile hata 
</HEADLINE>
<TEXT>

     Gece kulüplerinde bodyguard denen adamlar insanları dövüyor, hatta öldürmeye kalkıyor. Bunların adam dövme diye bir yetki olabilir mi 
     M. B. - İstanbul 
     
     Bu memlekette öyle tuhaf şeyler tartışılıyor ki şaşırmamak mümkün değil. Bırakın bu bodyguard denen adamları bana söyler misiniz adam dövme yetkisi olan resmi görevli birini. Böyle bir yetki hiç kimsede yok. Hatırlıyor musunuz deprem sonrası Bolu'da vali bir genç kızın ağızını elinin tersiyle kapattı veya susması için iteledi de konuyu günlerce yazdık, vali bile olsa hiç kimseye temas hakkı yok dedik. Peki bir kulübün kapısında duran, ne amaçla durduğu dahi pek bilinmeyen bu adamların adam dövme yetkisi olabilir mi 
     Bizde güvenlik kuvvetleri polis ve jandarmadır. Bunun dışında bir de özel güvenlik kuruluşları vardır ve bunlar da bir yasa ile, 2495 sayılı yasa ile kurulurlar ve bulundukları yerlerde güvenliği sağlarlar. Bunun için ne yaparlar, giriş çıkışları kontrol altında tutarlar, bulundukları kurumun mallarını korur, olay çıkaranları polis gelene kadar tutarlar ve çıkan bir olay varsa derhal polise haber verirler, polis geldikten sonra da polisin talebine bağlı olarak onlara yardımcı olurlar. Bu saydıklarım 2495 sayılı yasanın içinden özetlenerek alınan bölümdür. Yani yasayla kurulu güvenlik kurumlarının elamanlarının dahi müdahaleleri sınırlı olup bunlar keyfine adam dövme kurumları ve elemanları değildir. Birilerinin başkalarını dövme yetkisinin bulunup bulunmadığını tartışmak dahi utanç vericidir. 
     
     







Hacı Bektaş ve Alevilik 


Gül'e göre Ak Parti 


Fuhuş ve fukaralık 


Ankara'da rehavet 


Balkent modeli 


Türkiye daha şanslı 


Piyasa - kondu ’ 


Recep Tayyip Erdoğan kaç para kazanıyor 


Cem Karaca ve değişenler .. 


Solun Camp David'i 


Cüce maymunlar ve ateş rengi ibişle muhabbet 


Tartışması bile hata 


Sadece halkta değil devlette de güven yok 


Tayyip olmadı Derviş verelim 


</TEXT>
</DOC>
