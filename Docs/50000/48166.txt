<DOC>
<DOCNO> 48166 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/son/sondun04.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de "Bin Ladin kitaplara girsin mi" tartışması... 
</HEADLINE>
<TEXT>

     New York'taki Dünya Ticaret Merkezi DTM ve Washington'daki Pentagon binasına yönelik 11 Eylül'de yapılan saldırılar yüzünden ABD'de ders kitapları değiştirilirken, ''Usame Bin Ladin tarih kitaplarına girsin mi'' tartışması başladı. 
     ABD Başkanı Bush'un ''sağ ya da ölü'' mutlaka yakalanması emri verdiği Usame Bin Ladin'e ders kitaplarında yer verilip verilmeyeceği henüz kesinlik kazanmadı. Yetkililer, ders kitaplarının ortalama 10 yıl süreyle kullanıldığını, bu nedenle ona kitaplarda yer verdikleri takdirde Bin Ladin'in tarihe geçeceğini, vermedikleri takdirde ise olayların oluşumunda önemli rolü bulunan bir simayı dışarıda bırakmış olacaklarını belirttiler. 
     Boston Globe gazetesinin haberine göre, ders kitaplarının en güncel konuları bile içermesi için çalışan uzmanlar, ''11 eylül saldırıları ve etkilerinin, küçük çocukların da anlayabileceği biçimde işlendiğini'' kaydettiler. Bunun hayli zor bir iş olduğuna işaret eden Amerikan ders kitapları konseyi sözcüsü Gil Sewell, zorluğun, olayların hala devam etmekte olmasından kaynaklandığını söyledi. 
     






</TEXT>
</DOC>
