<DOC>
<DOCNO> 6611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/ekonomi/eko03.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IBM, Hitler’e Yahudi sayma cihazı yapmış 
</HEADLINE>
<TEXT>

Nazilerin IBM’den aldıkları sınıflandırma makinası’nın soykırımda ölenlerin sayısını artırdığı belgelendi 
     EKONOMİ SERVİSİ 

     Uluslararası bilgisayar devi IBM, İkinci Dünya Savaşı öncesinde Naziler’e yardım etmek suçlamasıyla karşı karşıya kaldı. Gazeteci Edwin Black, yazdığı "IBM ve Soykırım" adlı kitapta, şirketin Nazi Almanyası’na Yahudiler’i daha kolay tespit etmeleri ve sayabilmeleri için bilgisayarın atası sayılan sınıflandırma makinası’ sattığını belgeleriyle yayımladı. 
     Black’in bugün ABD’de satışa çıkacak kitabına göre, Naziler 1933 yılında iktidara geldiklerinde Yahudiler’i tespit etmek için IBM’in ürettiği makinaları satın almaya başladı. Almanya’da 1933 yılında yapılan nüfus sayımında sınıflandırma makinası kullanıldı. Bu sayede Yahudiler’in tespit edilmesi ve tasnifi kolaylaştı. 
     
     Soykırımı hızlandırdı 
     Black, kitabında IBM’ın sattığı makinalar olmasada Yahudi Soykırımı’nın gerçekleşeceğini belirtti. Ancak, makina sayesinde kimin hangi toplama kampına gönderileceği ve gönderilecek insan sayısına göre tren vagonu ayarlaması gibi işlerde kullanılan süre çok azaldı. 
     Sınıflandırma makinasının verimi ise birkaç hafta arayla Almanya tarafından işgal edilen ve bağımsızlıklarını birkaç ay arayla kazanan Fransa ve Hollanda’daki Yahudi Soykırımı karşılaştırılarak ispatlandı. Makinanın kullanıldığı Hollanda da Yahudiler’in yüzde 73’ü öldü. Makinanın kullanılmadığı Fransa’da ise Yahudiler’in sadece yüzde 25’i toplama kamplarında öldü. 
     Naziler sınıflandırma makinalarından çok sayıda kullandığı için IBM, Almanya’ya bu konuda yatırım yaptı. 1939 yılına kadar makinalar Almanya’ya ithal edilirken, bu tarihten sonra makinalar IBM’in Almanya’da açtığı fabrikada üretilmeye başlandı. IBM’in kurucusu Thomas Watson’da Adolf Hitler’den Almanya’nın gelişmesine yardım eden yabancılara verilen Üstün Hizmet Madalyası’ aldı. 
     


 EKONOMİ 
















</TEXT>
</DOC>
