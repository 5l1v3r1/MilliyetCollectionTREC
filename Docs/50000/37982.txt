<DOC>
<DOCNO> 37982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/20/ekonomi/eko03.html </URL>
<DATE> 2001/08/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşsizlik Sigortası Hazine’ye yaradı 
</HEADLINE>
<TEXT>

Kasasında biriken 1.3 katrilyonun yüzde 80’ini Hazine k ğıtlarına yatıran İşsizlik Sigortası Fonu, temmuzda yüzde 7.8 faiz elde etti 
     ANKARA Anka 

     İşsizlik Sigortası Fonu’nda temmuz sonu itibariyle 1.3 katrilyon liraya ulaşan birikimlerin yaklaşık yüzde 80’inin Hazine tarafından ihraç edilen iç borçlanma senetlerine yatırılarak değerlendirildiği belirlendi. Türkiye İş Kurumu verilerine göre, 1 Temmuz 2000’den itibaren prim tahsilatına başlanan İşsizlik Sigortası Fonu’nda 31 Temmuz itibariyle 1 katrilyon 260 trilyon lira birikti. Bunun 628.2 trilyonunu işçi ve işveren primi, 251 trilyonunu devlet katkısı ve 380.4 trilyonunu faiz geliri oluşturdu. Fon’un giderleri ise 112 milyar lira olarak gerçekleşti. Böylece, Fon’un toplam varlığı temmuz sonunda 1 katrilyon 259.9 trilyon lira düzeyinde oluştu. 
     
     Enflasyonun üstünde getiri 
     Fon’un devlet iç borçlanma senedi, repo ve mevduat yatırım araçlarında uzun dönemli plasmanlar da dikkate alınarak hesaplanan aylık getirileri ile 2000 Temmuz’unda yüzde 3.2, 2001 Haziran’ında yüzde 5.4 ve temmuzda da yüzde 7.8 ortalama aylık faiz geliri elde edildi. Temmuz sonu itibariyle fonun yüzde 7.8’lik toplam getirisi, hem yüzde 3.3 olarak gerçekleşen toptan eşya TEFE fiyat artışının hem de yüzde 5.3’lük döviz sepeti artışının üzerinde gerçekleşti. 
     Fonun 13 aylık birikimli getirisi toplam yüzde 100.7 olurken, aynı dönemde TEFE artışı yüzde 67.2 ve döviz sepeti artışı yüzde 105.9 olarak gerçekleşti. 
     
İşsizlik Sigortası Fonu gelir gider tablosu milyar TL  Temmuz ayı İlk yedi ay toplam Toplam gelirler  1.260.028.2 -İşçi işveren primleri 59.931.7 628.243.9 -Gecikme zammı 50.4 55.5 -Devlet katkısı 24.252.8 251.289.6 -Faiz tahsil reeskont 85.470.0 380.439.2 Giderler 16.54 112.3 Toplam Fon varlığı  1.256.915.8      
     



 EKONOMİ 















</TEXT>
</DOC>
