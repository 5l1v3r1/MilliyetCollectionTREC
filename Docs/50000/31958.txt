<DOC>
<DOCNO> 31958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/guncel/gun10.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul’da bina kavgası 
</HEADLINE>
<TEXT>

     TAHSİN AKSU İstanbul 

     Şişli Etfal Hastanesi yanındaki İ.Ü. Sağlık Meslek Yüksekokulu binası tartışmaya sebep oldu. Sağlık Bakanlığı kendisine ait olduğunu öne sürdüğü binanın boşaltılmasını istedi. İstanbul Üniversitesi ise buna karşı çıktı. 
     İstanbul İl Sağlık Müdürü Osman Karaaslan, dün binaya gelerek boşaltılmasını istedi. Karaaslan, "Bu binaya bizim ihtiyacımız var. Diyaliz ve acil, yoğun bakım ünitesi küçük. Bu bina tam beş yıldır harabe olarak boş bekletiliyor" dedi. Tartışma büyüyünce Karaaslan, "Sıralarda göstermelik 6 öğrenci okutuluyor. Şişli Sağlık Yüksek Okulu diye bir okul yok" dedi. 
     Rektör Yardımcısı Prof. Dr. Can Gökdoğan ise, "Yıldırım Aktuna'nın bakanlığı döneminde yapılan 20 yıllık protokol var. Hali hazırda 260 öğrencisi var. Bu yılki ÖSYM programında da 60 öğrenci kontenjanı var" karşılığını verdi. 
     



 GÜNCEL 





















</TEXT>
</DOC>
