<DOC>
<DOCNO> 12871 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/24/son/sondun07.html </URL>
<DATE> 2001/03/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Rusya'da bir patlama daha, ölü sayısı 13 yaralı sayısı 80'e çıktı 
</HEADLINE>
<TEXT>

     Rusya'nın Kuzey Kafkasya kesiminde bugün üçüncü bir patlama daha olduğu bildirildi. 
     Stavropol bölgesindeki iki patlamadan bir süre önce, ''Karaçay-Çerkezya'' bölgesinde meydana gelen patlamada 2 kişi öldü. 
     Trafik polisinin durdurduğu Jiguli marka bir otomobilde patlayıcılar tespit edildiği, aracın boş bir arsaya çekildiği, polisin araçta incelemeler yaptığı sırada patlamanın meydana geldiği bildirildi. 
     Diğer patlamaların meydana geldiği Stavropol bölgesinde polis sorumluları yakalamak amacıyla alarma geçti. Bölgedeki tüm kentlere giriş çıkışlarda yoğun aramalar yapıyor. Polisin çalışmaları sonucu bazı kuşkuluların gözaltına alındığı belirtildi. 
     Patlamalarla ilgili olarak Devlet Başkanı Vladimir Putin'e de, iç istihbarat servisi FSB Başkanı Nikolay Patruşev tarafından bilgi verildi. 
     Kremlin Sarayı'nda, Başbakan Mihail Kasyanov ve diğer bakanların katıldığı iç ve dış politikadaki gelişmelerin ele alındığı toplantı sırasında, Putin'e terörist saldırılarla ilgili ayrıntılar aktarıldı. 




</TEXT>
</DOC>
