<DOC>
<DOCNO> 8157 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/21/yazar/ozkan.html </URL>
<DATE> 2001/02/21/ </DATE>
<TIME>  </TIME>
<AUTHOR> Tuncay Özkan  </AUTHOR>
<HEADLINE>
Kriz nasıl aşıldı 
</HEADLINE>
<TEXT>

     Ankara'da yaşanan MGK krizinin aşılması noktasında uzlaşmayı, kavgalı toplantı sırasında sessiz kalan, ama sonrasında yoğun toplantılar gerçekleştiren askerler sağladılar. Genelkurmay Başkanı ile kuvvet komutanları dün çok yoğun bir değerlendirme sürecine tabi tuttular krizi. Jandarma'nın tesislerinde enine boyuna konu tartışıldı ve uzlaşma için neler yapılabileceği konuşuldu. Ve MGK Genel Sekreterliği'nin, tarafları "Devlet işlerinin devamlılığı esası üzerinde uzlaşmaya çağırmasını" kararlaştırdılar. Bu çağrıyı alan hükümet kendi arasında bir değerlendirme yaptı. Bu değerlendirmede Cumhurbaşkanı'nın, daha önceki toplantılar sırasında da kriz yaratacak sözlerine muhatap kalındığı konuşuldu. Gerçekten de Ankara'da yaptığım temaslar sırasında öğrendim ki Cumhurbaşkanı geçmiş MGK'larda, bürokratlara kapalı olan bölümde hükümete, Mesut Yılmaz'a yönelik sert konuşmalar yapmış. Ama bu toplantıda bürokratların salonda bulunması ve dozajın yükselmesi hükümet kanadının tepkisini çekmiş. Bu arada Hüsamettin Özkan faktörünü de unutmamak gerekiyor tabii. Askerlerin önerisini değerlendiren hükümet şu noktalarda uzlaşmayı kabul etti 
     Cumhurbaşkanı'nın sözleri karşısındaki haklı duruşumuzdan geri adım atılması söz konusu değildir. Cumhurbaşkanı'nın üslubunu ve sözcüklerini kabul etmiyoruz. Bu konudaki itirazlarımız saklıdır. 
     Devlette işlerin devamlılığı noktasında MGK Genel Sekreterliği'nin toplantı çağrısı kabul edilmiştir. Pazartesi günü Cumhurbaşkanı'nın da onaylaması durumunda toplantı gündemli olarak yapılacaktır. Gündemde yer almayan konular toplantıda konuşulmayacaktır. Devlette işlerin devamlılığı dikkate alınarak olağan görüşmeler ve diğer develet işleri yürütülecek ama Cumhurbaşkanı konuyla ilgili özürünü dilemedikçe ve gereğini yerine getirmedikçe diğer aktivitelere katılınmayacak. 
     Ama Ankara'da Cumhurbaşkanı'nı tanıyan çevreler söyleyeceklerini iletmekten ve tavrını aynı netlikte ortaya koymaktan vazgeçmeyeceğinin altını çiziyorlar. Bu nedenle kriz için askerlerin oluşturduğu çözüm platformunun geçici olduğunun altını çizmekte yarar var. Sorunun aşılmasında kalıcı adımı yine siviller atmak zorunda. Yani Cumhurbaşkanı ile hükümet bir araya gelip sorunu çözmek durumunda kalacaklar. Bu çözümün öyle kolay olmayacağı da ortada. 
     
Fatura halka çıktı      Ankara'dayım... Kriz sonrası sessizlik... Daha çok yorgunluk hakim. Bankacılık Denetleme ve Düzenleme Üst Kurulu'nun ışıkları dün gece sabaha kadar yandı. Tıpkı MGK ve Genelkurmay'da olduğu gibi. Ankara'da ışıkların yanıyor olması buralarda hareketin hiç durmadığı anlamına geliyor. Krizin nasıl aşılacağı araştırılıyordu. Başbakanlık'ta da dün bazı katların ışığı yanıyordu. Ama katlarda görevli yoktu. Çünkü tasarruf tedbirleri gereği çalışan çaycı, odacı hepsi birden fazla mesai ödenmemesi için gönderilmişti. Oysa tasarruf MGK'da söylenen sözlerde ve eylemlerde yapılmış olsaydı, milyarlarca dolar yitirilmemiş olacaktı. Siyasetin faturasını ödemek zorunda kalan Türk ekonomisinin gidişi gecenin en kritik noktasını oluşturuyordu. Kriz en çok ekonomik olarak kendisini gösterdi. Türkiye'de bulunan IMF yetkilileri şaşkındı. Olaylardan olağanüstü tedirgin olmuşlardı. Böylesi bir siyasi krizi anlamadıklarını bütün yetkililere aktardılar. Güven bunalımı olacağını dile getirdiler. Bir ekonomi kurmayı, "Türkiye siyasi riski şimdi öğrendi. Bunun neye mal olduğunu da kavradı. Ekonomik olarak yitirdiklerimizi uzun dönemde ancak yerine koyabileceğiz. Siyasi risk ülkeye çok pahalıya mal oldu" dedi. Bir yetkili bana otoritenin kişilerin yaptıklarına katlanabilme durumu olduğunu söyleyip sordu, "Şimdi bu krizi yaratanlardan hangisine otorite diyebiliriz " Doğru. Hangisi bu yaptığının bedelini ödeyecek Hiçbirisi. Masada kalan faturayı ödeme görevi yine halka kalacak. 
     
Ankara taşı      Ben MGK toplantısında asker üyelerin olayları yatıştırabileceğini düşünüyordum. Haklı da çıktım. Sonrasında yine iş onlara düştü. Bu düşüncemi Ankara'da bir asker yetkiliyle paylaştım. Türkiye'de sözü dinlenen ve MGK'da gerekirse arabuluculuk görevini üstlenecek en etkili kişinin Genelkurmay Başkanı olduğunu belirttim. MGK krizinin Orgeneral Hüseyin Kıvrıkoğlu'nun müdahalesi olsaydı, bastırılabileceğini düşündüğümü ilettim. Espriyi patlattı... 
     Asker taraf olmadı çünkü olsaydı "Askeri Müdahale" olurdu. 
     
Devlet babalarının şirketi olsaydı...      Türkiye son krizle çok büyük bir ekonomik kriz içine girdi. Bu siyasi krizin ekonomiye maliyeti bir aylık değerlendirmeler çerçevesinde neredeyse 8.5 milyar doları buluyor. Şimdi o günkü MGK toplantısında ağızlarına küfrü, ellerine fırlatmak için aldıkları kitapçıkları ve külhanbeyi tavırları yakıştıranlar babalarının şirketi olsa bunu yapabilirler miydi Yani şirketleri değil 8.5 milyar dolar, 8 bin dolar kaybedecek olsa o lafları edip, bunları gizli toplantıdan sonra açık edebilirler miydi Etseler o gün batarlar, babalarından da sıkı bir kötek yerlerdi. Dünyada artık ekonominin siyaset ve dış politika demek olduğunu bilmeyen, bunu anlamayan siyasilerin değil böyle yönetici koltuklarına oturması, şirket sahibi olmaları bile mümkün değil. 
     
     





Komplo ve sistem 


Doğru söyleyeni 


Yüzümüze Anayasa'yı atması kabul edilemez 


Koruma görevli devlet bakanı 


Bu böyle gitmez Ama nasıl gider 


İki gerçek 


Fransa 1924, Türkiye 2001 


Devlet krizi 


Genç işsizler 


Kazanan yok, kaybeden ülke 


Balkan ayarı 


Kriz var kriz var, bunalım vaaaaaar... Ekonomi tıkırında... 


Kimse bana ne ’ demesin 


Kriz nasıl aşıldı 


Krizin kerizleri ya da halkın hali 


Enkazdan yükselen umutlar 


Ve gülümsedi 


Bırakın Sezer'i nankör kalsın 


Proje esastır 


Zeytinyağı, sirke ve Ecevit 


Faiz yükseldikçe "fakir" eziliyor 


Halk Bankası yanık kokuyor 


</TEXT>
</DOC>
