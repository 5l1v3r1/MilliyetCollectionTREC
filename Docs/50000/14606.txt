<DOC>
<DOCNO> 14606 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/04/son/soneko23.html </URL>
<DATE> 2001/04/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomik krizden çıkış için Galatasaray formülü 
</HEADLINE>
<TEXT>

     Dünya Bankası Türkiye Direktörü Ajay Chhibber, ekonomik krizin çözümlenmesinde Galatasaray'ın dün İspanya'nın Real Madrid takımıyla yaptığı maçtaki başarısını örnek gösterdi. 
     Cihbber, ''Kısa dönemde ekonomi nasıl stabile olacak Türk ekonomisi Nasıl düzelecek Galatasaray bunun cevabını verdi. 2-0 yenikti vazgeçmediler, yılmadılar, birlikte hareket ederek 3 gol attılar'' dedi. 
     'Kriz ve Kobi''ler konulu panelin açılışında bir konuşma yapan Dünya Bankası Türkiye Direktörü Ajay Chhibber, yaşanmakta olan ekonomik kriz ile ilgili görüşlerini dile getirdi. 
     Chhibber, Türkiye'nin gerçekten bir kriz ortamında blunduğunu belirterek, bu krizin nedeninin tartışılmasının büyük bir anlamı olmadığını bildirdi. 
     Duruma kısaca bakıldığında açık olan şeyin, bu krizin bir süreden beri geliyorum dediğini ifade eden Chhibber, faizlerin her aşamada yüksek olduğunu, bunun endüstri ve kamu finansmanı açısından problemler oluşturduğunu söyledi. 
     Faiz oranları düştüğü zaman bankacılık sektöründe kriz yaşandığını, yükseldiğinde de kamu finansmanının zorlandığını anlatan Chhibber, daha önceki iki krizde de benzer durumların yaşandığını söyledi. 
     Devlet Bakanı Kemal Derviş'in üzerinde çalıştığı programın arkasında da böylesi bir bakış açısı bulunduğunu ifade eden Chhibber, bankacılık setöründe ciddi bir yapılanmaya gidilmesi, ardında da kamu finansmanına yönelinmesi gerektiğini kaydetti. Bunlar yapılmaması halinde sorunun devam edeceğine dikkat çeken Chhibber, sözlerini şöyle sürdürdü 
     'Kısa dönemde ekonomi nasıl stabil olacak Türk ekonomisi nasıl düzelecek Galatasaray bunun cevabını verdi. 2-0 yenikti, vazgeçmediler yılmadılar, profesyonel bir şekilde, birlikte hareket edip 3 gol attılar. Şansları yardım etseydi dördüncüyü de atabilirlerdi. Galatasaray'ın da bize gösterdiği gibi bazı şeyler yapılabiliniyor. Herkes işin içine dahil edildiğinde, karar verildiğinde, çalışmaya başlandığında mümkün oluyor. Kasım ve Şubat krizleri de 2-0 malup diye değerlendirilebilir. Ama bu krizde bir araya gelip 2-3 öne geçebiliriz.'' 
     Dünyada Türkiye'de yaşanan krizin benzeri krizler yaşandığını da ifade eden Chhibber, Türkiye'deki krizin kendine özgü bir durumu bulunduğunu söyledi. 
     Chhibber, dünyadaki benzer krizlerden örnekler verdiği konuşmasında Brezilya ve Arjantin'de kriz sonrasında hızlı bir düzelme olduğu ve bu düzelmenin ''V'' olarak değerlendirildiğini, Endenozya, Güney Kore ve Tayland'daki krizden sonra ise yavaş bir düzelme görüldüğünü bunun ise ''L'' düzelme şeklinde değerlendirildiğini kaydetti. 
     Bu aşamada Türkiye'de söz konusu düzelmenin nasıl olacağının sorulması gerektiğini vurgulayan Chhibber, ''Türkiye'de düzelme 'L'mi yoksa 'V' şeklinde mi olacak '' diye sordu. Türkiye ile diğer ülkeler arasında birtakım farklılıklar bulunduğunu, bazı avantajlar ve dezavantajlar yaşandığını, bu dezavantajları sıralarken de Türkiye'de başlangıçtaki enflasyon oranı ile kamu borçlarının yüksek olmasını gösterdi. Türkiye'nin krizden çıktığı sıralarda dünyada yaşanan ekonomik dengelerin farklı olduğunu da ifade eden Chhibber, şu anda dünyanın durumunun daha kötü olduğunu söyledi. 
     
     




</TEXT>
</DOC>
