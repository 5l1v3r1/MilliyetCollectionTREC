<DOC>
<DOCNO> 29643 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/yazar/okur.html </URL>
<DATE> 2001/06/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Banka testi 
</HEADLINE>
<TEXT>

     Bu bir test... Biliyoruz, herkes bankacı değil. Ama bu sorulara 7’sinden 70’ine herkesin yanıt verebileceğini biliyoruz. Çünkü satışı, zararı, yönetimi ayyuka çıktı. Amaç "üzüm yemek değil bağcıyı döğmek" olan bu bankada bundan sonra ne olur Banka tasfiyesi şart dersiniz, kabul. Ama tasfiyeye sosyal sorumluluk açısından sıcak bakmayan sizler, göz kırpamadan 150 - 200 milyon dolarla çarklarını döndürecek bir bankayı neden göz ardı edersiniz, anlamak mümkün değil... Sayın yetkililer, sözümüz size Testiyi kırmadan önce bu "teste" bir göz atmanızı salık veririz. 
     Yanlış nerede ve kimde 
     1 Türkiye’de 88 yıllık geçmişe sahip fon bankası hangisidir a- Sümerbank, b- Türk Ticaret Bankası, c- Bank Kapital, d- Bank Ekspres. 
     2 Aşağıdaki fon bankalarından hangisi, 7 bin emeklisine her ay düzenli olarak maaş ödüyor a- Demirbank, b- Türkbank, c- Bank Kapital, d- Bank Ekspres. 
     3 Hangi fon bankasının 215 şubesinden 170 tanesi kendi mülkü a- Bank Ekspres, b- Türkbank, c- Yaşarbank, d- İktisat Bankası. 
     4 Aşağıdaki fon bankalarından hangisinin gayrimenkul portföyünün listesi çıkarılamıyor a- Etibank, b- Türkbank, c- İktisat Bankası, d- Demirbank. 
     5 1994 yılından beri devletin tayin ettiği bürokratlar tarafından yönetilmesine rağmen, sürekli zarar eden fon bankası aşağıdakilerden hangisidir a- İnterbank, b- Türkbank, c- Demirbank, d- Sümerbank. 
     6 Aşağıdaki fon bankalarının hangisinin satışında devlet ile mafyanın pazarlığı söz konusu oldu a- Etibank, b- Türkbank, c- Sümerbank, d- Hepsi. 
     7 Tüm siyasetçilerin, satışı için işbirliği yaptığı fon bankası aşağıdakilerden hangisidir a- Sümerbank, b- Türkbank, c- Etibank, d- Demirbank. 
     8 Aşağıdaki bankaların hangisinde 20 yıl boyunca genel müdürlük yapan kişi gayrimenkul zengini olmuş ve kendisine tek bir soru dahi sorulmamıştır a- Demirbank, b- Türkbank, c- Etibank, d- Sümerbank. 
     9 Oğuz Özkan, Erol Okuyan, Tanju Polatkan, Osman Tunaboylu, İsmet Tuğul, Ural Şekerci, Tevfik Altınok, Erdal Aslan gibi ünlü bürokratların görev yaptığı banka sizce hangisi a- Ziraat Bankası, b- Türkbank, c- Sümerbank, d- Emlakbank. 
     10 Sizce bugün hem BDDK’lı hem de Tasarruf Mevduatı Sigorta Fonu’nda görev yapan bürokrat zengini bu banka satılmalı mı a- Evet, bu banka satılmalı. b- Hayır, bu banka satılmamalı. 
     11 1995 yılından bu yana 130 milyon dolarlık batık kredisi olan bu bankada batık kredi listesi ilginizi çeker mi İşte liste Ticaret Factoring, Akdeniz Gemi Erev Tekstil, Bamar Denizcilik, Denmar Denizcilik, İSBA, Eze Zeytin, Şima Handel, Martı Denizcilik, Çimtur Nakliye, Fürsan, Kırlangıç Gıda, Özbey Otomobilcilik, Margem Gemi, Peşkara, Titaş, Pembecioğlu Plastik, Demir Halı, Avido, Söğüt Seramik, İntersun Havacılık, Mimar İbrahim Öztürk a- Çeker, b- çekmez... 
     
     







Yöneten demokrasi 


Bakan yanıtı... 


Krize altın anahtar 


Derviş tutkalına su katacak 


İnsanlık adına niye mi seviniyorum 


Kökler 


Küçük vedalar 


Sınıfta kalanların durumu 


Siyanür, altın ve aşk 


Dış etken olmasa... 


Banka testi 


"Republic of Turkey" üzerine... 


Lahey'deki suçlu Miloşeviç 


Rekabet gücünü çevreyle artırmak 


Güher ve Süher Pekinel festival’ için çaldı 


</TEXT>
</DOC>
