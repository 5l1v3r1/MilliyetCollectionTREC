<DOC>
<DOCNO> 48146 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/22/yasam/yas02.html </URL>
<DATE> 2001/10/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Yasemin’in rekoru bugüne kaldı 
</HEADLINE>
<TEXT>
40 metrede bir Türk kızı... 
Yasemin Dalkılıç, Kos Adası’ndaki dalışta ipe bir kez dokunma hakkı varken iki kez dokununca rekortmenliğe ulaşamadı 
     CESUR SERT Yunanistan DHA 

     Sahil Güvenlik önlem aldı 
     SERBEST dalış disiplininde yaptığı dereceler ve rekorlarla dünya klasmanında adından söz ettiren Yasemin Dalkılıç, Mısır’dan sonra bu kez Yunanistan’ın İstanköy Kos Adası’nın güneyinde bulunan Kardemena bölgesinde rekor denedi. Yunan Sahil Güvenlik birimleri önlem alıp, dalış bölgesine kimseyi yaklaştırmazken Dalkılıç, uluslararası hakemler nezaretinde saat 11.30’da suya girdi, 40 metreye indi ve 1 dakika 47 saniye sonra yukarı çıktı. 
     
     Hakemler faul saydı 
     AVUSTRALYA vatandaşı Türk asıllı Yüzey Hakemi Erman Akarsu ile Dip Hakemi Rus Artur Valoga video görüntülerini iki kez izledikten sonra açıklamayı yaptı. Hakemler, Yasemin’in suyun dibine sarkan ipe iki kez dokunup güç aldığını, bunun da faul olduğunu ve rekoru bu nedenle onaylamadıklarını belirtti. Dalkılıç, bugün saat 11.00’de yeniden dalış yapacağını açıkladı. 
     



 YAŞAM 


















</TEXT>
</DOC>
