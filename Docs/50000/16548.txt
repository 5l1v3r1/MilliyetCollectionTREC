<DOC>
<DOCNO> 16548 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/son/soneko08.html </URL>
<DATE> 2001/04/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Programı olumlu karşılayan borsa, dış kaynak beklentisine girdi 
</HEADLINE>
<TEXT>

     Ekonomik programı olumlu karşılayan Borsa'da, dış kaynağa yönelik beklentiler sürüyor. 
     Devlet Bakanı Kemal Derviş'in açıkladığı ekonomik programın, para piyasalarındaki olumlu yansımaları Borsa'yı da yukarı yönde etkiledi. 
     Seans açılışında 9 bin puanın üzerine hızla yükselen Endeks, hisse bazı hareketlerle 9,100 puan seviyelerinde yatay seyre girdi. 
     Uzmanlar, ekonomik programı genel olarak olumlu karşıladıklarını belirtirken, önümüzdeki günlerde açıklanacağı söylenen programın ''dış kaynak'' ayağının çok önemli olduğunu kaydettiler. 
     Borsa'nın bu kez de dış kaynak beklentisine yönelik bir çıkış yaşayabileceğini ifade eden uzmanlar, bugün için 9 bin puanın üzerinde yatay bir seyir beklediklerini belirttiler. 
     Borsa uzmanları, döviz fiyatlarındaki gevşemenin yanı sıra faizlerde de düşüşler beklediklerini, bu gelişmelerin de piyasanın önünü açacağı görüşünü dile getirdiler. 



</TEXT>
</DOC>
