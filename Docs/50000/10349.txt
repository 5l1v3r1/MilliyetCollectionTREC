<DOC>
<DOCNO> 10349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/07/son/soneko03.html </URL>
<DATE> 2001/03/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadınlar iş dünyasında yükseliyor, vergi listelerini zorluyor 
</HEADLINE>
<TEXT>

     Geçmişte, öğretmenlik, hemşirelik gibi mesleklerle anılan kadınlar, günümüzde başarılı yönetici ve iş kadınları olarak merdivenleri hızla tırmanıyor. 
     Kadınları artık bankacılık, borsa, gıda, madencilik, otomotiv, tarım, tekstil, medya, turizm, enerji, ulaşım, sigorta, inşaat, bilişim, ilaç, reklam, danışmanlık, üniversite, hukuk, basın gibi hayatın pek çok alanında görmek mümkün. 
     Gösterdikleri başarılarla, İstanbul'da vergi rekortmenleri arasına giren modern Türk kadınları, sadece evlerinde değil, iş hayatında da başarılı olduklarını kanıtladılar. Kadınların iş hayatında yaşadıkları zorlukların başında kendilerini ispat edebilmek için erkeklere göre daha fazla çalışmak ve özveride bulunmak zorunda olmaları geliyor. 
     Bunun yanı sıra bazı kadınlar, kadın olmaları nedeniyle iş hayatında bazı kolaylıklar da yaşamıyor değil. 
     Apple Bilkom Genel Müdürü Tijen Mergen, kadınların iş dünyasındaki ağırlıklarında son 10 yılda ciddi bir artış olduğuna dikkat çekerek, kendi sektöründe kadın oranının yüzde 40'ın üzerinde olduğunu ve bu rakamın her geçen yıl arttığına işaret etti. 
     
     



</TEXT>
</DOC>
