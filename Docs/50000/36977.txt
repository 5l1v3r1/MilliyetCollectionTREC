<DOC>
<DOCNO> 36977 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/siyaset/siy01.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’liler İnönü’yü alaycı’ buldu 
</HEADLINE>
<TEXT>

İnönü’nün Baykal’la yaptığı görüşmeyi kendine has espri anlayışıyla özetlemesi CHP’lileri hayal kırıklığına uğrattı 
     ANKARA Milliyet 

     Soldaki yeni oluşum çalışmalarına öncülük eden Erdal İnönü’nün, CHP Genel Başkanı Deniz Baykal’la yaptığı görüşme sonrasında yaptığı açıklama, CHP’liler tarafından yadırgandı. CHP’liler İnönü’nün üslubunu "alaycı" buldu. 
     Baykal’ın "Birinci parti olacağız" sözlerine, "bendeki bilgiler tam tersi bir durumu gösteriyor" diye yanıt veren İnönü, eski partisindeki arkadaşlarını "hayal kırıklığına" uğrattı. 
     Algan Hacaloğlu CHP Genel Sekreter Yardımcısı İnönü’nün açıklamasını hoş karşılamadım. CHP eski Genel Başkanı’ndan beklediğim tavır bu değildi. Açıklama çarşamba günkü Merkez Yönetim Kurulu MYK toplantısında değerlendirilecek. 
     İnal Batu CHP Genel Başkan Yardımcısı Baykal - İnönü görüşmesini son derece yararlı buldum, bunun sürmesini temenni ediyorum. Bizdeki bilgiler de Baykal’ın söylediği gibi. Türkiye’de bir seçim önce altlara düşen partiler, sonraki seçimlerde üstlere çıkıyor. DSP ve MHP’de de böyle oldu. 
     Mehmet Ali Özpolat MYK üyesi İnönü’nün yeni parti kurma ısrarından vazgeçmesi durumunda CHP, önemli bir oy alır. Umarım İnönü hem sosyal demokratları hem ülkesini düşünür. İnönü’nün alaycı tarzdaki sözlerini yadırgadım. 
     Haluk Koç MYK üyesi İnönü, her zamanki üslubunu kullanıyor. Sözleri ince bir espri taşıyor. Ama bu espri düzeyinde değil. Anadolu’yu karış karış geziyoruz. Halkın CHP’ye yönelişi ilgi çekici. İnönü, bunları göz önüne alarak bir değerlendirme yapması durumunda, "karşı espriyle" kendini hicvetmek zorunda kalır. 
     Fuat Çay MYK üyesi Bu, İnönü’nün genel üslubu. Geçmişten bu yana İnönü aynı üslubu sergiliyor. 
     
ŞAŞILACAK’ durum yok      CHP lideri, İnönü’yle görüşmesinin bazı çevreleri rahatsız ettiğini söyledi 
     ANKARA Milliyet 

     CHP lideri Deniz Baykal, Erdal İnönü ile görüşmesinde "şaşkınlık" duyulacak bir durum olmadığını belirterek, CHP’nin hızla iktidara yürüme şansının herkes tarafından değerlendirilmesi gerektiğini söyledi. 
     NTV’de yayınlanan "Güne Başlarken" programına katılarak soruları yanıtlayan Baykal, İnönü ile görüşmesinin belli bir gündemle gerçekleşmediğini kaydederek, görüşmede Türkiye’nin genel durumunu, ekonomisini, krizi, siyasal gelişmeleri, hükümetin ömrünü ve seçimi ayrıntılı olarak konuştuklarını bildirdi. Baykal, CHP’nin durumuyla ilgili İnönü’ye bilgi verdiğini de belirterek şunları söyledi 
     "CHP’nin, Türkiye’nin içinde bulunduğu kriz ortamında seçenek haline dönüşmekte olduğunu, hızla iktidara doğru yürüme şansının bulunduğunu, bunu değerlendirmenin hepimizin sorumluluğu olduğunu ifade ettim. Çok yararlı bir görüşme oldu. Böyle bir görüşmenin yapılmış olmasında şaşıracak hiçbir şey görmem. Bundan rahatsız olan bazı çevreler olduğunu görüyorum. Bunu da hayretle karşılıyorum." 
     



 SİYASET 



















</TEXT>
</DOC>
