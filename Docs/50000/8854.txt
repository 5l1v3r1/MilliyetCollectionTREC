<DOC>
<DOCNO> 8854 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/yazar/tamer.html </URL>
<DATE> 2001/02/25/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Borsamız şimdi yabancıya cazip 
</HEADLINE>
<TEXT>

Devalüasyon, Türk hisse senetleri ucuzlattı. Turkcell 8 ay önceki açılış fiyatının dolar olarak beşte birine yakın, TL olarak üçte biri 
     Dış basının birinci sayfasına yerleşebilmek için ekonomimizin duvara toslaması lazımmış demek. Günlerden beri Türkiye'deki krizi çeşitli yönleriyle evirip çeviriyorlar. Dünkü Wall Street Journal'da devalüasyonun ardından Türk hisse senetlerinin epey ucuzlayarak yatırımcılar için cazip hale geldiğinden söz ediliyordu. 
     Nitekim önceki gün görüştüğüm bankacılar da yüzde 35 dolaylarındaki şimdilik devalüasyonun ardından yabancı müşterilerinin İMKB'den hisse senedi almak istediklerini, ancak Merkez Bankası'nın döviz alım - satımı yapmaması nedeniyle yani paralarını Türk lirasına çeviremedikleri için borsada alım yapamadıklarından yakınıyorlardı. 
     Wall Street'teki Türkiye haberlerinden birinde ise "borsada alma zamanı, hafta başından beri hisse senetleri yüzde 60 değer kaybetti" deniyor. 
     Turkcell, temmuz başında Newyork Borsası'na tantanalı girişinin de katkısıyla Amerikalı borsa muhabirlerinin en iyi bildiği Türk hisse senedi kuşkusuz. Bu nedenle hemen Turkcell'le ilgili bir karşılaştırma da yapılmış ve borsaya açılış değerinin beşte birine düştüğü belirtilmiş. 
     Turkcell'in İMKB'ye ilk girdiği Temmuz başından bu yana değer kaybı ise yüzde 65'lerde. İMKB'ye 8 ay önceki ilk girişinde 44 bin liradan alıcı bulan Turkcell hisseleri, cuma günkü kapanışta 16 bin 500 liraydı. Yani açılış fiyatının üçte biri düzeyine inmişti. 
     Amerikalı meslekdaşımızın hesabı tutuyor mu diye bir bakalım dedik. Ve doların 620 bin lira olduğu Temmuz 2000'de 1 Turkcell hissesinin değerini 7 cent olarak bulduk. Önceki gün itibarıyla dolara yuvarlak hesap 1 milyon lira dersek Turkcell hissesi de 1,65 cente düşmüş oluyor ki beşte bir meselesi ayağı yukarı tutuyor. 
     Bu durumda da Newyork Borsası'na ilk açıldığında piyasa değeri 16.7 milyar dolar olan Turkcell'in şimdiki değeri 4 - 5 milyar dolar mertebelerine düşmüş görünüyor. Turkcell hisseleri Ekim sonunda İMKB'de 28 bin 500 liraya düşmüş, yine Wall Street'te ise borsa değeri 10,5 milyar dolar olarak bildirilmişti. 
     
"Nasılsınız " diye soracak oldum...      Günlerden salı. Başbakan Bülent Ecevit'in tabiriyle MGK'daki "devlet krizi" yaratılmış, ancak ekonomi henüz tıkanma noktasına gelmemiş. Bir seminer için Lütfü Kırdar'daydım. 
     Ben adet yerini bulsun kabilinden "nasılsın " diye kime soracak olsam, karşımdakilerden aldığım yanıtlar kesinlikle adet yerini bulsun kabilinden değil 
     "Ne bakımdan nasılsın diyorsun 

</TEXT>
</DOC>
