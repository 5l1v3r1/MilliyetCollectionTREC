<DOC>
<DOCNO> 25642 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/son/sontur30.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Emniyet Müdürlüğü'ne Hasan Özdemir döndü 
</HEADLINE>
<TEXT>

     Kazım Abonoz'un istifası ile boşalan İstanbul Emniyet Müdürlüğü'ne Ardahan Valisi ve eski İstanbul Emniyet Müdürü Hasan Özdemir vekaleten atandı. 
     İstanbul Valisi Erol Çakır, Kazım Abanoz'un İstanbul Emniyet Müdürlüğü'nden istifa ettiğine dair yazının, faksla kendilerine ulaştığını açıkladı. 
     Vali Çakır, İl Genel Meclisi Toplantısı'nın ardından yaptığı açıklamada, Abanoz'un, Türk Polis Vakfı'nın aylık toplantısına katılmak üzere izinli olarak Ankara'ya gittiğini söyledi. 
     Çakır, ''Bu sırada Ankara'daki gelişmeler oldu. Abanoz, istifa dilekçesini Ankara'da İçişleri Bakanlığı'na vermiş. Zannediyorum, Ankara'da bir göreve getirilecek." 
     Kaldığımız yerden devam 
     İstanbul Emniyet Müdürlüğü'ne vekaleten atanan Ardahan Valisi Hasan Özdemir, ''Kaldığımız yerden görevimize devam edeceğiz'' dedi. 
     Özdemir, yaptığı açıklamada, göreve ''vali kadrosu'' ile geçici olarak atandığını belirterek, yarın Ardahan'dan ayrılıp yeni görev yerine gideceğini belirtti. 
     Eski görevine vekaleten atanmasına ilişkin soru üzerine Özdemir, ''Devlet şimdi bu görevi bana verdi. En kısa sürede görevimin başında olacağım. Allah utandırmasın'' dedi. 
     

</TEXT>
</DOC>
