<DOC>
<DOCNO> 14676 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/magazin/amag.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Derman Bey, İnanır’ı ödülden etti .. 
</HEADLINE>
<TEXT>

Altın Portakal’da Onur Ödülü’ne layık görülen Kadir İnanır, "Dizimin çekimlerini bırakamam" diyerek törene katılmayınca ödülü iptal edildi 
     MEHMET BÜYÜKARI-DHA 

     ANTALYA Altın Portakal Kültür ve Sanat Vakfı, Kadir İnanır’a verilen Yaşam Boyu Onur Ödülü’nü iptal etti. İptal kararına gerekçe olarak, İnanır’ın, Dermanbey’in çekimleriyle meşgul olduğunu söyleyerek ödül törenine gelmemesi gösterildi. Ekimde düzenlenen festivalde Yaşam Boyu Onur Ödülleri’ne, Filiz Akın, Ekrem Bora, Zülfü Livaneli, Orhan Günşıray, Sümer Tilmaç ve Orhan Aksoy da layık görüldü. İnanır, dışında herkes Antalya’daydı. 
     ALTIN Portakal Kültür ve Sanat Vakfı Müdürü Mehmet Balcı da, festival tarihinde ilk kez bir ödülün iptal edildiğini belirterek şöyle konuştu "Bu bir onur ödülüdür. Engelinin hayati bir önemi yok. İnanır, Türk sinemasına 37 yıldır destek veren Altın Portakal için çekimlerine 1 gün ara verebilirdi, vermedi. Biz de ödülü iptal ettik." İnanır ise törene gitmeme nedenini şöyle açıkladı "Koskoca ekip çalışıyor. Bunu bırakıp ödül almaya gidemezdim. Bu nedenle yardımcımı gönderdim." 
     


 MAGAZİN 












</TEXT>
</DOC>
