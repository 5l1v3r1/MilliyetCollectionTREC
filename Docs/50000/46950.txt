<DOC>
<DOCNO> 46950 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sondun08.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD'de bir grup Arap kökenlinin kamyon ehliyeti aldığı uyarısı 
</HEADLINE>
<TEXT>

     ABD'nin batısındaki Colorado eyaletindeki bir sürücü kursu yetkilileri, son iki yıl içinde çok sayıda Arap kökenli kişinin kamyon kullanmak için ehliyet aldığı konusunda Amerikan yetkilileri uyardı. 
     Time dergisinin haberine göre, sürücü kursu yetkilileri, İngilizce bilmeyen 25-35 Arap asıllı kişinin bir grup oluşturduklarını ve kurs ücretini peşin ödediklerini söyledi. 
     Taşımacılık sektörü kaynaklarına dayandırılan haberde, bu kişilerin tümünün kamyon kullanma ehliyeti aldığı ve sonra iş başvurusunda bulunmadıkları kaydedildi. 
     11 Eylül'de New York ve Washington'da meydana gelen saldırıların 
     ardından, ABD'de yetkililerin teröristlerin kamyonlarla da saldırı düzenlemeyi planlayıp planlamadıklarını araştırdıkları belirtiliyor. 
     






</TEXT>
</DOC>
