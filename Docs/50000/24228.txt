<DOC>
<DOCNO> 24228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/spor/yuru.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Müthiş mücadele 
</HEADLINE>
<TEXT>

     ÖMER ÜRÜNDÜL 

     EKSTRA Play - Off’un ilk yarı finali 120 dakikalık müthiş bir mücadeleye sahne oldu. 
     Kayserispor, tecrübeli, kolektif uyumu oturmuş bir takım. Oyuna hükmettikleri bölümlerde gole yakın pozisyonlara giriyorlar. İleride İsmail ve Burak heran pozisyon kokluyorlar. 
     Malatyaspor dinamik bir takım. Fizik kondisyonları iyi. Deneyimsiz olmaları yüzünden zaman zaman basit pas hataları yapıyorlar. Ama yine de hücum girişimlerinde organize oluyorlar ve de ileride çoğalıyorlar. 
     90 dakikalık sürede sahadaki futbolun temposu yüksekti. İki takım da hem hücumu düşündü, hem de savunma güvencesini ihmal etmemeye çalıştı. Ama golü bulabilmek için riskleri de göze aldılar. Uzatma bölümü de büyük bir mücadeleye sahne oldu. Ancak o dakikaya kadar çok iyi yönetim gösteren Musa Eryılmaz’ın hatalı bir penaltı kararı sahadaki tansiyonu birden yükseltti. Malatyaspor skor avantajı yakaladı. Bunu korumayı düşünürken geniş alandan kontratakları da ihmal etmedi. Sinirlenmesine rağmen Kayserispor bastırdıkça bastırdı. Kaçan gollerle nefes kesen maç Malatyaspor’un finalist olmasıyla son buldu. 
     Kaleciler de yaptıkları müthiş kurtarışlarla maça damgalarını vurdular. İki takımı da sergiledikleri futboldan dolayı kutluyoruz. Keşke hakem o hatayı yapmasaydı da saha içindeki centilmenlik arızaya uğramasıydı. 
     



 SPOR 




























</TEXT>
</DOC>
