<DOC>
<DOCNO> 21458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/guncel/agun.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Veliler, müdür yardımcısını suçluyor 
</HEADLINE>
<TEXT>
Taciz eyleminin PERDE ARKASI 
Okulun mezunlarından olan eylemin baş aktörü tacize uğrayan sekreter S.T’nin eski nişanlısı çıktı 
     NESLİHAN CUYAR İstanbul 

     Fatih’teki bir lisede, bazı kız öğrenciler ile S.T. adlı sekreterini taciz ettiği iddiasıyla protesto edilen Müdür A.Y. hakkındaki soruşturma devam ediyor. Taciz eylemi sırasında, A.Y.’nin elinden mikrofonu alan gencin, okulun mezunlarından M.Ş. olduğu ortaya çıktı. Fatih Kaymakamı Yaşar Yaycı, İl Milli Eğitim Müdürü Ömer Balıbey ve İlçe Milli Eğitim Müdürü Hüseyin Efkari Dolu’yla birlikte dün okulda incelemelerde bulundu. Polis de olay çıkmaması için okul önünde önlemler aldı. Çocuklarını almaya gelen bazı veliler, olaydan Müdür Yardımcısı İ.İ.’yi sorumlu tuttu. Veliler, İ.İ ile A.Y. arasında siyasi görüş ayrılığı olduğunu öne sürdü. 
     
Zorla mikrofonu almıştı      Öte yandan okul müdürü A.Y.’nin elinden mikrofonu alan M.Ş. adlı gencin, tacize uğradığını söyleyen sekreter S.T. ile bir süre nişanlı kaldığı belirtildi. 
     



 GÜNCEL 














</TEXT>
</DOC>
