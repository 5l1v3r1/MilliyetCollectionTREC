<DOC>
<DOCNO> 23337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/26/yazar/pulur.html </URL>
<DATE> 2001/05/26/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Avrupalının istediği... 
</HEADLINE>
<TEXT>

     HOLLANDA milletvekili Jurgens'in "Bölgesel ayrıcalığı savunmak vatan hainliği değildir" demesine ve Adalet Bakanı Türk'ün cevabına da "ahmakça" diyerek, yaptığı terbiyesizliğe kızanlar herhalde vardır. 
     Oysa kızmayıp alışmayı denemeliyiz. 
     Gözü kapalı, denize atlar gibi "Avrupalı olmak" krizine tutulanlar, "Avrupalının istediği gibi Avrupalı olmanın" bedelini öğrenmelidirler. 
     Bu bedelin, tarifesini Avrupa İnsan Hakları Mahkemesi AİHM koymuştur. 
     
     BUYRUN tarifeden birkaç örnek... 
     "Devletin bölünmez bütünlüğüne" karşı propaganda yaptığı için mahkum olan bir şiir kitabının yazarı suçlu değildir. 
     Neden 
     "Şiirlerin, okuyanları isyan ve şiddete teşvik ettiği kabul edilse bile, hem az sayıda insana hitap etmekte, hem de sanatsal bir ifade taşımaktadır." 
     
     BİR kitabın yazarı, yine "bölücülük" suçlamasıyla mahkum olmuştur. 
     AİHM bu kararı da "Akademik ifade özgürlüğüne ve kamuoyunun Güneydoğu'daki durumu farklı açılardan öğrenme hakkına saygısızlık olarak" nitelendirmiştir. 
     
     BİR anma toplantısında okunan mesaj da "bölücülük" gerekçesiyle mahkum olmuştur. 
     AİHM ise, bu görüşte değildir sınırlı bir dinleyici grubuna karşı okunduğu için önemsizdir. 
     Ya basının haber verme görevi 
     
     AİHM'ye göre "siyasi konularda haber vermek basının ana görevidir bölücü nitelikteki haberler de buna dahildir." 
     
     BU kararlar ve benzerleri, Adalet Bakanlığı Müsteşar Yardımcısı Dr. Şeref Ünal'ın kitabında var. x 
     Dr. Ünal, AİHM'nin bu 13 kararı, tarihinde görülmedik bir şekilde, bir günde aldığını belirttikten sonra, mahkemenin bu tutumunu şöyle değerlendiriyor 
     "Mahkemeyi bu tutuma sevk eden, terör örgütü PKK hakkında isabetsiz değerlendirmektedir. Mahkeme Mehdi Zana kararında, PKK'nın bir terör örgütü olmasını kabul etmesine rağmen, yukarıdaki kararların tümünde bu konuda hiçbir şekilde söz etmeyerek, tam tersine bu örgütü bir kurtuluş hareketi olarak değerlendirmiş ve bu örgüt ile Türk hükümeti kesin çizgilerle birbirinden ayrılmış, hasımlar gibi gösterilmiştir. Bunun sonucu olarak, bu örgütü öven, kışkırtan, ve teşvik eden söz konusu yayınlar, Türk devletinin bölgedeki resmi politikasına karşı, uyuşmazlığın karşı tarafının görüşü şeklinde değerlendirilerek halkın bunları öğrenmesinde yarar olduğu gerekçesiyle hoşgörü ile karşılanmıştır." 
     
     YAZININ başında ne demiştik 
     "Avrupalının istediği gibi, Avrupalı olmanın bedeli vardır." 
     Dr. Ünal, bu kararların, bir günde alınmasının dikkat çekici olduğunu belirtiyor. 
     Avrupalı, neyin gününün geldiğini, ya da gelmediğini çok iyi bilir onu da yarın anlatacağız. 
     -------- 







Polatlı sohbeti 


Enerji soruşturmaları 


Rahmi Bey’in pabucu 


Cart curt particiliğinden kurtulmak... 


Foto - finish 


Ödül ve ceza 


YÖK kaynıyor 


Fırsat ve umut 


Gübre ihalesi deyip geçmeyin 


Avrupalının istediği... 


Turizm atağı 


İnsani gelişmede sınıfta kaldık 


Bir haksızlık var 


Çaycı "eylülde seçim var" diyor 


</TEXT>
</DOC>
