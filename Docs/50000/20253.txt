<DOC>
<DOCNO> 20253 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/guncel/gun06.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Hitlerin kemikleri kül olmuş 
</HEADLINE>
<TEXT>

     DIŞ HABERLER SERVİSİ 

     Alman diktatör Adolf Hitler'in kemiklerini 1970'te Sovyet yönetiminin emri üzerine yakıp küllerini rüzg ra savuran eski Sovyet subayı, 30 yıl gizli kalan bu olayı ayrıntılarıyla anlattı. 
     1970'te teğmen olan Gumenyuk, Magdeburg kentindeki 3. Sovyet Ordusu'nun özel birliğinde görevliydi. Birlik, 1945'te Almanya başbakanlık binasında yanmış olarak bulunan Hitler, Braun ve Göbbels çiftinin, ahşap dört sandıktaki kalıntılarını korumakla görevliydi. 
     Gumenyuk, 4 Nisan'da sandıkları 1.7 metre derinlikten çıkardı ve nehrin kıyısında benzin dökerek ateşe verdi. Külleri bir torbaya yerleştiren Gumenyuk, "Yüksek bir tepeye çıkıp külleri savurdum. Bir an kahverengimsi küçük bir duman bulutu oluştu ve birkaç saniye sonra her şey bitti, kayboldu" dedi. 
     Gumenyuk, cesetleri yaktıkları yeri açıklamayacağını ve bu sırrı mezara götürmek niyetinde olduğunu belirtti. 
     



 GÜNCEL 




















</TEXT>
</DOC>
