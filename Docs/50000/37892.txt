<DOC>
<DOCNO> 37892 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/yazar/bila.html </URL>
<DATE> 2001/08/19/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Yılmaz Anayasa bağlamında newline konuşurum 
</HEADLINE>
<TEXT>

     ANAP lideri ve Başbakan Yardımcısı Mesut Yılmaz'ın tartışmaya açtığı ulusal güvenlik konusunun 21 Ağustos günü toplanacak olan Milli Güvenlik Kurulu'nda ele alınıp alınmayacağı merak konusu. 
     Cumhurbaşkanı Sezer ve Başbakan Ecevit, konuyu MGK'da açmayı uygun bulmadıklarını ifade ettiler. 
     Başbakan Ecevit, Yılmaz ve Kıvrıkoğlu'nun ne düşündüklerini bilmediğini de kaydetti. 
     Ulusal güvenlik tartışmasını ülke gündemine taşıyan ANAP lideri Yılmaz, Milli Güvenlik Kurulu'nda tartışmayı sürdürecek mi 
     Bu soruyu dünkü görüşmemizde Yılmaz'a yönelttik. Yanıtı şu oldu 
     "Durumu toplantıda değerlendireceğim. 21 Ağustos'ta yapılacak Milli Güvenlik Kurulu, Anayasa değişikliği paketinin Meclis'te görüşülmesinden önceki son toplantı oluyor. Bu nedenle Anayasa değişikliği paketi bağlamında konuşurum. Paketin içeriği de tartışılan konularla ilişkili. Paket, Meclis'te görüşülmeden önce son toplantı olan MGK'da ele alınır. Ben de bu çerçevede görüşlerimi aktarırım." 
     ANAP lideri ve Başbakan Yardımcısı Yılmaz, tartışmaya açtığı ulusal güvenlik konusuyla Avrupa Birliği yönünde atılacak adımları ilgilendiren Anayasa değişikliği paketini ilişkilendirerek, MGK'da bir değerlendirme yapacak. 
     MGK'nın askeri kanadına gelince... 
     Ulusal güvenlik konusunun açılıp açılmayacağı tümüyle Genelkurmay Başkanı Org. Hüseyin Kıvrıkoğlu'nun vereceği karara bağlı. Komutanlar, MGK öncesinde yapacakları temasta Kıvrıkoğlu'nun bu konudaki kararını öğrenecekler. 
     Ancak, Anayasa değişikliği paketi bağlamında Yılmaz'ın konuyu açması halinde paketle ilgili çekincelerini de gündeme getirecekler. 
     Daha önceki Milli Güvenlik Kurulu toplantılarında görüşülen Anayasa değişikliği paketiyle ilgili olarak askerler bazı duyarlılıklarını dile getirmiş durumdalar. Yine Avrupa Birliği yönünde atılacak adımları ilgilendiren Anayasa değişikliklerinin ulusal güvenlik ve ulusal bütünlük açısından bazı olumsuz gelişmelere yol açabileceği kaygısı MGK'nın sivil kanadına iletilmiş durumda. Askerler, bu görüşlerinin dikkate alınacağı ve Anayasa değişikliği paketi üzerinde bu yönde yeniden çalışılacağı sözünün de verildiğine dikkat çekiyorlar. 
     Yılmaz ile Genelkurmay arasındaki tartışmanın konularından birini oluşturan Milli Siyaset Belgesi'nin güncelleştirilmesi sırasında ise bir itiraz olmadığı ve tartışma yaşanmadığı da yine askeri kaynaklarca vurgulanıyor. Cumhurbaşkanı Sezer ve Başbakan Ecevit'in açıklamaları doğrultusunda Milli Siyaset Belgesi üzerinde bir tartışma çıkmadığına işaret ediliyor. Güncelleştirmenin büyük ölçüde Avrupa Birliği'ne tam üyelik hedefiyle ilgili olarak yapıldığı ve güncelleştirme çalışmalarında MGK'da tam görüş birliğinin sağlandığı da anımsatılıyor. 
     Milli Güvenlik Kurulu'nun salı günü yapacağı toplantının Anayasa değişikliği paketi ekseninde ağırlık taşıyacağı, Avrupa Birliği ve ulusal güvenlik konularının da bu bağlamda ele alınacağı anlaşılıyor. 
     
     







Yılmaz Anayasa bağlamında 
konuşurum 


Sesimi duyan var mı .. 


Kendine uzak rüzgarlar 


Bu kış da çok zor geçecek 


Depremin üvey evladı... 


Sakarya’da deprem sanki dün olmuş 


Millet toptan delirecek’ 


Final Fantasy Teflon İnsanlar 


Kat irtifakı kurulamaz 2 


"3. binyıl"ın başındaki Türkler 


Derviş ve hükümet "kur kapanı"nı aşabilecek mi 


"Patlıcan mevsimi" boşa geçti 


</TEXT>
</DOC>
