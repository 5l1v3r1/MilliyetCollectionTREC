<DOC>
<DOCNO> 33349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/22/son/soneko06.html </URL>
<DATE> 2001/07/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Güneydoğu Anadolu'dan Afrika'ya 9.1 milyon dolarlık ihracat 
</HEADLINE>
<TEXT>

     Güneydoğu Anadolu Bölgesi'nden yılın ilk yarısında Afrika ülkelerine yüzde 44.33 oranında artışla 9 milyon 106 bin dolarlık tarımsal ve sınai ürün ihraç edildi. 
     Türkiye'nin ihracatta hedef pazarları arasında yer alan Afrika ülkelerine, geçen yılın aynı döneminde 6 milyon 308 bin dolarlık ihracat gerçekleştirilmişti. 
     Güneydoğu Anadolu İhracatçı Birlikleri verilerine göre, 2001 Ocak- Haziran döneminde, Afrika ülkelerine bir milyon 184 bin dolarlık hububat, bakliyat, yağlı tohumlar ve ürünleri, 292 bin dolarlık kuru meyve ve 7 milyon 630 bin dolarlık tekstil ihracatı yapıldı. 
     söz konusu dönemde, Afrika ülkelerine ağırlıklı olarak örme mensucat ve diğer tekstil ürünleri ihracatı gerçekleştirilirken, en çok ihracat yapılan ülkeleri ise 2 milyon 889 bin dolar ile Mısır, 2 milyon 289 bin dolar ile Cezayir ve bir milyon 220 bin dolar ile Fas oluşturdu. 
     
     
     







</TEXT>
</DOC>
