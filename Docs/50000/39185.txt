<DOC>
<DOCNO> 39185 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/27/yasam/yas04.html </URL>
<DATE> 2001/08/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Deprem Düzce’de buradayım’ dedi 
</HEADLINE>
<TEXT>

5.4 büyüklüğündeki sarsıntıyla birlikte sokağa dökülen halk, sabaha kadar gözünü kırpmadı 
     BOLU DHA 

     Düzce'nin Yığılca ilçesinde dün sabaha karşı 5.4 büyüklüğünde bir deprem meydana geldi. Düzce, Bolu ve ilçelerinde vatandaşların büyük bölümü geceyi dışarıda geçirirken, ilk belirlemelere göre deprem herhangi bir hasara yol açmadı. Sarsıntı, Ankara, Zonguldak, Bartın ve Karabük'te de hissedildi. 
     17 Ağustos ve 12 Kasım depremlerinden bu yana yüzlerce kez sallanan bölgedeki vatandaşlar, yine can korkusuna kapılıp soluğu sokakta aldı. 
     
Yine balkondan atladılar      Bolu'da deprem sırasında ranzadan düşen Veli Gezer ile birinci kat balkonundan atlayan Ulfi Selim yaralandı. İki yaralı Bolu İzzet Baysal Devlet Hastanesi’nde tedavi altına alınırken durumlarının iyiye gittiği belirtildi. 
     Herhangi bir yıkım ve hasara yol açmayan depremde, panik nedeniyle sokağa çıkan vatandaşlar, sabah saatlerinde normal yaşamlarına döndü. 
     Depremin, zeminlerinin sağlam olmamasından dolayı Düzce ve Kaynaşlı'da daha çok hissedildiğini ifade eden Düzce Valisi Fikret Güven, "Şu ana kadar aldığımız bilgilere göre, can ve mal kaybı yok" dedi. 
     



 YAŞAM 



















</TEXT>
</DOC>
