<DOC>
<DOCNO> 17085 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/19/son/sonspo03.html </URL>
<DATE> 2001/04/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Lucescu "Yenilgi eksiklerin yanında hakem hatalarından kaynaklanıyor" 
</HEADLINE>
<TEXT>

     Galatasaray Teknik Direkörü Lucescu, Avrupa Şampiyonlar Ligi çeyrek final rövanş maçında Real Madrid karşısında aldıkları 3-0'lık yenilginin, kendi eksiklerinin yanında, hakem hatalarından kaynaklandığını söyledi. 
     Lucescu, maç sonrası yaptığı değerlendirmede, ''Real, haktettiği bir zafer kazandı ama bunda seyircilerin ve rakip oyuncuların hakemi etki altına almasının rolü vardı'' dedi. Rumen teknik adam, karşılaşma ile ilgili görüşlerini şöyle dile getirdi 
     'İki etaplı maçlarda oyun içerisinde sistem kurmalısınız. Biz bunu yapamadık. Bu maça hazırlanırken eksiklerimiz vardı. Popescu, Capone yoktu. Yepyeni bir defans yarattık. Ancak golleri defans hatasından değil, hakemin etkilenmesi ve yanlış kararlar vermesi sonucu yedik. Maç aslında dengeli geçiyordu. Birinci golde Hasan'a faul yapıldı, ardından da kalemizde golü gördük. İkinci gol öncesinde de Salgado topa elle müdahelede bulundu. Bu iki golden sonra gol atmamız kolay değildi. İkinci yarıda oyuna biz hakimdik. Real Madrid kendi sahasında vakit geçirmek zorunda kaldı.'' 
     Real Madrid Teknik Direktörü Vicente Del Bosque de karşılaşmanın İlk yarısında çok iyi bir mücadele sergilediklerini, tek top ve hızlı futbol ortaya koyarak Galatasaray'ı aştıklarını söyledi. Galatasaray'ın kolay bir rakip olmadığını ve kendilerini zorladığı vurgulayan Bosque, ''Özellikle ikinci yarıda gerilim yaşandı. Galatasaray, Cesaretle sonuna kadar üzerimize geldi. Sonunda turu atlmayan biz olduk'' dedi. 
     




</TEXT>
</DOC>
