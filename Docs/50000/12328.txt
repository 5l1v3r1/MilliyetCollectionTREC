<DOC>
<DOCNO> 12328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/spor/spo03.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
G.Saray yaşlandı 
</HEADLINE>
<TEXT>

Mircea Lucescu, futbolcularının artık bu yükü kaldıramadığını belirtti, takımda gençleştirme operasyonuna gideceklerini açıkladı 
     GALATASARAY Teknik Direktörü Lucescu, Romanya’da Pro FM’in "Futbol Saati" programında çarpıcı açıklamalar yaptı. Futbolu bırakma dönemine gelen Hagi ve Popescu için Şampiyonlar Ligi’ni kazanmayı çok istediğini söyleyen Lucescu, takımının artık iyice yaşlandığını belirtti ve "Beş yıldır yüksek tempoda oynamak kolay değil. Futbolcular bu yükü kaldırmakta artık zorlanıyor" dedi. 
     JARDEL’in usta bir golcü olduğunu vurgulayan Lucescu, "Ancak Türkiye’nin yaşam tarzına uymakta zorlandı. Sezon sonunda ayrılma noktasına geldi. İspanya veya İtalya’ya transfer olma söylentileri var. Brezilyalı ve Arjantinli futbolcularda bu sorunlar oluyor. Ailelerini de yanlarına almak istiyorlar. Maradona da Napoli’ye ailesinin dışında 24 kişi getirmişti" diye konuştu. 
     
Fatih Beni unuttularERHAN TELLİ 
     GALATASARAY’ın savunmadaki yıldızı Fatih, suskunluğunu MİLLİYET’e bozdu, transferindeki belirsizlik nedeniyle rahatsızlık duyduğunu söyledi. Fatih, "Emre ve Okan ile görüşen yöneticilerimiz, sezon sonunda mukavelem bitmesine rağmen benimle hiç konuşmadılar. Kırgın değilim. Ama ister istemez transfer döneminde yaşayacağım sıkıntıları düşünüyorum. Hiç bir kulüple görüşmedim. Kulübümle biran önce masaya oturmayı bekliyorum" dedi. 
     KULÜBÜYLE anlaşamaması halinde Avrupa’ya gideceğini belirten Fatih, "Gelecek sezon İtalya’da top koşturan Türk futbolcuların sayısı artacak. Benim de futbol adına hayallerim var. En büyük hayalim ise İtalya’da oynamak. Bu nedenle sezon sonunda eğer Galatasaray’dan ayrılırsam, gönlümde yatan lige koşacağım" diye konuştu. Fatih, "Arkamızdan iyi bir nesil geliyor. Bu takımdan kim giderse gitsin, gençler eskilerini aratmaz" diye konuştu. 
     


 SPOR 























</TEXT>
</DOC>
