<DOC>
<DOCNO> 46209 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/son/sontur27.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Okkan suikastını böyle anlattı... 
</HEADLINE>
<TEXT>

     Diyarbakır eski Emniyet Müdürü Gaffar Okkan suikastına katılan terör örgütü Hizbullah mensuplarından Suat Çetin, olaydan bir gün önce kendilerine haber verilerek silahların teslim edildiğini söyledi. 
     Emniyet Müdürlüğü Terörle Mücadele ekiplerince düzenlenen operasyonda Bağlar Beldesi'ndeki bir hücre evinde yakalanan Çetin, yer gösterme sırasında yaptığı açıklamada, olaydan önce Sento Caddesi'ndeki bir evde bulunduğunu belirtti. 
     Bulundukları eve örgüt tarafından gönderilen bir kalaşnikof, bir tabanca ve bu silahlara ait mermileri teslim aldığını anlatan Çetin, şöyle dedi 
     ''Olay gecesi kalaşnikofu ceketimin altına gizledim ve tabancayı da belime takarak olay yerine yürüyerek geldim. Karanlık çökmek üzereydi biraz bekledik hava karardı. Daha sonra, araba aşağıdan bize doğru gelirken, bomba sesi geldi ve ben de ateş açtım. Daha sonra geldiğim yoldan geri dönerek kaldığım eve gittim.'' 
     






</TEXT>
</DOC>
