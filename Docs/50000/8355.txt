<DOC>
<DOCNO> 8355 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sondun13.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İnternetten tacize tazminat 
</HEADLINE>
<TEXT>

     Danimarka'da, elektronik posta yoluyla cinsel tacize uğrayan kadın tazminat aldı. 
     HK İndustri dergisinin haberine göre, kimliği açıklanmayan kadın, kendisine ''çılgınlar gibi aşık'' bir hayranından e-postayla aşk mektupları almaya başladı. Zamanla mektupların içeriği değişti ve gelen mesajlar erotik, hatta pornografik oldu. İsimsiz mektupların sahibi, cinsel hayallerini anlatmaya başladı. 
     Tacize uğrayan kadın, bunun üzerine çalıştığı şirketin müdürüne durumu anlattı. Müdürün emriyle gizlice durum araştırması yapıldı ve meçhul aşığın, şirkette çalışan biri olduğu anlaşıldı. ''Aşık'' tacizci, kadının dava açtığını görünce 25 bin kuron yaklaşık 2.5 milyar TL tazminat ödemeyi kabul etti. Elektronik tacizci, işten de kovuldu. 




</TEXT>
</DOC>
