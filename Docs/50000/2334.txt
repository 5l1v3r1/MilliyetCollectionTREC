<DOC>
<DOCNO> 2334 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/son/sontur17.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanlığı "Restoranda çalışan kadınlara zührevi muayene yapılması talimatını biz vermedik" 
</HEADLINE>
<TEXT>

     Sağlık Bakanlığı'nın genel politikasının, halk sağlığını tehdit eden bir durum olmadığı sürece kimsenin zorunlu test ve muayene için zorlanmayacağı olduğu, gıda hazırlanan ve servisi yapılan yerlerde çalışan kişilerin işe giriş ve periyodik sağlık kontrolünde, cinsel yolla bulaşan hastalıklara yönelik muayene ve tetkik yapılmasını gerektiren bir Sağlık Bakanlığı talimatı bulunmadığı bildirildi. 
     Temel Sağlık Hizmetleri Genel Müdürlüğü, bir restoranda çalışan genç kızlardan zührevi hastalık raporu istenmesiyle ilgili olarak yayınlanan haberlere ilişkin bir açıklama yaptı. 
     Açıklamada, şunlar kaydedildi 
     '107'nci maddenin uygulanması için kişinin fuhuş sektöründe çalışıyor olması veya fuhuş yaptığının tespit edilmiş olması gereklidir. 126'ncı madde ile ilgili olarak ise restoran, lokanta, kafe v.b. gıda hazırlanan ve servisi yapılan yerlerde çalışan kişiler ile herhangi bir işyerinde gıda hazırlama ve servis işlerinde çalışan kişilerin işe giriş ve periyodik sağlık kontrolünde cinsel yolla bulaşan hastalıklara yönelik muayene ve tetkik yapılmasını gerektiren bir Sağlık Bakanlığı talimatı bulunmamaktadır. 
     İstanbul Bağdat Caddesi'nde bulunan Fridays Restoran şubesinde çalışacak olan kadın garsonlara ilişkin basına yansıyan zührevi muayene isteği hususunda Bakanlığımızın bir talebi söz konusu değildir.'' 




</TEXT>
</DOC>
