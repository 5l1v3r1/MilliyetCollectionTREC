<DOC>
<DOCNO> 46761 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/siyaset/siy03.html </URL>
<DATE> 2001/10/14/ </DATE>
<TIME>  </TIME>
<AUTHOR>  </AUTHOR>
<HEADLINE>
SİZ KİMSİNİZ SAYIN BEKAROĞLU 
</HEADLINE>
<TEXT>

SP Genel Başkan Yardımcısı Prof. Bekaroğlu’nun büyük ayıbı "Dışişleri Bakanı Cem ve Devlet Bakanı Derviş’in kim ve ne oldukları belli değil" 
     MUHAMMET KAÇAR Rize DHA 

     SP Genel Başkan Yardımcısı Prof. Dr. Mehmet Bekaroğlu, şeriatçı yayın organlarında "Amerikalı ve Yahudilikten dönme" sıfatlarıyla tepki gösterilen Devlet Bakanı Kemal Derviş ile Dışişleri Bakanı İsmail Cem için "Kim ve ne oldukları belli olmayan iki bakan" dedi. 
     Türkiye’deki yönetimin şu anda Derviş ve Cem’in elinde bulunduğunu öne süren Bekaroğlu, şunları söyledi 
     "Şu anda ülkemizi kim ve ne oldukları belli olmayan iki bakan yönetiyor. İktidar bu iki ismin elinde. Onlar ne derse o oluyor. Amerika’dan kurtarıcı olarak getirtilen Derviş, ülkeyi Birinci ve İkinci Dünya Savaşları döneminde yaşanan ekonomik duruma götürdü, ekonomiyi iflas ettirdi. Türkiye’nin borç miktarı milli geliri geçti. Bu durum karşısında bile Derviş’ten h l medet umanlar var. İsmail Cem de ülkeyi siyasi olarak dünya nezdinde bitirdi. Şimdi hiçbir menfaati olmamasına karşın Türkiye, Afganistan’daki şavaşın içine çekilmek isteniyor. Bu olayda Cem’in büyük bir rolü var." 
     



 SİYASET 














</TEXT>
</DOC>
