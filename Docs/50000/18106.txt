<DOC>
<DOCNO> 18106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/magazin/yazdud.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Ebru Gündeş çeyiz düzüyor 
</HEADLINE>
<TEXT>

Es'Kandil, 'Güzel Dedektif', Kevork Usta'nın Balıkçı Meyhanesi, Seyhan Sapmaz'ın 'Beyaz Ev'i, Nilantik, D R ve Domino's Pizza'dan hediye, Beyoğlu'nda farklı mekan Zarifi... 
     Beyoğlu'nda dolaşmak, özellikle de ara sokakları arşınlamak ve açılan mekanları görmek ya da yeni yerler keşfetmek hoş. Geçtiğimiz günlerde Cumhuriyet Meyhanesi'ne gittim. Alkol içmedim, çünkü midem felaket. Daha önce de gitmiştim, Cumhuriyet hoş bir yer. Bizim Posta ve Dolce grubundan olan aslen Karadenizli Raşit Altun, buranın müdavimlerinden. Tam bir 'tek tekçi meyhanesi' Cumhuriyet. Kısmetse bir akşam gazetedeki arkadaşlarla gideceğiz. Çay bardağında rakı içiyorsunuz. Mezeler taze, fiyatlar ucuz. Ama pek temiz sayılmaz. Çıkışta, Çukurçeşme Sokak'da yeni açılan, işletme müdürlüğünü Alper Gedikoğlu'nun yaptığı Zarifi adlı mekana girdim. Pöh pöh .. Alameti farika. 500 metrekarelik alanda yer alan tarihi bir bina. Zarifi Ailesi, 1900 yıllarında yapmış. Tavan yüksekliği 3.5 -4 metre. Mimar Mustafa Arkan ve Yonca Temizkan dekorasyonu gerçekleştirmişler. Hayal Kahvesi ve Kemancı Bar'ın sahipleri finanse etmiş. 200 kişi alabiliyor. Baş aşçı İbrahim Çelik, Osman Serim mönü danışmanı. Rum, Yahudi, Ermeni, Çerkez, Laz ve Kürt mutfaklarından seçmeler var. Yemek yemedim, karnım toktu. Ama en kısa süre içinde, midem de iyi olunca rakılamaya gideceğim. İlgilenenler için telefon numarası 0212 293 54 80. Finali D R'da yaptım. Siz de mutlaka D R'a uğrayın. 4 Mayıs'a kadar 10 milyon lira ve üzeri alışveriş yapan herkes, 210 ayrı çeşit arasından kendi seçeceği 3 kitaba bedava sahip olacak. Taksiye binerken Domino's Pizza'da bir ilan dikkatimi çekti. Yollarda dağıttıkları kuponlar sayesinde, tüm Domino's pizza bayilerinde nisan sonuna kadar büyük ya da orta boy pizza alan herkese ikinci orta boy pizza bedava. Fiyatlar aynı olmak kaydıyla. Bir ara, arkamdan nefes nefese koşan çocuğun sesine kulak verdim. "Abla bir tarak ve bir çift çorap alırsan, bir çift erkek çorabı bedava" dedi. Anladım ki ekonomik kriz nedeniyle herkes kendine göre bir yol tutturmuş, gidiyor. Hayırlısı. 
     
Es'Kandil kapılarını açtı, 'Güzel Dedektif'      Cemile Sultan Korusu içinde yer alan Es'Kandil artık kapılarını İstanbul Ticaret Odası üyelerinin dışındaki müşterilere de açtı. Restoran, bar, cafe ve özel davetlere açık olan mekanda, mönü balık ve Akdeniz mutfağı ağırlıklı. Burada yer alan Magno Bar'dan, Boğaz manzarası muhteşem. Yönetim Esra Alkan ve 100'e yakın personel tarafından yürütülüyor. Mezelerde fiyatlar 2 ila 4.5 milyon, ara sıcak ve başlangıçlarda 2.5 ila 4.5, balık fiyatları ise 4 ila 10 milyon lira arasında değişiyor. Bu arada dileyen kırmızı et de yiyebilir. Örneğin buraya özgü, köfte, bonfile dilimleri, patlıcan söğürtme, pide ve yoğurttan meydana gelen 'Es Kandil Kebabı' 7 milyon 850 bin lira. Ama çok rahat doyarsınız. Fiyatlar biraz yüksek. Ama servise, manzaraya, atmosfere göre normal. Taze otlar, dinlendirilmiş peynir çeşitleri, mevsim yeşillikleri ve rokfor sosu ile sunulan peynir salatası 2 milyon 850 bin lira. Yanında bir bardak da bira içerseniz toplam 5 milyona bile çıkabilirsiniz. Kalite çok yüksek. Ben 2 milyon 850 bin liraya deniz mahsulleri sebzeli spagetti yedim Sırdaşım İsmail, Malta usulü domates ve soslu yahniden yapılmış kalamar dolma yedi. Fiyatı 4 milyon 150 bin. İsmail'in kızkardeşi Tansel karnı tok olduğu için 4.5 milyonluk çikolata sufleyle yetindi. Sanem Kayra ise dondurma üzerine tahin helvası ve beyaz çikolata sos gratine edilmiş Es Kandil helva tabağından yedi. Onun fiyatı da 3 5 milyon lira. Kısacası herkesin kesesine ve gücüne göre yiyecek birşeyler var. Rezervasyon için telefon numarası 0216 332 01 06. Çıkışta hep birlikte Maslak Telsim Seba Sinemaları'nda 'Güzel Dedektif'i izledik. Film bana önce aptalca geldi. Sandra Bullock, Michael Caine, Benjamin Bratt, Candice Bergen'in oynadıkları 'Miss Congeniality'de final sürpriz oldu. Son 50 yıldır Amerika'daki güzellik standartlarını belirleyen Amerikan Güzeli Yarışması, ülkenin en azılı teröristlerinden biri olan 'Vatandaş' tarafından eylem alanı olarak ilan edilir. İşe F.B.I karışır. Tüm kadın ajanlar arasında yapılan bilgisayar taramasında özel dedektif Gracie Hart seçilir ve yarışmaya finalist olarak dahil edilir. Olaylar bundan sonra farklı biçimde gelişir. Komedi tarzında, sıkılmadan izleyebileceğiniz bir yapım. 
     
Kevork Usta'nın Balıkçısı, Seyhan Hanım sosyetenin hizmetinde      Gerçek bir sosyetiktir Seyhan Sapmaz. Üstelik sosyetenin en güzel hanımefendilerinden de biribir. Çok eski bir dostumdur Sapmaz. Teşvikiye'de 'White House -Beyaz Ev' adlı şık bir yer açtı. Dekorasyonunu Aşkım Darcan yaptı. Bir türlü vakit bulup gidememiştim. Bir akşam üstü CatWalk Bar öncesi uğradım. Müthiş şık bir yer. Tesadüf, modanın duayenlerinden Canan Yaka da oradaydı. Biraz lafladık. Seyhan Hanım şimdilerde açtığı bu yer ile sosyetenin hizmetinde. Her türlü davet, organizasyon, açılış, süsleme bundan böyle 'White House'den geçecek sanırım. Telefon numarası 0212 327 32 62. 
     
İki sergi, Ebru evleniyor mu      Prof. Reyhan Kaya, 40 yıllık sanat yaşamını kapsayan eserlerinden oluşan retrospektif sergisini geçtiğimiz gün açtı. Marmara Üniversitesi Güzel Sanatlar Fakültesi Tekstil Bölümü'nde açılan sergide dekoratif batikler, kumaş tasarımları, grafiksel çalışmalar, endüstride uygulanmış tekstil çalışmaları yer alıyor. Açılışta fakültenin dekanı Prof. Hüsamettin Koçan ve Tekstil Sanatları Bölümü Başkanı Prof. Mehmet Saçlıoğlu, Kaya'nın sanat yaşamıyla ilgili birer konuşma yaptılar. Sergi, 4 Mayıs'a kadar açık. Bir diğer sergi de Bağdat Caddesi'ndeki Erenköy Nilantik'de. Hayli şık olan mekanda 'Kadeh ve Karaf' sergisi 15 Mayıs'a kadar devam edecek, bilginize. Efendim, bir dostuma ev hediyesi almak için Maslak Paşabahçe'ye uğradım. Baktım Ebru Gündeş de orada. Çaktırmadan izledim. Aman Allah, neler aldı neler. Herhalde çeyiz düzüyor. Malumunuz, kendileri Ankaralı tanınmış ve yakışıklı bir iş adamı olan Hakan Poyraz ile gizli bir aşk yaşıyor. Öğrendim, yaklaşık 5 milyarlık çanak, tabak, bardak almış. Hayırlısı sevgili Ebru Evet, bugünlük de bu kadar, kalın sağlıcakla. En kötü gününüz benimkinden iyi olsun efendim. 
     
     Mektuplar köşesi 
     Ukala Bey'e teşekkürler 
"İnsanların özel yaşamlarından size ve bize ne Sizin yaptıklarınız, yazdıklarınız yüzünden bilim adamlarının yerine beş kuruşluk mankenler gündeme yerleşiyor" diye yazmış. 'ukala' koduyla attığı e-mail ile bir beyefendi. Teşekkürler, sayenizde gündemi kimin oluşturacağını öğrenmiş oldum 

     Candost Taner'e... 
Taner 26 yaşında, 2 yıllık büro yönetimi mezunu, gazetecilik mesleğine aşık bir genç. 'Candost' adıyla gönderdiği e-mailde benimle çalışmak istediğini yazmış. Sevgili Taner, şu an ne yazık ki medyada da kriz yaşanıyor, o nedenle profesyonel arkadaşlarımızı bile kollayamıyoruz. İnşallah bir gün olur. Ayrıca şahsımla ilgili güzel duygularına teşekkürler. 

     Kırklareli'nden Tahir Özalp 
Mektubunuzu o kadar uzun yazmışsınız ki zor kısalttım. Benimle ilgili düşüncelerinizden çok mutlu oldum. Siz ve sizin gibi okuyucularıma layık olmaya çalışacağım. 'Halkın sevgilisi', 'Bizi memleketin İzmir'e, bazen Amerika'ya, bazen de Anadolu'nun bir başka köşesine götürüyorsun', 'Seni aileden biri olarak görüyoruz', 'mert, erkek kadın' deyimlerin için gerçekten teşekkürler. Gelelim isteğine, oğlun Kaan'ın manken olmasını istiyorsun. Bence çeşitli zamanlarda düzenlenen mankenlik yarışmalarına girmesi iyi olur. Ben gönderdiği fotoğrafları Vizyon Ajans'ın sahibi Atilla Kaplakaslan'a yolladım. Karar onların. İnşallah hayaliniz gerçekleşir. 

     Deniz Akkaya hayranı 
Adana'dan sevgili Osman, Deniz Akkaya ile tanışmak istiyorsun. Vallahi onu başaramam. Ama Akkaya'ya ulaşman için menajeri Özgür Aras'ın telefonlarını veriyorum. Artık gerisi senin bileceğin iş. 




 MAGAZİN 














</TEXT>
</DOC>
