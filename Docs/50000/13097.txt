<DOC>
<DOCNO> 13097 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/spor/spo02.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Fener sıkıntılı 
</HEADLINE>
<TEXT>

Sakat ve cezalı oyuncuların çokluğu nedeniyle Mustafa Denizli kadro kurmakta zorluk çekiyor 
     YUSUF KOBAL 

     LİGE verilen araya rağmen Fenerbahçe'de sorunlar bitmek bilmiyor. Sarı - Lacivertliler, Adanaspor maçının hazırlıklarını eksik kadroyla sürdürürken, sakat ve cezalı oyunların çokluğu Teknik Direktör Denizli'de sıkıntı yarattı. Tecrübeli teknik adam, önümüzdeki hafta sahaya süreceği on bir konusunda arayışa başladı. 
     Andersson ve Serhat'ın sakatlıkları nedeniyle forvette sancı yaşayan Denizli, cezalı Abdullah, Mirkoviç ve Lazetic'in yerlerini nasıl dolduracağının hesaplarını yapıyor. Doktorlardan Andersson'u gelecek haftaya yetiştirmelerini isteyen ünlü hoca, sürpriz sakatlıklar halinde iyice köşeye sıkışacak. 
     
"Borcumu ödeyeceğim"      FENERBAHÇE Teknik Direktörü Mustafa Denizli, "Camiaya olan başarı borcumu iki kupayı da alarak faiziyle ödeyeceğim" dedi. Takımın önümüzdeki sezon Avrupa'da da adından söz ettireceğini kaydeden Denizli, "Bizim yendiğimiz takımlar Avrupa'da çeyrek final oynayabiliyor" ifadesini kullandı. Bu arada, Denizli’nin yardımcıları Oğuz Çetin ve Nurettin Yıldız dün Avrupa seyahatine çıkarak gizlice futbolcu izlediler. 
     


 SPOR 




















</TEXT>
</DOC>
