<DOC>
<DOCNO> 29045 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/spor/spo02.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
ÜMİT OPERASYONU 
</HEADLINE>
<TEXT>

Fenerbahçe Kulübü Başkanı Aziz Yıldırım, gelecek için kolları sıvadı Ümit Milli Takımı’ndan 6-7 oyuncu transfer etmek istediklerini açıkladı 
     FENERBAHÇE Başkanı Aziz Yıldırım, alt yapıyı güçlendirmek ve genç futbolcuları takıma kazandırmak amacında olduklarını söyledi. Yıldırım, Almanya’dan genç oyuncular alacağız. Yetenekli Türk gençlerini futbolumuza kazandıracağız. Ümit Milli Takım oyuncularının da bir ikisi dışında tamamını transfer etmek istiyoruz. Şimdiden kolları sıvayacağız" diye konuştu. 
     TEKNİK Direktör Mustafa Denizli’nin de istediği genç oyuncular bulunduğunu vurgulayan Yıldırım, "Örneğin Mehmet Nas da bu isimler arasında yer alıyor. Takımın nüvesini bir an önce oluşturmak lazım" ifadelerini kullandı. Yıldıray konusuna da açıklık getiren Yıldırım, "Almanya’da kalmak istiyor. Bonservisi de 8 milyon mark. İşi şimdilik zor" dedi. 
     
FIFA harek tı      FENERBAHÇE Başkanı Aziz Yıldırım, Asbaşkan Osman Yalçın ile birlikte FIFA Başkanı Blatter’den randevu alıp İsviçre’ye gitti. Blatter ile dün akşam yemek yiyen başkan Aziz Yıldırım, Murat Yakın için İsviçre’nin Basel Kulübü’nün yatırdığı 4.5 milyon markı nasıl tahsil edecekleri ve Hakan Bayraktar’ı kadrolarına kattıkları takdirde bonservis bedeli ödemeden hangi yöntemle oynatabilecekleri konusunda görüş aldı. 
     
Hakan’dan son söz      SARI - LACİVERTLİ kulübün transfer edebilmek için FIFA’da çare aradığı Hakan Bayraktar, tatilde bulunduğu Belçika’dan mesaj gönderdi. Bayraktar, "Eğer anlaşma olmaz, bonservisim alınamazsa Gaziantepspor’a dönüp, idmanlara başlarım. Teknik Direktör Tevfik Lav da beni takımda görmek istiyor. Bonservisim alınamazsa başka çarem kalmaz" ifadelerini kullandı. 
     
Özat sezonu açtı      FENERBAHÇE’nin yeni transferi Ümit Özat sezonu takımdan dört gün önce açtı ve Samandıra Tesisleri’nde çalışmalara başladı. 1 Temmuz’a kadar Samandıra’da özel antrenmanlar yapacak olan Ümit, Fenerbahçe’nin rekabet yaşanan kadrosunda kendine yer bulmak için uğraş vereceğini bildirdi. Özat lige iyi hazırlanabilmek amacıyla böyle bir karar verdiğini söyleyip "Fenerbahçe’de oynamak için çalışmak gerekir" diye konuştu. 
     
Hataylı noktayı koydu      SARI - Lacivertli camia hafta sonundaki olağanüstü kongreye hazırlanırken Dış İlişkiler Sorumlusu Ertuğrul Hataylı, yeni yönetimde görev almayacağını açıkladı. Hataylı görevini yaptığını belirtip, "Geride bekleyenlere de yer açmak lazım. Teklif gelse de Fenerbahçe’nin bundan sonraki yönetiminde olmayacağım" dedi. Bu arada UEFA yetkililerinin Şampiyonlar Ligi için bugün Şükrü Saracoğlu Stadı’nı denetleyecekleri belirtildi. 
     



 SPOR 
























</TEXT>
</DOC>
