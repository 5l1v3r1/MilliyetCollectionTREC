<DOC>
<DOCNO> 31595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/guncel/gun04.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
İçinde varsa kolay 
</HEADLINE>
<TEXT>

DJ - VJ olmak hiçbir genç için imk nsız değil. Ortaokulu dışarıdan bitiren ve asıl mesleği marangozluk olan Kral FM’in Gezegen Mehmet’i buna en güzel örnek 
     Bir yıldız doğuyor AHMET TULGAR'IN YAZI DİZİSİ - 2 

     İlkokul mezunu. Ortaokulu dışarıdan bitirmiş. Mobilyacılık yapıyormuş. İşleri kötü gidince Marmaris’e göçmüş. Orada bir radyonun dekorasyonunu yaparken programcılardan biri işe gelmeyince mikrofonun başına geçmiş. O gün bugündür o bir DJ. 10 yıl önce bu tür bir rastlantısal başlangıçla bir arabeskçi, 20 yıl önce bir film oyuncusu olunurdu. Türkiye’nin en ünlü DJ’lerinden Mehmet Akbay ya da Kral FM’deki adıyla Gezegen Mehmet, aslında mesleğinin tam bir fotoğrafını verecek kadar tipik biri değil. 
     
     DAMARDAN ARABESK... 
     Ama DJ’liğin işlevinin nerelere kadar uzanabileceğinin, "Sizinle beraberliğimiz şu kadar sürecek", "Sevgili bilmem kimin yeni çalışması..." ya da "Bugün ben şunları şunları yaptım" retoriğinin ötesine nasıl geçebileceğinin bir göstergesi. Hem de yerli. Ağırlıklı olarak arabesk, özellikle de damardan arabesk veren Gezegen Mehmet, hedef kitlesinin sorunlarına ardına kadar açmış stüdyosunun kapılarını. 
     
     İŞ BULMA KURUMU GİBİ 
     "Her sağlam insan bir özürlü adayı" şiarıyla programının bir bölümünde özürlülere sandalye temin ediyor. Kayıp aileleri ile temas kurup kayıpları arıyor. İş arayanlara iş buluyor. Bir yıl önce yeni açılan bir mağaza, 400 elemanını onun aracılığıyla bulmuş. Asker istekleri çalıyor. Hastaları, tanıdığı hastanelere gönderiyor. Taksi şoförlerine yol bilgisi verirken, kendisine bağlı 5 bin taksi şoförünün telsizlerini kullanarak spontane haber ağları oluşturuyor. 
     
     DUA GECELERİ 
     Onun bir başka özelliği de dinle ilişkisi. Perşembe ve cumaları "Sihirli Lamba" programında düzenlediği dua gecelerine Tayyip Erdoğan, Ebru Gündeş, Orhan Gencebay gibi ünlüler de katılıp onunla dua etmiş. Dinleyenleriyle kurduğu bir anlamda kapalı devre ilişkinin sınırları içinde neredeyse Tarkan kadar şiddetle sevilen biri. 
     
Mesleğini İncirlik Üssü’nde seçti      Çocukluğu Adana’da geçti. Her gün Amerikan Hava Üssü’ne giderdi arkadaşlarıyla. Arkadaşları çikolata, ciklet, oyuncak peşinde koşarken, o Amerikalı subay çocuklarından kocaman makara teyp bantları isterdi. O bantlarda Amerika’daki özel radyoların müzik programları kayıtlı olurdu. Bu bantlardan birinde Wolfman Jack adlı bir DJ’in programını dinledi ve o an DJ olmaya karar verdi. Hakan Gündüz, bugün Radyo D’nin ve Türkiye’nin en çok dinlenen DJ’lerinden biri. Şalala adında bir program yapıyor. 
     
     FRANSA’DA ÖDÜL ALDI 
     Gündüz, Ankara’daki ortaokul yıllarında diskoteklerde kulüp DJ’liği yapmaya başlamış. Diskotek polis tarafından basıldığında, yaşı küçük olduğu için onu plak dolabına kapatmışlar. Gündüz, daha sonraları İstanbul’da askerliğinin bitmesine birkaç ay kala, günün popüler parçalarının remikslerini yapıp kasetler üretmeye başladı. Askerlik bitince de hem Number One hem de Stüdyo 54’te DJ’lik yaptı. Fransa’da yapılan bir yarışmada en iyi DJ ödülünü aldı. Mikenos ve Rodos’a gitti. Orada çalışırken özel radyoların açıldığını öğrenince, sevgilisiyle vedalaşmadan geri döndü. Best FM’de çalıştı, sonra Kanal D’ye geçti. 
     
     GEZEGEN MEHMET 
     Gezegen Mehmet’in DJ oluşu tamamen tesadüflere dayalı. Bir gün bir radyonun dekorasyonunu yaparken programcılardan biri işe gelmez ve Marangoz Mehmet mikrofona geçiverir. Sonra bir daha da oradan kalkmaz. Artık yeni adı Gezegen Mehmet olmuştur. 
     
     HAKAN GÜNDÜZ 
     Hakan Gündüz, Şalala adlı programıyla birçok gencin kalbine taht kurmuş bir DJ... Bugün ödüllü bir DJ olan Gündüz, geleceğini küçük yaşlarda İncirlik Üssü’nde kararlaştırmış. ABD’li çocuklardan aldığı teyp bantlarına kayıtlı radyo programlarının bunda rolü büyük olmuş. 
     
     ECE İNCEDURSUN 
Güzellik yarışması kapıları aralıyor 
     Bir güzellik yarışmasında dördüncü olunca, VJ’liğe başladı. Bu konuda eğitim almayı kesinlikle düşünmüyor, çünkü VJ’lik mesleğine kalıcı bir iş olarak bakmıyor. 
     
     VJ BÜLENT 
Yanar Döner’ Bülent ekolü 
     Tiyatro kökenli VJ Bülent’in soyadını bilmek gerekmiyor, çünkü o ismiyle VJ sözcüğünü bitiştirdi. Programının ismi "Yanar Döner Saatleröle uyum içinde her gün değişen avangard kıyafetleri ve makyajıyla arabeskin sınırlarını zorlayan romantik söylemi, ilginç bir tezat teşkil ediyor. Aynı zamanda popülaritesini artırıyor. İzleyenleri onun Japon olduğunu iddia ediyor. 
     
ECE ERKENOnun da gözü şarkıcılıkta 
     Ece Erken, birkaç yıl boyunca bir TV kanalında yaptığı klip programıyla üne kavuştu. Önce çaldığı şarkılar eşliğinde dans ediyordu, sonra reji ile atışmaya başladı, "telefon aldı". Programını bir talk show’a dönüştürdü, şarkıcıları davet etti. Dizi oyunculuğu yaptı. Şimdi o da birçok popüler kültür figürü gibi şarkıcılığa hazırlanıyor. 
     
RUKEN DEMİRELOyunculuğu işine yaradı 
     Ankaralı. Yedi yaşındayken TRT’de dramalarda rol almaya başladı. Reklam ve TV filmlerinde oynadı. İki filmde başrole çıktı. Üç ay önce VJ’lik teklifi geldi. İyi diksiyonu VJ’likte çok işine yaradı. 
     
SİBEL CEYLAN Arkadaş desteğiyle işin sırrını öğrendi 
     Manken. 1998 yılında katıldığı güzellik yarışmasında VJ’lik teklifi aldı. Ancak o zaman İzmir’de oturduğu için bu teklifi değerlendiremedi. 1.5 yıl önce İstanbul’a gelip VJ’liğe başladı. Eğitimini bu alandaki tecrübeli arkadaşlarından aldığını söylüyor. 
     
Hadi şimdi bir klip girelim dermişim      DJ ve VJ’lik işi kendi alt dilini de oluşturdu. Klip ve şarkı programlarında sık sık kullanılan bu sözcükler, önceleri garipsendi. Ancak sonraları izleyiciler tarafından gündelik hayata taşındı ve bugün birçok genç onlar gibi konuşur oldu... 

</TEXT>
</DOC>
