<DOC>
<DOCNO> 5885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/07/yazar/asik.html </URL>
<DATE> 2001/02/07/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Lahanasever... 
</HEADLINE>
<TEXT>

     Gazetelerden birinin lezzet sütununda lahananın faydalarından söz edilirken, Padişah Üçüncü Selim'in de lahanayı çok sevdiği anlatılmış, kanıt olarak onun lahana üzerine yazdığı şiir yayımlanmıştı. 
     Üçüncü Selim'in "İlhami" takma adıyla yazdığı şiir şöyle 
     "Dizilmez yüz bin bir ipliğe, bamya gibi 
     Arslandır o, arabayla gezer lahana 
     Hiçbir zevk ve mutluluk anlaşıldı 
     olmazmış onsuz 
     Olur mu helva söyleşileri 
     olmasa eğer lahana 
     Layıktır, ona İlhami ne türlü öyküler yazsa 
     Lahanacım, Lahanacım, halanacım, lahana" 
     İlk bakışta Üçüncü Selim'in lahanayı çok sevdiği sanılıyor. Ne var ki Şair Sunay Akın'ın Öküz dergisindeki yazısını okuyanlar bu lahananın başka lahana olduğunu öğreniyor. Bu lahana Üçüncü Selim zamanında kurulmuş iki cirit takımından birinin adı.. Diğer takımın adı Bamya... Padişah "Lahana" takımını tuttuğu için ona övgüler düzüyor. Bamya'yı küçümsüyor. 
     Bu arada İkinci Mahmut'un Bamya takımını tuttuğunu, ancak 1827 yılında hem Lahana hem Bamya takımlarını lağvettiğini ekleyelim... 
     
     İslam çupi 
Gönlü ve yüreği, 
Hayal gücü 
Yazı yeteneği 
Sosyal duyarlığı 
İnsan sevgisi 
Senin kadar 
büyük bir 
başkası zor gelir 
Dünya’ya 
Sevgili İslam 
Abi... 
Nur içinde 
yatasın      
     
Turistik hesap      Bu yıl ortalıkta fazla turist görmedik. Ama Turizm Bakanlığı 10 milyon gibi bir rakamdan söz ediyor. Bir sohbette konu açılınca Tuğrul Erkin bakınız ne dedi 
     - İSO Başkanı Hüsamettin Kavi İstanbul'da 750 bin yabancının çalıştığını söylüyor. Bunlar malumunuz 3 ayda bir dışarı çıkıp içeri grmek zorunda. Yılda 4 defa giriş çıkış yapsalar "3 milyon turist" gibi görünürler. Üstelik bunlar döviz getirmez, götürür... 
     
Dünden haber      DSP'li parlamenter dostumuz dün telefonda 
     - Üç gelişme bugün beni tedirgin etti, diyordu, birincisi Jandarma'nın Londra'ya heyet yolladığı haberi, ikincisi, Genelkurmay Başkanı'nın askeri rejimdeki Pakistan'ı ziyareti, üçüncüsü askerlere yakın bir isim olan Mehmet Ali Kışlalı'nın önümüzdeki dönemi irdeleyen yazısı 
     - Ne diyor Kışlalı 
     - İstikrar programlarını bunalımlı dönemler ve askeri müdaheleler izler, diyor... 
     
Yolsuzluk notu      Geçenlerde gazetelere manşet olan haberi anımsayacaksınız... 
     "Türkiye yolsuzlukta dünya dördüncüsü..." 
     Haber PricewaterhouseCoopers adlı denetleme şirketi tarafından yapılan bir araştırmayı yansıtıyordu. 
     Peki bu araştırma hangi kriterlere göre, kimler tarafından yapılmıştı Gerçekten yolsuzluğu mu ölçüyordu Amacı neydi Üzerinde duran olmadı. 
     Saydamlık Hareketi Derneği Başkanı Erciş Kurtuluş, PwC'nin raporunu almış, incelemiş... Çıkarılan sonuçları yanlış bulmuş... Özetle diyor ki 
     "PWC, denetim ve danışmanlık şirketinin hazırladığı Eksik Saydamlık Opacity raporu kamuoyuna abartılı ve hatalı biçinde yansıtılmıştır. 
     PWC'ın raporu bir yolsuzluk algılama ve ölçümleme raporu değildir. Zaten raporun adı da yolsuzluk raporu değil, 'eksik saydamlık' raporudur. Doğal olarak bu kararlarda etkili olabilecek yolsuzluk faktörüne de araştırmada yer verilmiştir. Ancak sorulan 12 sorudan sadece ikisi doğrudan doğruya yolsuzlukla ilgilidir. Diğerleri ekonomik ve mali uygulamaların saydamlığı ve önceden tahmin edilebilirliği ile ilgilidir. 
     Ankette yaklaşık 30 kişiye soru sorulmuştur. Bunlardan beşi PWC'ın kendi elemanıdır. Öte yandan sorulan sorulara alınan cevapların çoğunda Türkiye en altlarda değil ortalarda yer almaktadır. Bu soruların topluca değerlendirilmesi sonucunda Türkiye'nin nasıl olup da en alt sıralara düştüğü anlaşılmamaktadır. PwC bu çelişkiyi açıklamak zorundadır. 
     ...Gerçekleri yansıttığı çok tartışmalı olan bu raporun Türkiye'ye iki büyük zarara olmuştur. 
     a. Dünya kamuoyuna böylesine yanlış tanıtılan bir ülkeye yabancı sermaya gelmez. 
     b. Yolsuzluktan bıkmış halk kitlesi tam yolsuzlukla mücadelenin hız kazanmaya başladığını düşünerek moral kazanmaya çalışırken yeniden karamsarlığın, umutsuzluğun içine itilmektedir. 
     
     Olaydan çıkarılması gereken ders Ülkeyi böylesine ilgilendiren ve etkileyen raporları inceleyip irdelemeden gazete sütunlarına taşımayalım... 
     
     





Türban yasağı 


Lahanasever... 


Baykal'ın çizgisi 


Yeni bir günlük gazete, İmparator geliyor 


Kudüs'ten Barış da zor, savaş da 


Bölücülüğün yeni adı 


Şalk'a yeni görev .. 


Osmanlı arşivleri ve Cumhurbaşkanı 


Yabancı dili bırak Türkçeye bak 


Diasporaya cevap var 


Wiltonpark'ta Ermeni tartışması 


Semra Sultan’dan memleket meseleleri... 


Kara parayla mücadele böyle olmaz 


Slogan denince CHP 


Mevlana gibi 


Yitik kentin İslam Abisi 


Ezberlemeden içselleşir mi 


Görüldüğü gibi değil 


Öfke baldan tatlıdır, Türkiye bu işte haklıdır 


IMF'nin enflasyonu 28.3 Ayşe Hanım Teyzeminki 52.0 


Açıklamalar ve ayrıntılar 


</TEXT>
</DOC>
