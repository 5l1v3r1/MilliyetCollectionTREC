<DOC>
<DOCNO> 40463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/04/son/sonspo04.html </URL>
<DATE> 2001/09/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Basketbolda yarınki rakibimiz Hırvatistan eski baş belamız... 
</HEADLINE>
<TEXT>

     Türkiye, 32. Avrupa Erkekler Basketbol Şampiyonası'nda yarın çeyrek finalde mücadele edeceği Hırvatistan ile tarihinde 7. kez karşı karşıya gelecek. 
     A milliler, 65 yıllık tarihlerinde Hırvatistan ile bugüne dek yaptığı 6 maçın 4'ünü yitirirken, 2 maçtan da galibiyetle ayrıldı. 
     Rakibiyle yaptığı 6 maçta 382 sayı atan ortalama 63.6 Türkiye, kendi potasında ise 474 sayı ortalama 79 gördü. 
     A Milli Basketbol Takımı, tarihinde en farklı skorlu yenilgisini de yarınki rakibi karşısında aldı. 
     Hırvatistan'an ile ilk kez Almanya'da 28. Avrupa Basketbol Şampiyonası'nda 24 Haziran 1993'de karşılaşan milliler, rakibine tam 50 sayı farkla yenildi. 
     Güçlü rakibiyle Türkiye'de yalnızca 1 kez karşılaşan A Milli Takım, 30 Ekim 1996'da Ankara'da yapılan 30. Avrupa Şampiyonası Yarı Final Grubu maçında Hırvatistan'ı 4 sayı farkla yenmeyi başardı. 
     Hırvatistan ile yaptığı ilk 3 resmi maçı yitiren Türkiye, son 2 resmi maçta ise rakibine üstünlük kurdu. 
     
     






</TEXT>
</DOC>
