<DOC>
<DOCNO> 30229 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/spor/spo07a.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Rumenler tarih yazdı 
</HEADLINE>
<TEXT>

Birinci Lige çıkan Baia Mare takımı, bu hakkını 700 bin dolara başka kulübe sattı 
     ROMANYA’DA ekonomik kriz, bir takımın hayalini kurup, sonunda yakaladığı birinci ligde oynama hakkını satmasına neden oldu. Geçen sezon ikinci ligi ikinci sırada tamamlayan ve baraj maçını kazanan Baia Mare, ağır mali yükün altından kalkamayacağını anlayınca hakkını satışa çıkardı. Barajda yenilen ve kural gereği lige çıkması gereken F.Suceava para bulamayınca, ihale 700 bin dolar veren FCM Bacau’da kaldı. 
     HAGİ’NİN ülkesinde ilk kez yaşanan olay şok etkisi yaratırken, Baia Mare’nin Alman başkanı Heinrich Schorsch’un baştan beri planının, bu hakkı önce kazanıp, sonra satmak olduğu iddia edildi. 450 bin dolar öneren Rocar ve 500 bin dolar veren Bihor Oradea’yı reddeden Başkan Schorsch, sonunda FCM Bacau’nun teklifine "evet" dedi. Birinci ligi 14. sırada tamamlayan Bacau, baraj maçında Hagi’nin takımı Farul’a elenmişti. 
     



 SPOR 
























</TEXT>
</DOC>
