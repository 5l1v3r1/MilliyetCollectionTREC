<DOC>
<DOCNO> 29924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sondun17.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Meksika Devlet Başkanı basın sözcüsüyle evlendi 
</HEADLINE>
<TEXT>

     Meksika Devlet Başkanı Vicente Fox, basın sözcüsü Martha Sahagun ile evlendi. 
     Devlet Başkanlığı sözcüsü Victon Suverza, çiftin Los Pinos'taki Devlet Başkanlığı konutunda dünya evine girdiğini kaydetti. 
     Fox'un, ülkeye resmi bir ziyarette bulunan İspanya Başbakanı Jose Maria Aznar'ı karşılama töreninden yaklaşık 2 saat önce evlendiği belirtildi. Çiftin evlilik töreni ve balayı planları hakkında henüz ayrıntı verilmedi. Vicente Fox 59 Guanajuato eyaleti valisiyken, kendisiyle çalışmaya başlayan ve İngiltere'nin Cambridge Üniversitesi'nden master derecesi alan 49 yaşındaki Sahagun'un sözcülük görevinden istifa edeceği belirtiliyor. İlk eşlerinden ayrılan çiftin 2000 yılındaki Devlet Başkanlığı seçim kampanyası sırasında birbirlerine yakınlaştıkları kaydediliyor. 







</TEXT>
</DOC>
