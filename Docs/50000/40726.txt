<DOC>
<DOCNO> 40726 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/magazin/mag00.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Taze evli Erbiller ilk İstanbul gecesini Milliyet’le geçirdi... 
</HEADLINE>
<TEXT>
Düğün hediyesi villa 
Mehmet Ali Erbil, eşi Sedef’i İstanbul’un gece hayatıyla tanıştırdı. Ünlü şovmen, eşine Yalıkavak’ta 130 bin dolara villa aldığını söyledi 
     ALİ EYÜBOĞLU - YAŞAR ÇAKMAK 

     Boğaz’da ilk gece 
     ÜNLÜ şovmen Mehmet Ali Erbil, Ankara’da evlendiği üçüncü eşi Sedef Altıntaş’ı, İstanbul’un eğlence hayatıyla tanıştırdı. Sadece Milliyet’in izlediği gece turu Kireçburnu’ndaki Bay Balıkçı’da başladı. Erbil çiftinin yanında, ünlü şovmenin kızı Sezin, menajeri Stelyo Pipis, şarkıcı Serdar Ortaç ile onun sevgilisi Anna da vardı. 
     
     Düğün bu ay içinde 
     ERBİL, eşine evlilik hediyesi olarak bir bilezik, bir yüzük ve Bodrum Yalıkavak’ta da 130 bin dolara bir villa satın aldığını söyledi. "Düğün bu ay içinde ama tarihi ve yeri kararlaştırmadık" diyen Erbil şöyle devam etti "Düğün ya İstanbul’da ya Kıbrıs’ta olacak. Kıbrıs’a karar verirsek, davetlileri özel uçakla götürüp getireceğiz." 
     
     Üniversite değiştirdi 
     BİLKENT Üniversitesi Mimarlık Fakültesi İletişim Tasarımı Bölümü’nden, Bilgi Üniversitesi İletişim Fakültesi Görsel İletişim Tasarım Bölümü’ne yatay geçiş yapan Sedef Erbil, gece boyunca durgundu. Yüzünde, annesinden, Ankara’dan ve çok sevdiği okulundan ayrılmanın hüznü vardı. 
     
     Sedef Erbil biraz durgundu 
     Sedef Erbil, gece boyunca durgundu. Sebebini sorduğumuzda "Başım ağrıyor, sigara içince geçer" dedi. Sedef Erbil balıkçıda bir değil, birkaç sigara içti ama eğlencede şovmen eşine eşlik etmekte güçlük çekti. 
     
     Balık seçmek özen ister 
     Erbil çifti, önce balıkçıya gitti. Mehmet Ali Erbil, balıkları bizzat seçti. Erbil çifti daha sonra tavernaya geçti. Tavernada eğlenen Semra Özal ile kızı Zeynep Özal, Erbil çiftini tebrik ettiler. 
     



 MAGAZİN 













</TEXT>
</DOC>
