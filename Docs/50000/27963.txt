<DOC>
<DOCNO> 27963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/guncel/gun08.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Liderlere zek testi yapılmalı mı 
</HEADLINE>
<TEXT>

ÇAPRAZ ATEŞ 
     ESRA KURT 

     Atatürk Üniversitesi Tıp Fakültesi Beyin Cerrahisi Kürsü Başkanı Prof. Dr. İsmail Hakkı Aydın, "Milletvekillerine ve liderlere zek testi yapılmalı" sözleri nedeniyle, altı yıl önce "TBMM’ye hakaret" ten soruşturma geçirdi. Aynı öneri yıllar sonra, Dünya Nöroloji Federasyonu Başkanı Dr. James Toole tarafından yapıldı. Bu öneri, siyasetçiler ve bilim adamları arasında yeni bir tartışma yarattı. Liderlere zeka testi yapılmalı mı İşte değerlendirmeler... 
     
     Prof. Dr. Acar Baltaş 
Yakışıksız buluyorum      "Politik liderlere zeka testi yapılmalı" sözünü yakışıksız buluyorum. O zaman "cerrahlara da yapılmalı" derim. Genel olarak bakarsak, zeka testine gerek yok. Çünkü, liderler her davranışlarıyla toplumun önünde olan insanlardır. Zeka ve yetenekleriyle ilgili olarak, çevrelerine herkesten daha çok delil sunarlar. Bir lideri, kavramsal düşünce, analitik düşünce becerisi ve duygusal olgunluklarına bakarak ölçebiliriz. Liderlerin eylemlerine bakınca, bunları gayet somut olarak görürüz. Liderler, her an gözlem altındadır. Herkesten daha çok sınanırlar. Zeka testini hangi durumlarda yapıyoruz, ona bakmak lazım. 
     
     Ahmet Tan DSP Milletvekili 
Zekayla ilgili problem yok      Bir milletvekili böyle bir sorunun muhatabı olamaz. Çünkü milletvekili, taraftır. Liderler, tek başına değildir. Peşlerinden gidilen insanların, kendileri hakkında yorum yapmaları doğru olmaz. Bilimadamı herhalde beyinlerle ilgilidir, konumlarla değil. Liderlik lafı ettiği anda siyaset yapıyor, gereksiz polemik ortaya çıkıyor. Türkiye’de, liderlerin zekalarıyla ilgili bir problem yaşanmıyor. Türkiye’nin problemi yapısal. Bunun faturasını da tek başına lidere çıkarmak haksızlık. Test uygulanması gereken konu liderler değil, demokratik yapılar, halkın refleksleri, duyarlılığıdır. Türkiye’nin zekayla ilgili bir sorunu yok. Türkler’in pratik zekasının bulunduğu, kurduğu devletlerden belli. 
     
     Prof. Dr. İsmail Hakkı Aydın Atatürk Ü.Tıp Fak. 
Yaşlanınca beyin fonksiyonu azalır      "Milletvekillerine ve liderlere zeka testi yapılmalı" dedik, soruşturma yedik. Ne vatan hainliğimiz, ne TBMM’ye hakaretimiz kaldı. Doğru olanları biz söyleyince olmuyor, soruşturma geçiriyoruz. Bir kişi ya da kuruluşu hedef almak için bu açıklamayı yapmadım. Ben beyin cerrahıyım. Bilimsel bilgilerim ışığında beyanat vermiştim. Hala aynı görüşteyim. İnsanlar yaşlanınca, beyin fonksiyonları azalır. Bu doğaldır. "Ehliyet almak için başvuran vatandaşı hekim muayenesinden geçiriyoruz. Silah almak için başvuranı da geçiriyoruz. Devlet kademesinde görev alacak olanların muhtardan, belediye başkanına, bakanlara, milletvekillerine varıncaya kadar, hekim muayenesinden geçmesi gerekmez mi" demiştim. Bu sözlerimi hakaret kabul ettiler. Ancak, değildi. 
     
     Doç. Dr. Gökhan Çapoğlu DTP Genel Başkanı 
Yaptıkları iş göstergesi      Liderlere zeka testine gerek yok, çünkü yaptıkları işler onların zekasını zaten gösteriyor. Ayrıca bir milletvekili grubu, genel başkan ya da lider, ülkesini batırıyorsa, bunun için zeka testi yapmaya da gerek yok. Kötü niyetli bir insanın ülkenin soyulmasına göz yummasına, zeki olsa da müsaade edilemez. Demokratik bir ülkede, görüş belirtme özgürlüğü vardır. "Liderler zeka testinden geçmelidir" diyen bir bilimadamının suçlanmasını da doğru bulmuyorum. 
     
     Sema Pişkinsüt Bağımsız Milletvekili 
Son derece doğal      Bilimin kabul ettiği ortamlarda kendisi için değil çevresi ve toplum için yapılmalı. Ancak bu konu bizim ülkemiz için konuşulduğunda sanki ruh sağlıkları bozukmuş gibi algılanıyor. 
     Oysa son derece doğal, bilimsel ve insanı koruyan, toplumu daha ileriye taşıyan bilinçli yaklaşımdır. 
     



 GÜNCEL 



















</TEXT>
</DOC>
