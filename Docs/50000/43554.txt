<DOC>
<DOCNO> 43554 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/22/yasam/yas02.html </URL>
<DATE> 2001/09/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayıp kıta Atlantis Cebelitarık’ta çıktı 
</HEADLINE>
<TEXT>

Bir Fransız bilim adamı, Platon'un 11 bin yıl önce sulara gömüldüğünü yazdığı efsanevi kıta Atlantis’in, Buzul Çağı’nın kurbanı olduğunu ileri sürdü... 
     DIŞ HABERLER SERVİSİ 

     Antik metinlerde sayısız efsaneye konu olan, nerede olduğuna ilişkin yüzlerce teori üretilen kayıp kıta Atlantis'in, Atlantik Okyanusu'ndan Akdeniz'e açılan geçit olan Cebelitarık Boğazı'nda olduğu iddiası ortalığı karıştırdı. İddiayı, Fransa'nın Aix en Provence kentindeki Akdeniz Üniversitesi bilim adamlarından Jacques Collina Girard gündeme getirdi. Girard'a göre, Atlantis, İspanya ile Fas'ı ayıran Cebelitarık Boğazı'nın ortasındaki Spartel Adası'nın çevresinde yer alıyor. Girard bu tezini de, o dönemlerde yaşanan Buzul Çağı'nın sona ermesiyle deniz seviyesinin yükselmesi iddiasına oturtuyor. Bu teze göre, Cebelitarık'taki deniz seviyesi, 19 bin yıl önce bugünkünden 130 metre aşağıdaydı. 
     
H l soru işaretleri var      Saygın bilim dergisi New Scientist'ta da yayımlanacak bulgulara göre, bu dönemlerde kurulan Atlantis, Buzul Çağı’nın sonunda, Platon'un Timaios’ adlı eserinde bahsettiği yavaş yavaş sular altında kaldı. Atlantis'i Paleolitik Dönem insanlarının izini sürerken tesadüfen bulduğunu ve bulgularının Platon’un metinleriyle örtüştüğünü söyleyen Girard, bazı noktalara ise açıklık getiremiyor. Örneğin Platon'un Atlantis'i 'Libya ve Atlantis'in toplamından daha büyük bir alana kuruluyken', Girard'ın Atlantis'i 'Spartel Adası', büyük bölümü sulara gömülmeden önce bile 14 km uzunluğunda ve 5 km genişliğinde olan bir kara parçası. Platon'un, 'Atlantis'in sonunu volkanik patlamalar getirdi' iddiası da Girard'ı sıkan başka bir konu. Girard, bu iddiayı da, "Atlantis'in sonunu çekici ve dehşet verici kılabilmek için Platon bu ayrıntıyı eklemiş olabilir" diye açıklıyor. 
     
     



 YAŞAM 
















</TEXT>
</DOC>
