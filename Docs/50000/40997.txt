<DOC>
<DOCNO> 40997 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/07/son/sonspo15.html </URL>
<DATE> 2001/09/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Beşiktaş'ta Kjaer sevinci... 
</HEADLINE>
<TEXT>

     Beşiktaş'ta, sağ el 4. parmağında çatlak belirlenen kaleci Peter Kjaer'in, Samsunspor maçında forma giyebileceği bildirildi. 
     Kulüp doktoru Yalçın Yavuzer, Kjaer'i bandaj uygulayarak Samsunspor karşısında oynatabileceklerini ifade ederek, ''Kjaer, bize ağrı hissetmediğini ve oynamak istediğini söyledi. Teknik direktör Christoph Daum da bu kalecinin oynamasını istiyor. Herhangi bir sorun yok ve Samsunspor karşısında forma giyebilir'' diye konuştu. 
     Yavuzer, Ahmet Dursun'un sakatlığının geçmediğini ve golcü futbolcunun Samsunspor maçında oynayamayacağını belirtirken, hafif sakatlıkları bulunan Sertan ve Ahmet Yıldırım'ın ise Samsunspor deplasmanında forma giyebileceklerini sözlerine ekledi. 
     Siyah-beyazlılar, 9 Eylül Pazar günü yapacakları Samsunspor maçı için yarın Samsun'a gidecek. 
     Fulya Tesisleri'nde yarın sabah son çalışmasını yapacak olan Beşiktaş, öğleden sonra da özel uçakla Samsun'a hareket edecek. Bu arada siyah-beyazlılar, bu akşam basına kapalı yapacakları antrenmanla Samsunspor maçı hazırlıklarını sürdürecek. 
     
     






</TEXT>
</DOC>
