<DOC>
<DOCNO> 3167 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/sanat/san02.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Tırıl ile Kaygusuz’a öykü ödülü 
     2000 yılında öykü dalında verilen Cevdet Kudret Edebiyat Ödülü, Zehra Tırıl’ın "Odalarda Annem Yok" adlı kitabıyla Sema Kaygusuz’un "Sandık Lekesi" adlı kitabı 
     arasında paylaştırıldı. 
     Feride Çiçekoğlu, Nursel Duruel, Konur Ertop, Selim İleri ve Osman Şahin’den oluşan seçici kurul, gerek Anadolu yaşamından, gerek büyük kent dünyasından ortak bir malzemeyi içten, özlü ve sıcak bir anlatımla yer yer yeni biçim denemeleriyle işleyen bu yapıtları, bir yandan da toplumun içinden tipler çıkarmalarıyla ödüle layık görmüştür. 
     
     Bilgisayar ortamında şair ve şiir 
     Metropol Multimedya tarafından çıkarılan iki 
     CD, kitapseverlere farklı tadlar yaşatacağa benziyor. "Yaşayan Türk Şiiri 1-2 Living Turkish Poetry 1-2", bu CD’lerden ilki ve bir derleme. Şiiri bilgisayar ile buluşturan bu çalışmada, aralarında Can Yücel, Melih Cevdet Anday, Ece Ayhan, İlhan Berk, Arif Damar, Ahmet Oktay ve Özdemir İnce’nin de bulunduğu 23 şairin ses, söz ve görüntüleriyle bir arada belgelenen toplam 53 şiir yer alıyor. CD’nin piyasa fiyatı 45 dolar. İkinci CD ise Arif Aşçı’nın İran, Hindistan, Pakistan, Çin, Tibet, Hong Kong ve Moğolistan’dan mek n ve insan manzaralarını içeren fotoğraf ve gezi filmlerden oluşuyor. "Asya’da İnsan ve Mek n" isimli CD’nin fiyatı 35 dolar. 
     


 SANAT 











</TEXT>
</DOC>
