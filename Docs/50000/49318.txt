<DOC>
<DOCNO> 49318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/dunya/adun.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Destek kaybetti 
</HEADLINE>
<TEXT>

Afganistan'a düşen füzeler adresini şaşırıp sivilleri vurdukça Bush'un arkasındaki destek de hızla eriyor 
     DIŞ HABERLER SERVİSİ 

     Afganistan'a düzenlenen operasyonlarda "yanlışlıkla" yerleşim birimlerinin vurulması sonucu ölen sivillerin sayısı Taliban'ın verdiği rakamlara göre 1000'i aşarken, Başkan George Bush'un arkasındaki destek de giderek azalıyor. Son olarak ABD uçaklarının dün sabah başkent K bil'e düzenlediği bombardımanda 11 sivil öldü. 
     Görgü tanıklarının ifadesine göre, K bil'in Şar Kala Mahallesi’ne düşen bomba 3 evin yıkılmasına neden oldu ve 8'i çocuk 11 sivil hayatını kaybetti. 
     
     9 çocuk daha öldü 
     Bu arada, Katar'dan yayın yapan El Cezire televizyonundaki haberde, K bil'e yönelik Amerikan bombardımanında 9'u çocuk olmak üzere en az 15 kişinin öldüğü belirtildi. Haberde, Amerikan uçaklarının gece boyunca bombardımana devam ettiği ve ölen çocuklardan 6'sının cesedinin bir camiye getirildiği, 3 çocuğun cesedine ise h l ulaşılamadığı vurgulandı. 
     
     Yetersiz görüyorlar 
     Afganistan'da sivil hedefleri ve Kızılhaç depolarını vuran hatalı füzeler ve art arda yaşanan şarbon vakaları, Bush'a halktan büyük eleştiri gelmesine yol açıyor. Newsweek dergisinin yaptırdığı kamuoyu yoklamasına göre, halkın yüzde 88'i operasyonu desteklerken, yüzde 43'ü Bush yönetiminin biyoterörizm tehdidi karşısında aciz kaldığını düşünüyor. 
     



 DÜNYA 













</TEXT>
</DOC>
