<DOC>
<DOCNO> 24047 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/yazar/tamer.html </URL>
<DATE> 2001/05/30/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Rekabet Kurumu'ndan bakana bilgi notu 
</HEADLINE>
<TEXT>

     DSP milletvekili Uluç Gürkan'ın, Rekabet Kurumu ile ilgili olarak 5 Mayıs'ta TBMM'ye verdiği ve Sanayi Bakanı Ahmet Kenan Tanrıkulu'dan yazılı yanıtlamasını istediği soru önergesine geçenlerde köşemizde yer vermiştik. 
     Gürkan, Rekabet Kurumu'nun neden çalışan sayısından 50 fazla lojman edindiğinden, görev süresi dolan 5 eski kurul üyesinin hangi gerekçeyle danışman yapılarak kendilerine başkan yardımcısı düzeyinde maaş ödenmesine kadar önergesinde pek çok soru sormuştu. 
     Sanayi Bakanı Tanrıkulu, bu soruların yazılı yanıtlarını Rekabet Kurumu'ndan istemiş. Rekabet Kurumu Başkanı Prof. Dr. Tamer Müftüoğlu da, hazırladığı ayrıntılı yanıt metnini hem bakanlığa, hem de köşemize gönderdi. Ayrıca telefonla arayıp bilgi de verdi. 
     Bankacılık Düzenleme ve Denetleme Kurulu BDDK üyelerinin yeniden belirleneceği, Enerji Üst Kurulu'nun oluşturulmakta olduğu, özetle üst kurullar konusunun sıcak gündem maddelerinden biri haline geldiği şu günlerde, Rekabet Kurumu Başkanı Prof. Müftüoğlu imzasıyla Sanayi Bakanı Tanrıkulu'ya gönderilen yazılı metinden özet bölümler aktarıyoruz 
     
     61 lojman boş 
     " Kurumumuzdaki toplam 435 kadrodan 317'si fiilen kullanılmaktadır. Kuruma ait 307 lojmandan 272'si Ankara'da, 35'i de İstanbul'dadır. 246 lojman kurum personeline tahsis edilmiştir. Henüz tahsisi yapılmayan 61 lojmandan 17'si İstanbul'dadır. 
     Nitelikli eleman istihdamı konusunda üst kurullar arasındaki yoğun rekabet nedeniyle bu kuruluşlardan çoğu, personeline lojman sağlamaktadır. Rekabet Kurumu'nun uzman yardımcıları için verebildiği ücretin, anılan kurumlardan bazılarına göre düşük olması, kurumumuzun lojman gibi diğer teşvik unsurları üzerinde yoğunlaşmasını gerektirmiştir. 
     Kurul'un artan faaliyetlerine paralel olarak iş yoğunluğunun önemli bir kısmının İstanbul'a kayacağı düşünülerek İstanbul'da bölge temsilciliği kurulmuş ve İstanbul'da görevlendirilecek personel için lojman alımı yapılmıştır. Ancak meslek personelinin İstanbul'da ikamet etmesi gereğinin yakın gelecekte söz konusu olmadığının anlaşılması üzerine, İstanbul'daki boş lojmanların satışı amacıyla çalışmalara başlanmıştır. 
     
     Harcırahlar 350 - 400 dolar 
     Kurumun faaliyete geçtiği 1997'den bu yana Başkan Tamer Müftüoğlu 13, Kurul 2. Başkanı Kemal Erol 9, kurul üyeleri İsmet Cantürk 6, Nejdet Karacehennem 6 defa, 1999'da göreve başlayan Ali Ersan Gökmen 8, R. Müfit Sonbay 4, Kubilay Atasayar 6, Şevki Murat Gencer 7 defa, 2001 yılında görevden ayrılan üyeler Mehmet Zeki Uzun 5, Sadık Kutlu 6, Mustafa Parlak ise 5 defa uluslararası toplantılara katılmışlardır. Toplantılara katılanlara, kurum harcırah yönetmeliği çerçevesinde yevmiye ve konaklama bedeli olarak kurul başkanına brüt 400, üyelere 350 dolar ödenmiştir. 
     Kurumumuzda mevcut 34 araçtan 11'i başkan ve üyelere tahsisli, 4'ü taşıma amaçlı, 5'i İstanbul bölge temsilciliğine tahsisli, geri kalanı kurum hizmetlerinde kullanılmaktadır. 
     Görev süresi dolan Bahattin Elçi, Salih Zeki Bengü, Aydın Emre, Mehmet Zeki Uzun ve Sadık Kutlu, Rekabetin Korunması Hakkındaki Kanun'un 38. maddesi ve Devlet Memurları Kanunu'nun 93. maddesine göre deneyimlerinden istifade edilmek üzere başdanışman olarak atanmıştır. 
     Danışmanlara kurum personeline tanınan haklar dışında herhangi bir hak tanınmamış olup, anılan bağlamda kendilerine araç tahsisi yapılmamıştır. Danışmanların personel yönetmeliği esasına göre kurul tarafından belirlenen maaşları ise başkan yardımcısı statüsündedir." 
     
     







Köylüler gelecek 


Bizim ülke'den 


Yalman'dan Ecevit'e sitem 


57 cep telefonu olan müdür kim 


Bıçak sırtındaki dengeler altüst olursa... 


İki ameliyat 


YÖK'te zor günler 


Nasıl bir Avrupa 


Kuzu kuzu’ değil kurt kurt’ 


Eximbank yelken açıyor... 


Bakanlar Kurulu'ndan bilgi mi sızıyor 


Birileri kalkıp sorsa... 


Rekabet Kurumu'ndan bakana bilgi notu 


Hoşgörü sınırsız 


Derviş bunun için gelmiş olmalı 


Kelkit’in altı bağlar 


Üçer konuştu Hamiline hisse bizim 


</TEXT>
</DOC>
