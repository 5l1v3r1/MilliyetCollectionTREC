<DOC>
<DOCNO> 5266 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy03a.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Savcı'ya Adliye'de yeni isim 
</HEADLINE>
<TEXT>
Siyasilerin korkulu rüyası 
     ERSAN ATAR Ankara 

     Ankara Cumhuriyet Başsavcı Vekili Bekir Selçuk, Fevzi Şıhanlıoğlu'nun ölümünü soruştururken MHP milletvekilleri Mehmet Kundakçı ve Cahit Tekelioğlu hakkında "yakalama emri" vermekte gecikmeyince yargı çevrelerinde "cesur yumruk" olarak nitelendirildi. 
     DYP ve MHP arasında karşılıklı açıklamaların yapıldığı ortamda Meclis'teki kavgalı oturum için "suçüstü hükümleri"nin uygulanmasına karar veren Selçuk, Ankara Adliyesi'nde kilit bir noktada bulunuyor. Adliye'deki görev paylaşımı gereği milletvekilleri hakkındaki soruşturmaları yürütten Selçuk, "siyasilerin korkulu rüyası" olarak nitelendiriliyor. 
     MHP milletvekilleri hakkında yakalama emri verdiğini açıklarken "Benim için kim olursa olsun ortada bir suç varsa gereğini yaparım" diyen Selçuk, verdiği bu kararla özellikle DYP'den gelen "Başsavcılık olaya müdahale etmekte gecikti" eleştirilerine de açık bir "yanıt" vermiş oldu. 
     Selçuk uzun süre Diyarbakır DGM Başsavcılığı'nı yürüttü. Burada özellikle Hizbullah'ın ilk çıkış yıllarında görev yapan Selçuk, bu örgüte karşı yürüttüğü soruşturmaların ardından dönemin Adalet Bakanı kapatılan RP'li Şevket Kazan ile ters düştü. Bunun üzerine Selçuk, "tenzil - i rütbe" sayılan bir kararla Ankara Başsavcı Vekilliği'ne atandı. 
     Bu göreve getirildikten sonra birçok siyasi hakkında fezleke hazırlayan Selçuk, DYP Genel Başkanı Tansu Çiller'in eşi Özer Çiller aleyhine açılan davalarda mahkemelerin sanık lehine verdiği kararları temyiz etti. 
     Meclis Genel Kurul Salonu'nun yenilenmesi sırasında yapılan usulsüzlüğe karıştığı gerekçesiyle eski Meclis Başkanı Mustafa Kalemli hakkında ağır bir fezleke hazırladı ve yargılanmasını sağladı. 
     Ankara içindeki cezaevlerinden de sorumlu olan Selçuk, 10 tutuklu ve hükümlünün öldüğü Ulucanlar Cezaevi operasyonunda akan kan nedeniyle eleştirilere hedef oldu. Selçuk, bu olaydan sonra tutuklu ve hükümlüler ile operasyona katılan güvenlik görevlileri hakkında dava açtı. 
     Diyarbakır'dayken işadamı Sakıp Sabancı'nın Kürtçe TV'ye destek yönündeki açıklamaları nedeniyle soruşturma açan Selçuk, Ankara'ya geldikten sonra birçok siyasi hakkında fezleke hazırladı. Selçuk, DYP Genel Başkanı Tansu Çiller'i de soruşturan, ancak Anayasa'daki hükümlere takılan Selçuk, Çiller'in eşi Özer Çiller aleyhine açılan davalarda mahkemelerin sanık lehine verdiği kararları temyiz etti. 
     


 SİYASET 




















</TEXT>
</DOC>
