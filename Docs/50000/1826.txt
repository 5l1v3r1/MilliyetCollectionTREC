<DOC>
<DOCNO> 1826 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/yasam/yas01.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Kendi’ radyasyonumuzu kendimiz ölçeceğiz 
</HEADLINE>
<TEXT>
Radyasyon uyarı ağı genişliyor... 
Anayurdu dörtbaştan kaplayacak’ Radyasyon Erken Uyarı Sistemi istasyonları sayesinde, en ufak nükleer zerrecik bile anında tespit edilecek... 
     SERHAT OĞUZ İstanbul 

     Türkiye Atom Enerjisi Kurumu TAEK , Ukrayna’daki Çernobil nükleer santralinde yaşanan facia sonrası gereken önlemleri almayı sürdürüyor. 
     TAEK’in bu konudaki en önemli önlemlerinden birini de, herhangi biryerden gelecek radyasyon tehdidine karşı Türkiye’yi zamanında uyaracak cihazlar oluşturuyor. TAEK uzmanları, kendi mühendisleri tarafından geliştirilen Radyasyon Erken Uyarı Sistemi’ni hızla tüm Türkiye’ye yayıyor.Yetkililerin ifadesine göre, şimdiye kadar Türkiye çapında 32 noktaya kurulan Radyasyon Erken Uyarı İstasyonu sayısı, bu yıl içinde 100’e ulaşacak. 
     
     Öncelik Trakya’ya 
     Gelecek yıllarda ise yüzlerce istasyon, radyasyon tehdidine karşı nöbet tutacak. 
     Sistem, komşu ülkelerden gelecek radyasyon tehlikesini ve istasyon çevresinde bulunan radyoaktif maddelerin yaydığı ışınları algılayabilecek. Çekmece Nükleer Araştırma ve Eğitim Merkezi Müdürü ÇNAEM Yaşar Özal, Ermenistan’da bir, Bulgaristan’da altı nükleer santral bulunduğunu, bu nedenle radyasyon uyarı istasyonlarını ilk aşamada Karadeniz ve Trakya’ya kurduklarını söyledi. 
     
     Ucuza yapıp satacağız 
     ÇNAEM Elektronik Bölüm Başkanı Necati Küçükarslan, da kendi imkanlarıyla cihazı son derecu ucuza’ çıkardıklarını söylüyor. 
     Küçükarslan’a göre yurtdışında 15 bin dolar olan akıllı prop’ adı verilen radyasyon ölçer cihaz, Türkiye’de yaklaşık bin dolara mal ediliyor. Küçükarslan, "Şimdi bunun yabancı ülkelere satma girişiminde bulunuyoruz. Maddi kazancından çok, Türk mühendislerinin başarılı bir çalışmasını yurtdışında kullanılmasından gurur duyarız" diyor. 
     
     
     


 YAŞAM 
























</TEXT>
</DOC>
