<DOC>
<DOCNO> 24532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur07.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Aman yediklerinize dikkat edin Bursa'da 200 kişi hastanelik oldu 
</HEADLINE>
<TEXT>

     Bursa'da, Benaş Gıda Yemek Sanayi'nin yemeklerinden zehirlenen yaklaşık 200 kişi, çeşitli hastanelerde tedavi altına alındı. 
     Demirtaş Organize Sanayi Bölgesi'nde DOSAB kurulu Benaş Gıda Yemek Sanayi'nin, yemek servisi yaptığı Mega Tekstil, Ermetal Eşya Sanayi, Real Teknik ve CarrufurSa'da çalışan yaklaşık 200 kişi, dün akşam yedikleri yemeğin ardından rahatsızlandılar. 
     Baş dönmesi ve mide bulantısı şikayetiyle, SSK Bursa Bölge Hastanesi, Uludağ Üniversitesi Tıp Fakültesi Hastanesi, Göğüs Hastalıkları Hastanesi, Özel Konur Hastanesi ile Özel Bursa Hastanesi'ne kaldırılan yaklaşık 200 kişi, ''gıda zehirlenmesi'' teşhisiyle tedavi altına alındı. 
     Olayla ilgili soruşturma başlatan jandarma ekipleri, Benaş Gıda Yemek Sanayi'nin yetkilileriyle gıda mühendislerinin ifadelerine başvururken, yemek numuneleri de incelenmek üzere, İl Sağlık Müdürlüğü'ne bağlı Hıfzıssıhha Laboratuvarı'na gönderildi. 
     Hastaların hayati tehlikesinin bulunmadığı, taburcu işlemlerine başlandığı bildirildi. 
     
     







</TEXT>
</DOC>
