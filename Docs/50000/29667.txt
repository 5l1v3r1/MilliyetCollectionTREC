<DOC>
<DOCNO> 29667 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/son/sonspo10.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Samsunspor'dan Tümer ve İlhan için son karar "Takasa hayır..." 
</HEADLINE>
<TEXT>

     Samsunspor'da iç ve dış transfer çalışmaları sürerken, basın sözcüsü Suat Çalık, ''Futbolcularımızın bonservis ücretleri bellidir. Kimse takas için kapımızı çalmasın. Para bir yana, futbolcu bir yana'' dedi. 
     Müslim Can'la 1 yıllık sözleşme imzalayan Samsunspor, satış listesine koyduğu Ali, İmdat, Ercan, Hakkı, Göksel ve Baidoo ile görüşmelerini sürdürüyor. Beşiktaş'ın transfer listesinde bulunan İlhan ve Tümer'in durumlarındaki belirsizlik ise yerini koruyor. 
     Samsunspor'un ''Takas''la verilecek futbolcusunun bulunmadığını belirten basın sözcüsü Suat Çalık, A.A muhabirine şunları söyledi 
     ''Biz sezon sonunda sözleşmesi biten tüm futbolcuları satış listesine koyduk. Listede bonservis bedelleri de açıkca bellidir. Eğer bizden futbolcu almak isteyen varsa, gelsin bonservis bedeli üzerinde tartışalım ve bir karara varalım. Şunu öncelikle söyleyeyim, takas yapmak istemiyoruz. Böyle bir düşünce ile kimse bizi aramasın. Özellikle İlhan ve Tümer konusunda çok ciddiyiz. Para bir yana, futbolcu bir yana. Fenerbahçeli Celil ile Ali'nin takası da sözkonusu değil. Celil bizim evladımız. Ancak, böyle bir durum yok.'' 
     
     






</TEXT>
</DOC>
