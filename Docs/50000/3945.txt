<DOC>
<DOCNO> 3945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/25/son/sontur27.html </URL>
<DATE> 2001/01/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Muhsin Gür tutuklanması istemiyle Yedek Hakimlik'te 
</HEADLINE>
<TEXT>

     ''Beyaz Enerji Operasyonu'' kapsamında gözaltına alınan ve bugün Ankara DGM'ye sevk edilen TEAŞ Santral Proje Daire Başkanı Muhsin Gür, tutuklanması istemiyle Yedek Hakimliğe sevk edildi. 
     Jandarma Genel Komutanlığı Kaçakçılık ve Organize Suçlarla Mücadele Daire Başkanlığı ekiplerince gözaltına alınan ve jandarmadaki sorgusu tamamlanan Gür, gece Keçi"ren'deki Adli Tıp Kurumu'nda sağlık kontrolünden geçirildi. Soruşturmayı yürüten DGM Cumhuriyet Savcısı Talat Şalk, ifadesini aldığı Gür'ü, ''4422 Sayılı Çıkar Amaçlı Suç Örgütleriyle Mücadele Yasası'na muhalefet ettiği'' ve ''haksız menfaat sağladığı'' gerekçesiyle tutuklanması istemiyle Yedek Hakimliğe sevk etti. TEAŞ Santral Proje Daire Başkanı Gür'ün ifadesini, Nöbetçi Ankara 2'Nolu DGM'nin Yedek Hakimi Ramazan Aksan alıyor. 




</TEXT>
</DOC>
