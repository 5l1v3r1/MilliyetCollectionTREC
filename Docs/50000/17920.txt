<DOC>
<DOCNO> 17920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/siyaset/asiy.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji Davası açıldı 
</HEADLINE>
<TEXT>
Top artık Meclis'te 
DGM Başsavcısı Cevdet Volkan, Enerji Bakanı Cumhur Ersümer’in adı iddianamede tanık ve sanık ifadelerinde geçiyor, karar Meclis’in’ dedi 
     GÖKÇER TAHİNCİOĞLU Ankara 

     Enerji ve Tabii Kaynaklar Bakanlığı ve TEAŞ’ta santral ihalelerinde gerçekleştirilen yolsuzluklara ilişkin "Beyaz Enerji" davası açıldı. Ankara DGM Başsavcısı Cevdet Volkan, "Enerji Bakanı Cumhur Ersümer’in adı iddianamede, tanık ve sanık ifadelerinde geçiyor ve olaylarla bağlantı kurulduğu ölçüde yer buluyor. Karar Meclis’in" açıklamasını yaptı. 
     60 sayfalık iddianameyi hazırlayarak, geçen hafta Başsavcılığa veren DGM Savcısı Talat Şalk, sabah saatlerinde DGM’deki odasına geldi. Başsavcı Cevdet Volkan bir süre sonra Şalk’ı odasına çağırdı ve iddianame üzerindeki incelemesini tamamladığını bildirdi. Volkan ve Şalk daha sonra yaklaşık 3 saat süren bir toplantı yaptılar. 
     
Değişiklikleri görüştüler      Toplantının ardından Başsavcı Volkan, iddianameyi üzerinde belirlenen değişikliklerin yapılması amacıyla Savcı Şalk’a iletti. Volkan ve Şalk daha sonra yeniden bir araya gelerek değişiklikler üzerinde çalıştılar. Değişikliklerin usule ilişkin ve teknik yönden olduğu öğrenildi. İçeriğe fazla dokunulmadığı bildirildi. 
     
Başsavcı Cevdet Volkan noktayı koydu Bakan olmasa soruştururduk      Beyaz Enerji davasının açılmasının ardından Savcı Şalk’la bir basın toplantısı düzenleyen DGM Başsavcısı Volkan, siyasi baskı görmediğini söyledi ve basının soruşturmaya ilgisinden yakındı 
ANKARA Milliyet 
     Beyaz Enerji soruşturmasının tamamlanıp davanın açılmasının ardından DGM Başsavcısı Cevdet Volkan ve soruşturmayı yürüten Savcı Talat Şalk, düzenledikleri ortak basın toplantısında iddianameyle ilgili bilgi verdi. 
     Gergin bir ortamda gerçekleşen basın toplantısında Volkan, Enerji Bakanı Cumhur Ersümer hakkındaki sorulara, "İsmi iddianamede geçiyor. Bakan olmasa soruştururduk" dedi. Toplantıda, soruşturmayı yürüten DGM Savcısı Talat Şalk sessizliğiyle dikkat çekti. 
     Basının, soruşturmayı aksatacak düzeyde ilgi gösterdiğini belirten Volkan, Savcı Şalk ile aralarında ihtilaf varmış gibi gösterilmesinin kendisini son derece üzdüğünü dile getirdi. Volkan’a yöneltilen sorular ve yanıtları özetle şöyle 
     
Anayasa’nın 100. maddesi olmasaydı, Ersümer sanıklar arasında olur muydu 
     Volkan Elbette. Ceza Muhakemeleri Usulü Kanunu’na göre soruşturması bizde olsaydı elbette yapılırdı. Bu şu veya bu bakan için değil, herkes için... Kimseden çekinmiyoruz. 
     
Delilleri göndeririz’Ersümer hakkında TBMM’nin kendiliğinden hareket etmesini mi bekleyeceksiniz, yoksa bilgi notu mu göndereceksiniz 
     Volkan Sayın Bakan ile ilgili kamuoyuna, basın aracılığıyla haberler ulaştırılmıştır. Bu, TBMM üyelerinin bilgisine de ulaşmıştır. O bakımdan bizim başsavcılık olarak başbakan veya bakan hakkında, kişisel olarak benim hukuki görüşüme göre soruşturma yapmamız mümkün değildir. Bizden iddianame ve delil istenince, elbette göndermekten kaçınacak halimiz yok. 
     
Siyasi baskı gördünüz mü 
     Volkan Kimden baskı görebilirim ki Sayın Adalet Bakanı ve bakanlık mensuplarının bugüne kadar bu soruşturma konusuyla ilgili bazı tutuklamalar konusunda bilgi isteme dışında, baskı sayılabilecek en ufak bir faaliyeti olmamıştır. Baskı vardır deniliyorsa, basın ve medya kuruluşlarından gelmiştir. 
Vicdanız rahat mı 
     Volkan ve Şalk Vicdanen rahatız. 
     
5 soru'da 'Beyaz Enerji'1 Beyaz Enerji Operasyonu nasıl başladı 
     Jandarma'ya gelen bir ihbar mektubuyla başladı. Mektupta, Enerji Bakanlığı'nın ihalelerinde usulsüzlükler yapıldığı iddiaları yer aldı. Soruşturma başlamadan önce bakanlıkta üst düzey bürokratlar görevden alındı. 
     
2 Kimler suçlandı 
     Soruşturmanın başından bu yana TEAŞ Genel Müdürü Muzaffer Selvi, Yardımcısı Ünal Peker, Devlet eski Bakanı ve TEAŞ eski Yönetim Kurulu Başkanı Birsel Sönmez, Enerji Bakanlığı Müsteşar Yardımcısı Mustafa Mendilcioğlu, Enerji İşleri Genel Müdürü Osman İlhan, Yardımcısı Yavuz Gürsoy, Daire Başkanı Hasan Hüseyin Çoğalan, Demirer Enerji Firması'nın sahipleri Nuri Doğan Karadeniz, Erhan Aygün ile bürokrat ve işadamlarından Atıf Danışman, Tanju Tugal, Vehbi Bilgin Ahmet Araçman soruşturuldu. Bunlardan dokuzu tutuklandı. 
     
3 Neyle suçlandılar 
     Düğmeye kimin bastığı tartışmalarıyla başlayan soruşturma ilk olarak, "çıkar amaçlı suç örgütü oluşturmak"tan başlatıldı, ancak soruşturmanın sonunda Savcı Talat Şalk, davayı "suç işlemek için çete oluşturmak", "zimmet" ve "rüşvet" suçlarından açtı. 
     
4 Soruşturmada neler araştırıldı 
     Özellikle 1999 yılından bu yana yapılan Enerji ihale ve projeleri tek tek incelendi. 
     
5 İddianamede bakan var mı 
     Savcı Şalk'ın hazırladığı iddianamede Ersümer'in ismi geçiyor. 
     



 SİYASET 


















</TEXT>
</DOC>
