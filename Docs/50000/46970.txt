<DOC>
<DOCNO> 46970 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/15/son/sondun28.html </URL>
<DATE> 2001/10/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Cihada katılmak isteyen Amerikalı... 
</HEADLINE>
<TEXT>

     ABD'nin Maine eyaleti Portland kentinde yaşayan, sonradan Müslüman olan bir kişi, ülkesine karşı cihada katılmak istiyor. 
     New York Post gazetesinin ''Hain'' başlığıyla verdiği haberde, kara sakallı Isamu Dyson adlı kişinin, Usame Bin Ladin gibi giyinik, belinde hançer bulunan büyük boy fotoğrafını yayınladı. 
     Isamu Dyson'un 3 yıl önce İslamiyeti kabul ettiğini belirten gazete, ''Dyson'un cihada katıldıktan sonra öncelikle devlet memurlarını hedef almayı planladığını'' yazdı. 
     Gazeteye açıklama yapan 24 yaşındaki Dyson ise, ''Taliban saflarına katılarak Afganistan'da, Amerikalı askerlere karşı savaşmanın asil bir davranış olacağını'' söyledi. 
     ''Ben Amerikalı Müslüman değil, Müslüman Amerlikalıyım'' diye konuşan Dyson, ''bu konuda büyük sorumluluğu bulunduğunu'' belirtti. 
     Dyson şöyle devam etti 
     ''Günü geldiğinde Allah'ın beni kavgadan kaçan bir korkak haline getirmemesini diliyorum. ABD ve İngiltere gibi sömürgeci ülkeler, Müslümanları ezerek ve onların ülkelerinde Batı yanlısı hükümetler kurdurarak bir canavar yarattılar. Şimdi kendi yarattıkları bu canavar onlara saldırıyor.'' ''ABD'nin askeri bakımdan bir süper güç olabileceğini, ancak İslamın bir milyar askeri bulunduğunu ve insan gücü bakımından süper güç konumunda olduğunu'' ifade eden Dyson, ''11 Eylül'den sonra kendini savunmak için hançer taşımaya başladığını'' sözlerine ekledi. 
     






</TEXT>
</DOC>
