<DOC>
<DOCNO> 30920 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/ekonomi/eko08.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Damal Bebek finansör arıyor 
</HEADLINE>
<TEXT>

Dağlarına Atatürk'ün gölge siluetinin düşmesiyle ünlü Damal'da üretilen ve dünya birincilik ödülü alan bebekler için finansör aranıyor 
     EBRU SUNGUR 

     Semalarında, her yıl haziran ayının 15'iyle temmuz ayının 15'i arasında, Atatürk'ün siluetinin yansıması ile tanınan Ardahan ilinin Damal ilçesi, geleneksel bebek üretimini sanayie dönüştürme yolunda. 
     Japonya'da yapılan bir yarışmada 'el emeği kategorisi'nde dünya birinciliği kazanan Damal Bebeği üretmek için Kaymakamlık kolları sıvadı ve bebeğin seri üretimine başlandı. 
     
     Proje geliştiriliyor 
     Damal Bebeği'ni Barbie ve Cindy gibi bir markaya dönüştürmek için yapılan projede, yüzlerce gence eğitim verildi. Kursları bitiren gençler, üretim faaliyetine giriyorlar. Ancak asıl sorun büyük çaplı üretim için finansman ve dış pazar bulmak. Yatırımcıların keşfini bekleyen Damal Bebek için Kaymakamlığın çalışmaları sürüyor. Projeye Çağdaş Yaşamı Destekleme Derneği de ÇYDD destek veriyor. Derneğin kırsal alan komisyonu, düzenlediği fuarda Damal bebeklerine geniş yer verdi. ÇYDD Proje Koordinatörü Yeşim Yasin, yöresel giyim tarzını en ince ayrıntısına kadar yansıtan bebeklerin her birinin bir sanat eseri olduğu görüşünde. 
     Şu anda iki boy olarak üretilen bebekler 15 - 20 milyon liraya satılıyor. ÇYDD Proje Koordinatörü Yeşim Yasin, yöresel giyim tarzını yansıtan bebeklerin her birinin bir sanat eseri olduğu görüşünde. 
     
Ödülü de var      Damal bebekleri 1996 yılında Japonya'da yapılan bir yarışmada el emeği kategorisinde dünya birincilik ödülü aldı. Böylece dünya çapında da hatırı sayılabilir bir ün kazandı. Ödül, bebek üretimi yapanlara yeni ufuklar da açtı. Seri üretim fikri de buradan çıktı. Bu çabayla birlikte, gövdeleri tahtadan yapılan bebeklerin yerini, gövdesi plastik bebekler aldı. Bu bebekleri yörenin rengarenk kıyafetleri ile giydiren DamallılaIın hedefi, uluslararası ticarete konu olan bir markanın sahibi olmak. 
     



 EKONOMİ 




















</TEXT>
</DOC>
