<DOC>
<DOCNO> 2629 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/son/sonspo03.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Ufuk dışında tüm futbolcular idmana katıldı 
</HEADLINE>
<TEXT>

     Galatasaray'da ikinci yarı hazırlıkları bugün yapılan idmanla sürdü. 
     Teknik Direktör Mircea Lucescu yönetiminde yapılan ve yaklaşık 1,5 saat süren idmanda sarı-kırmızılı takımın futbolcuları, koşu ve kısa depar çalışmasının ardından çift kale maçı oynadılar. Lucescu, antrenmanın son bülümünde ise futbolculara şut çalışması yaptırdı. İdmana grip olan ve tesislerde tedavi gören Ufuk dışında tüm futbolcular katılırken, karın adelesinde ağrı hisseden Bülent Akın ise bir süre takımdan ayrı olarak koştuktan sonra, takım çalışmasında yer aldı. Bülent Akın, şut çalışmasına ise katılmadı. 
     Galatasaray, bugün akşam saatlerinde Uluslararası Antalya Turnuvası'na katılmak üzere uçakla Antalya'ya gidecek. Sarı-kırmızılı ekipte Kanarya Adaları kampına katılan 24 futbolcunun da Antalya'ya götürüleceği bildirildi. 
     Galatasaray'ın, 20 Ocak Cumartesi günü Werder Bremen ile oynayacağı karşılaşmanın ardından İstanbul'a döneceği, turnuvanın finaline kalınması halinde ise sarı-kırmızılıların dönüşünün 1 gün sonraya erteleneceği bildirildi. Öte yandan, Galatasaray'da bugünkü antrenmanda da medya mensuplarına sadece 15 dakika görüntü ve haber alma olanağı tanındı. Medya mensupları, futbolcuların tek pas çalışması yapmasının ardından tesislerden ayrıldı. Bu arada, bugün Bakırköy Acıbadem Corousel Hastanesi'nde futbolculara yapılacağı bildirilen kan testlerinin, 24 Ocak Çarşamba günü gerçekleştilerileceği bildirildi. 




</TEXT>
</DOC>
