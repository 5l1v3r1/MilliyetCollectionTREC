<DOC>
<DOCNO> 41349 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/siyaset/siy03.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da Bunlar konuşuluyor 
</HEADLINE>
<TEXT>

Dışişleri bürokratının kızları Bodrum yerine nereyi tercih etti 
Çakan’ın makam odasındaki hediye takım elbise kimden geldi 
Hastürk’ün Cindoruk hastalığı...’ 
Karakoyunlu, hangi muhabirin dizelerini beste yaptı 
     Ayhan Aydemir 

Türk diplomat kızları Afganistan’da      Dışişleri Müsteşar Yardımcısı Aydemir Erman, Afganistan’da Büyükelçiliğimiz olmadığı için zaman zaman Özbeklerin yaşadığı Kuzey Afganistan’a gidiyor. Erman, bu yıl da yaz tatili demeyip bölgeye gitti. Bilkent Üniversitesi’nde okuyan ikiz kızları Ayşegül ve Aslıgül de tatillerini Bodrum’da değil de Afganistan’da geçirmek istediklerini babalarına söylediler. Aydemir Erman, kızlarının isteğini kırmadı ve onları da Afganistan’a götürdü. İkiz kardeşler, gittikleri Kuzey Afganistan’da 10 gün kalıp kız ve erkek öğrencilerin karışık eğitim gördüğü bir okulda öğretmenlik yaptılar, öğrencilere kitap dağıttılar. İkiz kardeşler bununla da yetinmeyip, İstanbul Tıp Fakültesi’nden tanıdıkları Doç.Dr. Ahmet Usta’yı da bu bölgeye davet edip özellikle kadın hastalarla ilgilenmesini sağladılar. 
     
Karakoyunlu’nun bestelediği şiir      Devlet Bakanı Yılmaz Karakoyunlu, Milliyet’in ANAP muhabiri Hakan Şanlıtürk’ün yazdığı şiiri besteledi. Karakoyunlu’nun "kürdilihicazk r" makamında bestelediği şarkı, "Oturuyordun Mahzun Gözlerim Fark Etti Birden" ismini taşıyor. Karakoyunlu’nun bestelediği sözler şöyle Oturuyordun mahzun, Gözlerim fark etti birden Aklımda yoktun... Sonra sesini özledim, yüzünü, saçlarını... Seni sensiz yaşarken Kaçarken el gibi ahımı aldın Dünyaya küstürdün bilemezsin ki, İnan ki güzel kız seni h l özlerim... 
     
     Yerli malı 
     Dolar yerine Türk Lirası kampanyası devam ederken yerli malı kullanma uygulamasının ilk öncüsü yine Yılmaz Karakoyunlu oldu. Karakoyunlu, artık yerli malı kullanmaya yöneldiğini çevresindekilere anlatırken, Sümer’den aldığı ayakkabı ve takım elbiseleri de herkese övünerek gösteriyormuş. 
     
Çakan’a elbise kazandıran iddia      Enerji Bakanı Zeki Çakan’ın odasına giren Özel Kalem Müdürü, "Beklediğiniz paket geldi" deyip "Ramsey" marka takım elbiseyi itinayla askıya astı. Bakan Bey’in makam odasına giren konuklar, Çakan’dan "İddiaya girdim, kazandım" sözlerini duydular. Bakan Bey kimden kazandığını bir sır gibi sakladı. Sonra, ANAP’lı bakan Edip Safter Gaydalı’nın iddiayı kaybeden taraf olduğu anlaşıldı. Ancak, iddianın ne olduğunu iki bakan da söylemekten kaçındı. Ama söylenenlere göre, iddia MHP’li Bakan Koray Aydın’ın istifa edip etmeyeceği üzerineydi. 
     
DTP’li Hastürk’e 17 dikiş atıldı      İstanbul eski Milletvekili DTP’li Yılmaz Hastürk kafasında tam tamına 17 dikişle geziyor. Kendisine geçmiş olsun diyenlere, "Cindoruk hastalığı" diyormuş. Hastürk’e, "Cindoruk hastalığı nedir " diye sorduğumuzda şu yanıtı verdi "Hüsamettin bey, geçtiğimiz günlerde balkondan düştü. Ben de balkonda plastik sandalyede oturuyordum. Birden sandalyenin bacakları ayrıldı. Geriye kafamın üzerine düştüm. Düşme hastalığı bizim partide moda oldu." 
     



 SİYASET 











</TEXT>
</DOC>
