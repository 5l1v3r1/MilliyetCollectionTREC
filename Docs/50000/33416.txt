<DOC>
<DOCNO> 33416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/spor/spo02.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Denizli sert çıktı 
</HEADLINE>
<TEXT>

Sarı - Lacivertli takımın hocası, Uerdingen maçında da vasatı aşamayan oyuncularına ilk kez tepki gösterdi, "Bende hayal kırıklığı yaratıyorsunuz. Aklınızı başınıza alın" dedi 
     YUSUF KOBAL 

     FENERBAHÇE’nin Almanya’da oynadığı iki hazırlık sınavında da kötü futbol sergilemesi, pozisyon üretmekte zorluk çekmesi Teknik Direktör Mustafa Denizli’yi sinirlendirdi. Özellikle Uerdingen maçında galibiyete rağmen saha içinde önemli hatalar yapan oyuncularına sert çıkan Denizli, "Bir an önce toparlanın. Aklınızı başınıza alın. Bende hayal kırıklığı yaratıyorsunuz" diye konuştu. 
     
     Az zaman kaldı’ 
     KENDİLERİ için hayati önem taşıyan Şampiyonlar Ligi ön elemesine az bir süre kaldığını hatırlatan tecrübeli hoca, "Olayın ciddiyetine varın. Kalan iki haftayı iyi değerlendirin. H l oyun düşüncemizi sahaya yansıtamıyoruz" dedi. Denizli medyaya ise iddialı konuştu ve "Fenerbahçe bu sezon Türkiye’de tüm kupaları alacak, Avrupa’da da şeytanın bacağını kıracak" yorumunu yaptı. 
     
"Mucize beklemeyin"      FENERBAHÇE’nin deneyimli kalecisi Rüştü, Şampiyonlar Ligi’nde kendilerinden büyük başarılar beklenmesinin yanlış olacağını söyledi. Sarı - Lacivertli takımın başarılı file bekçisi, "Basamakları teker teker çıkabiliriz. Bu bir süreç meselesidir. Bunun için kimse mucize beklemesin. Ancak biz yine de camianın yüzünü güldürecek sonuçlar almak için her türlü fedak rlığı yapacağız" diye konuştu. 
     
ÜMİT ÖZAT 
Bizi asıl ligde görün’      SARI - Lacivertli takımın yeni transferi Ümit Özat, hazırlık çalışmalarının en göze batan ismi olurken, Teknik Direktör Denizli’den formayı çabuk kaptı. Takıma çabuk alıştığını, bunda kendisine gösterilen yakın arkadaşlığın büyük rol oynadığını kaydeden Ümit, "Şimdiki durumumuz kimseyi yanıltmasın. Bizi asıl ligde görün" iddiasında bulundu. 
     KISA sürede beklenen düzeye geleceklerini ifade eden Ümit Özat, "Çok yüksek tempoda çalışıyoruz. Bu da maçlarda bizi olumsuz yönde etkiliyor. Ayrıca sakatlıklar da problem oldu. Herkes sorumluluğunu biliyor. Şampiyonlar Ligi’ne kadar gerçek formumuzu yakalarız" diye konuştu. Ümit, bazı eksikleri olduğunu, bunları da yakında kapatacağını söyledi. 
     
Ogün’e zoraki forma      GEÇEN sezonun sonlarına doğru sakatlanan deneyimli oyuncunun uzun süre sahalardan uzak kalacağı açıklanmasına karşın Uerdingen maçında sahaya çıkması herkesi şaşırttı. Ogün’ün özel bir bandajla oynaması için Teknik Direktör Denizli’den talimat aldığı ancak düzelmeyen sakatlığın bu futbolcunun performansını etkilediği belirtildi. 
     
İlk uyarı Lazetiç’e      UERDİNGEN maçında sürekli hakeme itiraz eden, rakip oyunculara sözlü saldırılarda bulunan ve sarı kart gören Lazetiç, Teknik Direktör Denizli tarafından uyarıldı. Denizli, Yugoslav futbolcuyu ikinci yarı oyundan alırken, "Sahada sakin olmanı ve gereksiz kart görmeni istemiyorum. Yoksa cezasını hem kendin, hem de takım çeker" dedi. 
     



 SPOR 




















</TEXT>
</DOC>
