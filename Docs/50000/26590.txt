<DOC>
<DOCNO> 26590 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/13/yazar/asik.html </URL>
<DATE> 2001/06/13/ </DATE>
<TIME>  </TIME>
<AUTHOR> Melih AŞIK  </AUTHOR>
<HEADLINE>
Emlakbank oyunları... 
</HEADLINE>
<TEXT>

     Emlak Bankası tasfiye edilecek... Bankadan trilyonlarca lira kredi alıp üzerine yatanlar bayram yapmaya hazırlanıyor. Bırakınız batakçıları... Aldıkları kredileri ödeyecek durumda olan ciddi işadamlarının bile "Nasıl olsa banka kapatılıyor, alacakları izleyemezler" düşüncesiyle borçlarını ödemedikleri bildiriliyor. 
     Emlak Bankası çalışanları yetkilileri bir not göndermiş... 
     Bu hafta sonuna kadar TBMM'den çıkması beklenen Kamu Bankaları'yla ilgili Kanun Hükmünde Kararname'ye eklenen şu fıkraya dikkati çekiyorlar 
     "Yeniden yapılandırma sürecinde, bankalarda görev üstlenen yönetim kurulu ve denetim kurulu üyeleri kendilerinden önce görev yapan yönetim ve denetim kurullarını başlattığı iş ve işlemlerden dolayı ve başlatılmış bulunan bu iş ve işlemlerin yeniden yapılandırılmasından dolayı Türk Ticaret Kanunu'nun 337. maddesi veya benzeri bir kanuni düzenleme nedeniyle sorumlu tutulamazlar." 
     Notu gönderen bankacılar diyor ki 
     - Bu yasa tasarısı Plan ve Bütçe Komisyonu gündeminde olup, bildiğiniz üzere hafta sonuna kadar yasalaştırılacaktır. Yasa tasarısı "yönetim ve denetim kurulu üyeleri" ni yaptıkları ve yapmadıkları tüm işlemlerden dolayı sorumsuz kılmaktadırlar. Bu düzenleme açık bir hukuka aykırılık örneği olup, şu sıralar kaldırılması planlanan Anayasanın, 12 Eylül yönetimini sorumsuz kılan geçici 15. maddesini hatırlatmaktadır. 
     
     Bütçe açığı için yeni zam... 
     Bu kadarını daha öncekiler de biliyordu, boşuna ABD’lerden yoruldunuz Kemal Bey .. 
     Cihan Demirci 
Korku      Yağmuru seviyorum diyorsun, 
     yağmur yağınca şemsiyeni açıyorsun... 
     Güneşi seviyorum diyorsun, 
     güneş açınca gölgeye kaçıyorsun... 
     Rüzg rı seviyorum diyorsun, 
     rüzg r çıkınca pencereni kapatıyorsun... 
     İşte, bunun için korkuyorum 
     Beni de sevdiğini söylüyorsun... 
     W. Shakespeare 

Çarşı tiyatrosu      Kadıköy çarşısında bir müdür, iki şef.. Ve arkalarında bir belediye memuru ordusu... Teftişe çıkmışlar... Ordu uzaktan görününce seyyarlar derhal toz oluyor. Ordunun başındaki zabıta müdürü çarşının anlık temizliğinden memnun. Ancak bir giyim mağazasının önüne konulmuş Algida dondurma dolabı kaçırılamıyor. Sivil müdür "Ne bu " diye soruyor. Yardımcısı öfkeler içinde "30 yıldır böyle bir şey görmedim" diyor. Etraftakiler günde 30 defa görülen manzarayı zabıta şefinin 30 yıldır görmemesi karşısında hayretler içinde... Teftiş tamamlanıyor. Seyyar satıcılar yerlerini alıyor. Ertesi gün aynı yerden geçerken Algida dondurma dolabına bir göz atıyoruz. O da yerli yerinde duruyor. 
     
Görüşler      "Medyanın baş magandaları televizyonda üstün habercilik örneği olarak Tarkan'ın bazı resimlerini yayınladılar. Bazı magandalar yayınlayınca tabii ki değer bazı magandalar da habercilik adına yayınlamak zorunda idiler. Resimler ertesi gün tüm medyada yer aldı." Deniz Gökçe 
     "Toplumda insanları kiminle yattığıyla değil de yaptıkları işle, kişilikleriyle değerlendirmeye başladığımızda onlar da oldukları gibi görüneceklerdir". Pakize Suda 
     "Gidiyorum, döner miyim bilmem" Tarkan - Gazeteler... 
     
     







FP ve hukuk 


Emlakbank oyunları... 


Ölüm oruçlarında durum 


Başkan geliyor 


Tifo vakası Viranşehir nire, Amerika nire 


Çin seli 


Kolej sonuçları 


Takas makas yedi mi 


Avrupa'da bir Amerikalı 


Sensin entelektüel ... 


Dış borç... 


IMF Meclis'e karşı 


Tatile takılanlar... 


Reddedilme şansı olmayan adam 


Borcunuz yok 


Komplo teorileri 


Köprü zammı yetmez ya vergi ya enflasyon 


</TEXT>
</DOC>
