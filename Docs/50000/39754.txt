<DOC>
<DOCNO> 39754 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/magazin/yazdud.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazin gurbetçi öyküsü Umutların Ötesi’nde 
</HEADLINE>
<TEXT>

Başkent 3. Moda Günleri, Cenk Çeşme’de, Rumeli Feneri’nde 5000 kişilik techno parti, Ex Cafe-Restaurant, Rumelihisarı’nda Aspava lezzeti, Bayramoğlu’nda Fasl-ı Muhabbet... 
     fendim, yine erken döndüm. Çünkü param bitti. Seyahat uzamayınca da sizi bugünkü köşemden mahrum etmemek için bilgisayarımın başına geçtim. Ne pahalı bir memleketmiş İsviçre. Ve tabii Zürih. İki gün içinde sadece taksi parası 120 milyon tuttu. Restoran, bar, cafeler de el yakıyor. Zürih anılarımı sizlere kısmetse cumartesi günü yazacağım. Bir 
     grup medya mensubu arkadaşımla gitmemizin nedeni, İtem Media AG’ın tewtew.com portalı’nın tanıtım konseriydi. Yavuz Bingöl ve Muazzez Ersoy orada yaşayan gurbetçilerin özlemini giderdiler. Bu arada Muzo Muazzez Ersoy ile çiçeği burnunda eşi İsmet Özhan İsviçre öncesi bir Paris kaçamağı yaptılar. 
     Çift hala balayında. İsmet medyadan sürekli kaçtı. Sonunda 
     20 yıllık arkadaşım olması nedeniyle dert yandı. Bazı meslekdaşlarımız kendisiyle ilgili "çantacı" lakabını kullanmış. İsmet de kırılmış. "Bıraksınlar da hayatımızı yaşayalım. Şu an mutluyuz. Benim kendime ait bir işim var. Diziler başlıyor. Muazzez istediği için yanındayım, ayrıca da bir kadının yeri kocasının yanıdır" dedi. Sevgili Nevda Yılmaz’ın ortağı olduğu Crossing Tanıtım ve İletişim Danışmanlığı’ 1-2 Eylül tarihlerinde Rumeli Feneri Vosvos Koyu’nda tam 5000 kişilik bir techno parti düzenliyor. Gecenin yıldızları house müziğin yurt içindeki ve yurt dışındaki en iyi isimleri George Morel ve Fast Eddie, Progressive ve House olarak da tanınan, adını Timo Maas’la ortak çalışması olan Englishmen Mad Dogs’la duyuran Leon Alexander. Gecede ayrıca Eddie Pay, Paul Cooper, Clup Amnesia Ibiza’dan Rafael Ximenez, Kan Buzzluck, DJ Uhr, DJ Fuschs, Evren Evren ve Yunus sahne alacak. Yine ilk defa böyle bir partide Harem Grubu da performans gösterecek. Parti 24 saat sürecek. Biletler İstanbul Vakkorama ve girişlerde satılmaya başladı. Bu arada Cemil Topuzlu Açık Hava Tiyatrosu önünden her saat başı 3’er adet otobüs kalkacak, konukları ücretsiz taşıyacak. 
     
Bayramoğlu’nda Fasl-ı Muhabbet, Rumelihisarı’nda Aspava      Gazete çıkışı geç saatte de olsa sırdaşım İsmail Akkaya’nın Bayramoğlu’ndaki yazlığına gittim. İsmail, Bayramoğlu’nda Fasl-ı Muhabbet Restaurant’dan sözetti. Sahibi Hakan Üç, geçtiğimiz günlerde gerçekleşen Bayramoğlu 1. Fasl-ı Muhabbet Yaz Şenliği’ne davetiye göndermişti ama gidememiştim. O gün 2 bin lahmacun dağıtılmış. Her yıl bu şenlik yapılacakmış. Yakından tanıdığım, sanatında önemli bir isim olan Hüsnü Üstün ve fasıl ekibi çalışıyor. Ama haftasonları sahne aldıkları için onları dinleyemedim. Üstün, Maksim Gazinoları’nın iyi sanatçılarındandı. Hülya Avşar, Harika Avcı, Seren Serengil’e ders verdi. Emel Sayın, Muazzez Abacı, Bülent Ersoy, Sibel Can ve yine Hülya Avşar gibi starların da arkasında çaldı. Şimdi dört kişilik ekibi ile 
     Fasl-ı Muhabbet Şark Sofrası’nda haftasonlarında fasıl yapıyor. Burada mönü, adından da anlaşılacağı üzere kebap ağırlıklı. Karışık ızgaralar, patlıcan, fıstıklı kebap, alinazik, kuzu incik, abuhanuş, altı ezmeli şiş ve çiğ köfte spesyaller arasında. Rezervasyon için telefon numarası 0262 653 01 45. Ayrıca kredi kartı geçerli. Canım ev yemeği istediği zaman, ilk adresim, eskiden Arnavutköy’de olan, şimdilerde ise Rumelihisarı’nda İskele Balıkçısı’nın karşısında yer alan Aspava oluyor. Buranın sahibi Melahat Çevikkol güleryüzlü, işinin ehli bir hanım, üstelik tüm yemekleri de kendisi yapıyor. Ayrıca Aspava’da içki de var. Fiyatlar ise hayli ekonomik. Çorba çeşitleri 1, mantı 2 milyon 750 bin, mantar soslu ve sulu köfte, tavuk şiş, ızgara köfte ve balık 2.5, menemen 
     2, zeytinyağlılar 1.5, içki köfte 2, ev baklavası, elmalı pay, ev aşuresi 1.5. Tüm içecek fiyatları ise 500 ila 1 milyon lira arasında değişiyor. Biz üç kişi tıka basa yedik. Çevremizdekiler, masaya gelen çeşitlere "Bunlar bu kadar yemeği nerelerine sığdıracaklar " der gibi baktılar. Toplam 21 milyon lira ödedik. Telefon numarası 0212 263 69 28. 
     
Cenk Çeşme’de, Ajda Pekkan ile son gala      Bodrum maratonunu Cenk Eren başarıyla tamamladı. Kardeşim kadar sevdiğim için değil, ama en iyi iş yapanlardan biri Cenk oldu, kim ne derse desin. Erken bıraktı, çünkü yevmiyesi sorun oldu. Cenk de eski patronu Metin Köroğlu’nun davetine uyarak yaz sezonunu Çeşme’de kapatmaya karar verdi. Kışa, eski adı Ukala, şimdiki adı ise Polo 13 olan yerde girecek. Bu arada ikinci albümü için de start alındı. Efendim, Bodrum Günay’da On Star’ 31 Eylül akşamı Süper Star Ajda Pekkan ile sona eriyor. Ajda Hanım Şöhret Sandalı’ adlı filmin çekimlerinden yorgun düştüğü için 15 günlüğüne Londra’ya tatil ve alışveriş için gidecekti. Fakat Günay Tuncel eski dostu olduğu için kıramadı. Yani cuma akşamı Günay’daki son galada Süper Star Ajda Pekkan sahne alacak, Bodrumlu’lar bilginize. 
     
Ex Cellent Cafe-Restaurant, hazin öykü Umutların Ötesi’      Eve yakın olduğu için konuklarımı da zaman zaman ağırladığım bir yer Ex Cellent Cafe-Restaurant. Maslak’da, Seba Sinemaları’nın altında. Bahçesi müthiş keyifli, barı da öyle. Üstelik çok da elit insanlar geliyor. Müdür Hüseyin Kabasan yıllarca İtalya’da kaldığı için işini iyi biliyor. Yurt dışından gelen iki konuğumu götürdüm, müthiş memnun kaldılar. Yalnız fiyatlar yüksek geldi. Hüseyin de son zamanlarda ithal maddelerin çok pahalı olduğunu ve sıkıntı çektiklerini söyledi. Aslında mönüde herkesin kesesine uygun seçenek var. Konuklarım dilimlenmiş somon, roka, yağ ve limon sosundan meydana gelen ve porsiyonu 6.5 milyon olan salmone carpaccio’yu antre olarak aldılar. Ardından da dana bonfile ve ıspanak ile kremadan meydana gelen, porsiyonu 7 milyon 750 bin lira olan filetto di spinaci yediler. Bendeniz, porsiyonu 6 milyon lira olan penne, acı domates sos-sarmısaklı parmesandan oluşan penne all’arrabbiata’ yedim. Birinci lig futbol maçlarını rahatlıkla izleyebileceğiniz, sinema öncesi de club sandwich’ ile karnınızı doyurabileceğiniz bir yer olan Ex Cafe-Restaurant’ın spesyal bir tatlısı var Sakızlı muhallebi. Ama çok değişik ve hafif, mutlaka tadın. Telefon numarası 0212 286 50 55. Çok eski bir dost, Feridun Kete tam sekiz aydır bir dizi üzerinde çalışıyor. Öyküsü Almanya, Hollanda, Belçika ve Türkiye’de geçen dizi, gurbetçilerin çilesini anlatıyor. Perihan Savaş, Esin Moralıoğlu, Yalçın Dümer, Emine Ün, Reha Yeprem, Neslihan Acar, Aylin Arasıl, Engin İnal, Efkan Efekan, Murat Soydan, Eşref Kolçak, Fatma Belgen’in rol aldıkları Umutların Ötesi’ni sevgili Avni Kütükoğlu yönetmiş. Çocuklarına güvenli ve rahat bir gelecek sağlamak amacıyla Almanya’ya yerleşen Ali ve Ayşe, 30 yıl içinde umdukları ekonomik rahatlığa ulaşırlar. Ama özenle büyüttükleri 3’ü erkek, 2’si kız 
     5 çocuğun ikinci nesil olarak toplumda yer almaya başlamasıyla kendilerini yeni bir mücadelenin içinde bulurlar. Evli olanlar ailevi sorunlar yaşarken, bekarlar kişisel özgürlük, arkadaşlık adına fedakarlık gibi çeşitli nedenlerle baba ocağından koparlar. Dizide kaybolmaya yüz tutan manevi değerler ile ailedeki yaprak dökümü iç içe. Evet, bu haftasonu Ankara’ya davetliyim ama gidemeyeceğim. Çünkü koşturmaktan artık kemiklerim ağrıyor. Ne mi var Ankara’da 3. Başkent Moda Günleri. 
     30 Ağustos perşembe akşamı başlıyor, 2 Eylül Pazar günü sona eriyor. Podyum dünyasının ünlü isimleri Sema Şimşek, Deniz Pulaş, Aysu Baçeoğlu, Seda Ertan, Arzu Pavlova, Ebru Ürün, Çağla Şıkel, Vahe Kılıçaslan renk katacaklar. Ankaralı’lar, Altınpark Fuar Alanı’nda düzenlenecek bu gösteriler sizleri bekliyor. Efendim, bugünlük de bu kadar, kalın sağlıcakla. En kötü gününüz benimkinden iyi olsun. 
     
     



 MAGAZİN 
















</TEXT>
</DOC>
