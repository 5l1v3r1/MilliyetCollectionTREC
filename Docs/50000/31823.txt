<DOC>
<DOCNO> 31823 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/yasam/yas05a.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Köpek havlayınca boşaltıldı 
</HEADLINE>
<TEXT>
Beyaz Saray’da bomba paniği 
Gizli servis köpeği, otomobilde bomba kokusu aldı, ortalık ayağa kalktı 
     YASEMİN ÇONGAR Washington 

     Beyaz Saray’ın, Başkan’ın ve yardımcılarının ofislerinin bulunduğu Batı Kanadı dün, civardaki bir otomobilde "patlayıcı" olabileceği kuşkusuyla boşaltıldı. Başkan George W. Bush’un olay sırasında binada olduğu, ancak Beyaz Saray’dan ayrılmasının gerekmediği belirtilirken, söz konusu araçta ve çevrede güvenliği tehdit edici herhangi bir unsura rastlanmaması üzerine, Başkanlık personeli de ofislerine dönebildi. 
     Yerel saatle dün sabah 11 sıralarında meydana gelen olaya, Başkan’ın güvenliğinden sorumlu Gizli Servis’e ait bir polis köpeğinin, Beyaz Saray’ın Batı kanadına yakın park etmiş bir otomobilin kokusunu beğenmeyerek ısrarla havlaması neden oldu. Patlayıcı maddeleri koklamak üzere özel olarak eğitilmiş olan bu köpeğin tepkisi üzerine, araç hemen bulunduğu yerden uzaklaştırıldı ve tepeden tırnağa arandı. 
     Bu sırada gizli servisin uyarısı üzerine, Beyaz Saray çalışanları da Batı Kanadı’nı bir saat süreyle boşaltmak zorunda kaldılar. 
     



 YAŞAM 


















</TEXT>
</DOC>
