<DOC>
<DOCNO> 45230 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/son/sondun13.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa'daki müslümanlara saldırılar her geçen gün artıyor 
</HEADLINE>
<TEXT>

     Avrupa Irkçılık ve Yabancı Düşmanlığı Gözlem Merkezi OEPRX , ABD'deki saldırılardan sonra Avrupa ülkelerindeki Müslümanlara yönelik sataşma ve saldırıların arttığını açıkladı. 
     Merkezin raporunda, özellikle ''AB'nin başkenti'' Brüksel'deki Müslümanların yoğun sataşmalara ve kışkırtmalara hedef olduğu, Belçika genelinde bu sataşmaların şiddet olaylarına dönüşmediği belirtildi. 
     Terör eylemlerinden sonra Hollanda, İngiltere ve İsveç'te Müslümanlara yönelik fiziksel saldırıların ve şiddetin gözlemlendiği ifade edilen raporda, bütün devletlerin bu tür saldırıları kınadığı, ancak bu olumsuz gelişmelerde politikacıların ve basının sorumluluğunun da göz ardı edilemeyeceği kaydedildi. 
     Raporda, gelecek günlerde Müslümanlara karşı saldırı ve şiddet hareketlerinin artabileceği uyarısında da bulunuldu. 
     Belçika'da Müslümanlara yönelik hakaretler ve duvar yazıları dikkat çekerken, bazı camilerde bomba ihbarları yapılarak panik yaratıldı. Kamuoyunu etkilemek için, Müslümanlar tarafından yazıldığı ileri sürülen ve teröre destek veren bir mektubun posta kutularına dağıtıldığı da görüldü. 
     






</TEXT>
</DOC>
