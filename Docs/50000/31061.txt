<DOC>
<DOCNO> 31061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/ekonomi/eko12.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... Kısa... 
</HEADLINE>
<TEXT>

     Anadolu Finans şube atağında 
     Faizsiz finans sisteminin parlayan yıldızı Anadolu Finans, geçtiğimiz günlerde açtığı üç yeni şube ile şube sayısını 27’e yükseltirken, nominal sermayesini 3.4 trilyon lira artırarak 36 trilyona çıkarttı. Anadolu Finans ASKİ, İSKİ ve İGDAŞ fatura ödemelerinden "Anadolu" kredi kartına kadar hizmet sunuyor. 
     
     İştim, Anadolu Sigorta’yı seçti 
     İştim’in halen kullanmakta olduğu ana ve baz istasyonları ile Ericsson tarafından kurulumu devam eden baz istasyonlarının montaj işleri, "Montaj All Risks" ve "Elektronik Cihaz" sigorta kapsamları çerçevesinde, Anadolu Sigorta güvencesi altına alındı. 
     
     Koçbank’ta atama 
     Koçbank "Krediler ve Risk Yönetimi"nden sorumlu Genel Müdür Yardımcılığına E. Bener Turan getirildi. 
     
     Knorr çorba kazanı kaynıyor 
     Dünya gıda devi Unilever ailesine en son katılan Knorr Hazır Çorba’nın "Knorr Çorba Kazanı Kaynıyor" projesinin startını veren Unilever Başkanı Niall FitzGerald, Türkiye yönetim kadrosu ile Küçükyalı Çocuk Yuvasında kendi eliyle pişirdiği çorbayı çocuklarla birlikte içti. 
     
     Genç bilişimcilere fırsat 
     Sabancı Üniversitesi TÜBİSAD işbirliği ile "Bilişim 2001" kapsamında, 7 Eylül 2001 tarihinde gerçekleşecek "Girişimciler ve Girişimci Sermayederler için Buluşturma - Tanıştırma Etkinliği"nde, genç girişimciler ile ulusal ve uluslararası yatırımcılar bir araya getirilecek. Form, www.sabanciuniv.edu adresinden temin edilebilecek. 
     



 EKONOMİ 
















</TEXT>
</DOC>
