<DOC>
<DOCNO> 42449 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun14.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Irak'tan ilginç iddia "Saldırıyı Amerikalı muhalifler düzenledi" 
</HEADLINE>
<TEXT>

     Irak Devlet Başkanı Yardımcısı Taha Yasin Ramazan, ABD'deki saldırıları Arap ya da Müslümanların değil, Amerikalı muhaliflerin düzenlediğini ileri sürdü. 
     Haftalık El Rai Gazetesi'ne konuşan Ramazan, ''Onlar Taliban, Arap ve Müslümanları suçluyor, ancak saldırıları düzenleyenler Amerikalılar. Operasyon Amerika'nın içinde düzenlendi ve bu içerideki bir patlama'' dedi. Ramazan, Amerikalı yetkilileri ''İslam'a ve Araplara karşı nefreti kışkırtmakla'' suçlayarak, ''tüm dünyanın ABD'nin içindeki saldırgan örgütlenmeleri bildiğini, son saldırıların Amerikan yönetiminin kendi halkına yönelik terörist uygulamalarına verilen bir yanıt olabileceğini'' savundu. Taha Yasin Ramazan, son saldırılardan sonra ABD'nin iç ve dış politikalarını gözden geçirmesini istedi. Irak Devlet Başkanı Saddam Hüseyin, dün yaptığı açıklamada, Amerikan yönetiminin kendisine yönelik saldırılara güçle değil, dirayetle karşılık vermesi gerektiğini söylemişti. 







</TEXT>
</DOC>
