<DOC>
<DOCNO> 34311 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/28/son/sonspo03.html </URL>
<DATE> 2001/07/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe yarın İstanbul taraftarının karşısına çıkıyor 
</HEADLINE>
<TEXT>

     Fenerbahçe, İstanbul'daki taraftarlarının önüne, yeni sezon öncesi ilk kez yarın çıkacak. 
     Geçen sezonun şampiyonu Sarı-lacivertliler, İspanya Birinci Ligi takımlarından Real Sociedad ile yarın hazırlık maçı oynayacak. 
     Fenerbahçe Şükrü Saracoğlu Stadı'ndaki karşılaşma saat 20.30'da başlayacak ve TRT 1'den naklen yayınlanacak. 
     Beşiktaş'ın eski teknik direktörü John Benjamin Toshack yönetimindeki İspanyol takımında, sakatlığı büyük ölçüde geçen eski Fenerbahçeli futbolcu Tayfun Korkut'un da kısa bir süre forma giymesi bekleniyor. 
     Bu arada Fenerbahçe, bu maçın hazırlıklarını akşam saatlerinde Samandıra Tesisleri'nde basına kapalı yapacağı idmanla tamamlayacak. Real Sociedad ise bu sabah Beşiktaş'ın Fulya Tesisleri'nde bir idman yaptı. 







</TEXT>
</DOC>
