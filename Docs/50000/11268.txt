<DOC>
<DOCNO> 11268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/siyaset/siy02.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Konuşursa Çiller zorda kalır’ 
</HEADLINE>
<TEXT>

Adı paparazziye çıkan eski milletvekili Seven 'karakutu' Haydar Mengi'nin yalı yangınının içinde olduğunu, gerçekleri bildiğini söyledi 
     İHSAN YILMAZ İstanbul 

     TBMM Liderlerin Mal Varlığını Araştırma Komisyonu eski üyesi ve ANAP Bilecik eski Milletvekili Mehmet Seven, Kuşadası TURBAN Marina eski Müdürü Haydar Mengi'nin, Sait Halim Paşa Yalısı yangını işinin içinde olduğunu ileri sürdü. Seven, "Olayın arkasında Çiller ailesi var. Mengi konuşursa Özer Çiller zor durumda kalır. Mengi onların bütün açıklarını biliyor" dedi. 
     
     DYP Genel Başkanı Çiller'in peşine takılıp, birçok iddiayı gündeme getirdiği için adı "hafiye" ve "paparazzi milletvekili"ne çıkan Seven, "zimmet" suçundan yargılanan Mengi'nin konuşmasının çok önemli olduğunu belirterek şunları söyledi 
     "Yalının içini boşalttıran Tansu Çiller. Yalı yangını işinde Mengi de var. Yangından önce tarihi eserler ve tablolar Nevzat Ak'ın bürosuna götürüldü. Oradan da Ak aracılığıyla ABD'ye kaçırıldı. Ben Mali Şube'ye haber verdim. Ak'ın bürosunu bastılar, ama çok sonra bastılar. Onlara içerden tüyo veren de vardır." 
     Mengi ile Özer Çiller'in arasının bozuk olmasının olayların aydınlatılması için olumlu olduğunu kaydeden Seven, "Mengi şimdi konuşursa konuşur. Mengi bunların yatak odasına kadar bilir" diye konuştu. 
     
"500 milyona yat mı var "      Seven, onarımı dava konusu olan Çiller ailesinin "President" isimli yatının alımında da şaibe olduğunu iddia ederek, "Yatı 500 milyon lira göstermişler. Bu motosiklet parası. Yatı bir sanayiciden rüşvet karşılığı aldılar. TURBAN'da onarttılar, eksikleri giderildi. Maliye Bakanlığı belgesine göre, yatı vergi muafiyeti sınırına koymuşlar. 500 milyona yat mı var " diye konuştu. 
     
İki saatlik yangın sorgusu      Haydar Mengi, Sait Halim Paşa Yalısı'nda altı yıl önce çıkan yangın ve kayıp tablolarla ilgili soruşturmayı yürüten Savcı Muzaffer Yalçın tarafından, iki saat sorgulandı. İfadesinde tablolarla ilgili iddiaları kabul etmeyen Mengi'nin sadece bilgisine başvurulduğu kaydedildi. 
     


 SİYASET 
















</TEXT>
</DOC>
