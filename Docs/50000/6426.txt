<DOC>
<DOCNO> 6426 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/yazar/bila.html </URL>
<DATE> 2001/02/10/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Ekonomiye ince ayar 
</HEADLINE>
<TEXT>

     Hükümet reel sektörün sorunlarıyla ilgili olarak özel sektör temsilcileriyle ve ekonomi bürokratlarıyla iki gün toplantı yaptı. Reel sektörün sorunları ve bu sorunlarla ilgili talepler masaya yatırıldı. 
     Ekonomi bürokratlarının da katıldığı dünkü toplantıdan sonra Başbakan Ecevit'le konuşma olanağı bulduk ve sorduk 
     - İki günlük toplantılardan edindiğiniz izlenim ve değerlendirmeniz nedir 
     - Her iki toplatıda taraflar için çok yararlı oldu. Reel sektörün yaşadığı sorunları dinledik, projeleri değerlendirdik. Ekonomiye ince ayar yapıyoruz, diyebilirim. Çünkü bir yandan istikrar programını bozmadan uygulamayı, diğer yandan da ekonomiyi boğmadan yürütmeyi sağlamak gerekiyor ki, bu da ince ayarlar gerektiriyor. 
     - Reel sektör sorunlarıyla ilgili olarak ne tür önlemler alınacak 
     - Şimdi durum saptaması yapılmış oldu. Bazı projeler üzerinde çalışılıyor. Birkaç gün içinde bunlar somutlaştırılmış olacak. Özel sektör temsilcileri daha çok kaynak gereksinmesi üzerinde duruyorlar. Benim yaklaşımım ve ricam şu oldu Reel sektör ile finans sektörünün biraraya gelip sorunlarını konuşmaları ve öncelikle birlikte çözüm üretmeleri gerekir. Eğer buna rağmen tıkanıklıklar yaşanırsa o zaman biz devreye gireriz, devlet devreye girer. Ama öncelikle bu iki sektörün birlikte çözüm üretmeleri daha doğru olur. 
     - Sorunların kaynağı konusunda nasıl bir izlenim edindiniz 
     - Bir bakıma gündeme getirilen sorunlar uyguladığımız ekonomik programın başarısı açısından bir gösterge. Çünkü ekonomik program hedeflerine yaklaştıkça enflasyon ve faiz düşüyor. Bu olumlu bir sonuç. Ancak yüksek faiz ve yüksek enflasyona alışmış ve ona göre şekillenmiş olan ekonomi doğal bir sancı yaşıyor. Bu bakımdan iş dünyasından bu yeni koşullara uyum sağlamalarını bekliyorum. Artık Türkiye'de faiz ve enflasyon ortamında kolay para kazanma devri bitti. Sadece devlete para satarak para kazanma devri bitti. Bu yolun sonuna gelindi. Bu ekonomi için çok daha sağlıklı bir durumdur. Artık reel ekonomiye dönülmesi gerekir. Yaşanan sancının nedeni de budur. 
     
     Kamu finansman açığı nedeniyle yıllardır devlete yüksek faizlerle para satarak, risksiz ve yüksek kazanç sağlayan mekanizma yavaş yavaş kırılıyor. Finans sektöründen ve reel sektörde reel ekonomik faaliyetler yerine "faiz ve enflasyon ticareti"ne yönelen kesimden yükselen feryadın asıl nedenini bu oluşturuyor. 
     "Yüksek faiz - yüksek enflasyon" sarmalı devletten para kazanmayı en kolay yol haline getirmişti. Bütün dünyada bu sarmal kırılırken sancılar yaşanmıştır. Dış kaynak desteğiyle bu süreçler daha az sancılı aşılmıştır. Bu nedenle bugün Türkiye'de yaşanan sürecin doğurduğu sorunları doğal ve normal karşılamak gerekir. Ancak bu sorunların çözümü yine devletten para kazanmanın yollarını açmak değil, aksine ekonomiyi reel faaliyetlere yöneltmektir. Türk iş dünyasının kabullenmesi gereken gerçek budur. 
     
     





Eşitlik, laiklik 


Haklı uyarı 


Piyano zamanı 2 


Ekonomiye ince ayar 


Büyükelçi, bakan ve güzel kadın 


Ramallah'ta bir cuma Şiddetle barış... 


Gölgeler 


Alo karne sendromu 


"Kara Kasım" rüşveti 


Öğretmenin feryadı 


İktidar pahalı "çözüm"e teslim 


Ortadoğu'da belirsizlik 


Gündemin adını siz koyun 


Kılavuzu Fransız olanın... 


Çankaya 


Maruzatımız var 


ABD üzerinden borç tasfiyesi 


"Porgy ile Bess" İstanbul'da 


</TEXT>
</DOC>
