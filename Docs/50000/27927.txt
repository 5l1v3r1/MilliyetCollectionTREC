<DOC>
<DOCNO> 27927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/20/son/sontur11.html </URL>
<DATE> 2001/06/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Yeni bin yılın ilk güneş tutulması yarın... 
</HEADLINE>
<TEXT>

     Yeni bin yılın ilk tam güneş tutulması yarın meydana gelecek. 
     İstanbul Üniversitesi İÜ Fen Fakültesi Astronomi ve Uzay Bilimleri Bölüm Başkanı Prof. Dr. Adnan Ökten ve İÜ Gözlemevi Araştırma ve Uygulama Merkezi Müdürü Prof. Dr. Türker Özkan tarafındanyapılan yazılı açıklamada, 2001 yılının ilk tam güneş tutulmasının yarın Türkiye saatiyle TSİ 12 32'de, güneşin doğmasıyla Güney Atlantik Okyanusu'nda başlayacağı kaydedildi. 
     Açıklamada, tutulmanın saat 17 34'de güneşin battığı Hint Okyanusu'nda sona ereceği bildirildi. 
     Merkezi tutulmanın saat 14 57'de Afrika kıtasının 1100 kilometre batısında deniz üzerinde bir yer olacağı kaydedilen açıklamada, tutulmanın hiçbir aşamasının Türkiye'de görülemeyeceği belirtildi. 
     Açıklamada ayrıca, Haziran ayında havanın Afrika genelinde açık geçtiği, bu nedenle de tutulmanın çok büyük olasılıkla iyi gözlem şartlarında gözlenebileceğinin tahmin edildiği kaydedildi. 
     
     







</TEXT>
</DOC>
