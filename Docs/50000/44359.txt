<DOC>
<DOCNO> 44359 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/30/son/sondun05.html </URL>
<DATE> 2001/09/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Meyve suyunun içinden penis çıktı... 
</HEADLINE>
<TEXT>

     ABD'de meyva suyu şişesinin içinden, ''kökünden kesilmiş bir penis'' çıktı. 
     Amerikan basınındaki haberlere göre, Colorado eyaletinde yaşayan Juan Sanchez-Marchez adlı 41 yaşındaki bir kişi, öğle tatilinde marketten bir şişe meyva suyu aldı. Kırmızı renkli meyva suyunun üçte ikisini içen Sanchez-Marchez, şişede yabancı bir nesne olduğunu farketti. 
     sanchez-Marchez'in patronu, şişedeki nesnenin, insan penisine benzediğini söyleyince durum polise haber verildi. 
     Yetkililerin, bu organın, yaşayan birisinden mi yoksa bir kadavradan mı alındığını tespit etmek üzere çalıştığı belirtiliyor. 
     Polis, meyva suyundan çıkan penise DNA testi yapılacağını bildirdi. 
     Yapılacak DNA testiyle, penisin, daha önce polisin bulduğu ve kime ait olduğunu tespit etmeye çalıştığı kesik bir baş ve bacak ile aynı kişinin olup olmadığı araştırılacak. 
     Sanchez-Marchez, meyva suyunu aldığında şişenin kapağının, her zamanki gibi sıkıca kapatılmış olduğunu ve üzerinde plastik bir koruyucu bulunduğunu belirtti. 
     King Soopers adlı meyva suyu ise bölgedeki marketlerden toplatıldı. İçinden penis çıkan meyva suyunun, en az bir yıl önce Pittsburgh'da şişelendiği belirtildi. 
     






</TEXT>
</DOC>
