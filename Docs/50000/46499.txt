<DOC>
<DOCNO> 46499 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sondun15.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Amerikan Ordusu'nda 15 bini aşkın Müslüman asker var 
</HEADLINE>
<TEXT>

     Amerikan ordusunda, 15 binin üzerinde Müslüman asker bulunduğu açıklandı. 
     Amerikan ordusu haber kaynaklarından Army News da yer alan haberde, ABD ordusunda Müslüman askerlere yönelik herhangi bir tacize meydan verilmeyeceği ve komutanların bu tür hareketlere kesinlikle tolerans göstermeyeceği kaydedildi. 
     Amerikan Müslüman Silahlı Kuvvetleri ve Gaziler İlişki Konseyi Başkanı Kasım Ukdah, Amerikan ordusunda Müslüman kadın ve erkek askerlerin diğerlerinden farklı olmadığını, orduda dini inançlarla askeri yükümlülükler arasında iyi bir denge kurulduğunu açıkladı. 
     ABD ordusunda 15 binin üzerinde Müslüman asker bulunduğuna değinen Ukdah, bu askerlerin çoğunun Afrikalı-Amerikalı, Hindistan, Pakistan ve Arap ülkelerinden olduğunu belirtti. 
     ABD ordusundaki Müslüman askerlerin ortalama 21 yaş civarında ve genellikle evli ve bir çocuk sahibi oldukları da kaydedildi. 
     Haberde ayrıca, ABD ordusundaki Müslüman askerlerin Amerikayı savunma açısından hazır oldukları vurgulandı. 
     






</TEXT>
</DOC>
