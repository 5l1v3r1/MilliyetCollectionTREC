<DOC>
<DOCNO> 43934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/guncel/gun01.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ladin’in sağ kolunu Danimarka kurtarmış 
</HEADLINE>
<TEXT>

Interpol tarafından aranan Zevahiri, idama mahk m olduğu Mısır’dan kaçıp, Danimarka’da mülteci olmuş 
     İRFAN KURTULMUŞ Kopenhag 

     Usame bin Ladin'in Interpol tarafından aranan sağ kolu Mısırlı Eymen El Zevahiri'nin 1990'lı yıllarda Danimarka'dan mülteci statüsü aldığı ortaya çıktı. 
     Danimarka'nın önde gelen gazetelerinden B.T.'de dün sürmanşetten "Bin Ladin'in Zirvedeki Şefi Danimarka'daydı" başlığıyla verilen haberde, 50 yaşındaki Zevahiri'nin, başkent Kopenhag'ın ünlü caddesi "Vesterbrogade"de BBC adlı bir posta kutusu adresini kullanarak "Mücahidin" Mücahitler adında aşırı dinci bülten basıp dağıttığını belirtti. 
     
     İdamdan kaçmış 
     Gazete, İngiltere'nin The Guardian gazetesinde geçen pazartesi günü bu konuyla ilgili yayımlanan bir haberi kaynak göstererek, Eymen El Zevahiri'nin 1991 yılında Danimarka'da iltica hakkına sahip olduğunu, fakat bilinmeyen nedenlerden ülkede sürekli kalmayıp terkettiğini bildirdi. El Zevahiri'nin Mısır'da idam cezası alması nedeniyle, insani amaçla iltica statüsü verildiği öğrenildi. 
     Bu arada Danimarka İçişleri'ne bu konuyla ilgili yöneltilen soruya, "Tek dosya hakkında yorum yapmıyoruz" kısa açıklamasının yapıldığı dile getirildi. 
     
Molla Ömer ABD bizi yenemez      Amerika'nın Sesi VOA Radyosu, ABD Dışişleri Bakanlığı'nın uyarısına rağmen Taliban lideri Molla Muhammed Ömer ile yaptığı röportajın bir bölümünü yayınladı. 
     VOA'nın, Dışişleri'nin uyarısından saatler sonra yer verdiği demeçte Molla Ömer, ABD'nin Ladin'i ele geçirme girişiminde Taliban hareketini yenemeyeceğini öne sürdü. Bin Ladin'i asla vermeyeceklerini ve Amerika ile savaşa hazır olduklarını kaydeden Taliban lideri şunları söyledi 
     "Bu sadece bir Ladin meselesi değildir. Bu, bütün dünyada bir İslam meselesidir İslam'ın prestiji söz konusudur. Burada mesele Afganların şereflerini koruyup korumayacakları meselesidir. Dünyevi açıdan Amerika çok güçlüdür. Fakat iki kat daha güçlü olsa yine de bizi yenemez." 
     
Dört tutuklama daha      ABD'nin San Diego kentinde, terörist saldırılarla ilgili 3 kişi tutuklandı. Gözaltı bürosu yetkilileri, aynı evi paylaşan Yemen vatandaşı Modhar Abdullah, Ürdün vatandaşı Usame Avadallah ve Suudi Arabistan vatandaşı Yezid el Salmi adlı kişilerin tanık olarak gözaltına alındıklarını belirtti. Bu arada FBI, Alexandria kentinde Muhamed Abdi adlı kişiyi tutukladı. Abdi’nin telefon numarasının, Pentagon'a çarpan uçağı kaçıran teröristlerden Nevek Elhamzi'nin Dulles Havaalanı'na bıraktığı Toyota arabasında bulunduğu bildirildi. 
     



 GÜNCEL 


















</TEXT>
</DOC>
