<DOC>
<DOCNO> 31570 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/dunya/dun01.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Chirac’ın hesabını kızına sordular 
</HEADLINE>
<TEXT>

     MİNE G. KIRIKKANAT Paris 

     Fransa Cumhurbaşkanı Jacques Chirac ve ailesinin 1992 - 95 yılları arasında yaptığı özel yolculuklarına karşılık 2.4 milyon frank yaklaşık 1 trilyon 750 milyar TL ödendiğinin ortaya çıkmasıyla başlayan adli soruşturma, Chirac’ın kızı Claude’un ifade vermeye çağrılmasıyla yeni bir ivme kazandı. 
     Chirac’ın Paris belediye başkanlığı sırasındaki "kurmaylarının" önceki gün sorguya çekilmesinden sonra dün de, cumhurbaşkanının kızı Claude Chirac, Paris adliyesinde sorgu yargıçlarına söz konusu tarihler arasında bedeli nakit ödenen birer New York ve Nairobi Kenya uçak bileti hakkında ifade verdi. 
     Chirac’ı kuşatan kovuşturma çemberi daralıyor 
     Claude Chirac, New York yolculuğunun "babasının işi için" olduğunu savunurken, Kenya’ya yolculuk yapmadığını öne sürdü. Cumhurbaşkanının eşi Bernadette Chirac’ın da ifadesinin alınabileceği belirtiliyor. 
     Merkez sağ lideri Jacques Chirac’ı kuşatan "mali yolsuzluk" çemberi giderek daralıyor. Chirac’ın Paris belediye başkanıyken verilen ihalelerden partisi Cumhuriyet için Birlik’e RPR sağlanan komisyonlardan kendisinin de "nakit" pay aldığını göstermeyi amaçlayan yargıçlar, söz konusu yolculukların nakit parayla ödenmesini bir delil sayıyor. 
     



 DÜNYA 











</TEXT>
</DOC>
