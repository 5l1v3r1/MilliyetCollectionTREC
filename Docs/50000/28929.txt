<DOC>
<DOCNO> 28929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/soneko29.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa 2. seansta böyle geçti... 
</HEADLINE>
<TEXT>

     İMKB Ulusal-100 Endeksi, 1. seansa göre 27.74 puan artışla 2. seansı 11,039.38 puandan tamamladı. 
     Hisse senetleri ortalama yüzde 0.25 oranında değer kazandı. Borsa'da ilk seans gerçekleşen 233 puanlık artışan ardından, günün ikinci yarısında piyasa hareketlendi. Seans 11,039 puan seviyesinde alıcılı açıldı. Genele yayılan alımlarla Endeks, en yüksek 11,176 puanı gördü. Ancak Hazine ihalesinde bileşik faizin yüzde 92'ye yükselmesi piyasada kısa süreli bir paniğe neden oldu. Satışlarla 10,902 puana kadar gerileyen endeks, tepki alımlarıyla ilk bir saati 10,996 puanla geçti. 
     İkinci yarıda 11 bin seviyelerinde sıkışık bir seyir sürdüren Endeks, kapanışa doğru 11 bin seviyesinin üzerinde tutunmayı başardı. Ulusal-100 Endeks, günü 11,039.38 puandan tamamladı. Hisse senetleri günün tamamında ise yüzde 2.16 oranında değer kazandı. 
     Kapanışta mali endeks 15.28 puanlık artışla 15,908.19 puana, sınai endeksi 19.05 puanlık artışla 8,479.82 puana, hizmet endeksi de 59.87 puanlık artışla 6,427.46 puana yükseldi. Böylece ilk seansa göre mali grup hisseler ortalama yüzde 0.10, sınai grubu hisseler yüzde 0.23, hizmet grubu hisseler de yüzde 0.94 oranında değer kazandı. 
     2. seansta işlem gören toplam 295 hisse senedinden 113'ü değer yitirdi. 100 hisse senedi değer kazanırken, 82 hissenin fiyatında ise değişiklik olmadı. Seansta, 188 trilyon 828 milyar 835 milyon liralık işlem hacmi oluştu. İki seansın işlem hacmi toplamı da, 309 trilyon 376.8 milyar lira olarak gerçekleşti. 
     2. seansta, Yapı Kredi Bankası, Sabancı Holding, Garanti Bankası, Akbank ve Doğan Holding en yoğun işlem gören hisseler oldular. 






</TEXT>
</DOC>
