<DOC>
<DOCNO> 7556 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/yazar/tamer.html </URL>
<DATE> 2001/02/17/ </DATE>
<TIME>  </TIME>
<AUTHOR> Meral TAMER  </AUTHOR>
<HEADLINE>
Köprü geçişi bedava olsa trafik rahatlar 
</HEADLINE>
<TEXT>

     Tesadüfe bakın 
     14 Şubat Sevgililer Günü'nde yazdığım tek mektup, Karayolları Genel Müdürü Dinçer Yiğit'eydi. Nedeni de "Köprü ve bazı otoyollardaki paralı geçişler astarı yüzünden pahalıya mı geliyor " diye duyduğum kuşkunun açıklığa kavuşturulmasıydı. 
     Geçen hafta sonu Karayolları'nın tamiratı çerçevesinde 2. Köprü'de trafiğin saatlerce tıkanmasından bu yana konu fevkalade güncel. 
     İki Köprü ve tüm otoyollardan devletin kasasına yılda ne kadar para girdiğini biliyor musunuz Toplam 200 milyon dolar. Ancak çalıştırılan personel, kulübelerin elektriği, makinelerin masrafı v.s. derken bu sistemin sürdürülmesi için devletin kesesinden yapılan harcamalar da hiç azınsanacak bir meblağ değil. 
     Sadece köprülerden sağlanan yıllık gelir 100 milyon dolarmış. İki Köprü üzerindeki trafik tıkanıklığı nedeniyle günde 1 milyon dolardan yılda 360 milyon dolarlık benzinin gereksiz yere fazladan yakılıp heba olduğunu da öğrendik son günlerde. 
     Cesur bir karar alıverip köprüleri bedava yapsak rahatlayan trafik, gevşeyen sinirler ve tasarruf edilen benzin belki de hepimizi mutlu eder. Ne dersiniz 
     Mektubum aynen şöyle 
     "Sayın Dinçer Yiğit 
     Karayolları Genel Müdürü 
     Mecidiyeköy'de oturup İkitelli'de çalıştığım için 1. Köprü'deki bezdirici tıkanıklık, beni sadece gazeteci olarak değil, vatandaş olarak da yakından ilgilendiriyor. Köprü geçiş ücretinin 1.5 milyon liraya çıkartılmasından sonra tıkanıklık her nedense anormal arttı. İşten eve ulaşabilmemiz saatler sürüyor. 
     Köprü ve paralı otoyollardan geçiş ücreti olarak devletin sağladığı yıllık gelirin 200 milyon dolar civarında olduğunu biliyoruz. 
     Devletin bu tahsilatı yapabilmek için kurduğu düzen ve çalıştırdığı elemanların devlete yıllık maliyeti acaba ne kadar Bu maliyetin kabaca da olsa hesaplanarak tarafıma bildirilmesini rica ederim. 
     Bu uygulamadan vazgeçilip köprü parasız olsa devletin kaybının ne mertebelerde olacağını merak ediyorum. 
     Trafik sıkışıklığı sonucu fazladan yakılan benzin yüzünden ülke ekonomisinin her gün uğradığı 1 milyon dolarlık yılda 360 milyon dolar zararın ortadan kalkması bile büyük bir tasarruf olmaz mı 
     Saygılarımla" 
     Bakalım Yiğit'ten ne yanıt gelecek Bu konuda sizlerin görüşlerinizi de bekliyorum. 
     
Sistem Yayıncılık, iyi ki varsın      Psikiyatrist Ergon Mengi, kendisine tedavi için gelen ünlü hastalarının sorunlarını kitap yapabiliyor. Yazın dünyamızın ünlü ismi Atilla İlhan, yine aynı çevreden ünlülerin kendisine yazdığı özel mektupları, kimseden izin alma gereği duymadan kitaplaştırabiliyor. 
     Özel yaşantıların izin alınmaksızın fütursuzca ortaya dökülmesinin neredeyse doğal kabul edildiği bu ortamda Sistem Yayıncılık'ın ciddiyetine şapka çıkartmamak mümkün mü 
     İstanbul Üniversitesi İletişim Fakültesi'nden 2 öğrenci, Medyada Kadın ve Kadın Gazeteciler anketi çerçevesinde benimle de görüşmüşlerdi. Kızımın yaşını 19 olarak yanıtladığıma göre demek 2 - 2.5 yıl olmuş. 
     Hafta başında anketi yapan Yeşim Korkmaz beni arayarak bu çalışmanın Sistem Yayıncılık tarafından kitaplaştırılacağını bildirdi. Ancak Sistem Yayıncılık, ankete yanıt veren her kadın gazeteciden yayınlanmasına itirazı olmadığı konusunda onay istiyormuş. 
     Yeşim benden de imza vermemi isteyince ben de ondan ankete verdiğim yanıtları istedim. Soruları hiç hatırlamıyordum ve neye onay vereceğimi doğal olarak görmek istiyordum. 
     Yeşim 15 dakika içinde soruları, benim yanıtlarımı ve onay formunu faksladı. İletişim Fakültesi'nin o dönemdeki Dekanı Prof. Nükhet Güz, öğrencileriyle ne kadar iftihar etse azdır. Zira dediklerimi bu kadar iyi anlayıp özetleyebilmelerine şaştığımı itiraf etmeliyim. 
     Bu arada anketi elime aldığımda, o gün söylediklerimi bugün eskimiş bulabileceğimden küçük bir kuşku da duydum, ancak o günden bu yana son sürat akan zamana rağmen, neyse ki görüşlerimde pek değişiklik olmamış. 
     Gönül rahatlığıyla onayı verdim ve yayın hayatımızda Sistem Yayıncılık gibi bir kuruluş iyi ki var dedim. 
     
Ceza davası var      Gümrüklerden Sorumlu Devlet Bakanı Mehmet Keçeciler'in, geçtiğimiz ay İstanbul Gümrükler Başmüdürü Nazım Bilican'ı Gümrük Kontrol Genel Müdürlüğü'ne atamak için hazırladığı kararname Köşk'ten geri dönmüştü. 
     Keçeciler bu gelişme üzerine "Bilican hakkında kaçakçılık davası açılmış olması, atamanın önünde hukuki bir engel değildir" deyince konuyu köşemizde ele almıştık. 
     Olayın öznesi Nazım Bilican, köşemize gönderdiği yazıda "Hakkımda şu anda hiçbir soruşturma olmadığı gibi, 26 yıllık meslek hayatında aleyhine sonuçlanan hiçbir soruşturma mevcut değildir. Keza, bir devlet memuru olarak mesleğe başladığımdan bugüne kadar 657 sayılı Devlet Memurları Kanunu'na göre en hafif uyarma cezası dahi almış değilim" diyor. 
     Bilican hakkında soruşturma ya da uyarma cezası olmayabilir, ancak sürmekte olan bir ceza davası var ve Cumhurbaşkanı Ahmet Necdet Sezer'in atamayı geri çevirmesinin nedeni de herhalde bu dava. Zaten Keçeciler de Bilican hakkında açılmış kaçakçılık davasına atıfta bulunmamış mıydı 
     
     





HADEP nereye 


Başbuğ'un serveti 


Lekeli koltuk... 


'IMF'nin körlüğünü telafi edeceğiz' 


TGRT’de bir Özal mı 


Barışın ilmiği kimin elinde .. 


Olağandışı olağan 


Organizasyon özürlülere 


Yılmaz "Sivil yönetim güçsüz" 


Beyin katliamı 


HADEP'te devrim 


Hedef sadece askeri değil 


EGS'de ortak satışları... 


Bakan olmanın dayanılmazlığı 


5'li mektup 


Yitik savaşların yaralıları 


Köprü geçişi bedava olsa trafik rahatlar 


Hayrattır - ihtiyacın varsa çekinme al... 


</TEXT>
</DOC>
