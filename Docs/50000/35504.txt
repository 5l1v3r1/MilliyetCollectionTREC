<DOC>
<DOCNO> 35504 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/guncel/gun01.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İslamcı basında tesettür kavgası 
</HEADLINE>
<TEXT>

Yeni Şafak'ın "efil efil etekler, çıplak ayakta sandaletler şık ve özgür bir yaz" şeklinde tanımladığı yılın tesettür modası, Akit'in kadın yazarı Tezcan'ın tepesini attırdı .. 
     Esra KURT İstanbul 

     Recep Tayyip Erdoğan'ı destekleyen Yeni Şafak Gazetesi ile Akit Gazetesi arasındaki siyasi rekabet, giyime de yansıdı. Yeni Şafak'taki yılın tesettür modası "efil efil etekler, çıplak ayaklara giyilmiş sandaletler, bileklere geçirilmiş halhallar ve başa takılmış örtülerle şık ve özgür bir yaz" ifadeleri, Akit'in kadın yazarı Demet Tezcan'ın eleştirilerine hedef oldu. 
     
     Kavgayı başlatan yazı 
     24 Temmuz 2001 tarihli Yeni Şafak Gazetesi'nde, "Modada Yeşil Esinti" başlıklı bir haber yayımlandı. Tesettürlü kadınların, bu sezon ne tür giysileri tercih ettiğinin anlatıldığı haberde, yaklaşık 400 mağaza ve şubesiyle tesettür giyime hizmet veren Tekbir Giyim'den örnek verilerek, "Gördük ki bu dev sektör, kalabalık bir grupla, bu yaz da sezonunu açmış efil efil etekler, çıplak ayaklara giyilmiş sandaletler, bileklere geçirilmiş halhallar ve başa takılmış örtülerle şık ve özgür bir yaz geçiriyor" denildi. 
     Haberdeki tesettür modası bilgilerine göre, geçen yaz çok tutulan mürdüm renginin yerini, bu yıl açık yeşil ve tonları, pantolon takımların yerini de etekler aldı. Pardösüler de yerini, boydan elbiseler değiştirilerek oluşturulan üçlü takımlar ve uzun ceketlere bıraktı. 
     Yaz modasına imzasını atan en önemli değişiklik başörtülere yansıdı. Uzun süredir kullanılan İtalyan eşarpları ve ipeklerin yerine "etol modeliyle" tanınan, fular türü uzun ve sade, az desenli başörtüler kullanılmaya başlandı. Bu kesimde "yeşil" geleneksel renk olsa da, dünyayı kasıp kavuran kırmızı, tesettürlü kadınlardan da talep gördü. 
     
     Ateş püskürdü 
     Yeni Şafak'taki habere tepki gösteren Akit'in kadın köşe yazarı Demet Tezcan, dün "Dejenerasyon in, tesettür out" başlıklı bir yazı kaleme aldı. Tezcan, önce, adı geçen haberin sunuşunun "magazin sayfalarını aratmayacak bir üslupla ele alındığı"nı savundu. Tezcan, şunları yazdı 
     "Tekbir giyimin o çok matah modellerini, 'in ve out'unu ballandıra ballandıra anlatmış. Tekbir Giyim Yönetim Kurulu Başkanı beyefendinin verdiği bilgilere göre, bakın bu yıl neler gözde imiş. Geçen yıl çokça kullanılan pantolonların üzerine bu yıl etek dikmişler. lütfetmişler İç giyim olarak kullanılan elbiseleri ikili ve üçlü takımlar haline getirerek dış giyimde kullanılır hale getirmişler. elinize sağlık tesettüre hizmet diye buna denir " 
     
     Yasakçılara gönderme 
     Tezcan, üniversitede türban yasağını savunan isimlere seslenerek, yazısını "Biraz sabretseniz, kendi seyri içerisinde her şey tam da sizin istediğiniz gibi olacak aslında şunun şurasında ne kaldı ki " diyerek tamamladı. 
     
     Tesettürde In Out’ 
     Yeni Şafak'taki haberde, tesettür giyiminde "in out"lara şöyle yer verildi 

</TEXT>
</DOC>
