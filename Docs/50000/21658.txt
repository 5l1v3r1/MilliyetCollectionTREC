<DOC>
<DOCNO> 21658 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/17/guncel/gun06.html </URL>
<DATE> 2001/05/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte stresle başa çıkmanın yolları 
</HEADLINE>
<TEXT>

     Prof. Dr. Özcan Köknel, stressiz hayatın "yaşamın sonu" demek olduğunu belirterek, insanın mutluluğunun karşılaştığı zorlukları aşmasına bağlı olduğunu söyledi. Biruni Laboratuvarı'nca düzenlenen, "Günlük stres ile başa çıkmanın yolları" konusunda konferans veren Köknel, stresi, "zorlama", "yükleme" olarak yorumladığını ifade etti. 
     İnsanların stressiz bir hayat beklememeleri gerektiğini kaydeden Köknel, "Stressiz hayat demek yaşamın sonu demek" dedi. 
     
Altın öneriler      Köknel, günlük hayatta stresle başa çıkabilmek için de şu önerilerde bulundu "Çalışan, çalışmayan herkes yaşadığı günü bir çalışma programı içerisinde geçirmeli. Zamanı iyi değerlendirmek gerekiyor ve bunun yanında zaman baskısından kendinizi kurtarın. Aşırı ve gereksiz çabaya kesinlikle girmeyin, başarısızsanız asla kendinizi suçlayarak sorgulamayın. 'Hayır' demesini bilin. Kendinizi vazgeçilmez görmeyin, işkolik olmayın, yemeniz ve içmeniz dahil hayatınızda dengeli yaşayın, mutlaka spor yapın, dinlenmeye zaman ayırın ve bu süreçte sizi mutlu edecek şeylerle ilgilenin. Mesleğinizde mutlaka başarılı olmaya çalışın ve bugünün işini yarına bırakmayın." 
     



 GÜNCEL 





















</TEXT>
</DOC>
