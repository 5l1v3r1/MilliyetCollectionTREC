<DOC>
<DOCNO> 41712 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/yazar/gureli.html </URL>
<DATE> 2001/09/12/ </DATE>
<TIME>  </TIME>
<AUTHOR> Nail GÜRELİ  </AUTHOR>
<HEADLINE>
Sadece eğitim sistemi mi 
</HEADLINE>
<TEXT>

     Okulların açılması nedeniyle eğitim sisteminin sorgulanması bir kez daha öne çıktı. Çağın gerisinde kalmamızın, yaşanan olumsuzlukların baş sorumlusu olarak eğitimsizliği ya da eğitim sisteminin bozukluğunu gösterenler çoğunlukta. 
     Acaba bütün sorumluluk eğitim sisteminde ya da eğitimsizlikte mi Bunda ailenin payı yok mu Eğitim ailede başladığına ve bir süre de aileyle birlikte sürdüğüne göre, insanların yetişmesinde ve dolayısıyla toplumun oluşmasında ailenin payı büyük. 
     Düşünün, Türkiye'de 13 milyon dolayındaki aileden kaçı gerçekten "mükemmel " Haydi bırakın mükemmelliği, ne kadarı düzgün ve mutlu aile Ailelerin kaçta kaçı çocuklarına "iyi örnek" oluşturabiliyor 
     Anası babası ayrılmış, ortada kalarak sokağa düşmüş, mezarlık köşelerine sürüklenmiş, kader kurbanı, sorunlu çocukları bir yana ayırın. 
     Normal sayılan ve çoğunluğu oluşturan ailelerde çocukların gözleri önüne serilen, kulaklarına çarpan yaşam felsefesi nedir 
     Aile içi şiddet... Karşılıklı yalan söylemeler... İhanetler... Köşeyi dönme anlayışının çeşitli versiyonları menfaatçilik, domuzdan bir kıl koparsan kardır düşüncesi... 
     Haydi bunları da bir tarafa bırakın daha da normal sayılan ailelerin yaşam anlayışını, eski deyişle hayat felsefesini bir yoklayın. Hayatı dolu dolu yaşamaktan neyi anlıyorlar Yaşamın zevkleri onlar için nelerden ibaret Görülecektir ki, çoğunluk için hayatın dolu dolu yaşanması demek, televolelerde "herkesin" yaptığını yapmak, zevkler peşinde günü gün etmek, olup bitenlerle tasalanmamak, her olayı kendi mutluluk kulvarı içine çekebilmektir. 
     Ezberci değil sorgulayan, tartışan, eleştiren insan yetiştirelim diyor ve kabahati felsefe derslerini önemsemeyen eğitim sistemine yüklemeye kalkıyoruz, değil mi 
     Peki sorar mısınız, sizler sorgulayan, tartışan, eleştiren insanlar mısınız Yoksa bağlılığı günlük zevklerinize, özveriyi çıkarlarınıza yeğlemiyor musunuz Doğruyu bulmak, değişmek için eleştiriye tahammül edemeyip onun yerine hep hoşgörü ve kalenderlik mi bekliyorsunuz 
     Peki, bu aile modelinden ve bu eğitim sistemi içinden hiç mi düzgün insan yetişmeyecek Elbet yetişecek. Ama fire vererek, ailelerine ve eğitim sistemine rağmen yetişecek. Birkaç kuşak daha beklememiz gerekecek gibi görünüyor. 
     
     Bir şiir 
     Haftayı Tahsin Şentürk'ün "Depremsyon" kitabından Tohum şiiriyle noktalıyoruz 
     "Çekilir el - ayak, söner ışık, susar zaman Odalara da sokulur bu karanlık Çoğalır sensizliğe hüküm giymişliğim Bir bulut gibi sallanır içimde yalnızlık" 
     
     
     







Denizli reel kent 


Dünya düzeni sarsılırken 


Teröre karşı, insanlık adına, çifte standartsız savaş 


CIA çarmıha 


Hep aynı kafa 


Manyaktan kaynaklanan afet 


Sadece eğitim sistemi mi 


Yeni tür savaş 


Yazmayı hiç istemediğim bir yazı 


Orhan Aslıtürk’ün sahte pasaportu varmış 


2 telekom şirketinin borcu, Türkiye’nin dış borcundan fazla 


İnsana kıymet verelim 


Çözüm ihracat 


Aman Tanrım, cennetteyim 


</TEXT>
</DOC>
