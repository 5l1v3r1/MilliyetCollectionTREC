<DOC>
<DOCNO> 42735 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/spor/bbas.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Orhun, İTÜ’de 
</HEADLINE>
<TEXT>

     BASKETBOL Milli Takımı’nın ve Galatasaray’ın yıldız guardı Orhun Ene, Birinci Lig’in yeni takımı İTÜ ile anlaştı. Geçtiğimiz sezon Galatasaray formasını giyen 34 yaşındaki tecrübeli oyun kurucu, basketbol yaşantısını önümüzdeki sezon sonunda bu kulüpte noktalayacağını açıkladı. 
     
Darüşşafaka ile Ataman rakip      EUROLEAGUE’DEN elenen Darüşşafaka, Saporta Kupası’nda, Ergin Ataman’ın çalıştırdığı İtalyan Montepaschi Siena’nın yer aldığı B Grubu’na düştü. Grupta Fransız Le Mans, İspanyol Estudiantes, İsrail’den Hapoel ve Yunanistan’dan Panionios da yer alıyor. 
     
Hüseyin iyi başladı      İSRAİL’İN Maccabi Tel Aviv takımına transfer olan milli pivot Hüseyin Beşok, ilk maçında başarılı oyunuyla göz doldurdu. Maccabi’nin İtalyan Cantu’yu 92 - 78 yendiği maçta Hüseyin 8 sayı, 10 ribaund ile görevini yerine getirdi. 
     
Ülker mağlup      BASKETBOLDA geçtiğimiz sezonun şampiyonu Ülkerspor, Yunanistan’da oynadığı hazırlık maçında Olympiakos’a 77-72 mağlup oldu. Pire’de oynanan karşılaşmada rakibiyle başa baş bir mücadele sergileyen Turuncu-Yeşilliler, devreyi ise 41-36 önde kapadı. 
     



 SPOR 


























</TEXT>
</DOC>
