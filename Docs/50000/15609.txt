<DOC>
<DOCNO> 15609 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sontur20.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Devlet dairelerinde telefon görüşmelerine üç dakika sınırlaması 
</HEADLINE>
<TEXT>

     Bakanlar Kurulu'na sunulan paketin ''Haberleşme hizmetleri ve diğer konularda alınabilecek önlemler'' bölümünde, telefonlardan gerekli olmayanların şehirlerarası ve milletlerarası görüşmelere kapatılması ve telefon konuşmalarına 3 dakika sınırlaması getirilmesi önerildi. 
     Pakette, kamu dinlenme tesislerinden yararlanma ücretlerinin, tesislerin tüm masraflarını karşılayacak biçimde yeniden belirlenmesi ve bu tesisler için başka hiçbir kaynaktan sübvansiyon yapılmaması teklif edildi. Başbakanlık, Maliye Bakanlığı, DPT ve Hazine müsteşarlıkları yetkilileri arasında yapılan teknik düzeyde değerlendirmelere ilişkin raporun, ''Haberleşme Hizmetlerinde Alınabilecek Önlemler'' başlığı altında şunlar kaydedildi 
     Telefonlardan gerekli olmayanların şehirlerarası ve milletlerarası görüşmelere kapatılması, 
     Telefon konuşmalarına 3 dakika sınırlaması getirilmesi, 
     Mobil araç telefonlarının tümüyle kaldırılması. 
     



</TEXT>
</DOC>
