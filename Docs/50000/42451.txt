<DOC>
<DOCNO> 42451 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun16.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'den, Pakistan'daki vatandaşlarına 'Terk et' çağrısı 
</HEADLINE>
<TEXT>

     İngiltere, Pakistan'ın bazı bölgelerindeki vatandaşlarını bu bölgeleri terketmelerini istedi. 
     Dışişleri Bakanlığı, halen Pakistan'ın güneybatı eyaleti Belücistan, Afganistan ile komşu kuzeybatı eyaletleri ve diğer kuzey eyaletlerinde bulunan vatandaşlarına, bulundukları bölgeleri bir an önce terketmeleri uyarısında bulundu. 
     İngiltere, ABD'nin Afganistan'a olası saldırısı nedeniyle, daha önce de Afganistan'daki vatandaşlarından bu ülkeyi terketmelerini istemişti. 
     Pakistan, sınırlarında ABD öncülüğünde bir uluslararası güç oluşturulması başta olmak üzere kendisinden istenen her şeyi kabul ettiğini dün açıklamış, ABD Başkanı George Bush da saldırıların bir numaralı zanlısı olarak Afganistan'daki Taliban yönetiminin himaye ettiği Suudi terörist Usame bin Ladin olduğunu söylemişti. 
     Uzmanlar, Bush'un bu açıklamasından sonra ABD'nin Afganistan'a yönelik bir operasyon düzenleyeceğine kesin gözüyle bakıyorlar. 






</TEXT>
</DOC>
