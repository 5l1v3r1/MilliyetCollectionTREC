<DOC>
<DOCNO> 49181 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/guncel/gun04.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkler haklarının farkında değil... 
</HEADLINE>
<TEXT>

Hollanda Parlamentosu’nda dördüncü yılını tamamlayan Nebahat Albayrak, "Hollanda’daki Türkler, dindar diye Hıristiyan Demokratlar’a oy veriyor" diyor 
     ELİF KORAP İstanbul 

     Türkiye’de kadınlar Meclis’te h l çok düşük düzeyde temsil edilirken, 33 yaşındaki Nebahat Albayrak, Hollanda Parlamentosu’nda dördüncü yılını tamamlıyor. 1998’de Sosyal Demokrat İşçi Partisi’nden milletvekili seçilen Nebahat Albayrak, iki yaşındayken Sivas’tan Hollanda’ya göçen bir işçi ailesinin yedi çocuğundan biri. Azınlık hakları için mücadele ettiğini belirten Albayrak, Hollanda’daki Türk seçmenlerin yüzde 29’unun azınlıklar aleyhine önergeler hazırlayan Hıristiyan Demokrat Parti’ye oy verdiğine dikkat çekerek, şunları söylüyor 
     
     Oylar bölünüyor’ 
     "Bu, inanılması güç bir durum. Bunun nedeni, bu partinin muhafazak r olması. Dini inançları kuvvetli diye, bu partiyi destekliyorlar. Yüzde 30’u bize oy veriyor. Oylar bölünüyor. Ne yazık ki haklarının ve yapmaları gerekenin farkında değiller." 
     Hollanda’da adı "başarılı genç milletvekilleri" ile anılan Albayrak, Türkiye’de kadınların siyaset yolunda önlerinin açılmadığının altını çizerken, "Türkiye’de milletvekili olamazdım" diyor ve ekliyor 
     "Herkes kendisi gibi olanları seçer. Türkiye’deki seçmen ağırlıklı olarak 50 yaş üstü erkekler olduğu için, 50 yaş üstü erkekler Meclis’e giriyor." 
     Hollanda’da uyuşturucu bağımlılığı konusunda önemli adımlar attıklarına değinen Albayrak, bağımlı sayısında önemli bir düşüş olduğunu vurguluyor 
     "Biz uyuşturucu kullanımını serbest bıraktık. Belli dozajlarda isteyen gidip coffee shop’tan alabiliyor. Ancak bu, kullanımı artırmak yerine düşürdü. Çünkü bir şeyi yasakladıkça, ona olan talebi artırıyorsunuz." 
     Baskı görenlerin, hakları ihlal edilenlerin, eşcinsellerin Hollanda’ya geldiklerini kaydeden Albayrak, "Türkiye h l pek çok konuda insanların baskı gördükleri bir ülke olarak görülüyor. Türkiye’den ve en çok da Romanya’dan eşcinseller geliyor" diyor. 
     Türkiye’nin Afganistan’daki savaş ile ilgili tavrının Hollanda’da yeterince görülmediğini vurgulayan Albayrak, "Türkiye teröre karşı tavır almış durumda, ancak Hollanda’da sokaktaki insan için Türkiye insanının bir Afgan’dan bir farkı yok" diye konuşuyor. 
     
Siyasetçi farkı      Albayrak, Hollanda’daki siyaset anlayışının farkını anlatırken, "Orada bir milletvekili, arabasını özürlülere ait bir yere park edip cezasını ödemek istemeyince, istifa etmek zorunda kaldı" örneğini veriyor. 
     
     



 GÜNCEL 





















</TEXT>
</DOC>
