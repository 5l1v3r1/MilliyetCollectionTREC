<DOC>
<DOCNO> 36739 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/son/soneko05.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Arjantin'e bir kez daha yardım elini uzatıyor 
</HEADLINE>
<TEXT>

     Ekonomik krizle mücadele eden Arjantinli yetkililer, Uluslararası Para Fon'undan IMF yeni kredi almak için görüşmelere başladıklarını resmen açıkladılar. 
     Arjantin Maliye Bakanı Daniel Marx, Washington'da, IMF uzmanlarıyla 10 saatten fazla görüşme yaptıklarını bildirdi. 
     Bakan Marx görüşmenin ardından yaptığı açıklamada, IMF'den aldıkları krediyi arttırmayı amaçladıklarını söyledi. Marx, kredi miktarı konusunda ayrıntı vermedi. 
     Marx, likidite krizini çözebilmek için, sadece IMF'den değil, Inter-American Bankası'ndan da kredi arayışları içinde olduklarını kaydetti. 
     Arjantin ile görüşmeleri yürüten IMF yetkilisi ise Eylül ayında verilmesi planlanan 1.2 milyar dolarlık kredi dilimini, bu ay içinde serbest bırakmak için çalıştıklarını söyledi. 
     Arjantin'in, IMF ile yaptığı görüşmelerde, makro ekonomik hedeflerin revizyonu konusunun görüşüldüğü belirtilirken, yeni kredi konusundaki anlaşmanın, bir kaç hafta sonra sonuçlandırılabileceği kaydediliyor. 
     128 milyar doların üstündeki dış borcunu ödeyememe ihtimali bulunan Arjantin'in, IMF'den, acilen 9 milyar dolarlık yeni dış borç bulma çabası içinde bulunduğu belirtiliyor. 
     
     
     
     
     






</TEXT>
</DOC>
