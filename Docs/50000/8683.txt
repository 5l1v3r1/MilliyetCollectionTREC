<DOC>
<DOCNO> 8683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/yasam/yas04.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
TIR alev topuna döndü 
</HEADLINE>
<TEXT>
TEM, Boğaz’ı aratmıyor 
     ŞAKİR AYDIN İstanbul 

     İstanbul’da her gün ya Boğaz’da gemi çarpışıyor, ya da TEM’de bir kamyon devriliyor. İstanbul trafiğinin ve Boğaziçi Köprüsü’nün yükünü önemli ölçüde hafifletmesi gereken TEM otoyolu, sık sık olduğu gibi dün sabah da felç oldu. Fatih Sultan Mehmet Köprüsü çıkışında devrilerek yanan koca bir TIR, ulaşımı felç etti. Kazanın, trafiğin yoğun olduğu saatlerde meydana gelmesi nedeniyle TEM otoyolunda kilometrelerce uzunluğunda araç konvoyu oluştu. 
     
Yol saatlerce açılmadı      İstanbulluları saatlerce yollarda bırakan ve işlerine geç kalmalarına yol açan kaza şöyle yaşandı 
     TIR’ı kullanan Metin Topaloğlu, dün sabah Seyrantepe Köprüsü mevkiinde önünde kaza yapan araca çarpmamak için direksiyon kırdı. Kontrolden çıkan TIR, ortadaki bariyerlere çarparak yan yattı. Yakıt deposu patlayan TIR, alevler içinde kaldı. İtfaiyenin yetişip TIR’ı söndürmesi, yolun temizlenmesi ve trafiğin açılmasına kadar geçen saatler sürücüleri çıldırttı. 
     


 YAŞAM 



















</TEXT>
</DOC>
