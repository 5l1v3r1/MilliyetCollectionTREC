<DOC>
<DOCNO> 34005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/26/son/sontur03.html </URL>
<DATE> 2001/07/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Büyük buluşma...Sema Pişkinsüt yarın Ecevit ile görüşecek... 
</HEADLINE>
<TEXT>

     DSP Aydın Milletvekili Pişkinsüt, Başbakan Bülent Ecevit ve eşi Rahşan Ecevit'in yarın yapacakları çaylı toplantıya hazırlıklı gidiyor. 
     Daha önce DSP kongresinde Başbakan Bülent Ecevit'e rakip olan ve kongrede konuşturulmayan DSP Aydın Milletvekili Sema Pişkinsüt'ün hakkında İnsan Haklarını İnceleme Komisyonu Başkanı olduğu dönemde hazırladığı işkence konulu raporlar nedeniyle de fezleke hazırlanmıştı. 
     Pişkinsüt, yaptığı açıklamada, Ecevit'lerin TBMM'deki sekreteryasına daveti ilettiklerini belirtti. Ecevitlerin davetine katılacağını bildiren Pişkinsüt bunun için hazırlık yaptığını söyledi. Pişkinsüt görüşmede pek çok konuyu gündeme getireceğini belirterek, "Ben partiyle, Türkiye ile ve Türkiye ile dünya arasındaki ilişkilerde hangi sıkıntılar olduğunu, neden partinin erime aşamasına geldiği, birlikteliğin nasıl olabileceği konusundaki görüşlerimi anlatacağım" dedi. 
     Pişkinsüt, işkence mağdurlarının isimlerini vermediği için hakkında fezleke hazırlanması konusundaki görüşlerini de Başbakan Bülent Ecevit'e iletecek. 







</TEXT>
</DOC>
