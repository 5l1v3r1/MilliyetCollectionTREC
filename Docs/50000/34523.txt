<DOC>
<DOCNO> 34523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/yasam/yas06.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hocam, elle doyum dinimizce haram mı ’ 
</HEADLINE>
<TEXT>

İnternetteki İslamcı siteler, cinsel konularda kafası biraz karışık olanların sorularına yanıt veriyor... 
     EZELHAN ÜSTÜNKAYA Ankara 

     İnternette sayıları 300’ü bulan İslamcı siteleri ziyaret edenler dini konuların yanı sıra cinsel konularda da sorularına yanıt bulabiliyor. İşte, İslamda Kadın’ sitesine mahrem’ adı altında cinsel yaşamla ilgili yağan sorular ve yanıtlardan bazıları... 
     
Cinsel ilişkiden önce besmele çekilir mi 
     Evet, besmele çekmek cinselliğin edebindendir. 
     
Arifeyi bayrama bağlayan gece cinsi münasebet olur mu 
     Bunda bir günah yoktur. Fakat o geceyi ibadetle geçirmek daha güzeldir. 
     
Cinsel ilişkide başkalarını hayal etmek yasak mı 
     Haramdır. İslam, aileyi yıkacağı için yasaklamıştır. 
     
El ile doyum haram mı 
     Alimler eşi olmayan birinin, alışkanlık haline getirmemek şartıyla bu sıkıntısını giderebileceği görüşünde. Ancak zina tehlikesine düşmemek ve çok fazla zihni meşgul etmemek için ama asıl olarak helal değil. Hanefi, Şafi ve Maliki mezhepine göre haramdır. Hambeli mezhepine göre ise zina korkusu olduğu zaman mübah olur. 
     
Kur’an bulunan odada cinsel ilişki olur mu 
     Sakıncası yok ancak onu örtmek icab eder. 
     
Kadın eğri kemikten mi yaratıldı 
     Cenabı Hak insanı kadın-erkek topraktan ve çamurdan yaratmıştır. Toprak insanın başlangıç maddesidir. 
     
Adette kadının helal yerleri nereler 
     Göbek ve diz kapağı arası örtüyle kapatılmalı dışındaki yerler helal. 
     
Lezbiyenlik haram mı 
     Kesinlikle haramdır sapmadır. 
     



 YAŞAM 


















</TEXT>
</DOC>
