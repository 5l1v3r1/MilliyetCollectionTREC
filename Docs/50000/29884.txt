<DOC>
<DOCNO> 29884 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/spor/yguv.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Kırk düğüm 
</HEADLINE>
<TEXT>

     ERCAN GÜVEN 

     Kırkpınar, "kırk düğüm" sanki... Hafızalarda şoke eden yenilgiler, kafalarda yanıtsız sorularla bitti 640. yağlı güreşler. 
     Nasıl pes etti Ahmet Taşçı .. 
     Neden yarı finalde kaldı Cengiz Elbeye 
     Vedat Ergin’in dile getirdiği gibi başpehlivanlık "bir takım işi" miydi 
     Koskoca organizasyonu politikacılar nasıl mahvetti... Milletvekillerine topluca "yuh" çeken tribünlerin, gerçek derdi neydi 
     Sor ki cevap alasın .. 
     Bugün "eveleme geveleme" zamanı... 
     Bu soruların yanıtları ileride mutlaka verilecek ve bize şimdi düşen görev, bu soruları sizlere iletmek. 
     Evet... Daha Kırkpınar başlamadan Sayın Bakan Fikret Ünlü, "Ahmet Taşçı çayıra çıkarsa ben Sarayiçi’ne gitmem" demiş miydi 
     Ahmet Taşçı, Edirne’ye ayağını bastığında, tam da üçüncü Altın Kemer’in kıyısında olduğu halde neden "Kazanamazsam bunun sorumlusu beni bir yıldır mahkeme mahkeme dolaştıranlardır" cümlesini söyledi. 
     Final maçında, uzatmalar bitmiş, skor ikişer ihtarla tamamen eşit durumdayken ve hakem kulesi dahil herkes ne yapacağını bilmez bir halde paniğe kapılmışken, Ahmet Taşçı neden Vedat Ergin’in kolunu kaldırdı acaba .. Yoksa Ankara Belediye Başkanı Sayın Melih Gökçek’in pehlivanı Vedat Ergin’i cansiperane bir şekilde destekleyenlerin etkisinde mi kalmıştı. Aynı seyirciler, madalya töreninde neden "İşte başkan, işte pehlivan" diye tempo tutuyorlardı. Ve Ahmet Taşçı sanki şampiyon olmuş ve bunu Melih Gökçek’e borçluymuş gibi, niye Başkan’ın elini kaldırıyordu 
     640. yılını idrak ettiği için Kırkpınar’la övünenlere niye kimse çıkıp da, "H l bir organizasyonu doğru dürüst tamamlamayı niye öğrenemediğiniz" diye sormuyordu. 
     Soruları "kırk"a tamamlayacağız. 
     Herkes sabretsin. 
     Ve Kırkpınar meraklıları önümüzdeki günlerde yaşanacak gelişmeleri dikkatle izlesin. 
     



 SPOR 





















</TEXT>
</DOC>
