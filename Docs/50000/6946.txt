<DOC>
<DOCNO> 6946 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/sanat/san01.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu kez kendimiz için 
</HEADLINE>
<TEXT>

Albümlerin stüdyo aşamasında yükleri sırtlayanlar,bu kez kendileri için çalıştı. Habbecik grubunun ilk albümü "An Meselesi" piyasada... 
     Aslı Onat 

     Türkiye’nin belli başlı stüdyo müzisyenleri, bu kez kendileri için çalıştı. Habbecik adıyla bir araya gelen Levent Altındağ, Cengiz Özdemir, Berç Yeremyan, Eylem Pelit, Volkan Öktem ve Cem Erman "Biz yaratıcılığımızı neden kendimiz için de kullanmıyoruz" diyerek kurmuşlar grubu. Habbecik üyeleri, Anadolu etkileşimli bir caz albümü izlenimi veren "An Meselesi", Aura Productions tarafından yayınlandı. 
     Grupta iki farklı kuşak bir arada gibi görünüyor. 
     Levent Altındağ Habbecik, Volkan, Eylem gibi genç arkadaşlarımızın sayesinde kuruldu. Albümde herkesin fikrinin payı var. Böyle bir grup bir daha müzisyen kalitesi ve kişilik açısından çok zor bir araya gelecek. 
     Bu, ilk ve son albümünüzü çıkardığınız anlamına gelmiyor değil mi 
     Asla. Grup, aramızdan biri vefat edene ya da ülkeyi terk edene kadar devam edecek. T.C. içindeki tüm müzisyenlerle çalıştık. Ama "Kendi adımıza ne yaptık " diye sorduk. Birçok müzisyen kendileri için üretmeden, emeklerini ve bütün düşlerini başkalarına harcayarak ölüp gittiler. Habbecik, bizim olsun istedik. 
     Albüme Anadolu renklerini katmaya nasıl karar verdiniz 
     Yaptığımız caz değil. Sonuçta Türkiyeliyiz Anadolu kökenli müzik dinliyoruz. Hissettiklerimizi ve birikimlerimizi ortaya koyduk. 
     Müzikten umudunuzu kestiğiniz bir dönemden böyle kurtulmuşsunuz. 
     L.A. Evet, her alanda olduğu gibi müzikte de kirlilik başlayınca içimizdeki güzellikleri dışarı vurmamız zorlaştı. Tüm yaratıcı fikirlerimiz başkalarını meşhur etmeye yaradı. 
     Cengiz Özdemir Albümlere katkıda bulunuyorsunuz. Albüm piyasaya çıktığında "Bu adam süper bir albüm yapmış" gibi yorumlar yapılmaya başlanıyor. O albümü o adam yapmadı ki onunla çalışan müzisyenler yaptı. Ama onların isimleri ya üçüncü planda oldu ya da hiçbir planda olmadı. Göz önünde olan isimlerin payı çok az o başarılarda. 
     


 SANAT 










</TEXT>
</DOC>
