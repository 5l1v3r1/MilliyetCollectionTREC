<DOC>
<DOCNO> 18937 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/yasam/yas03.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Epilasyon yaptıran erkek sayısı her geçen gün artıyor 
</HEADLINE>
<TEXT>
Kıllanan adam’ tarihe karışıyor 
     AYŞEGÜL AYDOĞAN İstanbul 

     Günümüzde sadece kadınlar değil, erkekler de tüy ve kıllarından arınmak istiyor. Soluğu güzellik ve epilasyon merkezlerinde alan erkeklerin sayısı her geçen gün artıyor. Hatta bazı merkezlerde erkek müşterilerin sayısı kadınların 2 katına ulaşıyor. 
     Erkekler en çok göğüs, ense - boyun, sırt ve yanak kıllarından kurtulmak istiyorlar. Bunun dışında koltuk altlarına, favorilerine, kaş arası ve üstüne, hatta parmak üstündeki kıllara epilasyon yaptıranlar bile var. 
     
     'Eşinden gizli gelen var' 
     'Dermacare' erkek müşterilerilerin çoğunlukta olduğu merkezlerden biri. Merkez sorumlusu İnci Biçken, en çok 25 ile 35 yaşları arasındaki erkeklerin epilasyon yaptırdığını söylüyor. Ve Biçken bazı ilginç ayrıntıları şöyle sıralıyor "Kimi kendi isteğiyle geliyor, kimiyse karısının ya da sevgilisinin baskısıyla... Utandığı için epilasyon yaptırdığını gizleyenlerin sayısı da oldukça fazla. Bazıları seans ücretini biriktirip geliyor." 
     



 YAŞAM 




























</TEXT>
</DOC>
