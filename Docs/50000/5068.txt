<DOC>
<DOCNO> 5068 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/guncel/gun09.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdi İpekçi ölümünün 22. yılında anıldı 
</HEADLINE>
<TEXT>
Teröre hayır günü’ olsun 
     SERHAT OĞUZ İstanbul 

     Milliyet Gazetesi Genel Yayın Müdürü Abdi İpekçi, ölümünün 22’nci yılında törenlerle anıldı. İlk tören İpekçi’nin Maçka’da öldürüldüğü sokakta bulunan anıtı önünde düzenlendi. İpekçi için Zincirlikuyu’daki kabri başında da tören düzenledi. Törenlere, Abdi İpekçi’nin eşi Sibel İpekçi, kızı Nükhet İzet İpekçi, Milliyet Gazetesi Başyazarı Güneri Cıvaoğlu, Türkiye Gazeteciler Cemiyeti Başkanı Nail Güreli’nin yanı sıra gazete yöneticileri ve yazarlar da katıldı. İpekçi’nin kızı Nükhet İzet İpekçi, TBMM’nin 24 Ocak tarihini "Teröre Hayır Günü" olarak kabul etmesini isteyerek, "Mağduriyetimiz duruşma salonlarında tescillenmedikçe zafer hep katillerin olacak" dedi. 
     


 GÜNCEL 






















</TEXT>
</DOC>
