<DOC>
<DOCNO> 20780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/ekonomi/eko08.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Suudilerden Türk heyetine vize yok 
</HEADLINE>
<TEXT>

     ZÜLFİKAR DOĞAN Ankara 

     Irak’ın başkenti Bağdat’ta önceki gün düzenlenen Türk İhraç Ürünleri Fuarı’ndan dönen Dış Ticaret Müsteşarı Kürşad Tüzmen ve müsteşarlık üst düzey bürokratlarının hafta başında Suudi Arabistan’a gerçekleştirecekleri dış ticaret heyeti ziyareti kapsamında bu ülkenin Ankara Büyükelçiliği’ne yaptıkları resmi vize başvuruları reddedildi. 
     Tüzmen ve beraberinde Dış Ticaret Müsteşarlığı’nın çok sayıda üst düzey bürokratıyla Dışişleri Bakanlığı’ndan diplomatların ve bazı KİT yöneticileriyle özel sektör temsilcilerinin de yer alacağı Türk dış ticaret heyetinin Suudi Arabistan programının çok önceden planlanmasına karşın müsteşar ve diplomatların vize başvurularının geri çevrilerek reddedilmesi diplomatik skandal olarak nitelendiriliyor. Dışişleri Bakanlığı’nın Suudi Arabistan nezdinde girişimlerde bulunduğu belirtilirken, vize skandalı hükümet düzeyinde de büyük tepkiye yol açtı. 
     
     Neden rahatsız 
     Suudi Arabistan’ın özellikle Türkiye’nin son dönemde Irak’la ekonomik ilişkilerin geliştirilmesinden rahatsızlık duyduğu, bunun yanısıra Hizbullah operasyonlarıyla İçişleri Bakanı Sadettin Tantan’ın bu çerçevede Tahran’a yaptığı ziyarete de tepki gösterdiği kaydediliyor. 
     



 EKONOMİ 


















</TEXT>
</DOC>
