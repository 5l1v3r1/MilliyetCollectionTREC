<DOC>
<DOCNO> 9976 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/son/sondun08.html </URL>
<DATE> 2001/03/04/ </DATE>
<TIME>  </TIME>
<AUTHOR>  </AUTHOR>
<HEADLINE>
İran İçişleri Bakan Yardımcısı'na 1 yıl hapis cezası 
</HEADLINE>
<TEXT>

     İran İçişleri Bakan Yardımcısı Mustafa Taczade, 1 yıl hapis cezasına mahkum oldu. 
     İRNA'nın, güvenilir bir kaynağa dayanarak verdiği habere göre, geçen yıl yapılan son milletvekili seçimlerine ''hile karıştırdığı'' iddiasıyla yargılanan Taczade, ayrıca 6 yıl seçim süreçlerini denetleme işinden uzaklaştırma, 39 ay devlet memuriyetinden men ve 400 bin riyal 50 dolar para cezasına çarptırıldı. 
     Tahran İdari Mahkemesi 1403 nolu şubesi, son duruşması 24 Şubat'ta yapılan mahkemeyle ilgili kararını bugün verdi, ancak mahkeme henüz karar konusunda resmi açıklama yapmadı. Muhafazakar kanat, reformcuların kazandığı geçen yılki meclis seçimlerine hile karıştırıldığını ileri sürüyordu. 2000 Meclis seçimlerinde İçişleri Bakanlığı Genel Seçim Merkezi Başkanı olan Taczade hakkında ayrıca, geçen yaz Hürremabad kentinde meydana gelen olaylarla ilgili olarak başka bir dava açılmış bulunuyor. 




</TEXT>
</DOC>
