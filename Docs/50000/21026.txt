<DOC>
<DOCNO> 21026 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/13/son/sonspo09.html </URL>
<DATE> 2001/05/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Hamza rekor kırdı 
</HEADLINE>
<TEXT>

     48. Avrupa Grekoromen Güreş Şampiyonası'nda 85 kiloda şampiyon olan Hamza Yerlikaya, ''Madalyamı, bize can veren annelerimize hediye ediyorum'' dedi. 
     Yerlikaya, anneler gününde altın madalya kazandığını ve bunu kendilerini doğuran, emek ve canlarını veren annelere hediye ettiğini söyedi. 
     ''Türk insanına ne kadar madalya versek azdır'' diyen Hamza Yerlikaya, şöyle konuştu 
     ''Hele bu kötü dönemde, bu mutluluğu yaşatabildiysek, ne mutlu bize. Başarımda emeği olan, antrenörlerime sporcu arkadaşlarıma, dua eden insanlarımızdan Allah razı olsun. Herkese çok çok teşekkür ediyorum. Allah bana 14-15 bin seyircinin önünde altın madalya kazanma mutluluğunu da yaşattı.'' 
     Dünya ve Olimpiyat Şampiyonu Hamza Yerlikaya, 5. Avrupa şampiyonluğunu kazanarak rekor kırdı. Yerlikaya, Türk güreş tarihinde ilk kez 5 Avrupa Şampiyonluğu kazanan sporcu Unvanına sahip olarak, ulaşılması güç bir rekora imza attı. Hamza Yerlikaya'nın 5 Avrupa şampiyonluğunun yanı sıra, 2 olimpiyat, 1 de dünya şampiyonluğu bulunuyor. 
     







</TEXT>
</DOC>
