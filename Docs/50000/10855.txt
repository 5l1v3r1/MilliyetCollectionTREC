<DOC>
<DOCNO> 10855 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/yazar/pulur.html </URL>
<DATE> 2001/03/11/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Halkın desteği 
</HEADLINE>
<TEXT>

     SÖYLEŞİ yapan gazeteci, karşısındakine sorar 
     "Sizi, en çok kızdıran nedir " 
     Diyelim birinin aklına esti de aynı soruyu bize sordu 
     "En çok neye kızarsınız " 
     "Politikacı, halkımızdan destek bekliyoruz, halk bizi desteklemeli, halk bize güvenmeli dediği zaman tepemiz atıyor." 
     Nasıl atmasın 
     Sanki halkın elinde başka bir kart, başka bir imkan, olanak varmış gibi... 
     Bu halk yıllardır, "tabldot" yiyor, önüne ne konulursa o'nu... 
     "Al sana mercimek çorbası iç, al sana kuru fasulye ye, alsana kırık pirinç pilavı, üstüne de bir bardak su..." 
     Sanki etli pilav, baklava, börek, isteme, yeme şansı varmış gibi... 
     Aman halk bizi desteklesin 
     Hay hay, emriniz olur Emriniz başımız, gözümüz üstüne... 
     Halkın elinden başka ne gelir ki 
     
     HAYALİ ihracat dediniz, desteklemedi mi 
     Memleketi 70 sente muhtaç ettiniz "Baba " diye sizi tepesine çıkarmadı mı 
     Bankaları soyup, soğana çevirdiniz, katlanmadı mı 
     "IMF başımızın tacı'dır " dediniz, desteklemedi mi 
     Şimdi "IMF çağdışıdır " diyorsunuz, itiraz mı ediyor 
     Daha ne istiyorsunuz 
     
     AMA bir gün gelir, bu halk, Erzurumlu Durak Ağa gibi terslenirse 
     Vali Paşa, Durak Ağa'yı yemeğe çağırmış 
     "Padişah efendimiz, sefere çıkıyor, senin oğullarından birini orduya vermeni istiyor " 
     Durak Ağa, "Ferman padişahımızındır " deyip, büyük oğlunu askere yollamış... 
     Bir süre sonra "şehit oldu" haberi gelmiş... 
     Aradan zaman geçmiş, Vali Paşa, Durak Ağa'yı yine yemeğe davet etmiş... Lafı uzatmayalım, ikinci oğlan da padişahın isteği üzerine askere gitmiş ve şehit düşmüş... 
     
     BİR zaman sonra Durak Ağa yine, Vali konağına çağırılmış, Padişah efendimiz, sefer için, oğlunu askere isteyince, Durak Ağa dayanamamış, parlamış 
     "Bana bak Vali Paşa, büyük oğlan gitti, ortanca da gitti, şimdi en küçük kaldı... Git padişahına selam söyle, artık benim şeyime güvenip, sağa sola savaş açmasın. Bende dördüncüyü yapacak hal kalmadı " 
     
     Evet dua edin de, bu halk, bir gün kendisini Durak Ağa sanıp, terslemesin... 
     O güne kadar desteğini esirgemez, daha doğrusu esirgeyemez de, zira eli mahkum... 
     Ama sandık başına gider de ne yapar, onu da göreceğiz... 
     Bir Erzurum deyimi vardır 
     "Zulüm ile abad olanın, ahiri berbat olur..." 
     Bu da unutulmaya 
     Bu yoksulluk, zulüm değil de nedir 
     
     





Sinyaller çok iyi 


Bu usullere annesinden alışıktır 


Arayış Siyaset sınıfı nasıl yenilenir 


Yürek yolcuları 


Umutsuz bir gidiş... 


Abant'ta 4 mevsim 


Trafik canavarlarını tanıyalım 


Halkın desteği 


Siyah BEYAZ 


Gözünün feri söndü 


Kitaplar yakılırsa sonra insanlar da yakılır 


</TEXT>
</DOC>
