<DOC>
<DOCNO> 20799 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/siyaset/siy03.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Uygulanamaz karar 
</HEADLINE>
<TEXT>

Dışişleri, AİHM’nin Türkiye’yi suçlayan Kıbrıs kararını gerçeklere aykırı buldu 
     ANKARA Milliyet 

     Avrupa İnsan Hakları Mahkemesi’nin, Güney Kıbrıs Rum Yönetimi’nin açtığı "devlet davası"nda Türkiye’yi "yaşam hakkından ifade özgürlüğüne" uzanan geniş bir alanda çok sayıda ihlalle suçlaması Ankara’da tepki gördü. Dışişleri Bakanlığı’ndan yapılan açıklamada, Türkiye’yi, mahkum eden kararın "uygulanamayacağı" vurgulandı. Açıklamada şöyle dendi "Mahkemenin son kararı şaşırtıcı olmamakla beraber, Kıbrıs’ın gerçeklerine aykırı, hukuki zeminden yoksun, haksız ve Türkiye bakımından uygulanma kabiliyeti bulunmayan bir karardır. 
     
Karar Rumlara bayram yaptırdıYORGO KIRBAKİ Atina 
     AİHM kararı, Atina ve Güney Kıbrıs Rum Yönetimi’nde sevinçle karşılandı. GKRY Genel Savcısı Markidis, "Kıbrıs’ın 1974’ten sonra Türkiye’ye karşı en büyük hukuki mücadelesini verdiğini" belirterek, sonucu bir "zafer" olarak değerlendirdi. 
     
     5 SORU 5 CEVAP 
Türkiye kıskaçtaTazminat gündeme gelecek mi 
     Rumlar’ın Türkiye’den tazminat talep etme hakkı var. Ancak Rum kesimi davayı "prestij" açısından değerlendirdiği için devlet olarak tazminat isteme yolunu seçmeyebilir. 
     
Tazminat istenirse ne olacak 
     Tazminata hükmedilirse, mahkeme, Türkiye’den ödemesi istenecek, siyasi baskı gündeme gelecek. Ancak Türkiye’nin mallarına el koyma gibi yaptırımlar gündeme gelmeyecek. 
     
Pratikteki etkisi ne olacak 
     Son kararı temel alan bireysel davalarda patlama yaşanacak. Loizidou Davası gibi Türkiye’yi mahkum eden davaların yüzlerce benzeri Türkiye’yi sanık sandalyesine oturtacak. 
     
Kıbrıs sorunu nasıl etkilenecek 
     Uzlaşma arayışları darbe yiyecek. Ellerine büyük bir koz geçen Rumlar, uzlaşma yerine karardaki ihlaller için baskı yaratacak. 
     
Kararda tartışma var mı 
     "Savaş ortamında" gündeme gelmiş olayların olağanmış gibi değerlendirilmesi, BM nezdinde yürütülen çalışmaların hiçe sayılması, Rumların Türkler adına yaptığı şikayetin dahi mahkeme tarafından kaale alınmış olması kararı tartışmalı kılıyor. 
     



 SİYASET 














</TEXT>
</DOC>
