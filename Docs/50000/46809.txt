<DOC>
<DOCNO> 46809 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/ulagay.html </URL>
<DATE> 2001/10/14/ </DATE>
<TIME>  </TIME>
<AUTHOR> Osman ULAGAY  </AUTHOR>
<HEADLINE>
Ek kaynak bayramı neleri gösterdi 
</HEADLINE>
<TEXT>

     Geçen hafta perşembe ve cuma günü yaşananlar, piyasalardaki yaygın karamsarlığın nasıl aşılabileceği konusunda bazı ipuçları verdi bize. Uluslararası Para Fonu IMF den hatırı sayılır miktarda ek dış kaynak sağlandığı yolundaki söylentiler borsada "birikmiş gazı" ateşledi, döviz kurlarında ve faizlerde de oldukça keskin düşüşler yaşandı. Borsada cuma günü yalnızca sabah seansında 415 trilyon lirayı bulan işlem hacmi, hafta başındaki toplam günlük işlem hacmini üçe katladı. Dış piyasalarda Euro’ya karşı güçlenen doların bizim piyasalarda perşembe sabahından cuma sabahına kadar geçen 24 saatte 70 - 80 bin lira değer kaybetmesi ise, döviz piyasasında da "düşüş beklentisi"nin bir köşede durduğunu ve fırsat kolladığını gösterdi sanki. 
     Ne yazık ki "ek kaynak geliyor" söylentisine dayanan bu bayram havası çok uzun sürmedi. IMF Başkanı Köhler’in "ek kaynak geliyor" söylentisine adeta cevap niteliğindeki sözleri cuma namazından önce ekranlara yansıyınca söylentiye dayalı iyimserlik bir anda kötümserliğe dönüştü ve bir günlük bayram sona erdi, dolar ve faizler yükselmeye, borsa düşmeye başladı. 
     
Piyasa sinyal bekliyor      Evet ek kaynak’ bayramı kısa sürdü ama piyasalardaki ve toplumdaki umutsuzluğun Afganistan’daki savaş nedeniyle daha da koyulaştığı bir ortamda, kısa süreli de olsa böyle bir bayram’ın yaşanmış olması, bize bazı ipuçları verdiği için önemliydi bence. Bu ipuçlarının başlıcaları şunlar 

</TEXT>
</DOC>
