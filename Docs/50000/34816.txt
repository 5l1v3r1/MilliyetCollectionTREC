<DOC>
<DOCNO> 34816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/ekonomi/eko08.html </URL>
<DATE> 2001/08/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Serbestlik, mimarı çırak yapacak 
</HEADLINE>
<TEXT>

DPT, AB ile hizmetlerin serbestleştirilmesi sonucunda, müteahhit ve reklamcıların rekabet edebileceğini, Türk mimar ve mühendislerinin yabancıların yardımcıları’ olacağını belirledi 
     EKONOMİ SERVİSİ 

     Hazırlanmakta olan yeni Devlet İhale Yasası, birçok kesim tarafından tartışılırken, Devlet Planlama Teşkilatı DPT Türkiye’nin hizmetler sektörünün uluslararası rekabete hazır olmadığını belirten bir rapor yayımladı. Türkiye ile Avrupa Birliği AB arasında hizmetlerin serbestleştirilmesi ve kamu ihaleleri pazarlarının karşılıklı açılması halinde hangi sektörün nasıl etkileneceğine değinilen DPT’nin raporuna göre, Türkiye’nin reklamcılık, müteahhitlik dışında, uluslararası şirketlerle rekabet edebilecek sektörleri yok. 
     
     AB’den iş gücü engellensin 
     Turizmin sektörün niteliği gereği özellikle AB pazarı ile etkileşim içinde olması nedeniyle, olası bir serbestleşmeden diğer sektörlere oranla daha az olumsuz etkileneceğinin düşünüldüğü ifade edilen raporda, pazarın AB’ye açılması durumunda AB menşeli nitelikli işgücünün pazara rahatlıkla girebileceği, bunun da istihdam üzerinde olumsuz etki yapabileceği vurgulanıyor. 
     
     Birçok sektörde rekabet gücü yok 
     Haberleşme PTT'nin rekabet gücü yok, Türk Telekom ise altyapısı güçlendirerek rekabet edebilir. 
     Müteahhitlik Türk müteahhitleri yabancılarla eşit rekabet gücüne sahip 
     Turizm AB pazarı ile etkileşim içinde olması nedeniyle, olası bir serbestleşmeden diğer sektörlere oranla daha az olumsuz etkilenecek. 
     Sağlık Doktorluk hizmetleri açısından sorun yok. Ancak eczacılığın rekabet gücü zayıf görünüyor. 
     Mühendislik ve mimarlık hizmetleri En sorunlu alan. Olası bir serbestleşme durumunda mimar ve mühendislik sektörü dışarıdan gelecek olan hizmetlere ve hizmet sunucularına yardımcı hizmet sunma konumuna itilebilecek. 
     Reklamcılık Dış rekabetin mevcut kapasiteyi geliştirecek. 
     Deniz taşımacılığı Yabancıların sektöre girişinin sermaye yapısı zayıf olan Türk firmalarını zorlayacak. 
     Demiryolu AB firmalarının faaliyetinin rekabet gücü açısından sorun yaratırken, hizmet kalitesinin artaca 
     Madencilik Mevcut mevzuat yabancıların Türkiye'de faaliyetine imkan tanımıyor. Sektörün tam üyelik öncesinde mevcut şekliyle korunmasında fayda var. 
     Petrol Sektörüde orta vadeli bir geçiş süresine ihtiyaç var. 
     



 EKONOMİ 





















</TEXT>
</DOC>
