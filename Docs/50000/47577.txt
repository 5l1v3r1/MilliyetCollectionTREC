<DOC>
<DOCNO> 47577 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sontur03.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
RTÜK'te neler oluyor Kadın çalışanların otomobillerine saldırı... 
</HEADLINE>
<TEXT>

     Radyo ve Televizyon Üst Kurulu'nun garajında bazı bayan personelin araçlarının lastiklerinin şişlendiği ve camlarının kırıldığı yolundaki şikayetler üzerine soruşturma başlatıldı. 
     RTÜK'ün tek kadın üyesi Tülay Çetingüleç, Üst Kurul'un yaptığı toplantıda konuyu gündeme getirdi. 
     Çetingüleç, RTÜK'ün garajında, aralarında kurum doktoru Nermin Aydın'ın da bulunduğu bazı bayan personelin araçlarına saldırılarda bulunulduğunu belirterek, bazı araçların lastiklerinin şişlenerek patlatıldığını bazılarının da camlarının kırıldığını söyledi. 
     Çetingüleç, Üst Kurul'dan konunun araştırılması için soruşturma başlatılmasını istedi. 
     Bunun üzerine Üst Kurul, olayların araştırılması için Savunma Sekreterliği'ni görevlendirdi. Üst Kurul, sekreterlikten olayların titizlikle araştırılarak bir rapor hazırlanmasını istedi. 
     






</TEXT>
</DOC>
