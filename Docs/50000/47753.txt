<DOC>
<DOCNO> 47753 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/19/son/sontur07.html </URL>
<DATE> 2001/10/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan personele kızdı "Bütün gün ne yaptınız " 
</HEADLINE>
<TEXT>

     Enerji ve Tabii Kaynaklar Bakanı Zeki Çakan, Erzurum DSİ 8. Bölge Müdürlüğü'nü teftişi sırasında, çalışanlara gün boyunca neler yaptıkları sorusunu yöneltti. 
     Erzurum'da gezi ve incelemelerini sürdüren Çakan, güne DSİ 8. Bölge Müdürlügü'nü teftişle başladı. 
     Kurumda görevlilerle tek tek konuşan Çakan, çalışanlara "Dün bütün gün ne yaptın Ne kadar maaş alıyorsun Yaptığın işe göre aldığın maaşı hakettiğine inanıyor musun " diye sordu. 
     Bazı çalışanlardan, gün boyunca yaptığı işleri gösterecek evrakları isteyen Çakan, evraklardaki işlerin çok az olduğu kanısına varınca, gereğinden fazla eleman çalıştırıldığını belirtip, fazla elamanların listesinin çıkarılması talimatını verdi. 
     Çakan, DSİ Genel Müdürlüğü yetkililerine, "Benden kesinlikle bundan sonra eleman istemeyeceksiniz. Bir odada yapılacak iş, burada on odada yapılıyor. Bakan olarak ben günde 14 saat çalışıyorum. Gece yarısından sonra bakanlıktan ayrılıyorum" dedi. 
     






</TEXT>
</DOC>
