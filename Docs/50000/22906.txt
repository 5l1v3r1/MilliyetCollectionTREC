<DOC>
<DOCNO> 22906 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/24/spor/spo10.html </URL>
<DATE> 2001/05/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Milli heyecan      A MİLLİ Takım’ın, 2 Haziran’daki Azerbaycan ve 6 Haziran’daki Makedonya maçlarında mücadele edecek aday kadrosu yarın açıklanacak. Teknik Direktör Şenol Güneş, kadroya Hollanda maçında sakatlanan Tugay’ın yanı sıra Hakan Şükür, Alpay, Tayfur ve Yıldıray’ı da çağıracak. 
     
G.Birliği’ne takviye      GENÇLERBİRLİĞİ, Belçikalı Philip Daems ile anlaştı. Başkent ekibini gelecek sezon çalıştıracak Walter Meeuvs’un şu anda görev yaptığı Lierse’ten alınan Dams, sol kanatta görev yapıyor. Bu futbolcuyla bugün sözleşme imzalanacak. 
     
Punkçı Beckham      İNGİLİZ futbolunun sıradışı yıldızı David Beckham, yeşil sahalardaki yeteneği kadar özel yaşamıyla da kamuoyunun ilgisini çekmeyi sürdürüyor. Spice Girls’ten Victoria ile evliliği bulunan Beckham, bu kez ilginç saç stiliyle de objektiflere takıldı. 
     
Gençler galip 2-1      GENÇ Milli Takımımız Güngören Stadı’nda oynanan özel maçta Danimarka’yı 2 - 1 mağlup etti. Karşılaşmanın ilk yarısını 1 - 0 yenik kapatan Ay - Yıldızlı ekibimizin golleri Ömer ve Hamit atarken, Danimarka’nın tek sayısı Mtiliga’dan geldi. 
     
Güreş turu      AVRUPA Grekoromen Güreş Şampiyonası’nda takım birinciliğini elde eden güreşçilerimiz, dün Ankara’da Meclis Başkanı Ömer İzgi’yi ziyaret etti. Bu ziyarette İzgi’nin, Güreş Federasyonu Asbaşkanı olan eşi Aysel İzgi ile bir araya gelmesi ilginç tablo oluşturdu. Takımımız ayrıca Başbakan Yardımcısı Devlet Bahçeli ve Spordan Sorumlu Devlet Bakanı Fikret Ünlü tarafından da kabul edildi. 
     
Schumi uzattı      FORMULA 1 Dünya Şampiyonu Michael Schumacher, takımı Ferrari ile olan sözleşmesini 2004’e kadar uzattı. Ferrari’nin diğer pilotu Rubens Barrichello ile de gelecek sezon için anlaşmaya varıldı. 
     



 SPOR 

























</TEXT>
</DOC>
