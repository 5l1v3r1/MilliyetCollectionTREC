<DOC>
<DOCNO> 44223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sondun19.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD askeri heyeti, Moskova'da Afganistan'a operasyonu düşünüyor 
</HEADLINE>
<TEXT>

     Tuğgeneral Keith Dayton başkanlığındaki bir ABD Genelkurmay Başkanlığı heyeti, Moskova'da Rusya tarafı ile Afganistan'a operasyonu görüşüyor. 
     Heyet bugün, Rusya Savunma Bakanı Sergey İvanov tarafından kabul edildi. 
     Rusya Savunma Bakanlığı, yaptığı açıklamada, görüşmenin içeriğine ilişkin bilgi vermedi. 
     İtar-Tass'ın Rus kaynaklarına dayanarak verdiği haberde, dün başlayan ve bugün de devam eden görüşmelerde, ABD'nin, ''Rusya'nın yakın doğusu'' olan, Afganistan'a dahil bölgede güç kullanımı halinde yapılacak işbirliği'' üzerinde ''uygulamaya yönelik danışmalar'' yapılıyor. 
     Savunma Bakanı İvanov, 24 Eylül'de yaptığı açıklamada, ABD heyeti ile ''Taliban'a karşı olası askeri operasyonun görüşüleceğini'' belirtmişti. 
     






</TEXT>
</DOC>
