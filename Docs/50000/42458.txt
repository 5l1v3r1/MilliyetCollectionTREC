<DOC>
<DOCNO> 42458 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/son/sondun23.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Neo naziler ABD için düzenlenen yas mitingini dağıttı 
</HEADLINE>
<TEXT>

     Almanya'da neo naziler, ABD'deki saldırıların kurbanlarını anmak amacıyla düzenlenen bir mitingi dağıttı. 
     Stralsund kentindeki mitingi dağıtan aşırı sağcılar, olay yerinde bulunan bir Amerikan bayrağını yaktı. Polis, tutuklanan 7 aşırı sağcı genç hakkında, ''yabancı ülkelerin bayraklarını yakmaktan'' suç duyurusunda bulundu. Almanya-Polonya sınırındaki Frankfurt an der Oder kentinde de yaklaşık 100 neo nazi, polisin sıkı güvenlik önlemleri altında bir yürüyüş düzenledi. Polis, karşıt göstericilerin neo nazilere saldırdıklarını, olaylar sırasında 2 aşırı sağcı ile 2 karşıt göstericinin tutuklandığını açıkladı. İçişleri Bakanı Otto Schily, aşırı sağcı Almanya'nın Milliyetçi Demokratik Partisi'nin NPD ABD'ye karşı takındığı tavrı sert bir dille kınayarak, ''NPD'nin aşırı dincilerle işbirliği yaptığı yönünde bir işaret yok. Ancak, NPD'nin kapatılması konusunda elimizde yeterli delil var'' diye konuştu. 







</TEXT>
</DOC>
