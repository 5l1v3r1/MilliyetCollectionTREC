<DOC>
<DOCNO> 48367 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/23/son/sondun10.html </URL>
<DATE> 2001/10/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban, dün geceki bombardımanda 25 kişinin öldüğünü açıkladı 
</HEADLINE>
<TEXT>

     Taliban, ABD'nin dün gece Afganistan'a düzenlediği hava akınında başkent Kabil'de 25 kişinin öldüğünü öne sürdü. 
     Taliban'ın Enformasyon Bakanlığı sözcüsü Abdülhenan Himat, ABD'nin Kabil'in güneyindeki Darulaman bölgesine düzenlediği hava akınında 25 kişinin öldüğünü, Taliban mevzilerinin vurulduğunu bildirdi. 
     Ölü sayısı bağımsız kaynaklarca doğrulanmadı. 
     Afgan İslami Basın Ajansı AIP de dün geceki hava akınında, Kandahar'a giden birçok petrol tankerinin hedef alındığını bildirdi. 
     Haberde, tankerlerin Kandahar'a 8 kilometre uzaklıkta bir fırının önünde vurulduğu belirtildi. 
     Herat'tan İran sınırına petrol götüren iki tankerin alev alması sonucu 5 kişinin yanarak öldüğü, 10'unun yaralandığı belirtildi. 
     






</TEXT>
</DOC>
