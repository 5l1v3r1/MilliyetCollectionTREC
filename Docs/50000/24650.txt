<DOC>
<DOCNO> 24650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/yazar/theper.html </URL>
<DATE> 2001/06/02/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Önemini kavrayın 
</HEADLINE>
<TEXT>

     Apartmanımız yeni bitiriliyor. Yakında kat irtifakı kurulacak. Ancak geçen günkü yazınızda meskenlerde işyeri veya muayenehane kurulmasının mahzurlarından söz ediyordunuz. Biz de kat irtifakı kurulurken tapuya ibraz edilmek üzere bir yönetim planı satın aldık. Bunun 12. maddesinde bazı kullanım yasakları getirilmiş, bu hüküm geçerli mi S. M. - İstanbul 
     Bir binanın yönetim planı, binanın can damarıdır. Bir yönetim planı vardır, sizin yaptığınız gibi kırtasiyeciden alınmıştır, binanın özelliklerine uymaz. Bu nedenle çıkacak ihtilaflar o hale gelir ki binayı bırakıp kaçmak istersiniz. İşin başında yönetim planının önemi anlaşılmaz ama bina kullanıldıkça meseleler ortaya çıkar, problemler dağ gibi yığılır ve içinden çıkılmaz. Bu nedenle 
     Öncelikle tavsiyem kırtasiyeciden alınan yönetim planı işinizi görmez. Yönetim planı her binanın veya her sitenin özelliğine göre bir hukukçu tarafından hazırlanmalıdır. Bugün üç yüz bağımsız bölümlü siteler yapılıyor. Hazır yönetim planı bu sitelerde hiçbir işe yaramaz. İhtiyaçlarını karşılamaz. Zira her sitenin başka özellikleri vardır. Yönetim planı bu özellikleri görerek, bilen biri tarafından hazırlanmalıdır. 
     İkinci tavsiyem, meskenlerin başka amaçla kullanılmasını önlemek istiyorsanız bir maddeye "meskenler münhasıran mesken olarak kullanılacaktır, başka amaçla kullanılamaz" hükmünü koymanız yeterlidir. Sizin örneğinizde olduğu gibi birtakım kanun maddesindeki hükümler mahfuzdur derseniz bu madde ihtilaf kaynağı olur, hiç kimse amacına ulaşamaz. 
     Bu tavsiyem tüm okurlarıma. Kırtasiyeciden alınan, Kat Mülkiyeti Kanunu'nun bazı maddelerini bilinçsiz bir biçimde birleştirerek ehliyetsiz kişilerce hazırlanmış yönetim planını kullanmayın. Bir yönetim planı, sitenizin projesi üzerinde ve mahallinde inceleme yapılarak bilen biri tarafından hazırlanmalıdır. Rahatınızı düşünüyorsanız, ihtilafsız yaşamak istiyorsanız bu tavsiyeme uyun. 
     
     







Küreselleşme, İslam, Kemalizm 


Avrupa'dan... 


Liderler ve Yalova olayı 


Şaşanlara şaşıyorum 


İnönü'lü, Derviş'li parti senaryoları... 


FB - GS 


Yeni hükümdarımız Piyasamız 


Cek cak'lı vaatler 


Kıbrıs bombası 


Bitmeyen oyun... 


İstifa... 


DJ Derviş 


36 bakan 36 kriz 


Önemini kavrayın 


Çamburnu Tersanesi 


</TEXT>
</DOC>
