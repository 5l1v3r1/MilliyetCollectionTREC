<DOC>
<DOCNO> 15958 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/son/sontur20.html </URL>
<DATE> 2001/04/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Çiller, Meclis başkanı ile böyle tartıştı 
</HEADLINE>
<TEXT>

     TBMM Başkanı Ömer İzgi, DYP Genel Başkanı Tansu Çiller'i makamında kabul ederek bir süre görüştü. Görüşme sırasında Çiller ile İzgi arasında erken seçim ve bazı yasaların öncelikli çıkarılması konusunda tartışmalı bir diyalog gelişti. 
     İzgi'nin, erken seçimden önce kamuoyunda eleştirilen seçim yasalarının da değişmesi isteğinde bulunduğunu ifade etmesi üzerine Çiller'le TBMM Başkanı arasında şu dialog yaşandı 
     Çiller Bu değişiklik orada. Seçim olsun olmasın yapalım. Yani bu değişikliği seçim olsun veya olmasın yapalım. 
     İzgi İvedi yasalar arasına alınsın önerisindesiniz. Bu kanunun Meclis'ten geçmesi de belli bir prosedür ile olur. Uzlaşma sağlanmadığı sürece Meclis'ten erken seçim konusunda bir yasanın çıkarılması mümkün değil. 
     Çiller Sayın Meclis Başkanımızın zannediyorum algıladığı biçimle, benim ifade etmek istediğim arasında büyük fark var. Sayın Meclis Başkanı seçime bağlı, seçimi öne alan bir yasadan bahsediyor. 
     İzgi Efendim öyle birşey demedim. 
     Çiller Şimdi seçimle ilgili değil... Seçimle olsun veya olmasın SPY, Seçim Yasası değişikliğini millet bekliyor. Bu seçim kararının alınmasından bağımsız olarak Meclis'ten bekleniyor. Dolayısıyla ben size bu yasaları takdim ediyorum. 
     İzgi Sayın Genel Başkan şu getirdirdiğiniz konu seçimle ilgili değil, erken seçim olsa da olmasa da gündeme gelebilir. Bu bakımdan bu konuda herhangi bir beyanda bulunmadım. Zannediyorum, benim söylediklerim tam olarak anlanmadı veya ben anlatamadım. 
     Çiller Hayır. Tekrar ediyorum. Bizim buraya gelme amacımız, şu yasalar değişsin diyoruz. Erken seçimi size getiriyor değiliz. Size getirdiğimiz şey şu yasa değişikliğinin olması. Yani, erken seçim olsun mu olmasın mı, hadi bu kararı aldırın demiyoruz ki. Biz diyoruz ki, şu yasaları ele alalım, öne alalım İzgi Bunu her zaman ele alabiliriz. 
     Çiller Tamam. Bu ziyaretin amacı bu sakın yanlış anlaşılmasın. 
     İzgi Galiba benim dediğimi siz anlamakta gecikiyorsunuz. Ben bu konularda karşı olma durumunda olmam mümkün olmayan birisiyim. Üstelik TBMM Başkanıyım. 




</TEXT>
</DOC>
