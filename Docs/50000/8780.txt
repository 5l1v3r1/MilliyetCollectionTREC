<DOC>
<DOCNO> 8780 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/guncel/gun02.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Sobanızı söndürmeden uyumayın 
</HEADLINE>
<TEXT>
Ölüm soludular 
Karbonmonoksit zehirlenmesinden üç kişi daha yaşamını yitirdi 
     Bursa Adıyaman DHA 

     Bursa ve Adıyaman’da kömür sobasından sızan karbonmonoksit gazından zehirlenen üç kişi öldü. 
     Bursa Sinan Dede mahallesinde oturan Necati 76 ile Zülfiye Çaytaşıyan 68 çifti, önceki gece kömür sobasını yakarak uyudular. Lodos nedeniyle sobadan sızan karbonmonoksit gazından zehirlenen çift yaşamlarını yitirdi. Çiftin cesetleri sabah erken saatlerde eve gelen çocukları Tuncay Çaytaşıyan tarafından bulundu. 
     
77 kişi zehirlendi      Bu arada lodosdan zehirlenen 77 kişi, kaldırıldıkları Devlet, SSK ve Yüksek İhtisas hastanelerilerinde tedavi altına alındı. 
     Adıyaman’ın Besni ilçesi İznik köyünde Mustafa Doğan 66 ile damadı Sıddık Aslan 35 gece kömür sobasından sızan gazdan zehirlendi. Doğan yaşamını yitirirken, Aslan Besni Devlet Hastanesi’nde tedavi altına alındı. 
     Son üç gün içinde Adıyaman’da soba zehirlenmesinden 142 kişinin hastanelerde tedavi gördüğü ifade edildi. 
     
Aman dikkat ..      Soğukta ihmal öldürüyor 
ANKARA Milliyet 
     Sağlık Bakanlığı, kışın aşırı soğukların yaşandığı yörelerde ve aylarda, hava koşullarının insanların sağlık ve güvenliğini tehdit eder hale geldiğine işaret ederek, aşırı soğuğa karşı halkı uyardı. 
     Sağlık Bakanlığı Temel Sağlık Hizmetleri Genel Müdürlüğü’nün uyarısında, sağlık sorunları ve alınacak önlemler anlatıldı. Yollarda buzlanmaya bağlı trafik kazaları ve düşmelerin artacağı belirtilen açıklamada, yakılan soba veya elektrikli ısıtıcıların yangın ve karbonmonoksit zehirlenmesi riskini artıracağına dikkat çekildi. 
     
Alkol değil vitamin      Bu konuda tedbirli davranılması ve bacaların temizlenmesi gerektiği vurgulandı. Soğuğun yol açtığı hastalıkların, özellikle küçük çocuk ve yaşlılarda daha sık görüldüğü belirtildi 
     Açıklamada, "Isı kaybını artıracağından alkollü içki kullanmayın. Bunun yerine sıcak içecekler için ve sağlığınız açısından bir engel yoksa içine şeker koyun. Meyve ve sebze yemeye özen gösterin. Vitamin veren yiyecekler yemeye özen gösterin" denildi. 
     


 GÜNCEL 


















</TEXT>
</DOC>
