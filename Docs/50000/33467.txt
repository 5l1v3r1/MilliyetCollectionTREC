<DOC>
<DOCNO> 33467 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/23/son/soneko08.html </URL>
<DATE> 2001/07/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakan Oral "IMF heyeti, maliye politikalarını çok başarılı buldu" 
</HEADLINE>
<TEXT>

     Maliye Bakanı Sümer Oral, Uluslararası Para Fonu IMF heyetinin kendilerine, uygulanan maliye ve bütçe politikalarını son derece başarılı bulduklarını, söylenecek hiç bir şeylerinin olmadığını söylediklerini bildirdi. 
     Oral, bugün IMF Türkiye Masası Şefi Yuha Kahkonen başkanlığındaki heyeti makamında kabul ederek bir süre görüştü. Yaklaşık bir saat süren görüşmenin ardından Oral, gazetecilere yaptığı açıklamada, görüşmede Türkiye ekonomisinin genel bir değerlendirmesini yaptıklarını, izlenen maliye ve bütçe politikaları üzerinde durduklarını bildirdi. Oral şunları söyledi 
     ''Kendileri de maliye ve bütçe politikasını son derece başarılı bulduklarını, söylenecek hiç bir şeylerinin olmadığını, vergi gelirlerinin hedeflerin üzerinde seyrettiğini, harcamaların bütçe hedeflerine uygun bir şekilde seyrettiğini bildirdiler. Yıl sonuna kadar bütçede herhangi bir sorun olmayacağı konusunda görüşbirliğine vardık.'' 






</TEXT>
</DOC>
