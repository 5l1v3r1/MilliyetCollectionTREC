<DOC>
<DOCNO> 25447 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/ekonomi/eko02.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF’den devlete elektrik uyarısı 
</HEADLINE>
<TEXT>

Devletin TEAŞ’a elektrik borcu 200 trilyona ulaştı. Türkiye Masası Şefi Kahkonen başkanlığındaki IMF heyetiyle yapılan görüşmelerde bu borçlar da gündeme geldi 
     ANKARA Milliyet 

     Uluslararası Para Fonu IMF , bakanlıklar ve diğer kamu kuruluşlarından alacağı 200 trilyon liraya ulaşan Türkiye Elektrik Üretim AŞ’ye TEAŞ borçların ödenmesini istedi. Enerji ve Tabii Kaynaklar Bakanlığı’nın da, idari açıdan kendisine bağlı olan TEAŞ’a 9 trilyon lira borçlu olduğu bildirildi. 
     
Heyet borcu sordu      IMF Türkiye Masası Şefi Juha Kahkonen başkanlığındaki heyetle yapılan görüşmelerde TEAŞ’ın alacakları da gündeme geldi. 
     Görüşmelerde, yurtdışı taahhütlerini karşılama güçlüğü çeken TEAŞ’ın devletten olan elektrik tüketimi alacağının yüksek rakamlara ulaştığının altı çizildi. 
     Sadece bakanlıkların kuruma borcunun 44 trilyon liraya ulaştığı kaydedildi. 
     Bakanlıklar, üniversiteler, belediyeler ve diğer kamu kurumlarından alacağı 200 trilyon liraya ulaşan TEAŞ’ın borçlu listesindeki bakanlıkların başında 10 trilyon lira ile Milli Savunma Bakanlığı, 9 trilyon lirayla Enerji Bakanlığı başta geliyor. 
     
Başbakanlık borçlu      TEAŞ’a Başbakanlığın 1 trilyon lira, belediyelerin de TEAŞ’a 56 trilyon lira borcu bulunuyor. Milli Savunma Bakanlığı 10 trilyon lira, Enerji Bakanlığı 9 trilyon lira, Milli Eğitim Bakanlığı 4 trilyon lira, Adalet Bakanlığı 3,5 trilyon lira, Sağlık Bakanlığı 2,5 trilyon lira, Başbakanlık 1 trilyon lira, Belediyeler 56 trilyon lira, KİT’ler 12 trilyon lira , Üniversiteler 7,5 trilyon lira 
     
Bankalara üst düzey ziyaret      IMF Avrupa Bölümü Birinci Başkanı Willy Kiekens bankacılarla görüşmek üzere Türkiye’ye geldi 
HARUN GÜREK Ankara 
     Yeni programın ardından ekonomik göstergelerde ortaya çıkan bazı olumlu gelişmelere karşın borçlanmaların istenen miktarda gerçekleşmemesi, düşmesi beklenen faizlerin yükselmesi, IMF’yi de harekete geçirdi. IMF, Avrupa Bölümü 1. Başkanı Willy Kiekens’i bankacılarla görüşmek üzere Türkiye’ye gönderdi. 
     IMF hiyerarşisinde başkan yardımcılarından sonra gelen ve Türkiye’den sorumlu en üst düzey yetkili sayılan Kiekens, önceki gün Türkiye’ye geldi. Daha önce Türkiye’deki heyetin teknik çalışmalarla görüşmelerinin tamamlanmasının ardından son pazarlıkları yapmak üzere Ankara’ya gelen Kiekens’in bu kez gözden geçirme tamamlanmadan gelmesinde bankacılık sektöründeki gelişmelerin rol oynadığı kaydedildi. Kiekens, dün öğle saatlerinde Devlet Bakanı Kemal Derviş ve Hazine Müsteşarı Faik Öztrak ile görüştükten sonra akşam İstanbul’a geçti. Kiekens, İstanbul’da bankalarla görüşmeler yapacak. 
     
     



 EKONOMİ 



















</TEXT>
</DOC>
