<DOC>
<DOCNO> 18908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/siyaset/siy06.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bekaroğlu'ndan Tayyip uyarısı 
</HEADLINE>
<TEXT>

FP’li Bekaroğlu, il başkanlarını, üstü kapalı olarak Tayyip Erdoğan’a destek vermemeleri için uyardı 
     ABDULLAH KARAKUŞ Ankara 

     FP yönetimi hafta sonu Ankara'da topladığı il başkanlarına, merkez sağda yeni parti çalışması yapan ve tabanda büyük ilgi gören Recep Tayyip Erdoğan'a "işe yaramayacağı" gerekçesiyle destek olunmaması mesajı verdi. Mehmet Bekaroğlu, Erdoğan ismini kullanmadan teşkilatını şöyle uyardı "Türkiye'de sıkışıldığı zaman sürekli olarak merkez sağ organizasyonları yapıldı. 1950, 1960, 1980'de Menderes, Demirel, Özal'ı doğuran şeyler öyleydi. Şimdi yine bazıları 'Aynı şartlar var. Dolayısıyla bir merkez sağ organizasyonu yapılacak, bunu ben yaparım' diye çıkıyor. Ama yanılıyorlar." 
     
Çok yanılıyorlar’      Bekaroğlu sözlerine şöyle devam etti Türkiye'de bu sefer merkez sol bir organizasyon görev alacak. Örneğin Derviş'in gelişi var. İç ve dış güç sahipleri ve odakları bu kez bunu hesaplıyor. Siz de ona göre davranın." 
     
Hoca'nın yeni adı Necmettin De Gaulle      FP Genel Başkan Yardımcısı Bahri Zengin, Erbakan'ı Fransız lider De Gaulle'e benzerek, "1950'lerde Fransızlar'ın De Gaulle'e yaptığı gibi bir gün gelecek Türkiye de Erbakan'ı göreve çağıracak" dedi. Fransa'da De Gaulle döneminde yaşanan krizde De Gaulle'ün reçetesine itiraz edildiğini anlatan Zengin, 54. Hükümet döneminde RP'nin Genel Başkanı Erbakan'ın hazırladığı ekonomik reçeteye de tepkiler geldiğini söyledi. Zengin, Fransa'da daha sonra işlerin kötü gitmesi üzerine De Gaulle'ün göreve çağrıldığını vurguladı. 
     



 SİYASET 

















</TEXT>
</DOC>
