<DOC>
<DOCNO> 28900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/26/son/sondun14.html </URL>
<DATE> 2001/06/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Pentagon Black Hawk helikopterlerini film için Fas'a gönderdi 
</HEADLINE>
<TEXT>

     ABD Savunma Bakanlığı, Fas'ta çekilecek ''Black Hawk Down'' Kara Şahin Düştü filmi için bu ülkeye 4 adet Black Hawk helikopteriyle, 35 askeri personel gönderdi. 
     Somali'de 1993'teki karmaşayı anlatan film için Nisan başından beri dönüşümlü olarak 100 kadar askeri personel gönderilmişti. 
     Pentagon sözcülerinden deniz yarbay David Lapan, ücretler hariç, askeri sevkiyatın 3 milyon doları bulacağı tahmin edilen tüm maliyetinin, film yapımcısı şirket tarafından karşılanacağını söyledi. Somali'deki BM barış gücünde görev yapan 18 Amerikalı asker, Ekim 1993'te, yerel diktatör Muhammed Farah Aideed'i ele geçirme girişimi sırasında, isyancılarla çıkan çatışmalarda ölmüştü. ABD Savunma Bakanı Donald Rumsfeld'in, ABD silahlı kuvvetlerine ait 12 adet Black Hawk helikopterinin Fas'a gönderilmesine izin vermesi, Pentagon'da bazı yetkililerin tepkisine yol açmıştı. Rumsfeld, bazı Pentagon yetkililerinin itirazına karşın, ünlü yönetmen Ridley Scott'ın çektiği filmde ordu helikopterlerinin kullanılmasına izin vermişti. 







</TEXT>
</DOC>
