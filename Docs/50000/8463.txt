<DOC>
<DOCNO> 8463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/23/guncel/gun07.html </URL>
<DATE> 2001/02/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Jandarmaya göre 
</HEADLINE>
<TEXT>
İki HADEP’li isteyerek kaybolmuş 
     SALİHA ÇOLAK Ankara 

     Jandarma Genel Komutanlığı Dışilişkiler ve İnsan Hakları Daire Başkanı Tabip Albay Emre Özyılmaz, kayboldukları iddia edilen HADEP Silopi İlçe Başkanı Sedat Tanış ve HADEP üyesi Ebubekir Deniz’in, Silopi’deki jandarmaya ziyaretçi olarak gelip yarım saat kaldıklarını, bundan 1.5 saat sonra da yakınlarının "kayıp" başvurusunda bulunduğunu söyledi. Özyılmaz, "Olayın organize olduğu belli. Jandarmayı yıpratmak için böyle komplolar hazırlanıyor" dedi. 
     Komisyona, insan hakları ihlalleri ve önlenmesine ilişkin çalışmalar konusunda bilgi veren Özyılmaz, bu tür kayıp vakalarının önceden organize edildiğini dile getirdi. İki HADEP’linin bir jandarma aracına bindirilerek götürüldüğü iddiasını da yalanlayan Özyılmaz, ziyaret sebebini bilmediklerini, iddiaların incelenmesi için müfettiş görevlendirildiğini ve özel bir araştırma yapıldığını anlattı. 
     Özyılmaz, iki HADEP’linin, jandarma için çalıştığı yönünde bir açıklamaları da olmadığını kaydetti. 
     


 GÜNCEL 

















</TEXT>
</DOC>
