<DOC>
<DOCNO> 5495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sontur17.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay kongresi temyize gidiyor 
</HEADLINE>
<TEXT>

     Kızılay Genel Başkanı Ertan Gönen, mahkeme kararı ile alınan olağanüstü genel kurul toplantısının, eski tüzüğün boşluğundan kaynaklandığını savunarak, temziye başvuracaklarını bildirdi. 
     Gönen, Kızılay Çorum Şubesi'nin kongresine katılmak üzere geldiği Çorum'da, olağanüstü genel kurul toplantısına ilişkin görüşlerini açıklarken, 800 delegeden 40'ının istedikleri zaman biraraya gelerek kongre kararı alabileceğini söyledi. Gönen, tüzüğün bu maddesinin değişmesi gerektiğini belirterek, şöyle konuştu 
     "Yargı kararını verdi, bu temyize gidecektir. Türkiye'de 2'şer ay ara ile seçim yapacaksınız, kongre yapacaksınız. Günah, 200-300 milyar lira para bu. Kimsenin bu parayı boşa harcamaya hakkı yok. 2'şer ay ara ile seçim yapılmasına hayır diyoruz. Çünkü, genel kurul yapmak için yeterli gerekçe yok ve normal genel kurul Nisan ayında. İkisini biraraya getireceğim." 
     Gönen, olağanüstü genel kurul kararının gazetelerde yayınlandığını, ilan parasının Kızılay tarafından değil, ilanı verenler tarafından ödeneceğini ifade ederek, "Gazetelere verilen ilanın meblağı 8 milyarı buluyor. Bu parayı da kendileri verecektir. Nereden geliyor bu değirmenin suyu " dedi. 




</TEXT>
</DOC>
