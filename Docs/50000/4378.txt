<DOC>
<DOCNO> 4378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/29/astro/index.html </URL>
<DATE> 2001/01/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yenilikçi girişimler 
</HEADLINE>
<TEXT>

Son birkaç günün gergin havası bugün yerini daha ılımlı bir atmosfere bırakıyor. Bununla birlikte sabah saatlerinde Koç burcuna geçen Ay, günün yine de fazlasıyla canlı, beklenmedik gelişmeler açısından yoğun olacağını anlatmakta. Ateş ve öncü kombinasyonuna sahip Koç, Ay’ın çok rahat etmediği bir burçtur. Çabuk alevlenen duygular, ani kararlar ve bağımsız hareket etme ihtiyacı, Koç burcundaki Ay’ın göstergeleridir. Kova burcundaki Güneş’le birlikte yenilikçi girişimler ve buluşçu hareketler ödüllendirilebilir. Bununla birlikte duygusal ihtiyaçların arka plana atıldığı birgün içinde üst üste hatalar yapabilir, başkalarının haklarını hiçe sayabiliriz. Günün en iyi, en şanslı saatleri sabaha 08.57 rastlamakta. Ay’ın Jüpiter’le olan rahat açısı altında yeni girişimler hevesli bir şekilde ele alınırken, iletişim ve hareket de olacak. Bu akıcı ve gelişmeye açık saatlerden yararlanmaya bakmak lazım. Süregelen problemlerinize yeni çözümler geliştirmek ve beklettiğiniz projelere start vermek için uygun saatlerde olacağız. Akşam saatlerinin pek huzurlu geçmeyeceği anlaşılıyor. Koç burcundaki Ay’ın Uranüs ve Mars’la kurduğu gergin açılar belki bizi kolay harekete geçirmekte ama ani kararlar ya da sürpriz değişikliklerin aynı zamanda tartışma yaratma olasılığı var. Ayrıca bu saatlerde küçük kazalar, elektrikle ilgili problemler yaşayabiliriz. Eğer aşırı riskli konularla uğraşıyorsak, benzer biçimde tehlikeli saatlerde olduğumuzu hatırlamalıyız. Özellikle 16.45 - 18.56 arasında bu etki ön planda olacak. Kısaca gün içinde hızlı bir şekilde değerlendirmeniz gereken fırsatlar var. Ama öğleden sonra saatlerinde verilen ani kararlar daha sonradan pişmanlığa dönüşebilir. 

Astroloji raporları 
İnternette kısa ama etkin Astroloji raporları elde edebilirsiniz. Astromatik, www.astromatik.com adresinde kendi özel doğum verilerinizi girerek doğum anınızda gezegenlerin hangi burçta olduğunu öğrenebilir, bunlara ilişkin notları okuyabilirsiniz. 

            Faks 287 74 37 
      





BURÇLAR 
KOÇ 
21 Mart - 20 Nisan 


BOĞA 
21 Nisan - 20 Mayıs 


İKİZLER 
21 Mayıs - 21 Haziran 


YENGEÇ 
22 Haziran - 22 Temmuz 


ASLAN 
23 Temmuz - 23 Ağustos 


BAŞAK 
24 Ağustos - 23 Eylül 


TERAZİ 
24 Eylül - 23 Ekim 


AKREP 
24 Ekim - 22 Kasım 


YAY 
23 Kasım - 21 Aralık 


OĞLAK 
22 Aralık - 20 Ocak 


KOVA 
21 Ocak - 19 Şubat 


BALIK 
20 Şubat - 20 Mart 



</TEXT>
</DOC>
