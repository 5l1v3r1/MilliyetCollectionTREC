<DOC>
<DOCNO> 25030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/ekonomi/aeko.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail mucizesinin mimarı programı konuşmaya geldi 
</HEADLINE>
<TEXT>

Derviş’in özel davetiyle Türkiye’ye gelen, Merrill Lynch International’ın Başkanı Jacob Frenkel, "Programın başarısı onu anlatana da bağlı" dedi 
     SEÇKİN ÜREY 

     İsrail Merkez Bankası Başkanı’yken yaptığı reformlar sayesinde İsrail’in yüzde 500’lerde seyreden enflasyonunu yüzde 10’lara düşüren adam olarak tanınan, İsrail eski Merkez Bankası Başkanı Jacob Frenkel, Devlet Bakanı Derviş’in davetlisi olarak Türkiye’ye geldi. 
     Halen Merrill Lynch’in Başkanı olan Frenkel’i Bankalar Birliği Genel Sekreteri Ekrem Keskin karşıladı. Frenkel, Atatürk Havaalanı’nda Milliyet’e yaptığı açıklamada "Çok başarılı görüşmeler yapacağımızdan eminim. Ekonominin satbilizasyonu, enflasyonun indirilmesi ve finansal sektörün sağlıklı bir yapıya kavuşabilmesi için yapılması gerekenler var" dedi. 
     
     Anlatana bağlı’ 
     Başarının kaumoyu desteğine bağlı olduğunu belirten Frenkel, "Porgramı anlatanın, bu anlatımdan elde edeceği başarı da şansını artıracaktır. Derviş’in açıklık politikası çok önemli. Buraya gizli kapaklı şeyler konuşmaya gelmedik" diye konuştu. 
     Frenkel Havaalanı’ndan Çırağan Sarayı’na gitti. Kendisinden bir saat kadar sonra İstanbul’a gelen ve Şevket Sabancı’nın Kandilli’deki yalısına giden Derviş de saat 23.00 sıralarında Çırağan’a geldi. Derviş, Çırağan’a gelişinde, Şevket Sabancı’nın yalısında, Toyota yetkilileri ile, Türkiye’ye yapacakları yatırımlar konusunda görüştüklerini söyledi. Derviş’in aynı otelde kalan Frenkel ile bu gece kısa bir görüşme yapması, yarın da esas görüşmelere geçilmesi bekleniyor. 
     
     Derviş gibi çağırılmıştı 
     Derviş ile Jacop Frenkel’in görüşmesinde İsrail’in deneyimleri üzerinde görüş alış verişi yapılacak. Serbest kur ve enflasyon hedeflemesi görüşmenin ağırlıklı konuları arasında yer alacak. Görüşmelere, İsrailli, dünyaca tanınmış akademisyenler Prof. Ben Sharar ile Prof. Elhanan Helpman da bulunacak. Derviş’in ekibinde ise Hazine Müsteşarı Faik Öztrak ve Merkez Bankası Başkanı Süreyya Serdengeçti yeralacak. Frenkel yarın da Türkiye Bankalar Birliği Yönetim Kurulu üyeleri ile görüşecek. 
     Jacob Frenkel de 1991’de İsrail ekonomisindeki sorunları gidermek ve enflasyon problemini aşmak için İsrail’e çağrılmıştı. 
     



 EKONOMİ 






















</TEXT>
</DOC>
