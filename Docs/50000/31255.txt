<DOC>
<DOCNO> 31255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/spor/spo07.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Korkunç İvan 
</HEADLINE>
<TEXT>

Wimbledon’a wild card ile katıldı, ama muhteşem finalde Rafter’ı devirerek tek erkeklerde krallığa oturdu. 13 bin seyirci ise futbol maçı coşkusu yaşattı 
     WİMBLEDON, uzun yıllar hatıralardan silinmeyecek bir finalle noktalandı. Tek erkekler finalinde Goran Ivaniseviç, Avustralyalı Patrick Rafter’i üç saat süren ve nefesleri kesen mücadele sonunda 6 - 3, 3 - 6, 6 - 3, 2 - 6 ve 9 - 7’lik setlerle mağlup etti. Hırvat raket, grand slam tarihinde wild card ile katıldığı turnuvada şampiyon olan ilk tenisçi unvanını elde etti. Daha önce üç kez final oynadığı Wimbledon’da bu kez mutlu sona ulaşan Ivaniseviç, gözyaşlarını tutamadı. 
     13 bin izleyicinin bir futbol maçı coşkusu yaşattığı maçta özellikle ace ile puan toplayan Ivaniseviç zaman zaman sinirlendi. Sezon sonunda tenisi bırakacak olan Rafter ise soğukkanlılığını yitirmemesine rağmen, beş set sonunda teslim oldu. Maçtan önce "Gece bir melek, bana Wimbledon’ı kazanacaksın, ama bir daha eline raket almayacaksın dese kabul ederdim" diyen Hırvat tenisçi, kupayı 1993’te hayatını kaybeden vatandaşı ünlü basketbolcu Drazan Petroviç’e adadı. 
     
İstatistik Goran IVANISEVIC  Patrick RAFTER 27 Ace 13 16 Çift hata 4 30 Basit hata 11 55 İlk servis yüzde 63 81 İlk servis kazancı 77 51 İkinci servis kazancı 56 42 Toplam kazanç 49 154 Toplam sayı kazancı 150 212.5 En hızlı servis km 201      
Wimbledon’a aşığım’      Tek bayanlarda şampiyon olan Venus Williams, 4597 puanla WTA klasmanında ikinciliğini korudu. Klasmanda ilk sırada 5557 puanla Hingis bulunuyor. 
     
Rekor yılı      TENİS sezonunun en önemli grand slam turnuvası olan Wimbledon, bu yıl seyircinin de büyük ilgisini çekti. İki hafta süren şampiyonada toplam seyirci sayısında 446 bin 593 kişiyle rekor kırıldı. Bu rakamlara yağmur nedeniyle maçların ertelendiği gün gelen 20 bin kişi katılmadı. Günlük izlenme rekoru ise 41 bin 440 kişi oldu. Wimbledon’ın geleneği olan çilekten 34 bin kilo tüketilirken, 14 bin şişe şampanya ve 250 bin şişe de su içildi. 
     



 SPOR 


























</TEXT>
</DOC>
