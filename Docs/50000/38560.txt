<DOC>
<DOCNO> 38560 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/spor/spo15.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Yunanistan ayağa kalktı      YUNAN basını, Türk - Yunan yakınlaşmasına katkı için Midilli’deki dostluk maçına gitmek isteyen Beşiktaşlı eski futbolcuların yaptıkları vize başvurusunun reddedilmesini sert biçimde eleştirdi. Sport Time gazetesi, "Böyle arkadaşlık olur mu " derken, Dışişleri Bakanı Yorgo Papandreu’yu hedef aldı. Yunan televizyonları da durumu protesto etti. n RULİ DAVRANOĞLU ATİNA 
     
Fatih Terim zaman istedi      MİLAN Teknik Direktörü Fatih Terim, oyuncular ve sistem konusunda kuşkuların oluşması üzerine, "Endişelenecek bir şey yok. Yargılamak için henüz erken" dedi. Hafta sonu start alacak zorlu İtalyan Ligi için beklemeye geçen Terim, "Yapılan eleştiriler saçma" ifadesini kullandı. Milan ilk maçını pazar günü deplasmanda Brescia ile yapacak. 
     
33. sıradayız      FIFA’nın milli takımlar arasında yaptığı sıralamada Türkiye iki basamak yükselerek, 33. sıraya çıktı. Milliler 612 puanla 33. olurken, Fransa 812 puanla birinci, Brezilya 808 puanla ikinci, Arjantin ise 783 puanla üçüncü sıradaki yerlerini korudu. 
     
Ercek gitti      KOCAELİSPOR’a büyük umutlarla gelen, ancak bir türlü ilk on birde forma şansı bulamayan Tomislav Ercek ülkesine geri döndü. 600 bin dolar alacağı bulunan Hırvat forvet bedelsiz olarak bırakıldı. Geçen sezon Y.Yozgatspor’da oynayan Ganalı Ayew’in birkaç gün içinde İzmit’e gelmesi bekleniyor. 
     
Atilla dönüyor      SEZON başında İtalya 2. lig takımlarından Cenova ile anlaşan Atilla Birlik, eski takımı Antalyaspor’a dönüyor. Golcü futbolcunun bu sabah Antalya’ya gelip, akşam antrenmanına çıkacağı öğrenildi. 
     
Malatya gergin      LİGDEKİ iki maçını da kaybeden Malatyaspor’da taraftarlar Teknik Direktör Yücel İldiz’in istifasını istediler. Bir grup taraftar antremanda İldiz’i istifaya davet etti. Öte yandan Liberyalı Willam Fahnbulleh isimli forvet denemeye alındı. 
     



 SPOR 

























</TEXT>
</DOC>
