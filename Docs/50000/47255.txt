<DOC>
<DOCNO> 47255 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/ekonomi/eko08.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Genel grev uyarısı 
</HEADLINE>
<TEXT>

     ATİLLA ÖZSEVER 

     Türk - İş Genel Başkanı Bayram Meral, kıdem tazminatı ve ikramiyelere dokunulması halinde genel greve gideceklerini söyledi. Meral, "Nereden incelirse oradan kopsun" dedi. 
     Türk - İş Başkanı Meral, önceki gün TBMM Plan ve Bütçe Komisyonu Başkanı Metin Şahin’le yaptığı konuşmayı aktardı. Meral, şu bilgiyi verdi 
     "Metin Şahin, kıdem tazminatı konusunun işçi - işveren arasında görüşülüp çözümlenebileceğinden bahsetti. Kamu kesiminde bazılarının ikramiye aldığından, bazı kesimlerin ise almadığından söz etti. Hazine zaten ikramiye ödenmesini hiç istemiyor. Kamudaki ikramiye hakkımız 1950’den beri var. Bu temel haklarımıza el koymak, genel grev çağrısı yapmak demektir." 
     Meral, Türk - İş’le hükümet arasındaki 22 Mayıs 2001 tarihli protokolde, istek dışı emeklilik uygulamasına resen emekliliğe başvurulmayacağının açıkça yer aldığına dikkat çekti. 
     Türk - İş Başkanlar Kurulu, dünkü toplantısında kıdem tazminatı, resen emeklilik, ikramiye gibi konuların tartışma yapılması halinde genel greve gidilmesini kararlaştırdı. Türk - İş, öncelikle Ankara’da büyük bir miting düzenleyecek. 
     



 EKONOMİ 




















</TEXT>
</DOC>
