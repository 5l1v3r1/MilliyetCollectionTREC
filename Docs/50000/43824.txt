<DOC>
<DOCNO> 43824 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/ekonomi/eko01.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Öncelik büyüme olmalı 
</HEADLINE>
<TEXT>

Ekonomide artık büyümenin öncelikli olması gerektiğini belirteren üç büyük özel bankanın genel müdürü, Türk bankacılığının bu büyümeyi finanse edebilecek güçte olduğunu söyledi 
     ANKARA Milliyet 

     Yapı Kredi Bankası YKB Genel Müdürü Naci Sığın, Akbank Genel Müdürü Zafer Kurtul ve Garanti Bankası Genel Müdürü Ergun Özen, önceliğin artık büyümeye verilmesi gerektiğini söylediler. 
     Gümrük vergilerinin tahsili için Gümrük Müsteşarı Nevzat Saygılıoğlu ile protokol imzalayan üç genel müdür, daha sonra ekonomideki gelişmeleri değerlendirdi. YKB Genel Müdürü Sığın, durumda üç - dört ay öncesine göre düzelme olduğunu söyledi. Sığın şöyle konuştu 
     
     Büyüme yüzde 2 - 3 olur’ 
     "Bütçe ve ödemeler dengesi daha iyi durumda. Mevcut şartlarda 2002 enflasyonu yüzde 35 - 40’ın altında olmayacak. Faiz dışı fazla hedefini bir miktar aşağı çekerek, büyümeyi canlandırmak gerekir. Büyüme de 0 - 1 arasında değişir. Ben 2002’de hatta bu yıl 4. çeyrekte toparlanma sürecine gireceğimizi düşünüyorum. İç borç GSMH’ye göre çok büyük değil. IMF’nin 5.5 milyar dolarlık geri ödemede kolaylık sağlamasını bekliyoruz. Tahminime göre ek bir imk n da sağlanacaktır." 
     Garanti Bankası Genel Müdürü Özen de yüzde 6.5’luk faiz dışı fazlayı tutturacağız diye büyümenin düşük tutulmasının kabul edilemeyeceğini söyledi. "2002’de yüzde 5 olmasa da yüzde 2 - 3’lük büyümeye dönmeliyiz" diyen Özen, bankacılığın bunu finanse edebileceğini söyledi. Özen şöyle dedi 
     
     Önce güven sağlanmalı’ 
     "Harcamaların daraltılması yetmiyor. Esas iş gelirleri artırmada. 2002’de nasıl vergi alınacak Dünkü ihaleye 2 milyar dolar teklif gelmesi önemli. Güven sağlarsak, yurtdışından para gelir." 
     Akbank Genel Müdürü Zafer Kurtul da ekonomideki olumlu gelişmelerin devam ettiği görüşünü savundu. Güven ortamının da yavaş yavaş sağlandığını kaydeden Kurtul, dünkü ihalenin de bunu gösterdiğini söyledi. 
     Bu aşamada eylül ayı enflasyonun çok önemli olduğuna dikkat çeken Akbank Genel Müdürü, "Düşme trendi devam ederse kritik soru, Türkiye’nin büyüme trendine tekrar geçmesi olur. Eksi büyüme ile bunun sürdürülmesi mümkün değil. Türkiye, tekrar büyüme trendine geçmeli. Birinci öncelik bu olmalıdır" dedi. 
     
Programa devam, gerektikçe revizyon      HARUN GÜREK Ankara 

     ABD’deki terör saldırılarının ardından, ekonomik programda ortaya çıkan belirsizliğe karşı izlenecek yol netleşmeye başladı. Devlet Bakanı Kemal Derviş’in başkanlığında yapılan değerlendirmelerde, programın ödünsüz sürdürülmesi, saldırıların etkileri ortaya çıktıkça revize edilmesi kararlaştırıldı. Buna göre sıkı mali politikalar sürecek, yüzde 6 dolayında bir faiz dışı fazla hedefi korunacak. IMF yönetimiyle müzakerelerde, "programda gerektikçe ayarlamalara gidileceği" vurgulanacak. Bu arada faizlerde düşüşün gecikmesinin getirdiği yük ve yüzde 7.5’i bulacak küçülme dikkate alınarak hedefler revize ediliyor. Ancak faiz dışı fazla hedefi korunuyor. Çeşitli seçeneklere göre hazırlanan bütçe büyüklükleri Yüksek Planlama Kurulu’nun YPK , perşembe günü yapacağı toplantıda ele alınacak. Toplantda reel ekonominin canlanması için faizlerin indirilmesi ve finansman kaynakları da değerlendirilecek. 
     



 EKONOMİ 





















</TEXT>
</DOC>
