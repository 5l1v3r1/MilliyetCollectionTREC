<DOC>
<DOCNO> 29457 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/yazar/sazak.html </URL>
<DATE> 2001/06/29/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
CHP'de Günay'ın şansı 
</HEADLINE>
<TEXT>

     Deniz Baykal, kurultayda zorlu bir rakiple, Ertuğrul Günay'la yarışacak. 
     CHP'nin en genç il başkanı olarak 1976 kurultayında yıldızı parlayan, 12 Eylül darbesiyle kapatılan parlamentonun "sol kanat" milletvekili özelliğiyle adını ve kimliğini aynı saygınlıkla günümüze dek taşıyan Günay, Baykal'ın karşısında iddialı. 
     Günay'a göre CHP'den etkin muhalefet bekleyen kamuoyu Baykal 30 Eylül'de yeniden başkanlığa döndükten sonra aradığını bulamadı. Taban da, seçmen de "değişim" istiyor. 
     Baykal'la yaptığımız söyleşinin ardından Ertuğrul Günay'la konuştuk. Şunu söyledi 
     "CHP kurultayları her defasında Baykal'a göre dizayn ediliyor ama kaybeden parti oluyor. 1999 seçimlerinde partiyi Meclis dışında bırakan genel başkan ne değişti de göreve geldi 9 aydır görüyorsunuz, CHP gündem dışına düştü. Parti yok olma sürecinde... İhraçlar, istifalar derken dibe vurduk. Yarın seçim olsa partinin oyu yüzde 4 - 5'lere inecek. Niye böyle oluyor Çünkü halk Baykal'a oy vermiyor. Bakın 18 Nisan seçimlerinde CHP'nin oyu yüzde 8.7. Deniz Bey'le alınan sonuç bu kadar. Yerel seçimde oylar yüzde 14'e çıkıyor orada adayların da etkisi var, asıl gösterge, ortalamayı yansıtan tablo il genel meclisinde alınan yüzde 12.5 oydur. Partinin oyu, Baykal'ın üzerindedir. Diğer bir deyişle CHP'de lider değişmezse parti kaybedecektir." 
     Günay'a göre 30 Haziran kurultayında İnönü - Baykal mücadelesinde olduğu gibi kişilerin öne çıktığı, klasik yarış olmayacak, parti örgütü bir yönetim anlayışının "değişmesi" ya da "devamı" yönünde karar verecek. Ertuğrul Günay, kurultayda vereceği mesajı şöyle açıyor 
     "Türkiye'de bir muhalefet boşluğu var. Herkes CHP'den bir şeyler bekliyor. DİSK ve Türk - İş genel başkanlarını ziyaret ettim. Onlar da emeğe sahip çıkacak bir parti özlemindeler. İşçi, köylü, esnaf kan ağlıyor, Kızılay'da memuru, üzerine tazyikli su, biber gazı sıkarak dağıtıyorlar. Bu insanların bir sahibi yok mu Orta sınıf çöktü, Baykal Derviş'e çiçek atmakla, IMF politikasını biz olsak daha iyi uygulardık gibi beyanlar vermekle meşgul. CHP'de ciddi anlamda sağa kayma var. 
     Baykal ya yoruldu, ya tıkandı, CHP Anadolu'da yok. İstanbul'da Pera Palas, Halki Palas toplantılarıyla vakit geçiriliyor. Baykal kurultayın seçmedikleriyle çalışıyor. CHP, palas partisi oldu. Şimdi de tüzük değişikliğiyle Parti Meclisi'ne 12 kontenjan üyesi ilave ediliyor. Bunların hepsi kurultay promosyonu, Türkiye batmış, 1 milyon insan işsiz CHP bir miting bile yapmıyor. 
     Bu gemi gitmiyor. Herkes bunu görüyor, kaptanı değiştirmenin zamanı geldi." 
     Günay, kurultayda nöbeti devralma hazırlığında. 
     Yönetimin gücüne karşı, mazlumiyetin zaferine, "derin halk"ın sağduyusuna inanıyor. Sloganı da iddialı "Değiştireceğiz, geliştireceğiz iktidar olacağız." 
     
     







FP tabanı ve değişim 


Tunus gübresi 


Ecevit Özkan'ın sabrı çözdü 


Hepsi kapanmış sayılır 


Türk Telekom krizinin püf noktası... 


"Çıkar sokak" 
"Çıkmaz sokak" 


Bilgisayarsız okula yardım yağdı 


Siyasetteki anlayış farkı 


Türkiye AB'yi zorluyor 


İhlas Finans tasfiyesi... 


Kumarhane savunusu 


Yine Jakobenler ... 


CHP'de Günay'ın şansı 


DYP'nin pres taktiği 


O gemide ben de olsaydım 


Kararı bekleyin siz 


Ankara kavimlerin hizmetinde 


</TEXT>
</DOC>
