<DOC>
<DOCNO> 37179 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/siyaset/siy03.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel yolculuğa yalnız çıkacak 
</HEADLINE>
<TEXT>

     YILDIZ YAZICIOĞLU Ankara 

     Devlet Bakanı Şükrü Sina Gürel, "yalnız" davet edildiği Avustralya'ya ve incelemelerde bulunacağı Çin'e 1 Ağustos'ta yaşamını birleştirdiği Zeliha Sapmaz Gürel ile birlikte gitmeyecek. 
     Önceki gün yurda döndüklerinde tartışmalara rağmen gözlerden uzak bir balayı geçirmiş olmanın mutluluğu içinde olan Gürel çiftinin, yeniden alevlenen gezi dedikodularıyla moralleri bozuldu. Çift, Zeliha Sapmaz Gürel'in zaten katılmayacağı resmi gezilerle ilgili "ikinci balayı" yorumu yapılmasından rahatsızlık duydu. 
     
     Ecevitler’le tanıştırdı 
     Bakan Gürel, eşini Oran’daki ofisinde milletvekili kabullerini sürdüren Başbakan Ecevit ve eşi Rahşan Ecevit’le tanıştırdı. Ecevit çifti çiçeği burnunda evlileri, "Hoş geldiniz, mutluluklar, hayırlı olsun" diye kutladı. 
     Samimi bir ortamda geçen görüşmeye katılan milletvekilleri, seçim bölgelerindeki izlenimlerini genel başkanlarına aktardı. 
     
Zeliha Sapmaz Gürel görevinden ayrılıyor      Zeliha Sapmaz, dedikodular yüzünden, "ulusal güvenlik" meselesi olabileceği endişesiyle Fransız Büyükelçiliği'ndeki görevinden ayrılmaya karar verdi. 
     



 SİYASET 










</TEXT>
</DOC>
