<DOC>
<DOCNO> 26928 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/15/ekonomi/eko06a.html </URL>
<DATE> 2001/06/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dolara fren borsaya gaz 
</HEADLINE>
<TEXT>

İç borç takasına kilitlenen piyasalar dolardaki 33 bin liralık düşüşle rahatladı. Borsa yüzde 6 yükselirken, faizler 4 puan geriledi 
     EKONOMİ SERVİSİ 

     İç borç takasıyla ilgili olumlu beklentiler piyasalara moral verdi. Dolar ve faiz hızla düşerken borsa atağa kalktı. Hisse senetlerinin değer artışı yüzde 6.09 olarak gerçekleşti. İMKB - 100 Endeksi de 686 puanlık artışla 11.971’e çıktı ve 12 bin puana yaklaştı. Endeks dolar bazında yeniden 1 cent seviyesinin üzerine çıktı. Borsadaki hızlı yükselişe karşın işlem hacmi 338 trilyon lira ile önceki güne göre yüzde 21’lik artış gösterebildi. 
     
     Gelişmeler olumlu 
     Borsanın hızlı yükselişinde, Vakıfbank’ın hisselerinin satışı için Bakanlar Kurulu’na yetki veren madde, Emlakbank’ın tasfiyesini düzenleyen madde, banka birleşme, devralma ve bölünme işlemlerinde vergi kolaylığı getiren madde ile 17 bütçe dışı fonun tasfiyesine ilişkin maddenin dün TBMM Plan ve Bütçe Komisyonu’nda kabul edilmesi piyasalara moral verdi. İç borç takası öncesi moral bulan borsada en yüksek oranlı artışlar yüzde 6.24 ile İMKB - 30 Endeksi içinde yer alan lokomotif hisselerde gözlendi. Ancak en çok işlem yapan aracılardan İş, Finans, Ak ve Yapı Kredi Menkul net satış konumundaydı. Uzmanlar, dünkü hızlı yükselişten sonra k r amaçlı satışların gelebileceği uyarısında bulundu. 
     
Dolar 33 bin lira düştü      Bankaların dolara yönelik talebi Merkez Bankası’nın dün 82 milyon dolarlık dolar satışıyla durdu. Sabah saatlerinde 1 milyon 230 bin lira düzeyinde bulunan dolar müdahaleden sonra Merkez Bankası kuruna göre 33 bin ilra düşerek 1 milyon 196 bin liraya indi. Dolar serbest piyasada da yedi bin lira gerileyerek 1 milyon 120 bin liraya indi. 
     
Faiz 80’in altına indi      Olumlu gelişmeler faiz piyasasına da yansıdı. En çok işlem gören 6 Mart 2002 vadeli bononun faizi önceki güne göre 4 puan düşerek bugün valörlü yüzde 78.88’e geriledi. Faizlerin seyri bugünkü iç borç takas ihalesine göre yön bulması bekleniyor. 
     



 EKONOMİ 





















</TEXT>
</DOC>
