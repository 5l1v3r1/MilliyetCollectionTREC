<DOC>
<DOCNO> 30945 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/siyaset/siy03.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Öksüz, IMF’ye meydan okudu Zararın neresinden dönülse k rdır 
</HEADLINE>
<TEXT>

     HARUN GÜREK Diyarbakır 

     Ulaştırma Bakanı Enis Öksüz, Telekom yönetiminin değiştirilmesinde ısrar eden IMF'ye rest çekti. Öksüz, isim vermeden programın bitirilmesini isteyerek, "Zararın neresinden dönülürse kardır" dedi. 
     7.6 trilyon liraya yaptırılan Diyarbakır Havaalanı apron ve terminal binasının açılışını yapan Öksüz, "Bu kriz de geçecektir. Türkiye'nin başına ne gelmişse hırsızlıktan, soygundan gelmiştir" diye konuştu. "Kartopu gibi Türkiye'nin üzerine gelen borca dur demenin zamanının geldiğini" belirten Öksüz, "Birbirimizden başka kimsenin bize hayrının olmadığını içinden geçtiğimiz bu günler gösteriyor. Türkiye'ye insanlık namına daha ucuz kredi vereceğim diyen bir dünya teşkilatı yok. O halde iş başa düşüyor. Zararın neresinden dönülürse kardır." 
     
     Öksüz gergin 
     Bakan Öksüz, daha sonra gazetecilerin sorularını yanıtlarken, Telekom sorununu "kıytırık" olarak niteledi. 
     "Biz, bize düşen her şeyi herşeyi yaptık. Şimdi sıra IMF'de" diyen Öksüz, IMF'ye ilişkin sorulara, "Bırakın şu IMF'yi başka sorun yok mu Türkiye'nin gündemini karartmayın" şeklinde gergin bir yanıt verdi. 
     



 SİYASET 


















</TEXT>
</DOC>
