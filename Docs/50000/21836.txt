<DOC>
<DOCNO> 21836 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/ekonomi/eko04.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Derviş, program teftişi yapacak 
</HEADLINE>
<TEXT>

Bakan Kemal Derviş’e bağlı Hazine, ekonomik programın uygulamasını sıkı takibe alıyor 
     Devlet Bakanı Kemal Derviş, IMF ve Dünya Bankası’ndan sağlanan 15 milyar dolarlık kaynağın programın gerçekleşmesine bağlı olarak kullanılacağını vurguladı. 
     OECD’nin Türkiye Daimi Temsilciliği’nde basın toplantısı düzenleyen Derviş, her ay Hazine’nin öncülüğünde programın uygulanması konusunda bilgi toplayacaklarını, aksayan tarafları düzeltmeye çalışacaklarını, iyi giden tarafların altını çizeceklerini belirterek, "Bu şekilde bu kaynağın devamını sağlamaya çalışacağız" dedi. 
     
     Memuru düşünsek daha iyi’ 
     Bir soru üzerine şu anda küçülen bir pastadan daha fazla pay almak yerine, hep birlikte pastayı büyütmek gerektiğini belirterek, "Herkesin yardım etmesi ve bu fedak rlığa razı olması gerekiyor. Eğer pasta kavgasına girersek o zaman bu programı yürütmemiz mümkün olmayacak" dedi. Herkese enflasyon yüzünden bir miktar artış sağlanması gerektiğini kaydeden Derviş, "Ama göreli olarak en zor durumda olan memuru düşünmemiz daha iyi olacak. Memura da haksızlık yapmamamız gerekiyor" dedi. 
     
     Spekülatif para istemiyor 
     Türkiye’ye potrföy yatırımlarına önem verdiklerini ve yabancı bankaların Türkiye’deki pozisyonlarını yeniden artırmaya çalışacaklarını da belirten Derviş, "Ancak büyük spekülatif paraları Türkiye’ye çekeceğiz diye isteğimiz yok. Sağlıklı, uzun vadeli, teknoloji ve üretim getirecek dış yatırım bekliyoruz’’ diye konuştu. 
     Derviş, iç borçlanma k ğıtlarının dövize çevrilmesinin ise piyasa gerçeklerini yansıtacak şekilde gönüllü olarak yapılacağını söyledi. Derviş, TL’den sıfır atılmasıyla ilgili bir soruya da bunun enflasyonun düşmesiyle mümkün olabileceği yanıtını verdi. Derviş, "Benim tahminim iki yıl sonra bu sıfırları atıp dertten kurtulmamız gerekiyor. Bizim de kafamız çok karışıyor. Katrilyonlar filan, olacak iş değil" dedi. 
     



 EKONOMİ 





















</TEXT>
</DOC>
