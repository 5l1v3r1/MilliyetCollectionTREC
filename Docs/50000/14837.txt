<DOC>
<DOCNO> 14837 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/ekonomi/eko04.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Kelepir Türkiye 
</HEADLINE>
<TEXT>

Yabancılar, kapanma noktasına gelen büyük işletmeleri, ucuza almak için sıraya girdi. Mudurnu’ya yok pahasına İsrailliler talip 
     ESRA YENER 

     Türkiye’nin en büyük tavuk üretim şirketlerinden biri olan Mudurnu Tavukçuluk, ekonomide kasım ve şubatta yaşanan krizlerin faiz ve kur kurbanlarından biri. Bankaların yüklü faiz talebi ve kurlardaki artışla yeme gelen ek maliyeti karşılayamayan firma geçen ay üretimini tamamen durdurmak zorunda kaldı. 2 milyon civcivini imha etmek durumunda kalan firmanın zor duruma düşmesinin hemen ardından yabancı firmalar bu gelişmiş tesisi ucuza alabilmek için sıraya girdi. 
     
     Avrupa’nın en iyisi 
     Mudurnu Tavukçuluk 33 yılda Avrupa’nın en modern tesisi haline geldi. Günde 140 bin kesim yapan firma, tavukçulukta Türkiye’de en fazla üretim ve ihracat kapasitesine sahip işletmeydi. Geçen yıl ilk dokuz ayda 627 milyar k r etmişti. Ancak kasımdaki krizin ardından yükselen kredi faizlerini ödeyemeyen şirkete arka arkaya hacizler gelmeye başladı. Şirket, 2000’i 23 trilyon zararla kapattı. Şirketin geçen yılki cirosu ise 34 trilyon 735 milyar liraydı. 
     Yaklaşık 2 bin 500 kişiye istihdam sağlayan Mudurnu ayrıca bin 100 kişiyle de sözleşmeli besicilik yapıyordu. Şimdi, uzun yıllardır Türkiye’den tavuk ve yumurta ithalatı ile ihracatı yapan, hatta Türkiye üzerinden Türk Cumhuriyetlerine mal gönderen büyük bir İsrail firması Mudurnu’yu almak üzere başvurdu. 
     
     Görüşmeler h l sürüyor’ 
     Mudurnu’nun sahiplerinden Oktay Türesin, görüşmelerin h l sürdüğünü, ortaklık veya doğrudan satış yöntemleri üzerinde konuşulduğunu, bir hafta içinde görüşmelerin sonuçlanacağını söyledi. 
     Türesin’in verdiği bilgiye göre, bugüne kadar Türkiye’den tavuk ve yumurta alıp, başka ülkelere ihraç eden ve İsrail’e ithalat yapan firma Mudurnu’yu alarak, üretimini ve ihracat merkezini Türkiye’ye taşıyacak. Türesin’in en çok üzüldüğü ise şirketin kriz nedeniyle gerçek değerinin altında satılacak olması. 
     


 EKONOMİ 




















</TEXT>
</DOC>
