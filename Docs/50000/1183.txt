<DOC>
<DOCNO> 1183 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/08/yazar/pulur.html </URL>
<DATE> 2001/01/08/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Memleket gerçekleri... 
</HEADLINE>
<TEXT>

     EĞER teknolojiyi uygulamayacaksan, almamak daha iyidir 
     Örnek... 
     Birkaç yıl öncesine kadar, herkes elektrik, telefon faturalarını bu kurumların veznesine binbir eziyet çekerek öderdi. Bir adım ileri gidildi, bankalara ödenmesi imkanı sağlandı, sonra bir adım daha atıldı, isteyen bankasına talimat veriyor, banka faturayı ödüyordu... 
     Güzel değil mi 
     
     SELİM Fillikçioğlu, bu güzelliği ne hale getirdiğimizi anlatıyor 
     "BEDAŞ uzun bayram tatili nedeniyle, fatura bilgilerini bankaların bilgisayar sistemlerine aktaramamış, vatandaş bunun farkında bile değil. Eğer vatandaş bu borcunu BEDAŞ veznelerine ödemezse, bir ay içinde evinin elektriği kesilecekmiş... Eşim, işinden izin aldı, Maslak'tan Çağlayan'daki BEDAŞ veznesine gitti, izdihamdan parayı ödeyemedi." 
     Uygulayamadıktan sonra, teknolojiyi getirmişsin kime ne 
     
     2000 yılında, devlet tahvili, Hazine bonosundan ne kadar faiz elde ederseniz edin, vergi ödemeyeceksiniz, çünkü, geliriniz "enflasyondan arındırılacak" arındırma oranı da Maliye'nin ince hesabıyla yüzde 151 olduğuna göre... 
     Asgari ücretten vergi alacağız, milyarları götürenlerden bir lira vergi almayacağız. 
     Vergi uzmanı Şükrü Kızılot Hoca'nın güzel bir hikayesi vardır. 
     Nasrettin Hoca, zekatını ve fitresini Akşehir'in en zengin adamına vermiş. 
     "Bu yaptığın ayıptır, günahtır " demişler. 
     O da sormuş 
     "Allah malı, mülkü, parayı, altını, tarlayı bu adama vermiş mi " 
     "Vermiş " 
     "Hala da veriyor mu " 
     "Veriyor " 
     "O halde Allah'ın verdiğine ben niye vermeyeyim " 
     
     ELİF Türker, Bodrum'da 1996'da, PTT'den bir posta kutusu kiraladı, depozito ödedi, her yıl kirasını verdi, bu yıl kira ödemeye gitti, "depozito farkı" diye 6 milyon 720 bin lira aldılar. Onun bildiği "depozito"nun bir defa alınmasıydı, demek PTT züğürtleyince eski defterleri karıştırmaya başlamıştı. Elif Türker "Devlet bankalara hortumlattığı paraları, bizden çıkarmaya çalışıyor " diyor. 
     
     BURAYA kadar anlattıklarımız vukuat - ı adiyeden, yani olağan işler, Türkiye Cumhuriyeti vatandaşı olmanın bedeli... 
     Ama bu öyle değil 
     Bir naylon poşet, hani her alışverişte, aldıklarımızın konduğu torba... 
     Bakın üzerinde ne yazıyor 
     "Manyas Gıda 
     Kahvaltılık çeşitleri 
     Evlere servis yapılır" 
     Ve perakende satış yerleri, haftalık program 
     "Pazartesi Etiler pazarı, Salı Y. Levent pazarı, Çarşamba Yeniköy pazarı, Perşembe Ulus pazarı, Cuma Sahrayı Cedit pazarı." 
     İki de cep numarası 
     "0532 324 28 12 0532 543 68 01" 
     Açın telefonu tamamlayıcı bilgileri alın 
     "Evlere servis için ücret alınmaz, kredi kartıyla da satış yapılır." 
     Bunların hepsi "Bir memleket gerçeği"dir, gerçek sadece Ankara'da değildir. 
     
     





Issawi'ye saygı 


Dokunmaya devam 


Sessiz zirveler 


İndirgenmiş ittifak... 


Saray, stadyum ve hamburger .. 


Ortadoğu'da geriye sayım 


"Bizi sevmiyorlar .." 


Olimpiyat ve maydanoz 


Memleket gerçekleri... 


Demirel Çağlar dava arkadaşım 


Kefalet çeşitlidir 


Telekom tekeli gelişmenize engel’ 


"Cep" cebi yakıyor 


</TEXT>
</DOC>
