<DOC>
<DOCNO> 34371 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/29/spor/aspo.html </URL>
<DATE> 2001/07/29/ </DATE>
<TIME>  </TIME>
<AUTHOR>  </AUTHOR>
<HEADLINE>
TARAFTAR KADRODA 
</HEADLINE>
<TEXT>

Fenerbahçe Divan Kurulu, bundan böyle 12 numaralı formanın Sarı-Lacivertli taraftarlara verilmesini kabul etti. Genç file bekçisi Oğuz ise devir teslime hazır olduğunu söyledi 
     YUSUF KOBAL 

     Büyük jest 
     GEÇTİĞİMİZ yıl şampiyonlukta büyük payı bulunan Fenerbahçe taraftarı bundan böyle 12 numaralı formayı giyecek. Divan Kurulu dün yaptığı toplantıda üye Şükrü Birant’ın önerisiyle kaleci Oğuz’a ait olan 12 numaralı formanın Sarı - Lacivertli taraftarlara verilmesini oy birliği ile kabul etti, son kararı yönetim kuruluna bıraktı. 
     
     Beşiktaş’a çalım 
     FENERBAHÇE böylece aynı girişime kalkışan ancak kesin bir sonuç alamayan ezeli rakibi Beşiktaş’ı da solladı. Sarı - Lacivertli takımın genç kalecisi Oğuz, devir teslime hazır olduğunu söyledi, "Geçen sezon 12 numaralı forma bana uğurlu gelmişti. Dilerim bundan sonra taraftara da uğur getirir. Onlara canım feda. Seyircimize bu yıl daha fazla ihtiyacımız var" diye konuştu. 
     
     Borç azaldı 
     DİVAN Kurulu’nda kulübün toplam borcunun 4 milyon dolar azaldığı açıklandı. 67 milyon dolarlık borcun 44 milyon dolara indiği belirtilirken, bu paranın 36 milyon dolarlık bölümünün sözleşmelere dayalı olduğu ve 2004 yılına kadar ödeneceği ifade edildi. Ayrıca Sarı -Lacivertli kulübün hiçbir bankaya faiz ve kredi borcunun bulunmadığı da bildirildi. 
     



 SPOR 


























</TEXT>
</DOC>
