<DOC>
<DOCNO> 6927 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/ekonomi/eko04.html </URL>
<DATE> 2001/02/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Mudiler dayanışma kararı aldı 
</HEADLINE>
<TEXT>

     İSMAİL ŞAHİN 

     İhlas Finans’ın tasfiye edilme kararının ardından önceki gün İhlas Finans’ın şubeleri önünde toplanan mudiler, dün de İhlas Holding’in genel müdürlük binası önünde toplanıp imza kampanyası başlattı. 
     Mudiler ayrıca dün İstanbul Sarıyer Cumhuriyet Başsavcılığı’nda İhlas Finans’ın sahibi Enver Ören ve şirketin Yönetim Kurulu Başkanı Mücahit Ören hakkında suç duyurusunda bulundu. Mudiler suç duyurusunda Enver Ören ve Mücahit Ören’i kendilerini dolandırmakla suçladı. 
     Başlattıkları imza kampanyasını devam ettirmek ve dayanaşma için her hafta buluşma kararı alan mudiler, cumartesi günü İhlas Finans’ın Fatih’deki şubesi önünde toplanma kararı aldılar. 
     Toplanan imzaları Bankacılık Düzenleme ve Denetleme Kurumu Başkanı Zekariya Temizel’e göndereceklerini belirten mudiler, içeri alınmamaları üzerine İhlas Holding önünde alkışlı protestolarda bulundu. 
     
     Yatırımcılara çay 
     Bu arada İhlas Holding görevlileri tarafından içeri alınmayan ve soğuktan üşeyen mudilere çay ikramı yapıldı. 
     İhlas Finans’in tasfiye kararından sonra hareketli saatler yaşayan İhlas Holding binası yaklaşık 20 polis tarafından koruyor. 
     
     


 EKONOMİ 















</TEXT>
</DOC>
