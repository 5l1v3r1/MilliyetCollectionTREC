<DOC>
<DOCNO> 42416 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/yasam/yas02.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Sizi seviyorum’ dedi ve... 
</HEADLINE>
<TEXT>

James Gartenberg ikiz kulelerin 86’ncı katındaydı.. Saldırı anından binanın çöküşüne kadar ailesi ve en yakın arkadaşıyla konuştu... İşte bu diyaloglar, korku, acı ve özlemle biten bir hayatın kaydı oldu 
     DIŞ HABERLER SERVİSİ 

     Kuzey kulesinin 86’ncı katında yeni başlayan güne hazırlanan James Gartenberg, duvarların şiddetle sallanmasına, yerin ayaklarının altından kaymasına tanık oldu her yeri duman kapladı... Asistanı Patricia Puma ile ne olduğunu anlamaya çalışan Gartenberg, ilk şoku atlattıktan sonra merdivenlere ulaşabilmek için kapıya yöneldi. Ancak yıkılan duvarlar yüzünden kapı açılmıyordu. Mucizevi bir şekilde telefon çalışıyordu. 
     
     Yaşamın kıyısında 1 saat 
     Emlakçı Gartenberg saat 8.45’teki ilk çarpışmanın ardından hatlar kopana dek geçen 1 saat boyunca sevdikleriyle telefon görüşmesi yaptı. 
     Önce eşi Jill’i aradı. Saat 8.46’ydı... Jill henüz Doğu yakasındaki işine gitmemişti. Telesekretere korku dolu ve panik içindeki sesiyle bir mesaj bıraktı "Binada yangın çıktı. Kurtulup kurtulamayacığımı bilemiyorum. Seni seviyorum..." 
     
     Kapana kısıldık’ 
     Gartenberg’in kapatmasının telefon sırası asistanına gelmişti... 911’i aradı. Ama sürekli meşgul çalıyordu. Bir süre sonra çalan telefonda Adam Goldman vardı. Gartenberg’in en iyi arkadaşıydı. CNBC’yi izleyen Goldman, arkadaşına binada yangın olduğunu haber vermek için aramıştı. Aldığı yanıt kısa ve net oldu Kapana kısıldım. 
     Durumun farkına varan Goldman, en iyi arkadaşını sakinleştirmek için telkine başladı... Ancak Gartenberg kendini rahatlatımıyordu "Sakinleşemiyorum. Lütfen beni buradan çıkar." 
     Aklına, bağlı olduğu şirketin, New York’un merkezindeki bürosunu aramak geldi. Gartenberg santral görevlisine bir solukta "Margaret kapana kısıldık" dedi. Ama bir faydası olmadı... 
     Gartenberg eşini yeniden aradığında Jill, bürosuna gelmişti. Gartenberg ümitsiz durumu anlattı ve eşine annesine gidip kendisini beklemesini söyledi. Caddeye çıkan Jill başını Dünya Ticaret Merkezi kulelerine çevirdiğinde "Buradan kimsenin kurtulamayacağını" anlamıştı. 
     
     Onlara iyi bak’ 
     Santral memuresi bir kez daha telefon açtı. Aralarında şu diyalog geçti 
     - Nefes alabiliyor musunuz 
     - Biraz zor 
     - Suyunuz var mı 
     - Evet 
     - Ceketinizi ıslatın ve nefes alırken kullanın... 
     Tavandan kopan parçalar üzerlerine düşüyordu. Telefonu da yanlarına alarak masanın altına girdiler. Gartenberg bu kez annesini aradı. Artık panik içinde değildi. "Sakin ol" telkinine gerek kalmamıştı. 
     Goldman, birkez daha aradı. Gartenberg "Sen benim en iyi arkadaşımsın. Benim için herkese iyi bak..." dedi. Gözgözü görmüyordu. Gartenberg ağlamaya başladı, eşini aradı ve "Seni ve kızımızı çok seviyorum" dedi. 
     
     Ve sonunda hat koptu... 
     Goldman, Jill ve annesi gözlerini televizyona dikti. Gartenberg’in 86'ncı katında bulunduğu kuzey kulesi çöküyordu... 24 saat sonra 86’ncı kattan kurtulan 5 kişinin olduğu haberleri Jill’in umudunu artırmıştı. Ancak Gartenberg bir daha aramadı. 
     



 YAŞAM 
















</TEXT>
</DOC>
