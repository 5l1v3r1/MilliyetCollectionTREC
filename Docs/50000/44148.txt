<DOC>
<DOCNO> 44148 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/magazin/amag.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Kayınvalidem yazar olsun...’ 
</HEADLINE>
<TEXT>

Şovmen Mehmet Ali Erbil’den güzel kayınvalidesinin yazar olma isteğine şartlı destek Oyuncu olmasın da.. 
     BİRSEN ALTUNTAŞ YAŞAR ÇAKMAK 

     Dokunduğu şöhret oluyor 
     KANAL D’nin yeni dizisi Aşkım Aşkım’ için Emel Sayın ile birlikte kamera karşısına geçen ünlü şovmen Mehmet Ali Erbil, kayınvalidesi İffet Evkuran’a gösterilen ilgiden çok memnun olduğunu söyledi. Bu konuda gazetecilerin "Dokunduğunuz şöhret oluyor" lafına gülerek karşılık veren Erbil, kayınvalidesi Evkuran’ın yazar olma isteğine olumlu baktığını belirtti. 
     
     Kayınvalidem beni yazsın yeter’ 
     BUNA rağmen ne eşinin ne de kayınvalidesinin oyunculuk yapmasını kesinlikle istemediğini de sözlerine ekleyen Erbil, "Kayınvalidemi elbette desteklerim. Yazar olsun ama sadece beni yazsın, o yeter zaten" diye konuştu. "Aşkım Aşkım" dizisinde, beyaz saçlı ve göbekli olarak seyirciyi şaşırtacak Erbil, eşi Sedef Erbil’in bu halini de çok beğendiğini dile getirerek, "O beni her halimle seviyor" diye konuştu. 
     
     Menajerim damadım’ 
     DİZİDE de rol gereği işlettikleri restoranın garson ve mutfak elemanlarına sarkan Erbil’in yazar olma isteğine olumlu baktığı kayınvalidesi İffet Hanım ise, "Artık benim menajerim damadım" dedi. Çok sayıda reklam, sinema ve dizi teklifi aldığını söyleyen Evkuran, bundan böyle tekliflere artık, kendisinin değil, bütün işleriyle uğraşacak olan damadının karar vereceğini belirtti. 
     



 MAGAZİN 












</TEXT>
</DOC>
