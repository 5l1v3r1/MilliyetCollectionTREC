<DOC>
<DOCNO> 33703 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/guncel/gun03.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Birinciler yine devletten 
</HEADLINE>
<TEXT>

Ortaöğretim Kurumları Öğrenci Seçme ve Yerleştirme Sınavı bu yıl üç birinci çıkardı. Üçünün de ortak noktası devlet okulunda eğitim almaları. İşte birinciler ve hik yeleri 
     Ortaöğretim Kurumları Öğrenci Seçme ve Yerleştirme Sınavı OKÖSYS , devlet okullarının üniversite sonuçlarında elde ettiği başarının rastlantısal olmadığını ortaya koydu. Manisa Ali Rıza Çevik İlköğretim Okulu'ndan Çağdaş Gül, İzmir Bornova Anadolu Lisesi'nden Akın Uçar ve Konya Meram Anadolu Lisesi'nden Furkan Ceran 959.617'şer puanla birinci oldu. Bu yılki sınavın üç birincisi de imk nsızlıklar içinde zoru başardı. İşte onların öyküleri... 
     
     TELEFONLARI BİLE YOK 
     Ortaöğretim Kurumları Öğrenci Seçme ve Yerleştirme Sınavı'nda OKÖSYS 100 soruyu da doğru yanıtlayarak 3 birinciden biri olan Konya Meram Anadolu Lisesi'nden 16 yaşındaki Furkan Ceran, fizik mühendisi olmak istiyor. Konya'da küçük bir dükk nda ambalaj k ğıdı satan Sadettin Ceran'ın iki çocuğundan biri olan Furkan, Harmancık Mahallesi’nde telefonu bile olmayan mütevazı bir evde yaşıyor. İzmir Fen Lisesi'ni kazanan Furkan, "Geleceğimi okuyarak kazanacağımın bilincindeydim" dedi. 
     
     EVİ DEPREMDE YIKILDI 
     Yarışmanın diğer birincisi 16 yaşındaki Akın Uçar ise, iki yıl önce Marmara Depremi'nde Adapazarı'ndaki evini kaybetmiş ve zor günler yaşamış olmasına rağmen başarıya ulaştı. Depremin ardından ailesiyle İzmir'e yerleşen ve Bornova Anadolu Lisesi'ne başlayan Uçar, günde iki saat çalışarak başarıyı yakaladığını söylüyor. İletişim Teknolojisi okuyup bilgisayar ya da elektrik mühendisi olmayı planlayan Uçar'ın babası astsubay. 
     
     FENER AŞKI MOTİVE ETTİ 
     Manisa Ali Rıza Çevik İlköğretim Okulu öğrencisi 14 yaşındaki Çağdaş Gül, "Sınava hazırlanırken Fenerbahçe'nin şampiyonluğa giden maçlarını hiç kaçırmadım. Beni motive etti diyebilirim" dedi. Sonuçlar açıklanmadan saatler önce basın toplantısı için hazırlık yapan Gül, tahmin ettiği gibi sınavdan birinci olarak çıktı. Mutluluğunu ailesiyle paylaşan Gül, "Sınava çok rahat hazırlandım. Öğrendiklerimi eve gelince 1- 2 saat tekrarladım. Bir de dershaneye gittim" dedi. 
     
     ÜÇÜNCÜDEN İPTAL DAVASI 
     Ortaöğretim Kurumları Öğrenci Seçme ve Yerleştirme Sınavı'nda toplam ağırlıklı standart puan türünde 935.877 puanla Türkiye üçüncüsü ve İstanbul birincisi olan Selim Güler 16 , bilgisayar mühendisi olmak istediğini söyledi. 
     Sınavda sadece bir soruyu yanlış yapan Güler, "Yanlış yaptığım soruyu, sınav sonrası öğretmenlerimle çözdük ve benim bulduğum sonuca ulaştık. Sorulan soru yanlıştı ve bu nedenle mahkemeye sorunun iptali için başvuruda bulunduk" dedi. 
     
İstanbul bu yıl fena çuvalladı İstanbul'un 13'üncü sırada olduğu listenin ilk 10'unda yer alan iller şöyle 1. Ankara 43.789 620.608 620.558 2. Eskişehir 8.353 619.279 618.087 3. İzmir 32.178 616.804 617.253 4. Bursa 19.120 616.774 617.019 5. Konya 14.908 613.612 613.063 6. Denizli 7.980 612.324 612.477 7. Yalova 1.472 611.445 612.247 8. Kırklareli 3.514 610.252 610.051 9. Antalya 13.829 610.005 610.118 10. Tekirdağ 6.334 609.315 609.527      
     
Okullarda bağışa Danıştay onayı      İBRAHİM OKUMAMIŞ DHA 

     Milli Eğitim Vakfı'nın dört yıldır velilerden "Eğitime Katkı Payı" adı altındaki toplandığı bağışa Danıştay onay verdi. Danıştay, ekonomik durumu iyi olan velilerden eğitim düzeyinin artırılması için toplanan bağışın hukuka ve Anayasa'ya aykırı olmadığı kararına vardı. Uygulanmaya başlandıktan sonra tartışmalara neden olan "Eğitime Katkı Payı" uygulaması Danıştay'ın bu kararından sonra yasallaşmış oldu. 
     
AÖF’den internetli eğitim      Anadolu Üniversitesi internet üzerinden öğretim yapmaya başlıyor. Önümüzdeki eğitim öğretim yılında başlayacak olan "Bilgi Yönetimi" ön lisans programına 500 öğrenci alınacak. AÜ Rektörü Prof. Dr. Engin Ataç ile programa destek veren Microsoft Türkiye Genel Müdürü Haluk Maga, dün düzenlenen toplantıyla verilecek eğitimin detaylarını anlattı. Detaylı bilgi "http bilgi.anadolu.edu.tr" adlı adresinden edinebilecek. 
     
ABD, süper Özgür’ün peşinde      ANKA 

     ABD'nin ünlü üniversiteleri, Bilkent Üniversitesi elektrik ve elektronik mühendisliği öğrencisi Özgür Şahin'in peşine düştü. Elektronik ve fizik alanında ABD'nin önde gelen üniversitelerden Stanford, MIT, Caltech, Berkeley, Princeton, UC.Santa Barbara, Rochester ve SUNY Stony Brook’un burs önerdiği Şahin Stanford’u seçti. Özgür Şahin, Stanford Üniversitesi’nden dünyada 10 - 20 öğrenciye verilen 300 bin dolarlık burs da alacak. 
     



 GÜNCEL 





















</TEXT>
</DOC>
