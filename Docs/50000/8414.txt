<DOC>
<DOCNO> 8414 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/22/son/sontur01.html </URL>
<DATE> 2001/02/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Özel kreşlere zam 
</HEADLINE>
<TEXT>

     Özel Kreş ve Gündüz Bakımevleri ile Çocuk Kulüpleri'nin ücretlerine zam geldi. 
     Ankara Valiliği İl sosyal Hizmetler Müdürlüğü Özel Kreş ve Gündüz Bakımevleri ile Özel Çocuk Kulüpleri Ücret Tespit Komisyonu, Mart ayından geçerli olmak üzere en düşük ve en yüksek kreş ücretlerini belirledi. Aileler, kahvaltı, öğle yemeği, kırtasiye ve bakım ücreti olarak tam gün kreşlere en yüksek 365 milyon lira, en düşük 86 milyon lira ödeyecekler. Kreşlerin yarım günlük ücreti de en çok 275 milyon, en az da 65 milyon lira olarak belirlendi. Çocuk kulüplerine tam gün olarak en fazla 264 milyon, en az 75 milyon lira ödenecek. Yarım gün çocuk kulüplerinin fiyatı ise en çok 198 milyon, en az 56 milyon lira oldu. 




</TEXT>
</DOC>
