<DOC>
<DOCNO> 39650 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yazar/cemal.html </URL>
<DATE> 2001/08/30/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
Ormanda kaybolmak ya da krizden çıkmak 
</HEADLINE>
<TEXT>

     Evet, ülkemiz tarihinin en ağır ekonomik krizini yaşıyor. Aş ve iş her zamankinden daha çok aslanın ağzında. Halinden şikayetçi olmayan yok. 
     Geçim derdi ve işsizliğin bunaltıcı ortamında, ekonominin yakın geleceğine hala belirsizlik ve umutsuzluk damgasını vuruyor. 
     Krizden çıkış da kolay değil. 
     Zaman alacak 
     Ve anlaşılan daha çok can yakacak. 
     Ayrıca, tek başına ekonomik krizden çıkış da imkansız. Çünkü ekonomik istikrarla siyasal istikrar iç içe. Siyasette doğru adımları atmazsan, ekonomi de düze çıkamaz. 
     Ekonomide ağzınla kuş tutsan, eğer siyasetin güven vermiyorsa, ekonomideki düzelme de çok sınırlı kalır. 
     Krizden çıkış gecikir 
     Ya da attığın doğru adımlara rağmen ekonomi bir türlü dikiş tutmaz. Çünkü siyaset sahnesindeki oyuncular, hükümet fazla güven vermedikleri için, kaçan paralar 25 milyar dolar civarında geri gelmeye başlamaz, faizler de düşmez vesaire... 
     Yani bir kısır döngü 
     Nasıl kırılacak 
     Türkiye bu açıdan hızla bir dönüm noktasına yaklaşıyor. Bu kavşakta Avrupa Birliği var. Türkiye'nin AB ile ilişkilerinde atacağı adımlar var. 
     Bu kritik kavşaktaki adımlar siyasal nitelik taşıyor. Demokrasi ve insan hakları ile, Kıbrıs'la ilgili bu adımlar... Siyaset sahnesinde bu adımlar ne kadar atılabilirse, ekonomik krizden çıkış da o kadar hızlanacak. 
     Bu bakımdan, siyasetle ekonominin Avrupa Birliği bağlamındaki iç içeliğini göstermek için şu iki örnek akla geliyor 
     1 Avrupa Birliği'yle 1995'de yaptığımız Gümrük Birliği'nin Türk ekonomisini acıtan, tek taraflı işleyen yanları var. Bunu önlemenin yolu nedir Tam üyelik müzakerelerini bir an önce başlatıp AB'ye kapağı atmak... 
     2 Asker haklı olarak Avrupa Ordusu'nun ulusal güvenlik açısından vazgeçilmez olduğunu savunuyor. Ama bunun için de son tahlilde AB'ye girmekten başka çare yok. 
     Kısacası 
     Gümrük Birliği'nin işleyişini düzeltmenin yolu, AB üyeliğinden geçiyor. 'Avrupa Ordusu'na katılmak da ulusal güvenlik açısından şartsa, bu da AB üyeliğini gerektiriyor. 
     Ancak, AB'nin bir takım koşulları var. "Ben istersem, briç kulübünde pişpirik oynarım " diyemezsin. Oyunun kurallarına uyman lazım. 
     Nedir bunlar 
     Eylülde Anayasa değişiklikleri... 
     Ekim ayı ortasında demokratikleşmeyle ilgili mini - paket Türk Ceza Yasası'nın 159, 312 gibi maddeleri... Terörle Mücadele Yasası'ndan maddeler... 
     Kürtçe radyo - tv, eğitim... 
     Ve tabii Kıbrıs... 
     AB ile ilişkilerini rayına sokması için Türkiye bu yollardan mutlaka geçecek. 
     Başka çaresi yok. 
     AB'yi çözemeyen, AB yolunda köklü adımlar atamayan bir Türkiye'nin ekonomik krizden çıkışı da gecikir. Hatta imkansız hale gelebilir. 
     Ekonomik krizden çıkış için Türkiye'nin dışarıda güven yaratması gerekir. Bu güven havasının yeniden uç verebilmesi de, Türkiye'nin Avrupa Birliği'ni gerçekten ciddiye aldığını göstermesiyle mümkündür. Bunun yolu da demokrasi ve insan haklarında atacağı adımlarla, Kıbrıs'taki gelişmelerle açılabilir ancak... 
     Bir başka deyişle 
     Türkiye'nin geldiği nokta, sorunlarına bütüncül bakmayı gerektiriyor. 
     Yoksa ormanda kayboluruz 
     Ekonomik krizden çıkış da, Gümrük Birliği'nin iyileşmesi de, 'Avrupa Ordusu'na katılım da, ulusal güvenlik kaygıları da hepsi bir bütünün parçaları. Ve bu bütünün parçaları gelip Avrupa Birliği'yle ilişkilerde düğümleniyor. 
     Bu nedenle önümüzdeki eylül ve ekim aylarını hükümetle parlamentonun çok iyi değerlendirmesi şart. 
     
     







Teşvikiye Caddesi 


Vurgun Operasyonu’nda kriz 


Ormanda kaybolmak ya da krizden çıkmak 


Suçlu bulundu Dolar .. 


Mahşerin dört atlısı 


İki nokta... üst üste... 


Mardin’in derdi Habur 


Balon meselesi 


İstanbul’da nefes kesen kovalamaca 


Sınır ticareti ve yollar... 


Geçim terörü 


Hava parasıyla devren prefabrik 


Kalbimi manşet yapsana ’ 


Halk serbest ticaret istiyor 


Liseden taze mezun bir milyon genç sokakta kaldı’ 


Üzeyir bana el sallıyordu 


</TEXT>
</DOC>
