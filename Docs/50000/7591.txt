<DOC>
<DOCNO> 7591 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sonspo17.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Samsunspor'da 2 puan bıraktı 1-1 
</HEADLINE>
<TEXT>

     Birinci Futbol Ligi'nde, Samsunspor ile Galatasaray, 1-1 berabere kalarak 1'er puan aldılar. 
     Ev sahibi Samsunspor, ikinci yarıya, Serkan Dökme'nin yerine, Serkan Karababa'yı x oyuna alarak oyuna başladı. 
     48. dakikada Okan'ın sağ taraftan Samsunspor ceza alanı içine ortaladığı topa, uygun durumda olan Hasan Şaş, vurmak isterken dengesini yitirince, Galatasaray için şanssız bir an yaşandı. 
     51. dakikada hakeme itiraz eden Samsunsporlu İlhan sarı kart gördü. 
     56. dakikada Müslim ile girdiği pozisyonda, hakemin faul kararına itiraz eden Galatasaraylı Hagi sarı kart gördü. 
     61. dakikada Galatarasay'da, Hasan Şaş çıktı, yerine Arif xx girdi. 
     65. dakikada Samsunspor'da, İmdat çıktı, yerine Vural x oyuna dahil oldu. 
     67. dakikada hakeme itiraz eden Samsunsporlu Tümer sarı kart gördü. 
     70. dakikada Tümer'den aldığı pasla ceza alanına giren İlhan'ın sert şutunda top, kale direğinin hemen üstünden dışarı çıktı. 
     72. dakikada ani gelişen Galatasaray atağında Hagi, uygun durumdaki Emre'ye topu aktardı. Bu futbolcu, kaleci Allum ile karşı karşıya kaldı. Emre'nin vuruşunda, top kale direğinin yanından dışarı çıktı. 
     78. dakikada Hagi'nin ara pasıyla ceza alanına giren Arif, kaleci Allum ile karşı karşıya geldi. Bu futbolcunun kötü vuruşunda, top kaleci Allum'da kaldı. 
     80. dakikada Galatasaray ceza alanı içinde gelişen karambolde, topla buluşan Ali sert vurdu. Taffarel'den dönen topa yetişen Ertuğrul'un sert şutunda, top filelerle buluştu. Samsunspor bu golle eşitliği sağladı 1-1. 
     82. dakikada Hagi'nin soldan ortaladığı topa iyi yükselen Capone, topu kafayla Arif'e çıkardı. Arif'in sert şutunda, topu Allum yatarak kontrol altına aldı. 
     88. dakikada Vural'ın pasıyla ceza alanında buluşan Ertuğrul'un kafa vuruşunda, meşin yuvarlak kale direğinin yanından dışarı çıktı ve karşılaşma 1-1'lik skorla sona erdi. 
     




</TEXT>
</DOC>
