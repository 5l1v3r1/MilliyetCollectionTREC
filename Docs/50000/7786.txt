<DOC>
<DOCNO> 7786 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/19/siyaset/siy06.html </URL>
<DATE> 2001/02/19/ </DATE>
<TIME>  </TIME>
<AUTHOR>  </AUTHOR>
<HEADLINE>
CHP’de demokrasi’ yürüyüşü 
</HEADLINE>
<TEXT>

     CHP Genel Merkezi’nce "dışlandıklarını" iddia eden Bursa eski İl Başkanı Kemal Ekinci’nin de aralarında bulunduğu 200 kişilik CHP’li grup, Bursa - Ankara arasında "Parti İçi Demokrasi Yürüyüşü"ne başladı. CHP Merkez Karar Yürütme Kurulu tarafından bir süre önce görevinden alınan Ekinci, "CHP Türkiye’nin yönetimine talipse, parti içi demokrasi kanallarını açık tutmalı" dedi. Bursa’dan başlattıkları dört günlük yürüyüşün, çarşamba günü Ankara’da sona ereceğini kaydeden Ekinci, partililerle birlikte önce Anıtkabir’i ziyaret edeceklerini, daha sonra da CHP Genel Merkezi’ne, içeriği yürüyüş sırasında kesinleştirilecek bir mektup bırakacaklarını bildirdi. 
     Mehmet Moğultay ve İstanbul İl Disiplin Kurulu Başkanı Timurlenk Dal’ın kesin ihraç istemiyle Yüksek Disiplin Kurulu’na sevkini isteyen CHP Merkez Yönetim Kurulu da, Parti Meclisi’ni toplantıya çağırdı. Parti Meclisi’nin yarın yapacağı toplantıda, Moğultay ve Dal hakkındaki kesin ihraç talebinin de gündeme gelmesi bekleniyor. 
     


 SİYASET 











</TEXT>
</DOC>
