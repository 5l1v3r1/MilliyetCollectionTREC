<DOC>
<DOCNO> 25281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/guncel/gun12.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Rektörler ikna oldu 
</HEADLINE>
<TEXT>

     ANKARA Milliyet 

     Rektörler, maaş ve çalışma koşullarının iyileştirilmesi konusunda kendisinden söz aldıkları Başbakan Bülent Ecevit’e teşekkür ziyaretinde bulundular. 
     Devlet üniversiteleri rektörleri adına Gazi Üniversitesi Rektörü Rıza Ayhan, ODTÜ Rektörü Ural Akbulut, Hacettepe Üniversitesi Rektörü Tuncalp Özgen ve Ankara Üniversitesi Rektörü Nusret Aras, dün Başbakanlığa gitti. 
     
     Somut rakam yok’ 
     Görüşmenin ardından bir açıklama yapan ODTÜ Rektörü Akbulut, maaşlarının düzenlenmesine ilişkin somut bir rakamın dile getirilmediğini belirterek, "Üniversitelere devletin bakış açısı değişti. İlk kez bir başbakan üniversite sorunlarıyla ilgilendi" dedi. Akbulut, Ecevit’in geçen haftaki açıklamasına da işaret ederek "Başbakan tatmin edici bir açıklama yaptı. Diğer liderlerle görüşmeye gerek yok" diye konuştu. 
     



 GÜNCEL 





















</TEXT>
</DOC>
