<DOC>
<DOCNO> 35533 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/05/spor/spo01.html </URL>
<DATE> 2001/08/05/ </DATE>
<TIME>  </TIME>
<AUTHOR>  </AUTHOR>
<HEADLINE>
"YALANCILAR" 
</HEADLINE>
<TEXT>

Shorunmu yönetime ateş püskürdü, "Doğru söylemiyorlar. Buna Daum da alet oluyor. Fulya’ya gelip, idmana çıkacağım" dedi 
     Fesh etmem’ 
     BEŞİKTAŞ’ın gözden çıkardığı Shorunmu ateş püskürdü. Teknik Direktör Daum’un sık sık Nijerya milli takımına gittiği için gönderilmesini istediği Shorunmu yeni sözleşme imzaladığını ve alacaklarını almadan Beşiktaş’tan ayrılmayacağını söyledi. Shorunmu, "Paramı vermezlerse sözleşmemi fesh etmem" dedi. 
     
     İdmana çıkarım’ 
     SHORUNMU, "Dünyanın neresinde bir kulüp yöneticisi bir oyuncusuna milli takıma gidemezsin der. Ben buna çok şaşırdım. O zaman şu an Beşiktaş’taki diğer milli oyuncular da milli takımına gitmesin" ifadelerini kullandı. Bu arada Shorunmu bu sabah Fulya’ya gelip takımla antrenmana çıkacağını söyledi. 
     
     Hepsini kınıyorum’ 
     BEŞİKTAŞLI yöneticilere ateş püsküren Shorunmu, "Yaptıkları çok yanlış. Tekrar söylüyorum ben bir yere gitmiyorum. Gidersem de paramı isterim. Eğer verirlerse o zaman ayrılabilirim. Ben onlara elimden gelen her fedakarlığı yaptım. Ama onlar bana doğruyu söylemediler. Hepsini de kınıyorum" ifadelerini kullandı. 
     
Bilgili’ye eleştiri      BEŞİKTAŞ’ın dün yapılan 3 aylık olağan Divan Kurulu toplantısında yönetim ve Başkan Serdar Bilgili yine eleştiri yağmuruna tutuldular. Üyeler, "Beşiktaş iyi durumda değil, gitgide kulübümüz malesef küçülüyor. 2004’a kadar kulübün gelirlerinin yüzde ellisi ipotek altına aldırmak istiyorlar" diye konuştular. Denetleme Kurulu raporunda, 2004 yılına kadar Beşiktaş’ın borcunun 37 trilyon 502 milyar 437 milyon lira olduğu belirtildi. 
     
Ronaldo geliyor      BEŞİKTAŞ’TA dönüş tarihini erteleyen ve bu nedenle Daum’un tepkisini çeken Brezilya’lı Ronaldo’nun bugün İstanbul’a döneceği açıklandı. Ronaldo’nun bugünden itabaren antrenmanlara çıkacağı belirtildi. 
     



 SPOR 






















</TEXT>
</DOC>
