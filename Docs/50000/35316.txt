<DOC>
<DOCNO> 35316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/03/son/sontur06.html </URL>
<DATE> 2001/08/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Akşener Tayyip Erdoğan ile yollarını ayırdı 
</HEADLINE>
<TEXT>

     Kocaeli Bağımsız Milletvekili Meral Akşener, ''Kamuoyunda 'Yenilikçi' olarak bilinen siyasi grubun düşündüğüm ve hayal ettiğim Türkiye vizyonumla örtüşmediğini gördüm. Bu bakımdan, bu siyasi hareketle birlikte olmadığımı kamuoyunun bilgisine sunarım'' dedi. 
     Akşener, yaptığı yazılı açıklamayla, FP'nin kapatılmasının ardından yeni parti kurma çalışmalarını sürdüren ''yenilikçiler''le hareket etmeyeceğini bildirdi. 
     Millet ve devleti kucaklayacak, siyasetin ve toplumun önünü açacak, Türkiye'yi geleceğe hazırlayacak bir siyasi harekete ihtiyaç olduğuna inandığı için kamuoyunda ''yenilikçi'' olarak bilinen siyasi grubun içinde olmayı planladığını belirten Akşener, açıklamasına şöyle devam etti 
     ''Ancak geçen süre içinde söz konusu hareketin düşündüğüm ve hayal ettiğim Türkiye vizyonumla örtüşmediğini ve bu hedefi samimiyetle gerçekleştirme imkanı bulamayacağımı gördüm. 
     Bu bakımdan, bu siyasi hareketle birlikte olmadığımı kamuoyunun bilgisine saygılarımla sunarım.'' 
     Meral Akşener, 4 Temmuz 2001'de düzenlediği basın toplantısında ''yenilikçilerle'' hareket edeceğini açıklamıştı. 
     
     
     







</TEXT>
</DOC>
