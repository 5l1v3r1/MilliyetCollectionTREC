<DOC>
<DOCNO> 18374 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/soneko09.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
THY'den iç hat bilet ücretlerine yüzde 34 zam 
</HEADLINE>
<TEXT>

     Türk Hava Yolları THY iç hat bilet ücretlerine, 30 Nisan Pazartesi gününden geçerli olmak üzere ortalama yüzde 34 zam yapıldı. 
     Yeni fiyatlara göre, İstanbul-Ankara bilet ücreti 53 milyon liradan 72 milyon liraya çıkarıldı. Böylece dolar bazında ücret 44 dolardan 60 dolara yükseltilmiş oldu. 
     Zam kararı, basın toplantısıyla kamuoyuna duyuruldu. THY yöneticilerinin katıldığı basın toplantısında, faaliyet giderlerinin yüzde 71'inin dövize endeksli olduğu vurgulandı. THY'nin ücret çeşitlendirmesine gideceği ve bu yönde çalışmaların devam ettiği duyuruldu. Toplantıda, Uşak, Isparta, Sinop, Adıyaman ve Siirt'e yapılan uçak seferlerinin de iptal edildiği bildirildi. 
     THY Genel Müdür Vekili ve Uçuş İşletme Başkanı Oktay Öztekin, iç hat bilet ücretlerine yapılan ortalama yüzde 34 zammın yeterli olmadığını, ancak ülkedeki ekonomik sıkıntılar nedeniyle tedbirli davrandıklarını söyledi. 
     THY'nin 30 Nisan Pazartesi gününden itibarden geçerli olacak yeni ücret tarifesine göre bazı hatların fiyatları şöyle belirlendi 
PARKUR Eski fiyat Yeni fiyat İstanbul-Adana 57.000.000 77.000.000 İstanbul-Ağrı 57.000.000 77.000.000 İstanbul-Ankara 53.000.000 72.000.000 İstanbul-Antalya 58.000.000 78.000.000 İstanbul-Bodrum 58.000.000 78.000.000 İstanbul-Diyarbakır 57.000.000 77.000.000 İstanbul-izmir 53.000.000 72.000.000 İstanbul-Erzurum 57.000.000 77.000.000 İstanbul-Trabzon 53.000.000 72.000.000 İstanbul-Van 57.000.000 77.000.000 Ankara-Adana 44.000.000 59.000.000 Ankara-Antalya 45.000.000 61.000.000 Ankara-Diyarbakır 44.000.000 49.000.000 Ankara-Erzurum 44.000.000 59.000.000 Ankara-İzmir 53.000.000 72.000.000 Ankara-Van 44.000.000 59.000.000      






</TEXT>
</DOC>
