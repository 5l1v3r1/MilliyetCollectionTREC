<DOC>
<DOCNO> 49618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/son/soneko17.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 1. seans böyle geçti 
</HEADLINE>
<TEXT>

     İMKB Ulusal-100 Endeksi, Cuma günkü kapanışa göre 65.39 puan düşerek, 1. seans sonunda 9,850.13 puana geriledi. 
     Hisse senetleri ortalama yüzde 0.66 oranında değer yitirdi. 
     Borsa'da, ek kaynak konusundaki beklentilere odaklanan piyasada 290 puanlık bir bantta dalgalanma yaşandı. Günün ilk seansı 94.33 
     puanlık düşüşle 9,821.19 puandan açıldı. Gelen satışlarla endeks ilk yarım saat sonunda 9,648.73 puana kadar geriledi. Tepki alımlarıyla biraz toparlanan endeks seansın ilk yarısını 155.10 puanlık düşüşle 9,760.42 puandan geçerken, ortalama değer kaybı yüzde 1.56 düzeyinde gerçekleşti. Toparlanma ikinci yarıda da devam etti. Endeks kapanışta 65.39 puanlık düşüşle 9,8502.13 puana gerilerken, hisse senetlerinin Cuma günkü kapanışa göre ortalama değer kaybı yüzde 0.66 oldu. Endeks en düşük 9,631.26, en yüksek olarak da 9,921.88 puan gördü. Kapanışta mali endeks 115.22 puanlık düşüşle 12,399.18 puana, hizmetler endeksi de 70.89 puanlık düşüşle 6,217.39 puana gerilerken, sınai endeks 12.98 puan artışla 9,135.80 puana yükseldi. Önceki kapanışa göre mali grup hisseler ortalama yüzde 0.92 oranında, hizmet grubu hisseler ortalama yüzde 1.13 oranında değer yitirirken, sınai grubu hisseler ortalama yüzde 0.14 oranında değer kazandı. 1. seansta işlem gören toplam 278 hisse senedinden 115'i değer kazanırken, 119 hisse senedi değer kaybetti, 44 hissenin fiyatında ise değişiklik olmadı. İşlem hacmi 198 trilyon 496 milyar 37 milyon lira olarak gerçekleşti. 1. seansta, Turkcell, Vestel, Sabancı Holding Yapı ve Kredi Bankası ve Garanti Bankası en yoğun işlem gören hisseler oldular. 
     






</TEXT>
</DOC>
