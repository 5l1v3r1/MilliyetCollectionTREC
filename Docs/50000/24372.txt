<DOC>
<DOCNO> 24372 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/ekonomi/eko03.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Üçüncü krizin temelini atıyorlar 
</HEADLINE>
<TEXT>

     EKONOMİ SERVİSİ 

     Türk Sanayicileri ve İşadamları Derneği TÜSİAD hükümetin çalışma yöntemleri ve kamuoyuyla iletişiminde sorunlar olduğunu belirtti. Yalova’nın demeci üzerine yazılı bir açıklama yapan TÜSİAD, "Hükümetin yeni bir örgütlenme ve disiplin sağlama yoluna gitmesinin mutlaka gerekli olduğunu düşünüyoruz" dedi. 
     Tütün Kanunu’nun niyet mektubunda 8’inci gözden geçirme şartı ve Mayıs 2001 süreli olarak sınıflandırıldığı vurgulanan TÜSİAD açıklamasında, şu görüşlere yer verildi 
     "Üç liderimizin, hem IMF’ye, hem de ulusal ve uluslararası mali piyasalara vermiş olduğu garantiye rağmen, bugün ve daha evvelki günlerde bazı bakanların yapmış olduğu açıklamalar, Devlet Bakanı sayın Kemal Derviş’i kişisel olarak bağladığı ama hükümeti bağlamadığı konusundaki değerlendirmeler, Türkiye’yi sözüne güvenilmez bir ülke konumuna getirmekte, hem de yeni siyasi ve ekonomik krizlerin - muhtemelen üçüncü bir krizin - altyapısını hazırlamaktadır." 
     
     Desteği çekeriz’ 
     Dünya Bankası Türkiye Temsilcisi Ajay Chhibber, "Şu aşamada en önemli şey uygulamanın sürekliliğidir. Herhangi bir gecikme pahalıya mal olacaktır" dedi. Düzenlediği basın toplantısında, tütün konusundaki tartışmanın yeni olmadığını ama tasarının Meclis’ten geçeceğine inandığını belirten Chhibber şöyle konuştu "Uygulamada süreklilik ve tek seslilik önemlidir. Brezilya’da, Kore’de başarıldı. Türkiye’nin de başarmaması için hiçbir sebep yok. Program, Türkiye’nin krizden iki, üç çeyrek içinde çıkamasına göre planlandı." 
     



 EKONOMİ 






















</TEXT>
</DOC>
