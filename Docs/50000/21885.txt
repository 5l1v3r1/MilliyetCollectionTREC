<DOC>
<DOCNO> 21885 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/18/spor/spo01.html </URL>
<DATE> 2001/05/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Söz muhalefetin 
</HEADLINE>
<TEXT>

Beşiktaş’ın başarısız bir sezon geçirmesi Siyah-Beyazlı camiayı ayağa kaldırdı. Eski yöneticiler Serdar Bilgili ve arkadaşlarına eleştiriler yağdırdılar, görevi bırakmaları gerektiğini savundular 
     KARTAL YİĞİT 

     BEŞİKTAŞ’IN 17 yıl aradan sonra Avrupa kupalarına katılma şansını mucizelere bırakması camianın büyük tepkisini çekti. Daha önce yönetimde görev almış isimler Başkan Serdar Bilgili’nin bir an önce görevi bırakması gerektiğini, kulübü daha da kötü günler beklediğini savundular. İhsan Kalkavan, "Intertoto’ya girmek Beşiktaş’ı komik düşürür. Yönetimde görev alan isimler bir çatı altında toplanmalı. Bunu teyakkuz anı olarak görüyorum" dedi. 
     ESKİ yöneticilerden Metin Keçeli de, "İnanılmaz borç, esprisini kaybetmiş bir takım. Saçma sapan antrenör değişiklikleri. İlkesi ve saygınlığı kalmamış, tutarsız bir takım haline geldik. Yönetim işi bilmiyor. Gel de Süleyman Seba’yı arama" diye konuştu. Fahrettin Curoğlu, "Hani vizyon genişleyecekti Bu yönetim Beşiktaş’ın kimliğini, onurunu kaybettirdi. Odacıyı, kapıcıyı, kulüp müdürünü işten atmakla bu iş olmaz" yorumunu yaptı. 
     BAHATTİN DEMİR, yönetimi sert şekilde suçlayarak, "Serdar Bilgili kongrede tarihe geçeceklerini söyledi. Sözünde durdu, Beşiktaş 17 yıl sonra Avrupa’ya gidemeyecek. Bayrağı teslim etmeliler" ifadelerini kullandı. Beşiktaşlılar Cemiyeti Başkanı Mehmet Kazancı, "Bu yönetimle bu iş fazla yürümez" derken, 1903 Kara Kartallar Oluşumu da, "Bu yönetimin gitmeyeceği açık. Camia olarak bütünleşmemiz gerek" açıklamasını yaptı. 
     
Gurbetçi pazarı      BEŞİKTAŞ, dün 3. Lig ekiplerinden Nişantaşı ile yaptığı maçta on gurbetçi futbolcuyu denedi. Fulya’daki karşılaşmada Siyah - Beyazlı takımda son dönemde 18 kişilik kadroya alınmayan Khlestov, Rahim, İlhan, Ekrem, Murat Alaçayır ve Salih de forma giydi. Beşiktaş’ın Murat Alaçayır 2 , Kadir ve Taner’in golleriyle 4 - 0 kazandığı maçta, gurbetçilerden Berkan beğeni kazandı. 
     TEKNİK Direktör Daum ve yardımcılarının da takip ettiği karşılaşmada denen gurbetçiler şunlar Evren İngiltere - Kentrin , Okan Almanya - Freiburg , Volkan Almanya , Deniz Almanya - Borussia Dortmund , Tolga, Ersan Tennis Borussia Berlin , Taner Almanya - SG Fürth , Kadir Almanya - Berlin Yeşilyurt , Berkan Almanya - Hamburg , Ramazan Almanya - Lübeck . 
     
Mehmet ısırdı      SİYAH - Beyazlı ekip, Siirt karşılaşmasının hazırlıklarını dün İnönü Stadı’nda sürdürdü. Kaptan Mehmet ile Münch, idmanlarda şakalaşarak, arkadaşlarına da moral vermeye çalışıyorlar. 
     
Daum doğruladı      BEŞİKTAŞ Teknik Direktörü Daum, medyada çıktıktan sonra yönetimin yalanladığı Tunuslu Baya’nın transferini doğruladı. Alman hoca, "Baya ile el sıkışıp, sözleşme imzaladık" dedi. Valencia ve Inter’den gelen tekliflerle ilgili de, "Gitmem için hiçbir neden yok. Yeni sezonda Beşiktaş’tayım" diye konuştu. 
     SİYAH - BEYAZLI kulüpten Siirt Jetpaspor’a kiralık giden Ersen Martin’i cumartesi oynanacak maçın heyecanı sardı. Beşiktaş’a geri dönmeyi çok istediğini söyleyen genç futbolcu, "Tek hedefim kendimi Daum’a göstermek. Yeni sezonda Beşiktaş’ta oynamak istiyorum. Umarım başarırım" açıklamasını yaptı. 
     
Taraftar da topa tuttu      SİYAH-BEYAZLI camiada, muhalefetin ardından taraftarlar da tepkilerini artırdı. Basın toplantısı düzenleyen Beşiktaşlı Taraftarlar Derneği, "Kulübün tek sahibi taraftardır. Beşiktaş ilkelerini görmezlikten gelen futbolcuların satılmasını istiyoruz. Düzelme olmazsa, düşüncelerimiz yönetim aleyhine değişecektir. Beşiktaş’a leke sürülmüştür" açıklamasını yaptı. 
     



 SPOR 





























</TEXT>
</DOC>
