<DOC>
<DOCNO> 13550 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/29/guncel/gun08.html </URL>
<DATE> 2001/03/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Yarın çok mu geç 
</HEADLINE>
<TEXT>

ÇAPRAZ ATEŞ 
     TARIK YILMAZ 

     Ekonomiden sorumlu Devlet Bakanı Kemal Derviş’in, ABD temasları sırasında 10 - 12 milyar dolarlık bir dış desteğe, hem de çok kısa bir zaman içinde ihtiyaç olduğunu açıklaması, uzmanlar arasında değişik yorumlara neden oldu. Dış kaynak Nisan ortasına kadar gelmezse ne olur İşte yanıtları 
     
     Ercan Kumcu Hürriyet Gazetesi 
Gereksiz beklenti yaratılıyor      Hürriyet Gazetesi yazarı Ercan Kumcu, dün köşesini, dış yardımının gelmesinin zamanı konusuna ayırdı. "Yarın çok geç olur" başlıklı yazısında Kumcu, dış desteğin yeteri kadar büyük ve çabuk olmaması durumunda, Türkiye’nin batacağı izleniminin verildiğini, gereksiz beklentiler yaratarak yeni bir krizin tohumlarını atıldığını iddia etti. "Yarın çok geç olur politikası, beklentileri gereksiz yere şişirip, ekonomide hayal kırıklıkları yaratabilecek strateji olmaktadır" dedi. 
     
     Atilla Yeşilada Ekonomist 
Taksimetre çalışıyor      Her geçen gün taksimetre çalışıyor. Bankalardaki kan kaybı gün geçtikçe büyüyor ve bu sefer iş çok ciddi. Dış kaynağa çok ciddi ihtiyacımız var. Açıklanan rakamlara göre, üç ayda ödenecek borç rakamı 16.8 katrilyon lira. Hazine bu borcu yüzde 50 faizden döndürürse biraz daha yaşarız. Yüzde 100 - 120’den çevirirse, 25 katrilyon lira faiz yükü ortaya çıkar. Bu yılın vergi gelirleri 30 - 40 katrilyon. İç kaynakla bunun karşılanacağını düşünmek hayal. 
     
     Prof. Dr. Öztin Akgüç 
Önce şeffaflık      Merkez Bankası’nın açık piyasa işlemleri yoluyla hangi bankalara para veriliyor Kamu bankaları mı, özel bankalar mı Şeffaflık deniyorsa bunun açıklanması gerek. Eğer bu paranın kime gittiğini bilirsek, kimin paraya ihtiyacı olduğuna ilişkin daha iyi yorum yapabiliriz. İşte o zaman dış kaynağa hükümetin mi, bankaların mı ihtiyacı olduğunu söyleyebiliriz. 
     
     Hakan Ateş Denizbank 
Çabuk olunmalı      Öncelikle yapılması gerekenler var ve bunlar hayati önemi taşıyor. Programa başlarken bir sürü reform ve enflasyonsuzlaştırma süreci dış desteğe bağlıydı. Bu destek doğrudan yabancı yatırımların gelmesiyle ilgili. 500 milyon dolar olan yabancı yatırımın, 5 - 10 milyar dolara çıkarılması gerekiyor. Çabuk davranılmazsa siyasi bedel ödenir. 
     
     Prof. Dr. Nur Keyder ODTÜ 
Acil ihtiyacımız yok      Türkiye’de şu anda güven ortamı çok önemli. Eğer ortam bozulursa kriz daha da derinleşebilir. Söz verildiği gibi hükümet gerekli yasaları geçirir, yapısal reformları ivedi bir şekilde yerine getirirse, güven ortamı yakalanacaktır. Dış kaynağa muhtaç olduğumuz kesin. Ancak, söylendiği gibi acil olarak ihtiyacımız yok. Özetlemek gerekirse önce program, sonra dış kaynak. 
     
     Tuğrul Belli Turkish Bank 
Dış kaynak şart      Dış yardım olmasa da, "Türkiye kendini toparlar" şeklindeki bakış açısı doğru değil. Eğer dış kaynak gelmezse krizin gelişi daha çabuk olur. Hükümetin de bu konuda harekete geçmesi gerekiyor. Dış kaynak gelmezse Rusya gibi yaşamaya devam ederiz. Yüzde 20 - 30 küçülmemiz gerekir. Derin bir resesyon olur ve 10 yıl kaybederiz. Derviş’i haklı buluyorum. 
     


 GÜNCEL 























</TEXT>
</DOC>
