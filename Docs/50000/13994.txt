<DOC>
<DOCNO> 13994 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/dunya/dun02.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Kriz barışa yaradı 
</HEADLINE>
<TEXT>

     YORGO KIRBAKİ Atina 

     Yunanistan’da Başbakan Kostas Simitis’in, Yunan halkının refah düzeyinin yükselmesi, ekonomik kalkınmanın hızlandırılması ve Atina’da 2004 yılında yapılacak Olimpiyat Oyunları için gerekli paranın bulunması amacıyla, ülkenin savunma giderlerini kısıtlayacağını açıklaması üzerine, Atina’da gözler Ankara’ya çevrildi. 
     Yunanistan’ın önde gelen gazetelerinden Elefterotipia, Türkiye ile Yunanistan arasında gerçek bir yakınlaşma için ortaya mükemmel bir fırsat çıktığını belirtti. 
     Gazete, Atina’nın savunma giderlerini kısıtlama kararının arkasında, Türkiye’deki ekonomik krizin de etkisi olduğunu, Yunan hükümeti yetkililerinin, bu kriz karşısında Türkiye’nin silahlanma yarışına son vereceği görüşünde olduklarını da kaydetti. 
     


 DÜNYA 











</TEXT>
</DOC>
