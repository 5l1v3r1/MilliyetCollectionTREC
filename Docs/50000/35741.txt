<DOC>
<DOCNO> 35741 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/06/son/sonspo14.html </URL>
<DATE> 2001/08/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray kampa girdi 
</HEADLINE>
<TEXT>

     Galatasaray, Avrupa Şampiyonlar Ligi 3. ön eleme turunda Bulgaristan'ın PFC Levski Sofya takımıyla 8 Ağustos Çarşamba günü yapacağı ilk maç için 2 gün önceden kampa girdi. 
     Teknik direktör Mircea Lucescu'nun bu karşılaşmaya büyük önem verdiği ve bu nedenle takımı erken kampa aldığı ifade edilirken, sarı-kırmızılılar, 1 günlük iznin ardından, PFC Levski Sofya maçının hazırlıklarına, akşam yapacakları antrenmanla başlayacaklar. Rumen çalıştırıcı, takımının bugün ve yarın yapacağı idmanları basına kapattı. Lucescu'nun yarın yapılacak antrenman sonrasında kadroyu 18 veya 20'ye indireceği bildirildi. Bu arada sarı-kırmızılıların bu akşam PFC Levski Sofya'nın bundan önceki turda Norveç'in Brann Bergen takımıyla yaptığı maçların kasetlerini de izleyecekleri öğrenildi. 







</TEXT>
</DOC>
