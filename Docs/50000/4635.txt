<DOC>
<DOCNO> 4635 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/okur.html </URL>
<DATE> 2001/01/30/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
Bir Esbank’ alana bir Esbank’ bedava 
</HEADLINE>
<TEXT>

     Nihayet açıklama geldi Fon’daki bankaların satışında nasıl bir yol izlenecek, öğrendik. Konumuz satılacak bankalardan birisi, "Esbank." Fakat önce kısa bir hatırlatma yapmak istiyoruz. 
     Biliyorsunuz Esbank, Zeytinoğlu Holding’e bağlı bir bankaydı. Banka için sıkıntı süreci 1994 krizi ile başlamıştı. Bir yandan açık pozisyondan kaynaklanan risk, bir yandan 1995 yılında KİT’lerden yapılacak ödemelerle ilgili yapılan değişiklik, bankanın mali yapısını bozmuştu. Holdingin büyüme stratejisiyle, bankanın içine girdiği sıkıntı bir noktada dengelenemeyince işler sarpa sarmıştı. Zeytinoğlu Holding de grup şirketlerinden bankaya kaynak yaratma yoluna gitmiş, sıkıntı sarmalı büyüdükçe büyümüştü. 
     Esbank’ın derdi 300 milyon dolardı. Çünkü 300 milyon dolar sıkıntıya merhem olacaktı. Görüşmeler sürdü de sürdü. 
     Ve nihayet 1998 yılı ortasına gelindiğinde Hazine, Esbank yönetimine, "başta çimento şirketleri olmak üzere birçok şirketinizi bankaya ortak edin, sorununuza yardımcı olalım" yanıtını verdi. 
     Zeytinoğlu Holding’in patronu Yavuz Zeytinoğlu, bu öneriyi hemen kabul etti. Düzenleme yapıldı. Ve Esbank, başta çimento şirketleri olmak üzere Zeytinoğlu Holding’in birçok şirketine ortak oldu. 
     
     Gündem değişti 
     7 Temmuz 1999’da birdenbire gündem değişiverdi. Çünkü ekonomiden sorumlu Devlet Bakanı Hikmet Uluğbay intihar girişiminde bulundu. Üstelik 23 Haziran 1999’ta Resmi Gazete’de yayımlanan "yeni bankalar kanunu" üzerinde tartışmalar sürüyordu. Ve Hazine’de, banka ve kambiyodan sorumlu Müsteşar Yardımcısı Osman Tunaboylu oturuyordu. 
     Sonrası mı Bakan Uluğbay’ın yakın arkadaşı Hazine Müsteşarı Yener Dinçmen görevinden ayrıldı. Ziraat Bankası Genel Müdürü Selçuk Demiralp, Hazine Müsteşarı olarak koltuğa oturdu. Tunaboylu da Ziraat Bankası Genel Müdürü olarak göreve başladı. Biz, intihar meselesi ile bankalar arasında bir bağ kuracak kadar "paranoyaya" filan kapılmıyoruz. 
     Aslında 94 şubeli Anadolu’da güçlü bir altyapıya sahip bu bankayı alan grup, aynı zamanda Zeytinoğlu Holding’in de patronu olacak. Ve soruyoruz "Ey karar vericiler, madem ki amaç kurumları yaşatmak, çözüm önerileri, niçin başlangıçta itibar görmüyor." 
     Ha, unutmadan hatırlatalım. Bir "Esbank" alana bir "Esbank" da bedava... Çünkü herkes Esbank AG’yi unutuyor. Çünkü yüzde 100 Esbank’a ait bir Avusturya Bankası var ortada... Kısacası bu satış "57 ekran TV alana, 37 ekran bedava TV" diyen kampanyalara benziyor da... 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
