<DOC>
<DOCNO> 49502 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/ekonomi/eko10.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
GM, TV şirketini 31.4 milyar dolara satıyor 
</HEADLINE>
<TEXT>

2002 yılının en büyük şirket satışı General Motors’tan geldi. GM, uydu TV şirketi Hughes’u 31.4 milyar dolara satma kararı aldı... 
     EKONOMİ SERVİSİ 

     Dünyanın en büyük otomotiv üreticisi General Motors GM , medya şirketlerinin iştahını kabartan uydu TV şirketi Hughes Electronics’i 31.4 milyar dolara satma kararı aldı. Bir süredir, aralarında ABD’li medya devi Rupert Murdoch’ın da bulunduğu şirketlerle pazarlık görüşmelerini yürüten GM, şirketi Murdoch’ın çekilmesi üzerine EchoStar Communications Corp’a satmak üzere anlaştı. 
     News Corp’un sahibi olan Murdoch, fiyatı yüksek bulduğu gerekçesiyle birkaç gün önce görüşmelerden çekilmişti. 
     Analistler, 18 aydır Hughes’un peşinde koşan Murdoch’ın, ciddi bir yenilgiye uğradığını belirtiyorlar. Bunun nedeni Hughes’un, 16 milyon abonesiyle, ABD’nin en büyük uydu TV şirketlerinden biri olması ve Avrupa, Asya ve Latin Amerika’yı içeren geniş bir alana hitap edecek alt yapısının bulunması. 
     
     2001’in en büyük satışı 
     General Motors’un, uydu TV şirketi Hughes’u 31.4 milyar dolara satışı, kuşkusuz 2001 yılının en büyük satışı. Ekonominin durgunluk yılı olan 2001’de böyle bir paranın el değiştirmesinin nedeni ise TV yayıncılığının gelecek birkaç yılda en parlak ve en karlı sektörlerin başında görülmesi. 
     



 EKONOMİ 





















</TEXT>
</DOC>
