<DOC>
<DOCNO> 10469 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/yazar/cetiner.html </URL>
<DATE> 2001/03/08/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Sabreden derviş .. 
</HEADLINE>
<TEXT>

     Döneminin varlıklı aydınlarından Rıza Derviş'in oğlu, Dünya Bankası'nın Başkan Yardımcısı Kemal Derviş, soyadının anlamını acaba insan yapısında taşıyor mu Bunu herhalde zaman gösterecek, hele Amerika'ya gidip istifasını bir versin 
     Türkiye'ye geldiği günden bu yana peşinden kovalayan muhabirler ordusunu hiç kınamadığına, akıl almaz sorularına cevap bulmaya çalıştığına, bunalmadığına göre demek Kemal Derviş'te bir miktar derviş sabrı var 
     Dervişin anlamı ne Bir defa Ali Püsküllüoğlu'nun sözlüğüne bakalım. Fars dilinde bir tarikata girmiş, o tarikatın töre ve yasalarına bağlı kimse. Yani, bizim Kemal Derviş'in bu anlamla ilgisi yok. Yoksulluğu, çile çekmeyi benimsemiş kimseye de derviş deniliyor... Bir başka anlamı her şeyi hoş gören alçak gönüllü kimse. Derviş için halk arasında çok kullanılan deyimler var "Dervişin fikri neyse zikri odur." İnsanlar hep önem verdiği düşündüğü şeyden söz eder, bundan kendini alamaz. Bir diğeri "Sabreden derviş muradına ermiş", "Derviş gibi sabırlı ol" ise tarikat dervişlerinin tahammülünü, sabrını, nefsine hakim olmasını vurguluyor. 
     
Herkesin derviş olması lazım      Şimdi gelelim bizim ekonomiden sorumlu yeni Devlet Bakanımız Kemal Derviş'e. Soyismindeki gibi sabırlı olur inşallah. Bir gün "yetti artık" veya "filanca bakanı, falanca bankayı bana bağlamadınız" diye istifayı basıp Amerika'ya çekip gitmez diyoruz Tabii yalnız onun değil, karşısındakilerin de sabırlı olmaları gerek Ama kerametleri kendilerinden menkul bazı muhalif parti yöneticileri daha şimdiden başladılar salvo ateşe Hele bir tanesi sanki krizden kendisi sorumlu değilmiş gibi, nasıl da saldırıyor. 
     Öte yandan Kemal Derviş'e şimdilik şans tanıyan, köstek olmamaya çalışan bazı muhalif yazarlar da var ki, bu da umut verici 
     
Sevap değil, günah ..      Bayramın ilk günleri İstanbul'da yine kan gölleri vardı. Üstelik on binlerce büyükbaş hayvanın tonlarla gübresi, idrarı, ortalığı pisletiyor milyonlarca sinekle birlikte, müthiş bir koku insanları çıldırtıyordu. Bu pisliği, bu rezaleti günlerce temizlemek mümkün değil. 
     Hani, herkes her yerde kurban kesemeyecekti Ayakları bağlanan, debelenen hayvanları vahşi bir şekilde kocaman satırlarla boğazlayanlar bence sevap değil günah işlediler Hele korkudan, ürküntüden ellerini yüzlerine kapatmış çocukların gazetelerde çıkan fotoğrafları 
     İstanbul köy mezralarına, hayvan pazarlarının, açık hava et kesim yerlerine döndü. Utanç verici katliam ancak yasa ile önlenebilir ama kim çıkartacak böyle bir yasayı Milletvekili lojmanının önünde elinde satır kestiği hayvandan fışkıran kanların etrafında halay çeken milletvekili mi 
     
     





Kurban... 


IMF'nin her isteği kabul edilemez 


16 cesur Boşnak kadın 


Avrupa Birliği'ne 'Neşen bilir ' diyebilmek... 


Sabreden derviş .. 


Palisse Doğrusu 


Din, bahane... 


Nasıl battık 


Bayram ertesi... 


Lider çıpası 


Bekleyeceksiniz 


Tasarruf ürker ise yatırım, üretim ve kalkınma olmaz 


</TEXT>
</DOC>
