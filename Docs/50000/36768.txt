<DOC>
<DOCNO> 36768 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/12/son/sontur09.html </URL>
<DATE> 2001/08/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Heryerde mafya, her işte mafya... Otel fotoğrafçısına ölüm tehditi 
</HEADLINE>
<TEXT>

     İstanbul'da, bir otelin fotoğraf işlerini yürüten kişiyi ölümle tehdit eden 7 kişi yakalandı. 
     Çırağan Oteli'nin fotoğrafçısı Bülent Bilge, polise yaptığı başvuruda bazı kişilerin kendisini ölümle tehdit ettiğini ve işini bırakmasını istediklerini bildirdi. 
     Bunun üzerine harekete geçen Organize Suçlar Şube Müdürlüğü ekiplerince Küçükçekmece ve Zeytinburnu'nda gerçekleştirilen operasyonlarda, 7 kişi yakalanarak gözlem altına alındı. 
     Bu kişilerin sorgulanması sonucu, otelin fotoğraf işlerini üstlenmek isteyen bir kişinin şebeke üyeleriyle temasa geçtiği ve daha sonra otelin fotoğrafçısına 15 milyar lira teklif eden şebekenin, olumsuz yanıt alınca ölüm tehdidine başvurduğu belirlendi. 
     Bu arada yakalanan kişilerin, adam yaralama, çek ve senet tahsilatı gibi suçlardan sabıkaları bulunduğu anlaşıldı. 
     
     
     
     






</TEXT>
</DOC>
