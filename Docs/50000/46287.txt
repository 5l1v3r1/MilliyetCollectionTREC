<DOC>
<DOCNO> 46287 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/11/yasam/yas06.html </URL>
<DATE> 2001/10/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Narkotik bu kez kundak salladı’ 
</HEADLINE>
<TEXT>

Uyuşturucu satıcılarının mekanlarını basan polis bir çocuk kundağında dokuz paket esrar buldu 
     ERDEM ÖZTÜRK İstanbul 

     Polisin İstanbul’da sokak satıcılarına düzenlediği uyuşturucu operasyonları aksiyon filmlerini aratmadı. Polis timleri üç ayrı adreseyaptığı operasyonda 10 paket esrar ele geçirdi. 
     Operasyonlardan biri Üsküdar Selamsız’daydı. Bölgede esrar satıldığını belirleyen ekipler, bir evi bastı. Dilan’ isimli narkotik köpeğininin de katıldığı aramada ev didik didik arandı. Ev, temiz görünüyordu. Ama timler, odalardan birinde bulunan bebek kundağına bakmayı ihmal etmedi. Kundaktan tam dokuz paket esrar çıktı. Operasyonda sabıkalı satıcı Neriman Yelküren gözaltına alındı. 
     
     Kuaförde esrar alemi 
     Diğer operasyonda ise polis yine Üsküdar’da, torbacı’ olarak bilinen uyuşturucu satıcılarının, bir kadın kuaförünü mekan seçtiklerini tesbit etti. Kuaföre yapılan baskında Musa Ayar, Mustafa Demir, Selahattin Baydemir, Alpay Şimşek ile dükkan sahibi Özkan Kılıç ve kardeşi Özay Kılıç gözaltına alındı. Kont’ isimli özel eğitilmiş narkotik köpeği de uyuşturucu aramasında polise yardım etti. Dükkanda uyuşturucu satışının yanı sıra esrar alemi yapıldığı da ortaya çıktı. 
     Polis kuaföre uyuşturucu taşıyan Kezban Saat’ın oturduğu gecekonduyu da basarak Saat’ı gözaltına aldı. 
     



 YAŞAM 

















</TEXT>
</DOC>
