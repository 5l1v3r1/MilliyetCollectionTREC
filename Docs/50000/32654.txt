<DOC>
<DOCNO> 32654 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/yazar/pulur.html </URL>
<DATE> 2001/07/18/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Eğitim sisteminden kim memnun 
</HEADLINE>
<TEXT>

     "BİR dokun, bin ah işit kase - i fağfurdan" diye bir laf vardır. 
     Yani, Çin porseleninden yapılmış kaseye, bir dokunsanız, bin ah işitirmişsiniz... 
     
     GEÇENLERDE eğitim sistemimizi siyasetçilerin ne hale getirdiklerini yazdık, önce öğrencilerden, sonra öğretmenlerden tepkiler geldi. 
     Bir huyumuz da budur, ormana değil ağaçlara bakarız. 
     Biz sistemi eleştiriyoruz, onlar kendilerini savunuyorlar. 
     Tartışmamız, "kim haklı " değil ki 
     Sistem yanlış, anlatmak istediğimiz bu... 
     Sistem bu kadar yanlış olursa, insanın insaf duyguları, mantığın yerine geçer, geçiyor da... 
     Elbette, biz de "yarım not, bir yıla mal olmamalı" derken bu duygunun etkisindeydik. 
     
     AYHAN Yıldız'a göre öğretim zorlaştırılmamış 
     "Aksine siyasi çalkantılar, baskılar devletin, adeta elini milli eğitimden çekecek derecede mali zayıflığı, toplumun bünyesini kemiren torpil ve iltimasın eğitime bulaşması, sistemi kevgire döndürmüştür. Bugün için okullarda, bilenle bilmeyen, çalışanla çalışmayan arasında fark kalmamıştır, hepsi sınıfını geçmektedir. 
     Televizyonlarda yarışma programlarını, lise ve üniversite mezunlarını izliyoruz, tam bir bilgi cahili, kendi dilini konuşurken bile, sırıtan kuşaklar, acaba geleceğimiz konusunda sizleri endişelendirmiyor mu " 
     
     BİZİM de demek istediğimiz bu ya 
     Biz sistemi eleştirirken "Çocuklara boş şeyler öğretiyorlar " ya da "Bir not yüzünden çocukların istikbaliyle oynanır mı " demiyoruz ki 
     Ama siz, sistemi değiştirmeden, bütün sorunu "not"a bağlarsanız, o zaman toplum vicdanı da isyan eder "Yarım not, bir yıla eşit değildir " der. 
     
     PEKİ, öğrenciler nasıl sınıf geçiyor, ya da sınıfta kalıyor 
     Bir öğretmen Yusuf Polatlı anlatıyor 
     "Öğrencinin kaldığı ders, onun sınıf geçmesine yardım ediyor, öğretmenin yardımına ihtiyacı yok. 
     Öğrencinin lise 1'den, 2'ye geçmesi için, not ortalamasının 2.5 olması gerekiyor. Eğer her desten, 2 almış ise buna da gerek yok 
     Diyelim öğrenci Matematik dersinden birinci dönem 2, ikinci dönem 1 aldı, sınıfta kalıyor. Ama Matematik yıl sonu ortalaması 2 oluyor. Haftada 4 saat Matematik okusun 2 x 4 8 eder. İşte bu şekilde okuduğu dersler, aldığı notlar ve haftalık ders saatleri çarpımlarının toplamı, diyelim 100, haftada okuduğu ders saati 40 olsun. Ortalama 2.5 etti mi, öğrenci geçti. Kaldığı ders ne yaptı 100'e 8 ekledi, yani not ortalamasını artırdı, geçmesini sağladı. Öğrencinin beğenmediği Beden Eğitimi dersi de ona 100'ün 5'ini verdi. Çoğunlukla Beden Eğitimi notu beş olur, haftada 1 saattir." 
     
     HANİ karşımızda olsa "Aman hocam yeter " diyeceğiz. 
     "Hafaganlar bastı, bu sıcakta dayanılır gibi değil 
     Sadece ve sadece, şu sınıf geçmeye bakın, eğitim sisteminin ne olduğunu anlayın. 
     Allah'ını seven söylesin, ne anladınız .. 
     Çocuk sınıfını nasıl geçeceğini bile anlayamadan sınıfta kalıyor. 
     
     PEKİ bu sistemden kim memnun 
     Öğretmen değil, öğrenci değil, veli değil 
     Ya kim 
     Galiba, öğrenci taşıyan okul servislerinin işletmecileri 
     
     







Koalisyon 


Refe - dans 


Öksüz'ün istifası 


Çare aranacaksa, işe kabine revizyonuyla başlanmalı 


Pansuman... Ameliyat... 


Eylülde sınav hakkı 


Kur panik yaratmamalı 


Postmodern Lale Devri 


Aman, bunaldık... 


Konuşmak ve konuşmak... 


Kadri Baba, çooookk kan akıtacak, çoooookkk .. 


Eğitim sisteminden kim memnun 


Nazmiye Hanım, taa 1969'da söylemiş 


Piyasa laf ile yatışmıyor "eylem" bekliyor 


</TEXT>
</DOC>
