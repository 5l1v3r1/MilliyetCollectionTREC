<DOC>
<DOCNO> 12924 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/ekonomi/eko05.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık pozisyonlar kuru belirleyecek 
</HEADLINE>
<TEXT>

     Bu hafta dolar fiyatını yerli ve yabancı bankaların açık pozisyon savaşlarının belirlemesi bekleniyor. Dalgalı kur sistemiyle birlikte açık pozisyonları yüzde 30 - 40 artan yerli bankaların, mart bilançolarında rakamların dolar bazında daha iyi görünmesi ve açık pozisyonlarını kapatmak için dolar kurunu ayın son günlerinde aşağıya çekmeye çalışacağı tahmin ediliyor. Ancak yerli bankaların şubatta da denediği bu yöntemin yabancı bankaların döviz satışlarıyla engellendiğini hatırlatmakta yarar var. 
     Bankalar arasında yapılacak bu rekabetin sonucu kurların ay sonuna doğru biraz da olsa aşağıya çekilme olasılığı yüksek görünüyor. 
     Döviz piyasasında hareketli günler yaşanmasını bekleyen bankacılar, faizin ise dış kaynak ve somut gelişmeler olmadığı sürece düşmeyeceğini yüzde 125 - 135 arasında dalgalanacağını iddia ediyor. 
     


 EKONOMİ 




















</TEXT>
</DOC>
