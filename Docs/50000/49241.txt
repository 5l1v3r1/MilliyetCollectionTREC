<DOC>
<DOCNO> 49241 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/yazar/yilmaz.html </URL>
<DATE> 2001/10/28/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Bir kriz kıl payı atlatıldı 
</HEADLINE>
<TEXT>

     Asprinle iyileşecek hastayı, ameliyat edilecek duruma getirmek. Bu tanım TOBB Başkanı Rifat Hisarcıklıoğlu'na ait. 
     Hafta başında iş dünyasının en büyük örgütü TOBB'un, hükümetin ekonomi ile ilgili dört bakanı ve bürokratlarıyla masaya otururken görüşü buydu. 
     Beklentiler, "Sonuçlandıma Toplantısı" olarak isimlendirilen Ankara'daki hükümet - özel sektör buluşmasına kilitlenmişti. 
     Hisarcıklıoğlu hem medyanın, hem de temsil ettiği 1 milyon 200 bin kişinin kilitlendiği toplantıya ülkenin geleceği açısından taşıdığı endişelerle giriyor ve hükümet önerilerini kabul etmezse, "istifaya davet ederiz" gibi bir yaklaşım sergilemekten özenle kaçınıyordu. 
     
22 bin kilometre yol yaptı      Masadan çıkan önerileri sıralamayacağım. Yalnızca Hisarcıklıoğlu'nun göreve geleli birkaç ay olmuşken, 22 bin kilometre yol yapıp, 200 odayı ziyaret etmesinin ardından, oturduğu hükümet masasındaki durumunu yansıtmak istiyorum. 
     TOBB yaptığı araştırmalarla 121 maddelik sorun ve öneri paketine sahipti. Bu rakam çok gelmesin. 
     İSO Başkanı Hüsamettin Kavi, ABD'nin 1980'li yıllarda krize girdiğinde, 161 özel sektör tesilcisiyle, "Grace Komisyonu" kurarak, tam 2 bin 478 öneriyi değerlendirdiğini ve bu yolla, 424 milyar dolarlık tasarruf sağladığını vurguladı. 
     Hisarcıklıoğlu büyük bir olasılıkla Kavi'nin basına verdiği bu örneği biliyorsa da, paketi makul boyutlara indirme titizliğiyle 15 maddeyle masaya oturdu. 
     Özel sektör temsilcilerinin hazır bulunduğu toplantıda, başta ekonominin patronu Kemal Derviş olmak üzere isteklerini birbir masaya yatırdı. Tartışmanın uzayacak yanı yoktu, çünkü Derviş durumu kısaca özetledi 
     
Derviş terk etmek istedi      "IMF ile anlaşmamız katı kurallara bağlı, istekleriniz için para yok." 
     Denizcilerin bu ortamda "Ne koparırız" türküsünü çağırmaya devam etmesiyle, ortam biraz daha gerildi ve Derviş "Benim çok önemli randevum var" diyerek masadan kalkmaya yeltendi. 
     Hisarcıklıoğlu alı al, moru mor "Sayın Bakanım toplantıdan ortak bir metin hazırlanmadan giderseniz, basına ne açıklama yapacağım" diyerek, toplantının devamını sağladı. 
     Bütçede paranın olmadığı malum ancak ekonominin de oksijeni tükendiğini bildiklerinden orta yol bulundu. IMF'nin dilinden anlayan Kamu Bankaları Ortak Yönetim Kurulu Başkanı Vural Akışık ile BDDK Başkanı Engin Akçakoca ellerine kalemle kağıdı alıp, hem TOBB'u hem de stand - by'ı zedelemeyen bir metin yazdılar. 
     
İşadamları zaten Meclis’te      İşte kamuoyuna açıklanan çözüm önerisi metni bu koşullarda hazırlandı. 
     Şu öneriyi getirmek istiyorum Meclis'teki işadamı kökenli 220 milletvekili ile bir paket hazırlayıp, hükümete sunsalar ve partileri de bağlamış olsalar nasıl olur 
     "İşadamları Meclis'e girsin" diyenler var ya, girmişler işte... 
     Aslında Hisarcıklıoğlu'nun bu görüşe vereceği yanıtı biliyorum "Yapısal bir dönüşüm sağlamadan Meclis'e işadamı göndermenin faydası yok. Seçim ve Partiler Yasası değişmeli..." 
     Hükümet reel sektörün isyanını hesaba katmadan yoluna devam ettiği sürece, gelen paraların hayrını göremeyecek. 
     Ne yazık .. 
     
     







Güler yüzle... 


ECEVİT’LE DÜŞTEN GERÇEĞE KÖY-KENT 


Tarih insanlığı neden tutsak alsın ki 


Kurtuluşun rahminde 


Bir Cumhuriyet fantezisi 


Müjde Çiller eğitimle ilgileniyor 


Kıssadan Hisse... 


Ecevit Çiller'e borçlu mu 


Teşhis doğru, ama tedavi yanlış olmuş 


Mesken olarak kalsın 


"Gel de, yazma birader " 


Londra mı İstanbul mu derken iş işten geçecek 


Dağ taş bina 


Bir kriz kıl payı atlatıldı 


</TEXT>
</DOC>
