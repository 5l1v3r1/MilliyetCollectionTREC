<DOC>
<DOCNO> 5262 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/siyaset/siy01.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
FP odak’tan korkuyor 
</HEADLINE>
<TEXT>

Anayasa Mahkemesini uyaran’ FP yöneticileri Bu dava siyasi dava olarak ele alınmamalı’ açıklaması yaptı 
     ABDULLAH KARAKUŞ Ankara 

     Anayasa Mahkemesi’nin verdiği ara karar, FP’de odaktan kapatılma korkusuna neden oldu. Genel Başkan Yardımcısı Mehmet Bekaroğlu, kamuoyunda FP davasının siyasi dava olarak ele alındığı yönünde görüşler olduğunu belirterek, "Eğer bu siyasi dava olarak ele alınıyorsa, sadece FP’yi ilgilendiren bir dava olmaktan çıkar. Sonuçları Türkiye’nin yönünü belirler" dedi. 
     Genel Başkan Recai Kutan’ın ihtar istemesine ret yanıtı gelmesi FP hukukçularında, "Kapatılma odaktan olabilir" düşüncesini oluşturdu. Bekaroğlu, "Mahkemenin kararları beklediğimiz kararlardı. Sadece devamdan dava açılsaydı ihtar olabilirdi. Ama odaktan da dava açıldığı için bizim talebimizin reddedilmesi normal" diye konuştu. 
     
Mahkemeye ince uyarı      Bekaroğlu, "Biz bu söylenenlere ihtimal vermiyoruz. Ama eğer bu siyasi dava olarak ele alınıyorsa, bu sadece FP’yi ilgilendiren bir dava olmaktan çıkar. Bir demokrasi davası olur. Yüksek Mahkeme üyesi olan hukukçuların bir sınavı haline gelir" dedi. 
     FP yönetimi bugün yapılacak aylık olağan il başkanları toplantısında teşkilata davayla ilgili bilgi verirken, yarın toplanacak Genel İdare Kurulu’nda da durum değerlendirecek. 
     
Yenilikçilerde yasak korkusu      Yenilikçiler de kendi aralarında toplandı. FP’nin odaktan kapatılması halinde Abdullah Gül, Bülent Arınç, Abdüllatif Şener, Nazlı Ilıcak, Mehmet Ali Şahin ve Mehmet Elkatmış gibi yenilikçi kanadın önde gelen isimleri siyasi yasaklı olacak. Tedirgin olan yenilikçiler kapatılmama halinde de öncelikle kongrenin yenilenmesi için harakete geçmeyi hesaplıyor. Yenilikçiler, kapatılmama halinde tekrar bir dava açılmaması için yönetimin tüzük kongresi yapacağı ve kongrenin de seçim kongresine dönüştürülebileceği üzerinde duruyor. 
     
HOCA ailece camideMUSTAFA SEVEN 
     Eski RP Genel Başkanı Necmettin Erbakan, cuma namazını dün İstanbul Eyüp Sultan Camii’inde kıldı. Erbakan’a oğlu Fatih Erbakan ile kızı Elif’in nişanlısı Mehmet Altınöz eşlik etti. Camiden "Mücahit Erbakan" sloganları arasında ayrılan Erbakan, Eyüp Ensar Lokantası’na giderek bazı FP’li milletvekilleriyle yemek yedi. Yemekte damat adayı Altınöz, Fatih Erbakan’la yan yana oturdu. Erbakan, sorulara, "Söylenecek bir şey yok. Her şey gördüğünüz gibi" yanıtını verdi. Eyüp Belediye Başkanı Ahmet Genç, Erbakan’a Eyüp Sultan Camii’nin tablosunu hediye ederken, "Sayın Erbakan Eyüp Sultan’ı hiç ihmal etmedi" dedi. 
     


 SİYASET 




















</TEXT>
</DOC>
