<DOC>
<DOCNO> 17223 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/son/sondun04.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Michael Jackson Afrika'da çocuk kölelerin dramını araştıracak 
</HEADLINE>
<TEXT>

     Ünlü pop yıldızı Michael Jackson'ın Afrika'ya giderek çocuk kölelerin dramını araştıracağı bildirildi. 
     Jackson, dün yayınladığı yazılı açıklamada, ''bir eğlence dünyası çalışanı ve iki çocuk babası olarak çocuk kölelerin mevcudiyeti beni derinden sarsıyor'' dedi. 
     Jackson'un bu yıl içinde ''Çocukları İyileştir'' adlı teşkilatın kurucularından haham Shmuley Boteach ve bu ay başında benzer bir geziye katılan papaz Al Sharpton ile birlikte Afrika'ya gideceği belirtildi. Boteach, konuyla ilgili olarak yaptığı açıklamada, ''Michael, Afrika sahilinde çocuk köleler taşıyan geminin battığını öğrendiğinde, beni bir bebek gibi ağlayarak aradı'' dedi. Ünlü sanatçının ziyaretiyle ilgili kesin tarih verilmedi. 




</TEXT>
</DOC>
