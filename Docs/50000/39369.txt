<DOC>
<DOCNO> 39369 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/sondun02.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Irak'a öfkeli, misillemeye hazırlanıyor 
</HEADLINE>
<TEXT>

     ABD'nin, Güney Irak üzerinde keşif yapan pilotsuz keşif uçağının dün düşürülmesi üzerine, Irak'a yoğun hava saldırılarıyla misillemede bulunması bekleniyor. 
     Amerikan Savunma Bakanlığı Pentagon'un bir yetkilisi, ''Irak'a gereken zaman ve yerde gereken operasyonu yapma hakkımızı saklı tutuyoruz'' dedi. 
     Irak, Predator tipi 3.5 milyon dolar yaklaşık 5 trilyon TL değerindeki insansız hava aracının uçaksavar bataryalarınca düşürüldüğünü belirtirken, Amerikalı yetkililer, aracın düşürülmüş veya kendiliğinden düşmüş olabileceğini ifade ettiler. 
     Ancak her durumda Washington'daki askeri uzmanlar, insansız hava aracının kaybının, Irak'ın moralini düzeltecek bir başarı olduğunu belirterek, Irak'ın hava savunma olanaklarının, Amerikan ve İngiliz uçakları için de önemli bir tehlike haline geldiğini vurguladılar. 
     Uzmanlar, ABD'nin, bu koşullarda, Irak'ın hava savunma bataryaları ve radarlarına karşı kısa süre içinde geniş bir saldırı düzenlemesinin sürpriz olmayacağını vurguladılar. 
     ABD, Irak'ın hava savunma olanaklarını geliştirmesiyle ilgili olarak Çin'i Bağdat'a teknolojik destek vermekle suçluyor. 
     
     
     







</TEXT>
</DOC>
