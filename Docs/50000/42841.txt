<DOC>
<DOCNO> 42841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sonspo01.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Barcelona'da 6 futbolcu sakatlığı nedeniyle İstanbul'a gelmedi 
</HEADLINE>
<TEXT>

     Fenerbahçe ile yarın Avrupa Şampiyonlar Ligi F Grubu maçında karşı karşıya gelecek olan İspanya'nın FC Barcelona, takımı son çalışmasını yaptı. 
     Teknik Direktör Carles Rexach, maçın oynanacağı Fenerbahçe Şükrü Saracoğlu Stadı'ndaki antrenmanda, basın mensuplarına 15 dakika görüntü için izin verdikten sonra, çalışmayı medyaya kapadı. 
     İspanyol ekibinde 6 futbolcunun sakatlıkları nedeniyle İstanbul'a getirilmediği bildirildi. Hollandalı Reiziger ve Overmars, Abelardo, Gerard, Brezilyalı Rivaldo ile Dani, sakatlıkları nedeniyle yarın forma giyemeyecek. 
     İspanyol ekibinin yarın 21.45'te başlayacak karşılaşmaya şu 11 ile çıkması bekleniyor 
     Bonano, Puyol, Andersson, Sergi, Christanval, Xavi, Rochenbach, Cocu, Kluivert, Geovanni ve Luis Enrique Saviola . 
     Fenerbahçe-FC Barcelona maçını izlemek için İspanya'dan adeta bir gazeteci ordusu geldi. 
     Karşılaşma için 50 İspanyol gazeteci akredite yaptırdı. Özellikle teknik direktör Rexach'ın basın toplantısı sırasında adeta izdiham yaşandı. 
     İspanyol taraftarların ise özellikle ABD'de yaşanan terör olayları sonrası İstanbul'a gelmekten vazgeçtikleri öğrenildi. 
     İspanyol gazetecilerden alınan bilgiye göre, sadece 9 Barcelona taraftarı karşılaşmayı izleyecek. 







</TEXT>
</DOC>
