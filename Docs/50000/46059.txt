<DOC>
<DOCNO> 46059 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/siyaset/siy02.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, garnizon görevi üstlenecek 
</HEADLINE>
<TEXT>

     YASEMİN ÇONGAR Washington 

     Sayıları "binlerle" ifade edilen deniz piyadelerinin, "ihtiyaç durumunda hızla devreye girebilecek şekilde" çevre ülkelerde üslendirilebileceği, bu arada Türkiye'nin de bir tür 'bölgesel kışla' olarak kullanılabileceği ifade ediliyor. ABD Savunma Bakanlığı kaynaklarına göre, pazar günü başlayan hava harek tının süresi "üç ila beş gün" olarak planlandı. 
     
     ZAMANI BELLİ DEĞİL 
     Afgan topraklarına özel timler sokarak, kara operasyonuna geçmeyi hedefleyen ABD, bu amaçla Kara Kuvvetleri'nin Onuncu Dağ Tümeni'ne bağlı bin komandoyu halen Özbekistan'da bekletiyor. Pentagon kaynakları, ilk aşamada, bin askerin daha Orta Asya'ya gönderileceğini belirtiyor. Savunma Bakanı Donald Rumsfeld'in çok daha yüksek sayıda kara birliğinin bölgeye sevkiyatına ilişkin resmi talimatı imzaladığını da vurgulayan yetkililer, bu sevkiyatın zamanı ve yeri konusunda ise net bilgi vermiyorlar. 
     Ancak bölgeye gönderilecek birliklerin "ihtiyati" nitelik taşıyacağı ve hemen harekata katılmaktan ziyade, "ihtiyaç durumunda hızla devreye girebilecek şekilde" konumlandırılacakları kaydediliyor. Gözlemciler, ABD'nin Kosova'dan da bölgeye birlik kaydırma hazırlığında olduğunu vurgularken, Amerikan askerlerinin "göreve hazır" bekletileceği olası yerlerden birinin Türkiye olabileceğini belirtiyorlar. Bu durumda Türkiye'nin bir "saldırı üssü" olmaktan ziyade, bir tür "garnizon" görevi üstlenebileceği vurgulanıyor. 
     
     Garnizon nedir 
     İçerisinde ve çevresinde yerleşmiş askeri birlik, kararg h ve kurum bulunan askeri yerleşim bölgesine garnizon denir. 
     



 SİYASET 

















</TEXT>
</DOC>
