<DOC>
<DOCNO> 26194 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/spor/spo15.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Haber Turu 
</HEADLINE>
<TEXT>

Zirveye çıktık      EDİRNE’deki 5. Balkan Büyükler Tekvando Şampiyonası’nda Türkiye takım halinde birincilik kürsüsüne çıktı. Son gün bayanlarda 51’de Döndü Güvenç, 59’da Serpil Uzunçavdar ve erkeklerde 67’de Erdem Terzi altın madalya kazandı. Diğer sporcularımız ise 4 gümüş ve 6 broz madalya aldı. Toplamda 16 sıklette 9 altın, 8 gümüş ve 10 bronz madalya alan millilerimiz, takım halinde 140 puanla zirveye çıktı. 
     
Fransa şampiyon      DÜNYA ve Avrupa şampiyonu Fransa, kupaları toplamaya devam ediyor. Japonya ve Güney Kore’de düzenlenen Konfederasyon Kupası’nı, finalde Japonya’yı Viera’nın golüyle 1 - 0 mağlup eden Fransa kazandı. 
     
Okan’ı yaktılar’      BURSASPOR’UN Asbaşkanı Nihat Şengezer, Marsilya ile anlaşan Okan’ın, biraz daha fazla para kazanmak isteyen menajerlerin oyununa geldiğini söyledi. Şengezer, "Sözleşmenin gönderilmesini istedik. Marsilya kendisine üç gün düşünme süresi vermiş" diye konuştu. Bu arada Bursaspor, Ender’e karşılık Galatasaray’dan Capone’u isteyecek. 
     
Dragila uçtu      ABD’li bayan atlet Stacy Dragila, sırıkla yüksek atlamada Dünya rekoru kırdı. Stanford kentindeki IAAF Grand Prix’sinde Dragila, önce 4.71 ile kendisine ait rekoru bir santimetre ilerletti. ABD’li atlet daha sonra 4.81’i de geçerek rekoru 10 santimetre geliştirdi. 
     
Roma başaramadı      İTALYA Ligi’nde lider Roma, Napoli ile deplasmanda 2 - 2 berabere kalınca, bitime bir hafta kala mutlu sona ulaşma şansını elinden kaçırdı. Çıkan olaylarda iki Romalı bıçaklandı. Inter’de ise Hakan Şükür tek devre forma giydi. 
     
İTALYA LİGİ Vicenza - Juventus 0 - 3 Lazio - Fiorentina 3 - 0 Atalanta - Udinese 0 - 1 Bari - Inter 1 - 2 Bologna - Lecce 2 - 2 Milan - Brescia 1 - 1 Napoli - Roma 2 - 2 Parma - Verona 1 - 2 Perugia - Reggina 1 - 1      
     1. Roma 72p , 2. Juventus 70p , 3. Lazio 69p 
     
Kupa Fener’in      İSTANBUL Kupası Kürek Yarışları’nda Büyükler A Kategorisi’ni Fenerbahçe kazandı. Sapanca’daki müsabakalarda Galatasaray ise ikincilikte kaldı. Hafif kilo erkeklerde Beşiktaş, bayanlarda ise büyüklerde ve hafif kiloda Galatasaray birinciliği kazandı. GÖKAY AKIN 
     
Satış başlıyor      1907 Fenerbahçe Derneği tarafından yeni sezon başlamadan satışa sunulan VIP tribün koltuk kartları bugünden itibaren dernek merkezinden satışa sunulacak. 1.5 milyar ile 4 milyar arasında değişen VIP kombine koltukları öncelikle 20 Haziran’a kadar eski koltuk sahiplerine satılacak. 
     



 SPOR 























</TEXT>
</DOC>
