<DOC>
<DOCNO> 2588 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yazar/theper.html </URL>
<DATE> 2001/01/17/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Sizin işiniz değil 
</HEADLINE>
<TEXT>

2000 yılı sonunda bir dükkan satın aldım. Emlak Vergisi beyannamesi vermek için belediyeye gittim. Benden beyannameyi de almadılar, Emlak vergisi taksidini de. Benden önceki malik beyanname vermemiş, dolayısı ile vergi de ödememiş. Şimdi bana diyorlar ki, sen eski maliki bul, gelsin beyannamesini ve vergisini versin, senden beyannameni öyle alırız. Ben birilerini bulmaya mecbur muyum 
Y.E. - İstanbul 

     Şu belediyelerin haline bakın, vatandaş ayaklarına kadar vergi ödemeye gidiyor, bir taraftan kendileri parasızlıktan kıvranıyor, öte taraftan eline sayılan parayı almıyor. Bunu anlamak mümkün mü 
     Vergi mükelleflerinin kimler olduğu yasalarda belirlenmiş. Emlak Vergisi mükellefi de gayrimenkulün sahibidir. Gayrimenkule sahip olunduğu anda mükellefiyet başlar. Bu konudaki yasa hükmü şöyledir 
     "Bina vergisini, binanın maliki, varsa intifa hakkı sahibi, her ikisi de yoksa binaya malik gibi tasarruf edenler öder." 
     İfade açık, siz bir başkasının vergisini ödemek zorunda değilsiniz veya vergisini ödemeyen bir başkasını takip zorunda hiç değilsiniz. 
     Vergisini alamayan belediye ise mükellefini de belediye takip edecektir. Siz belediyeye kadar gittiniz verginizi vermek istediniz, sizden bu vergiyi almayan hangi görevli ise bir taraftan suç işlemektedir, bir taraftan da belediyeyi zarara uğratmaktadır ki, zarara uğrattığı meblağ ile kendisi sorumludur. Bu vatandaş her türlü külfete katlanır, belediyelere kadar gider, bir de oralarda kuyruklarda bekler, aşağılanır, horlanır, yine de yaranamaz. Öte taraftan belediyeler yokluktan yakınır, çalışanlarına para ödeyemez ama bir de bakarsınız ilgili ilgisiz yerlere yabani gül diktirmiş, geçen sene ektiği ağaçları söktürüp bu sene aynı yere ağaç dikmiş, sağlam kaldırımları söktürüp aynı kaldırım taşlarını yine dizdirmiş. Buna akıl erer mi Yani tam tabiri ile "Yeni Camide dilenir Sultanahmet’te sadaka verir." 
     Sizin beyannameniz de, verginiz de sizin döneminiz için alınacak, borçlusunu da belediye kendi takip edecek. 
     
     





Askerin gücü siyasetin zaafı 


Bir Kış Öyküsü 


Ecevit Üzülüyorum 


Kedi olalı... 


Yılmaz'ın çıkışı, sivil siyaset ve asker... 


"G" planı 


"Şark Ekspresi'nde Cinayet" .. 


AB işi bitti gibi 


Ermeni yalanı 


Lafı bırakın ülkeye bakın 


Beyaz, mavi, mor derken... 


Evdeyseniz babamlar size darbe yapmaya gelecek... 


Kulaklarınızı tıkayın... 


"İkinci Bahar" ve jandarma 


Siyasetin yapamadığı 


Bıktık vallahi 


Yılmaz'ın başı kel mi 


Sizin işiniz değil 


Diken Üstünde bir "Silahlı Kuvvetler" 


Her yüz Amerikalının ellisi "hisse senedi" sahibi 


Irak ile ikinci bahar 


</TEXT>
</DOC>
