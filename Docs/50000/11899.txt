<DOC>
<DOCNO> 11899 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/18/siyaset/siy07.html </URL>
<DATE> 2001/03/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli 35 milyar dolar lazım 
</HEADLINE>
<TEXT>
Hükümetten çekilmek ihanettir 
     ANKARA Milliyet 

     MHP Genel Başkanı ve Başbakan Yardımcısı Devlet Bahçeli, tabandan gelen sıkıntılı sesleri "Ekonominin içinde bulunduğu durum gözönüne alınırsa hükümetten ayrılmak vatana, millete ihanet olur. Hükümetten ayrılmamız sözkonusu değil" diye susturdu. 
     MHP il başkanları, Bahçeli başkanlığında Dedeman Otel'de toplandı. İki saat süren toplantıda, Bahçeli de kamu bankalarına yüklendi. Bahçeli kamu bankalarının ekonominin kamburu olduğu eleştirilerisi yineledi. 
     Bahçeli, ekonomik krizin siyasi sorumlusunun birinci derecede hükümet olduğunu vurgulayarak, bu sorumluluktan kaçmanın mümkün olmadığını dile getirdi. Ekonomide en önemli sorunun finans sisteminden kaynaklandığını kaydeden Bahçeli, "Yapısı zaten sağlıksız olan bankaların hortumlama aracı olarak kullanılması, uzun bir süredir krizlere davetiye çıkarıyordu. Bankacılık sektöründeki çekişme kriz sürecini derinleştirmiştir. Kamu bankaları ekonominin kamburları olmaya devam ediyor" dedi. 
     Bahçeli ekonomik kriz nedeniyle tabandan gelen eleştirileri yanıtlarken de, Türkiye'nin şu anda 35 milyar dolara ihtiyacı olduğunu, daha önce de ekonomik kriz yaşandığını ve atlatıldığını, son krizin de atlatılacağını savundu. 
     
     


 SİYASET 















</TEXT>
</DOC>
