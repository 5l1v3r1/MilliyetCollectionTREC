<DOC>
<DOCNO> 2939 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/19/yazar/dogan.html </URL>
<DATE> 2001/01/19/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Viranşehir çocukları 
</HEADLINE>
<TEXT>

     7, 8, 9, 10, 11, 12, 13, 14, 15, 16. 
     Toplam 63 sanığın yaşı bunlar. 63 sanıt önce 28'e iniyor, 22'si serbest bırakılıyor. Kalan altı çocuk halen Şanlıurfa Cezaevi'nde. Üçü ilkokul öğrencisi, biri hiç okul yüzü görmemiş. 
     Üçü 15, diğer üçü 16 yaşında altı çocuğun suçu, iddiaya göre, "F - tipi cezaevleriyle, Kuzey Irak'taki son operasyonu protesto gösterisi" yapmak. Şimdi "gizli örgüt üyeliğinden" haklarında dava açılması söz konusu. 
     
Vay şehir, Viranşehir      Şanlıurfa'nın Viranşehir ilçesi, bölgenin en geri kalmış yerlerinden biri. Ağalık düzeni ve toprağa bağlılık hala sürüyor. Okuma, yazma, sağlık, altyapı hizmetlerinin pek uğramadığı viran şehirlerden biri. 
     Son yıllarda, Viranşehir ilçesinin kenar mahalleleri aniden genişliyor. Sefil gecekonduların en beterleri mantar gibi türüyor. Çünkü, bu mahallelere, Güneydoğu'da köyleri boşaltılan insanlar yerleştiriliyor. Hani, "PKK'ya yataklık yaptıkları gerekçesiyle" boşaltılan köylerin insanları. Hani, "Türkiye Cumhuriyeti'nin terörden korumak, o insanları yeniden kazanmak" için, köylerini boşalttıkları insanlar. "Bizim insanlarımız" sınıfına dahil etmeye çalıştığı aileler. 
     8 Ocak gecesi, köyleri boşaltılan insanların yaşadığı bu mahallede 7 - 16 yaş arasındaki çocuklar gösteri yapıyor. Gösteri doğru. Ya sonrası .. 
     
Terör için biçilmiş ortam      Güvenlik güçleri geliyor, yaşına bakmadan, mahalledeki 63 çocuğu toplayıp, karakola götürüyor. Bir günlük gözaltından sonra, sanık sayısı 28'e düşüyor. 22'si reddediyor ve serbest bırakılıyor. Altısı kabul ediyor. Şanlıurfa Cezaevi'ne konulanlar şimdi onlar. 
     63 çocuk arasında kimlik kartı bulunmayan, okuma - yazma ve Türkçe bilmeyen, işsiz, güçsüz ve topraksız, hayvanlarıyla birlikte aynı gecekonduda yaşayan, daha doğrusu, yaşamlarını nasıl sürdürdüğü belli olmayanlar çoğunlukta. 
     Terör tohumu için biçilmiş bir ortam .. Üstelik, köyleri boşaltıldığı için, canları yanmış .. 
     
Son kurbanlarımız      Şimdi 15 - 16 yaşında altı çocuk cezaevinde. Katiller, kaçakçılar ve diğer kanun kaçaklarıyla birlikte .. Hani, nerede çocuk mahkemeleri .. Çocukları kazanma çabası nerede .. 
     Yıllarca "dağa çıkan gençleri, ekonomik nedenlerle kaybettik, onun için terörist oldular" denilmiyor mu .. Yıllarca "teröristle başa çıktık, şimdi terörizmle mücadele şart" tezi işlenmiyor mu .. 
     Ya şimdi .. Nerede terörizmle mücadele .. Ya dağa çıkartıyoruz ya cezaevine atarak, kendimiz terörist yetiştirmiyor muyuz .. Yasalarımız, ekonomik ve sosyal gerçeklere bu kadar mı ters .. Bu kadar mı katı .. 
     Okuması, yazması yok. Türkçesi yok. İşi, gücü yok. Üstelik çocuk. "Gitmesek de, görmesek de" o Viranşehir "bizim Viranşehir" değil mi .. Onlar şimdi Viranşehir çocukları. Son kurbanlarımız .. 
     
     





Soykırım .. 


DSP'nin Düz'ü 


Dürüst memurun içi rahat olsun 


Ecevit imzalı sahte mektup 


Soruşturmalar hız kesmesin Operasyonlar tavsamasın 


Ahtapotun kolları 


Viranşehir çocukları 


Hazar Denizi'nin statüsü 


Semra Sezer 


Yönetenler 


Zamansız öten "horoz" Fransa 


Şimdi ne yapmalı 


"Burası Türkiye, Yok öyle..." 


Artık anlasalar 


Sezer'in misyonu 


Tabusu çok olanın... 


Koruma ve veli ortak oldu 


Kefillikten çıkmak 


Brezilya şeker ve tütün satardı, şimdi uçak satıyor 


AB'de bir Sokrates'imiz var 


</TEXT>
</DOC>
