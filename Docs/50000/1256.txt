<DOC>
<DOCNO> 1256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/dunya/dun02.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Çok eğlendim 
</HEADLINE>
<TEXT>

Clinton, Başkanlığı benden daha iyi yapanlar çıkabilir ama kimse Beyaz Saray’da benden daha çok eğlenemeyecek’ dedi 
     DIŞ HABERLER SERVİSİ 

     ABD’nin, görevden ayrılacağı için "topal ördek" olarak anılan başkanı Bill Clinton, Beyaz Saray’da geçirdiği 8 yıl boyunca çok eğlendiğini söyledi. 20 Ocak’tan itibaren "sıradan vatandaşöların arasına karışacak olan Clinton, "Bundan sonra ABD başkanları arasında şüphesiz görevi benden daha iyi yapanlar olacak, ancak bu görevde benim kadar eğleneni olmayacak" dedi. 
     Çapkınlıklarıyla nam salan Başkan’ın, "eğlenmeköten, Oval Ofis’te Monica Lewinsky ile geçirdiği "keyifli saatleri" ne kadar kastettiği bilinmiyor. Ama bu sözleri duyanların aklına ister istemez o "eğlenceli" anlar geliyor. 
     
Uçağını özleyecekmiş      Beyaz Saray’daki rahat tavırlarıyla her zaman kamuoyunun ilgi odağı olmayı başaran ABD Başkanı, görevinden ayrılmasından sonra en fazla, özel başkanlık uçağı Air Force One ile seyahat etmeyi özleyeceğini söyledi. Dünyanın en gelişmiş uçağı olarak nitelenen Air Force One, dış tecavüzlere karşı son teknoloji ürünü koruma önlemleriyle donatıldığı gibi, sağladığı konforla da göz kamaştırıyor. 
     
İyi vatandaş      Clinton, Washington’daki bir kilisede katıldığı "veda ayini"nden sonra yaptığı konuşmada, "8 yıl Air Force One ile seyahat ettikten sonra benim için en zor şey yolcu uçaklarına binmek olacak. Sanırım Tanrı burada benim sabrımı sınayacak" dedi. 
     Bill Clinton, emekliye ayrıldıktan sonra önceliğini senatör eşi Hillary ve kızı Chelsea’ye vereceğini söyledi ve "Amacım, ülkemin bana sağladığı bu büyük fırsattan edindiğim deneyimlerle iyi bir vatandaş olmak" diye konuştu. 
     


 DÜNYA 













</TEXT>
</DOC>
