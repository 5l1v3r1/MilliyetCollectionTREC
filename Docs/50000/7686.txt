<DOC>
<DOCNO> 7686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/18/yazar/civaoglu.html </URL>
<DATE> 2001/02/18/ </DATE>
<TIME>  </TIME>
<AUTHOR> Güneri CIVAOĞLU  </AUTHOR>
<HEADLINE>
Saddam'ın istihbaratçısı 
</HEADLINE>
<TEXT>

     Saddam gene gündemde... 
     Saddam'ın, Askeri istihbarat Dairesi Eski Başkanı General Vefik Al Samarrai ile Londra'da konuşmuştuk. 
     Irak'tan kaçmış, İngiltere'ye sığınmıştı. 
     Kanal D'de yayınladığımız söyleşiden bazı bölümler, bugünkü Irak manzaralarına ışık tutabilir 
     GC Saddam'ın Nükleer silahları var mıydı 
     VS Çöl Fırtınası Harekatı gerçekleşmeseydi, Irak bir yıl içinde nükleer silahlara sahip olabilirdi. 
     GC Türkiye için düşüncesi neydi 
     VS Türkiye'yi sevmezdi. Daha çok Erbakan'a olumluydu. Ecevit'le de iyi ilişkisi vardı. Türkiye'deki seçimlerle yakından ilgiliydi. PKK kartını Türkiye'ye karşı oynuyordu. Çünkü... Türkiye'nin güçlenmesini bölgede hiçbir devlet istemez... 
     GC 1991 Körfez Savaşı'nda, neden biyolojik ve kimyasal başlıklı füze göndermedi 
     VS Çünkü İsrail'in elinde nükleer başlıklı füzeler vardı. ABD, zaten nükleer güce sahip. Saddam, nükleer karşılıktan çekindi. 
     
Saddam ve intihar      GC ABD, Bağdat'a 40 km kala neden durdu 
     VS Müttefik güçler Irak'a girince, Saddam, gizli karargahlarından birinde benimle ve sonraları özel danışmanı olan General Brefedar ile görüşüyordu. Müttefiklerin Bağdat'a girip girmeyeceğini öğrenmeye çalışıyordu. Saddam'a "Amerikalıların Bağdat'a gelmeyeceklerini, Vietnam hayaletinin onları hala izlediğini" söyledim. "Bağdat'a girerlerse sokak savaşına bulaşacaklarını, halkla karşı karşıya geleceklerini, sivilleri öldürmek zorunda kalacaklarını düşünüyorlar" dedim. 
     GC ABD, Bağdat'a girdiğinde, Saddam sizce ne yapardı 
     VS Önce kaçmaya çalışırdı. Herhalde, sonunda intihar ederdi. 
     
Saddam çok zengin      GC Başka bir ülkeye kaçamaz mıydı 
     VS Belki Mısır'a... Çok parası var. Hepsi İsviçre'de. Irak'ın Cenevre'deki BM Temsilcisi olan kardeşi Barzan tarafından idare ediliyor bu paralar. 
     GC Ya oğlu Uday'ın uyuşturucu kaçakçılığı bağlamındaki söylentiler .. Galiba serveti 2 milyar doları aşıyormuş. 
     VS Bundan daha fazla parası vardır. K.Irak'ta bazı bölgeler afyon üretiminde kullanılıyor. Bu, Uday ve bazı Kürt gruplarının işbirliğiyle yürütülüyor. 
     
Saddam ve korunma      GC Saddam nasıl korunuyor 
     VS Şüphelendiklerini, kendine en yakın generaller bile olsalar, gözünü kırpmadan öldürtür. 20 bin koruma gücüne sahip. Halkın önüne sadece kurşun geçirmez yelekle çıkıyor. Zırhlı araçlar kullanıyor. Nereye gittiğini kimse bilmez. Bizimle ve diğer generallerle görüşmek istediğinde, kendi araçlarımızla gidemezdik. Bize küçük arabalar gönderilirdi. Sonra o arabalardan inip gönderilen otobüslere binerdik. Otobüsün camları siyahtı. Biz etrafı göremezdik, dışarıdakiler de bizi göremezdi. Götürüldüğümüz yeri de bilmezdik. Saddam, A noktasından B noktasına giderken ise, o yöredeki bütün telefon hatları kesilirdi. 
     GC Bu önlemleri nasıl alırdı 
     VS Dünyadaki bütün suikast olaylarının filmlerini ve video bantlarını aldırtırdı. Onları defalarca seyreder, üzerinde tartışırdı. Özal'a suikast girişiminin video bandını yüzlerce defa seyretti. 
     İşte bir Saddam portresi. 
     Milyonlarca cana malolan, çok kan döktüren, kendi insanlarına dahi kıyan despot, daha ne kadar dayanacak 
     
     





Küçük ilanlar 


Ecevit'in Bush kuşkusu 


İki arada bir derede 


Saddam'ın istihbaratçısı 


Ankara'ya çıkarma 


Ecevit'ten hocalara müjde 


CHP'nin gündemi hep kendisi 


Bir "kolaylaştırıcı" rol daha... 


Gala sahillerinde bekliyorum 


Kendinize gelin beyler .. 


Kadına tecavüz 


Ecevit ve Bush 


Her damın kamburu 


Sezen Aksu meselesi 


CHP üzerinde oyunlar 


Fatih'e "Hıristiyan ol" çağrısı 


</TEXT>
</DOC>
