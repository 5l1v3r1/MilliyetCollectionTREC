<DOC>
<DOCNO> 18309 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/spor/spo05.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatura gençlere çıktı 
</HEADLINE>
<TEXT>

Şenol Güneş, Arnavutluk maçından sonra özellikle yeni şans verdiği futbolculara çıkıştı, "Verilen şansı böyle kullanmamalıydınız" dedi. Futbolcular ise özür diledi 
     BİLAL MEŞE 

     MİLLİ Takımlar Teknik Direktörü Şenol Güneş, Arnavutluk karşısındaki kötü futbol ve mağlubiyet üzerine sinirlendi, özellikle genç futbolculara sert bir şekilde çıkıştı. Güneş, "Tamam, bu bir hazırlık maçı. Ama buna hakkınız yok. Verilen şansı böyle kullanmamalıydınız. Bu tür karşılaşmalarda daha tempolu ve zorlayıcı olmamız gerekir. Bu futbol bize hiç yakışmadı" dedi. 
     AY-YILDIZLI futbolcular ise "Puan maçı olsaydı, rakibimizi yenerdik. Maalesef özel maçlara motive olamıyoruz. Kötü futbolun ve yenilginin de temelinde bu yatıyor. Öncelikle halkımızdan, sonra da bizi hep destekleyen ve yanımızda olan hocamızdan özür diliyoruz. Bundan sonraki karşılaşmalarda daha dikkatli olacağız" ifadelerini kullandılar. 
     
Yıldıray Leverkusen’de      A MİLLİ Takım’ın genç oyuncusu Yıldıray Baştürk’ün Bochum’dan Bayer Leverkusen’e transfer olduğu belirtildi. Türkiye’den pek çok kulübün de listesinde olan Yıldıray’ın Alman kulübüyle 3 yıllık sözleşme imzaladığı bildirildi. 
     



 SPOR 

























</TEXT>
</DOC>
