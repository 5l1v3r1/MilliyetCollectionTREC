<DOC>
<DOCNO> 24492 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/soneko12.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar Birliği'nden borç takası çalışmalarına devam kararı 
</HEADLINE>
<TEXT>

     Türkiye Bankalar Birliği, borç takası konusundaki teknik çalışmaların sürdürülmesini kararlaştırdı. 
     Türkiye Bankalar Birliği'nde yapılan açıklamaya göre, Birlik Yönetim Kurulu, Akın Akbaygil'in başkanlığında toplanarak Hazine Müsteşarlığı tarafından dün borç takası ile ilgili olarak yapılan açıklamayı görüştü. 
     Toplantıda Hazine Müsteşarlığı'nın yaptığı açıklamalar çerçevesinde borç takasına ilişkin olarak üyelerin görüşleri alındı. 
     Açıklamada, ''Yapılan görüşmede, T.C. Hazinesinin borç servisinin rahatlatılması, borçlanma vadesinin uzatılması, bankaların bilanço risklerinin iyileştirilmesi hususları esas alınarak borç takası konusunda teknik çalışmaların sürdürülmesi kararlaştırılmıştır'' denildi. 






</TEXT>
</DOC>
