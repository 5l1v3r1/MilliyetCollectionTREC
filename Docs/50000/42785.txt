<DOC>
<DOCNO> 42785 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sondun06.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Olay sırasında 2 uçaktan 30 telefon görüşmesi yapılmış 
</HEADLINE>
<TEXT>

     ABD'de geçen haftaki terör saldırılarında kaçırılan United Airlines'a ait 2 uçağın yolcularının, olay sırasında uçak telefonlarından 30 kez konuştuğu bildirildi. 
     Uçaklardaki telefon servisini sağlayan Airfone şirketi, Dünya Ticaret Merkezi'ne çarpan uçağın yolcularının, hava korsanlarının kontrolü ele geçirmesinden sonra 10 kez uçağın telefonuyla görüştüklerini açıkladı. 
     Pennsylvania'ya düşen uçağın yolcularının ise 20 kez telefon açtıkları belirtildi. 
     Telefon görüşmelerinin her birinin ayrı yolcular tarafından mı yapıldığı, yoksa bazı yolcuların birkaç kez mi telefon ettiğinin bilinmediği kaydedildi. 
     Kaçırma olayı sırasında cep telefonlarının da kullanıldığı, ancak bunların sayısının bilinmediği belirtildi. 







</TEXT>
</DOC>
