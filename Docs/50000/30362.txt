<DOC>
<DOCNO> 30362 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/05/ekonomi/eko06.html </URL>
<DATE> 2001/07/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye, Avrupa’nın üçüncü liginde... 
</HEADLINE>
<TEXT>

Dünya Ekonomik Forumu’nun, "Gelecek İçin Hazır Olma" konulu raporunda, Türkiye, geleceğe en az hazır olan ülkeler içinde yer aldı 
     Dünya Ekonomik Forumu, Avrupa ülkelerinin "Gelecek İçin Hazır Olma" raporunda Türkiye’yi üçüncü grupta değerlendirdi. Geleceğe en hazır olan iki ülke ise Almanya, Fransa gibi Avrupa’nın dev ekonomilerini geride bırakan İsveç ve Finlandiya oldu. 
     Dünya Ekonomik Forumu, Avrupa’nın, 2050 yılına kadarki perspektifinde geleceğe hazır olma açısından aralarında Türkiye’nin de bulunduğu 26 Avrupa ülkesini değerlendirdi. 
     
     Üç büyüklerin verileri baz alındı 
     ABD, Japonya ve Kanada’nın ekonomik ve sosyal büyüklükleri temel alınarak, eğitimden, gelir dağılımına, medeni haklardan, ekonomik büyümeye kadar birçok göstergenin kullanıldığı "hazır olma endeksi"nde, ülkeler üç gruba ayrıldı. 
     Bulgaristan, Polonya, Romanya, Estonya ve Litvanya ile birlikte üçüncü ve son grupta bulunan Türkiye, AB ile üyelik görüşmelerini yürüten Estonya, Litvanya ve Bulgaristan’ın önünde değerlendirildi. 
     İsveç ve Finlandiya geleceğe en hazır ülkeler olarak vurgulanırken, bu ülkelerin bile, geleceğe hazırlık kriterleri açısından ABD’nin gerisinde olduğu belirtildi. 
     
     Türkiye’nin üstünlüğü 
     Raporda, genç nüfus, büyüme potansiyeli Gayri Safi Milli Hasıla’da hızlı artış potansiyeli ve hükümet borçları borçların GSMH’ye oranının, diğer aday ülkelere göre göreceli olarak yıllar itibariyle azalması Türkiye’nin göreceli üstünlükleri medeni özgürlükler, gelir dağılımı ve eğitim alanları ise zayıflıkları olarak rapor edildi. 
     
En iyi ülkeler bile ABD'nin gerisinde      ABD, Japonya ve Kanada'nın temel büyüklükleri baz alınarak hazırlanan kriterler içinde eğitimden, gelir dağılımına, medeni haklardan, ekonomik büyümeye kadar bir çok gösterge kullanıldı. Endekste, 26 ülke, üç gruba ayrıldı. 
     
     Birinci grup 
     Danimarka, Norveç, İsveç, İsviçre, Hollanda ve Finlandiya. 
     Geleceğe en hazır ülkeler İsveç ve Finlandiya olarak kabul edilirken geleceğe hazırlık kriterleri açısından hala ABD'nin gerisindeler. 
     
     İkinci grup 
     Fransa, Almanya, Macaristan, Slovenya, İngiltere, Avusturya, Yunanistan, İtalya, Portekiz, İspanya, Çek Cumhuriyeti, Slovakya, İrlanda, Belçika. 
     AB üyesi Yunanistan ve İtalya, AB'ye aday ülkelerden Slovenya, Çek ve Slovak Cumhuriyetlerinin gerisinde bulunuyor. 
     
     Üçüncü grup 
     Türkiye, Bulgaristan, Polonya, Romanya, Estonya ve Litvanya. 
     Türkiye, AB ile üyelik görüşmelerini yürüten Estonya, Litvanya ve Bulgaristan'ın önünde yer alıyor. 
     
     Türkiye'nin zayıflıkları sosyal sorunlar 
Zayıflıkları 
     - Medeni özgürlükler, 
     - Gelir dağılımı 
     - Eğitim alanları 
     
Üstünlükleri 
     - Genç nüfus 
     - Ekonomik büyüme potansiyeli 
     - Hükümet borçları 
     
     



 EKONOMİ 


































</TEXT>
</DOC>
