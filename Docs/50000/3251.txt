<DOC>
<DOCNO> 3251 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/son/sontur06.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Soğuk ve yağışlı hava etkisini sürdürecek 
</HEADLINE>
<TEXT>

     Devlet Meteoroloji İşleri Genel Müdürlüğü, yurdun kuzey ve doğu kesimlerindeki soğuk ve yağışlı havanın, etkisini sürdürmeye devam edeceğini bildirdi. 
     Yarın Marmara'nın doğusu, Karadeniz, İç Anadolu ve Doğu Anadolu'nun kuzeyi, Akdeniz ve Güneydoğu Anadolu bölgeleri yağışlı, diğer yerler parçalı bulutlu geçecek. Yağışlar, İç Anadolu ve Doğu Anadolu'nun kuzeyinde karla karışık yağmur ve kar, diğer yerlerde ise yağmur şeklinde olacak. 
     23 Ocak Salı günü Marmara'nın doğusu, Karadeniz, Doğu Anadolu ve Güneydoğu Anadolu'nun doğusunda yağışlı, diğer yerlerde parçalı bulutlu bir hava görülecek. Yağışların, Doğu Anadolu ve Karadeniz'in iç kesimlerinde karla karışık yağmur ve kar, diğer yerlerde ise yağmur şeklinde olması bekleniyor. 24 Ocak Çarşamba günü ise Marmara'nın doğusu, Karadeniz, İç Anadolu'nun kuzey ve doğusu, Doğu ve Güneydoğu Anadolu bölgeleri, Akdeniz'in doğusu yağışlı, diğer yerler parçalı ve az bulutlu geçecek. Yağışlar İç Anadolu ve Doğu Anadolu bölgesinde karla karışık yağmur ve kar, diğer yerlerde yağmur şeklinde olacak. Hava sıcaklığı, yurdun kuzey ve iç kesimlerinde mevsim normallerinin 2-3 derece altında, diğer yerlerde mevsim normalleri civarında seyredecek. 




</TEXT>
</DOC>
