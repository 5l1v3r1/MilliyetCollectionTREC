<DOC>
<DOCNO> 38661 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/son/sontur08.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Gazeteciler Cemiyeti, Tayyip Erdoğan'ın basın toplantısını eleştirdi 
</HEADLINE>
<TEXT>

     Türkiye Gazeteciler Cemiyeti TGC , Adalet ve Kalkınma Partisi Genel Başkanı Recep Tayyip Erdoğan'ın bugün düzenlediği basın toplantısında uygulanan yöntemi eleştirdi. 
     TGC tarafından konuyla ilgili olarak yapılan yazılı açıklamada, şöyle denildi 
     ''AK Parti Genel Başkanı Erdoğan'ın kimi cümleleri sonrasında parti yandaşlarının yaptıkları tezahürat ve yöneltilen sorularla ilgili küçümseyici tepkiler nedeniyle toplantı bir 'basın toplantısı' olmaktan çıktı. 
     Daha önce kimi genel başkanların aynı yöntemi uygulaması eleştirilmiş ve olumlu sonuç alınmıştı. Dileriz bu yöntem, AK Parti tarafından da ilk ve son kez uygulanmış olsun.'' 
     
     
     






</TEXT>
</DOC>
