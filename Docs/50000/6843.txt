<DOC>
<DOCNO> 6843 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/13/yazar/cankat.html </URL>
<DATE> 2001/02/13/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Neslişah Sultan’ı tam üç kere kıskandım 
</HEADLINE>
<TEXT>

     Murat Bardakçı’ya yaraşır bir haberdi. Pazar günü Hürriyet’in manşetindeki haberden bahsediyorum. Osmanlı Ailesi’nin Türkiye’de yaşayan en yaşlı temsilcisi Neslişah Osmanoğlu, önce Başbakan Ecevit’e gönderilmek üzere hazırlattığı mektupta, Esat Coşan’ın Süleymaniye’ye gömülmesi halinde "ecdadımızın mezarlarını başka yere naklederiz" demiş Çankaya’nın tavrı belli olunca, bu mektubu göndermekten vazgeçip Cumhurbaşkanı Sezer’e şükranlarını bildirmiş. 
     Haberi okurken, Neslişah Hanımefendi’yi bir değil, iki değil promosyon reklamı gibi tam üç kere kıskandım 
     Bir İlerlemiş yaşına rağmen koruyabildiği güzelliği ve eşsiz zarafeti için. 
     İki Diğer eski hanedan mensuplarından farklı olarak, Cumhuriyet döneminde bu kadar "asil ve sorumlu" davranmayı bilmiş bir aileye mensup olduğu için. 
     Üç Hayır, dedesi Kanun ya da Fatih diye değil, taa 14. yüzyılın başına kadar, 25-26 kuşak, dedelerini, nenelerini, dayılarını, teyzelerini, ismiyle, bazen cismiyle bildiği, tanıdığı için. 
     Ne kadar isterdim, mesela, Estergon Seferi günlerinde yaşayan dedemin kim olduğunu bilmeyi büyük dedesinden öte, atalarının adını bile bilmeyen Berrin bendeniz... 
     
İtalya’daki iki elçimiz      İtalya’da yaşayan işadamı bir dostum, telefonda soruyor 
     Ben yurtdışındayım, bazı haberlere uzak kalıyorum. İtalya’daki Türk Büyükelçiliği’nin Roma’dan Floransa’ya taşınacağı doğru mu 
     Sen gene bir şeye kızmışsın... 
     Meğer Türkiye’nin Roma Büyükelçiliği ne iş yapar, diye soracakmış 
     Dışişleri Bakanı İsmail Cem, "Abdullah Öcalan’a Floransa kentinin fahri hemşerilik verme girişimlerini önlediği için" Fatih Terim’e basın yoluyla teşekkür etti. Terim’den İtalya’daki elçimiz’ diye söz etti. Peki Roma’daki elçilik bu konuda ne yaptı Dışişleri Bakanı’nın bir futbol adamını elçimiz’ diye övmesi, Türkiye’nin İtalya’daki menfaatlerini korumak için ona güvenmesi, hariciyecilerin ağırına gitmiyor mu " 
     Kızmış nefes almadan sayıyor Önce İtalya, Apo’yu VİP olarak ağırladı, sonra gıyabında vatandaşlık verdi. Derken "Kürt Sorunu" diye 7 önerge oylandı. Kuzey Birliği’nin Ermeni tasarısı, sonra Vatikan’ın "soykırım" kelimesini kullanması... 
     Tamam tamam .. Roma’daki bizim büyükelçilik bunlar karşısında ne yaptı, diyorsun şimdi sen... 
     Bir de, İsmail Cem’le, daha doğrusu Dışişleri’yle kavgalıydı Fatih Terim, ne oldu 
     Sahi, olaylı bir maç öncesinde Terim "Leeds’te, Türk hariciyesi bizimle hiç ilgilenmedi" deyince aralarında soğuk havalar esmişti. 
     Tevekkeli "büyük aşklar büyük nefretlerden doğar" dememişler 
     
Yap bir CHP      CHP büyük bir "değişim" yaşamaya karar verince, başına, değişiklik olsun diye, tekrar Deniz Baykal’ı seçti ya, Baykal da danışman kadrolarına eski ANAP’lıları, DYP’lileri, hatta MHP’lileri getirmeye başladı. 
     Bu kurulla, "halka ulaşmayı" umuyormuş Baykal. 
     Bir zamanlar, Turgut Özal’ın içinde "dört eğilimi birleştirdim" dediği ANAP’ı tek başına iktidar olmuştu. O dönemde, Meclis çaycısı "dört çeşit meyve çayını birleştirerek yaptım" dediği "karışık çay"a ANAP adını takmıştı. 
     Bugünlerde, Meclis’te karışık meyve çayı isterseniz, çaycı, dönüp ocağa sesleniyor 
     CHP yap, ikiii 
     
MELTEM CUMBUL      Meltem Cumbul, Viyana’da yayımlanan Wiener dergisinde çıkan sohbetinde de söylüyordu 
     "Hollywood’un bekleme salonlarında yedi yıl bekleyecek bir tip değilim. Ben dünyayı istiyorum". İlişkiler, tanıdıkları ve biraz da şans gerekir inancındaydı. 
     Ne yapacağını uzaktan izliyordum. ABD’de ve Hollywood dünyasında gazetecilere, sinemacılara ulaştırılmak üzere bir tanıtım kitabı hazırlattığını işittim. Bu amaçla 100.000 dolar harcadığını söylediler. Niyeti bozuk bu kızın, becerecek galiba diye sevgiyle dinliyordum bu haberleri. 
     Ama sonuncu haber kötü. İşi emanet ettikleri Amerikan şirketi balonmuş, sahtek rmış. Onca para ve ümitler herhalde şimdilik heder olmuş. Bir canım sıkıldı ki... 
     
     





Türkeş'in mirası 


Hafife almalı 


Yürüyen parti 


Savas riskini düsünerek o karara varmıstık’ 


Neslişah Sultan’ı tam üç kere kıskandım 


Demiralp ve Erçel'den haklı uyarılar... 


Tıpta 2.milat 


Başlığı dip notta olan yazı 


"Acı serüvenin" ortasındayız 


Mastırın yoksa... 


Taviz varsa ya hep, ya hiç 


Atina'nın sorumluluğu... 


Bu savaş başka savaş... 


BJK nereye 


Devrilirken birer birer 


Ombudsmanımızın yeri doldurulamaz 


Ortaklık devam eder 2 


Ayağınızı yorganınıza göre değil IMF mektubuna göre uzatınız 


</TEXT>
</DOC>
