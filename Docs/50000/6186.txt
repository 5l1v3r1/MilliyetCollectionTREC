<DOC>
<DOCNO> 6186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/09/guncel/gun01.html </URL>
<DATE> 2001/02/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Tarikatlar şanlı mezar derdinde’ 
</HEADLINE>
<TEXT>

Tarikatların geçmişte dünya nimetlerinden uzak yaşadığını vurgulayan Prof. Beyaz, artık hepsinin ölürken bile "şan, şöhret derdine" düştüğünü söylüyor 
     SİBEL KAHRAMAN ŞEN İstanbul 

     Marmara Üniversitesi İlahiyat Fakültesi Dekanı Prof. Dr. Zekeriya Beyaz, Nakşibendi İskender Paşa Cemaati lideri Prof. Dr. Esat Coşan'ın Süleymaniye Camii haziresine defnedilmesi kararını eleştirerek, "Tarikatçılar şanlı mezarda yatmak istiyorlar" dedi. 
     
'İlle de şanlı olsun'      Tarikatların, geçmişte, dünya hayatından uzak yaşadıklarına dikkat çeken Prof. Dr. Zekeriya Beyaz, şunları söyledi "Şimdi tarikatçılar, tarikat yoluyla mevkiye, makama, şana, şöhrete koşuyorlar. Bu o kadar hırslı, ihtiraslı koşudur ki öldükten sonra dahi ünlü, şanlı mezarda yatmak istiyorlar." 
     
Ayetel Kürsi'li örtü      Coşan'ın tabutunun üzerine, Ayetel Kürsi duası bulunan bir örtü konulmasını da değerlendiren Beyaz, "Bu tarikatla ilgili bir olay değil, bir gelenektir. Tabut üzerine örtülen ayet ile Allah'tan dua dilenir. Nakşibendi, gizli bir tarikattır, gösterişi sevmez. Ancak son yıllarda bunlar işi gösterişe götürdüler" dedi. 
     
Tabutlar 1.5 milyara geldi      Esad Coşan ve damadının cenazelerinin Singapur'dan İstanbul'a getirilmesi için 1 milyar 516 milyon 852 bin lira harcandı. İç bölümleri çinkolu, dışı ceviz kaplama tabutlar, kiralanan bir kargo uçağıyla Sydney'den Singapur'a ulaştırıldı. Coşan'ın 133 kilogram gelen tabutunun taşınma bedeli 689 milyon 14 bin lira, Uyarel'in 161 kilogram olan tabutunun bedeli ise 827 milyon lira tuttu. 
     
İP’TEN SERT AÇIKLAMA 'Tarikatlar iktidar koltuğunda'ANKARA Milliyet 
     İşçi Partisi İP Genel Başkan Yardımcısı Hasan Yalçın, Coşan kararnamesini imzalayan Ecevit, Bahçeli, Yılmaz ve Hüsamettin Özkan ile diğer Bakanlar Kurulu üyeleri hakkında suç duyurusunda bulundu. Yalçın, yasaların çiğnendiğini savunarak, "Artık tarikatlar iktidar koltuklarında oturuyorlar. 75 yılda ne hale geldik" dedi. 
     
DSP’DEN SÜRPRİZ ÖNERİ 'Herkes mezarlığa gömülsün'ANKARA Milliyet 
     DSP’den Rıdvan Budak, Uluç Gürkan ve Ali Arabacı, Coşan'ın Süleymaniye'ye gömülmesi girişimi üzerine yasa önerisi hazırladı. Ecevit'in imzasına karşın hazırlanan öneri, "Mezarlıklar dışına kimsenin gömülmemesini" ve "devlet hizmetinde bulunanlar için Bakanlar Kurulu kararıyla anıt mezar yaptırılabilmesini" öngörüyor. 
     


 GÜNCEL 

















</TEXT>
</DOC>
