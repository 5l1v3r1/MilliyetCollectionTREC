<DOC>
<DOCNO> 4624 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/30/yazar/alpay.html </URL>
<DATE> 2001/01/30/ </DATE>
<TIME>  </TIME>
<AUTHOR> Şahin ALPAY  </AUTHOR>
<HEADLINE>
İç parmak 
</HEADLINE>
<TEXT>

     Diyarbakır'ın sevilen Emniyet Müdürü Gaffar Okkan ve 5 korumasının öldürülmeleri bütün ülkede derin üzüntü yarattı. Diyarbakır halkının tuttuğu yası, belki en iyi Başbakan Bülent Ecevit yorumladı "Demek ki halkın gönlünü aldığınızda karşılığını fazlasıyla veriyor.. Sizi bağrına basıyor, bütünleşiyor, kaynaşıyor." 
     Okkan, Türk polisinin bir yüz akıydı. Diyarbakırlı bir öğretmenin ifadesiyle "yıllardır kar altında olan bir kente güneşin sıcaklığını" getirmişti. Dileriz bu vasıflarıyla sembolleşen Okkan, kendinden sonra gelecek nice Okkanlara örnek olur. Türkiye belki ancak böyle bir teselli bulabilir. 
     Hunhar saldırı ülkeyi üzüntüye boğmakla kalmadı şaşkına çevirdi Böylesine örgütlü ve meydan okurcasına işlenen suikastın arkasında kimler olabilir Başbakan'ın "terör örgütlerinin Batı Avrupa'dan yönetildiği şeklinde haberler yansıdı" sözlerinden, İran gizli servisleri ve Bin Laden'e kadar uzanan ceşitli "dış parmak" iddialarına rastlanıyorsa da, saldırıyı düzenleyenlerin "iç parmaklar" olduğunu söyleyenler çok daha inandırıcı görünüyor. 
     İçişleri Bakanlığı'na göre kuşkular radikal İslamcı terör örgütü Hizbullah üzerinde toplanıyor. Akıllara gelen ikinci bir olasılık, cinayetlerin uçları devletin içine uzanan, uyuşturucu parasıyla beslenen çetelerin işi olabileceği. TBMM Susurluk Araştırma eski Komisyonu Başkanı, Mehmet Elkatmış'ın "Bu olayı Susurluk versiyonu olarak değerlendirebiliriz" şeklindeki sözleri bunu ima ediyor. 
     Adını vermek istemeyen bir güvenlik yetkilisi Yalçın Bayer 'e şunları söylüyor "Karanlıkta kalan sorular ve noktalar var. Müdür Okkan bir kere, halkın çok sevdiği bir polis halkla bütünleşmiş. Geldiğinden beri halkın şikayeti üzerine yediyüz polisin yerini değiştirmiş. Hatta kendisine polisi korumuyor diye eleştiriler yapılmış. Bir yerde Eşref Bitlis olayı aklıma geliyor. Bitlis de Güneydoğu'da sevilen, halkla bütünleşmiş bir komutandı." Hürriyet, 25 Ocak 
     Eğer suikastı Hizbullah gerçekleştirmişse, şu iki hususun altının çizilmesi gerekiyor 1 Liderinin öldürülmüş ve bir kısım militanlarının yakalanmış olması Hizbullah'ın bitirildiği anlamına gelmiyor. 2 "Besle kargayı oysun gözünü" atasözündeki erdem bir kez daha ortaya çıkıyor. Resmi ağızların bile artık pek gizleyemedikleri, ayrılıkçı Kürt terör örgütü PKK'ya karşı İslamcı Kürt terör örgütü Hizbullah'ın kullanılması şeklindeki "iti ite kırdırma politikası" nın ne kadar yanlış, tehlikeli ve geri tepen bir politika olduğu bir kez daha gözler önüne seriliyor. 
     Şunu artık kabul edelim Bütün Türkiye'ye ve Güneydoğu'ya, Gaffar Okkan'ın temsil ettiği şefkat ve insanlık, bunun yanında derdini serbestçe açıklama özgürlüğü gelmeden ne Hizbullah'tan, ne PKK'dan veya benzerlerinden tam olarak kurtulabiliriz. 
     
     





Televizyon 


İç parmak 


Dumanlı mektup 


Kıvrıkoğlu Aftan PKK yararlandı 


Kazanova Operasyonu 


Değişim korkusundan kurtulmak zorundayız 


Dilsiz tarih 


Macaristan, Cengiz Han'ın hediyesidir 


"Garanti" istiyorlar, "garanti" .. 


Vetoya veto 


Bu okulu kuran ve yaşatanlar 


Yeni iyi haberler... 


Bir Esbank’ alana bir Esbank’ bedava 


İçtüzük darbesi 


Yeni lejyonerler 


Karl Marx'ın ruhu Davos'ta 


Uyarı gerekiyordu 


"Yolsuzluklar ülkesi" 


</TEXT>
</DOC>
