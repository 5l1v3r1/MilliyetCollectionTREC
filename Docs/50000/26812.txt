<DOC>
<DOCNO> 26812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sondun05.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Clinton sivil hayata uyum sağlayamadı 
</HEADLINE>
<TEXT>

     Beyaz Saray'dan ayrılmasının üzerinden 5 ay geçmesine rağmen, eski ABD Başkanı Bill Clinton sivil hayata hala uyum sağlayamadığını söyledi. 
     Clinton, bu açıklamayı başarı konusunda konferans vermek üzere geldiği Pittsburgh'daki bir seminerde yaptı. 
     Eski Başkan, ''Havaalanlarında karşılaştığım insanlar, hala bana bakıp, Bill Clinton'a ne kadar benzediğimi düşünüyorlar. Artık kendime ait bir uçağım yok. Haberleri bana CIA iletmiyor ve ben de haberleri sizler gibi gazete okuyarak öğreniyorum'' diye yakındı. Clinton'u protesto eden bir grup gösterici ise ''onun başarı hakkında konferans verecek en son kişi olduğunu'' ileri sürdü. The Valley News Dispatch gazetesine görüş bildiren protestoculardan Gerry Daly, ''Clinton büyük jüriye yalan söyledi, para karşılığı af çıkardı, seçim kampanyası için yasalara aykırı şekilde para kabul etti. Şimdi de gelmiş başarı konusunda konferans veriyor. Ben Clinton'un başarılı olduğuna inanmıyorum'' diye konuştu. 







</TEXT>
</DOC>
