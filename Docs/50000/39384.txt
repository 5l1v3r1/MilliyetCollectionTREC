<DOC>
<DOCNO> 39384 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/son/soneko07.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine, halka arz yoluyla hazine bonosu satışına başladı 
</HEADLINE>
<TEXT>

     Hazine Müsteşarlığı'nın halka arz yoluyla, 99 gün vadeli hazine bonosu satışına bugün başlandı. 
     İki gün satışta kalması öngörülen bonolardan yeterli miktarda satış yapılması durumunda, Hazine tarafından bugün ilan edilerek yarın satış yapılmayabilecek. 
     Valör tarihi bugün olan 99 gün vadeli Hazine Bonolarının, itfa tarihi ise 5 Aralık 2001 tarihinde gerçekleştirilecek. 
     Senetlerin dönem faizi yüzde 18.00, yıllık basit faizi yüzde 66.18 ve yıllık bileşik faizi yüzde 83.78 olacak. Satış fiyatı, her 100 bin lira nominal değerli senet için bugün 84 bin 746 lira ve yarın ise 84 bin 877 lira olacak. Devlet İç Borçlanma Senetleri DİBS en düşük 50 milyon TL ve katları şeklinde satılacak. 
     Satışa aracılık edecek Özel ve Kamu Bankaları ile Aracı Kurumlara sattıkları net miktar üzerinden binde 2,5 oranında komisyon ödenecek. 
     Senetler hamiline ait olacak ve Hazine Müsteşarlığı'nca aksine bir duyuruda bulunulmadığı sürece senetler erken itfaya tabi tutulmayacak. 
     Ödenmeleri gerektiği tarihten itibaren faizler 5 yıl, anaparalar ise 10 yıl sonra Hazine lehine zaman aşımına uğrayacak. 
     Kamu kurumlarının yapacakları ihale ve sözleşmelerde, Hazine'ce satılan Milli Emlak bedellerinin ödenmesinde T.C. Merkez Bankası'nca Resmi Gazete'de yayımlanan günlük değerleri üzerinden teminat olarak kabul edilecek. 
     
     Aracılar... 
     Bu arada satışa aracılık edecek bankalar ve aracı kurumlar şöyle 
     BANKALAR Merkez Bankası şubeleri, Akbank, Alternatifbank, Anadolubank, Bank Ekspres, Bayındır Bank, BNP Ak Dredner Bank, Cıtıbank, Demirbank, Denizbank, Dışbank, EGS Bank, Etibank, Fibabank, Finansbank, Halkbank, HSBC Bank, İktisat Bankası, Kentbank, Koçbank, MNG Bank, Nurol Yatırım Bankası, Osmanlı Bankası, Oyakbank, Pamukbank, Şekerbank, Sınai Yatırım Bankası, Sümerbank, Ziraat Bankası, Türk Ekonomi Bankası, Garanti Bankası, İş Bankası, Kalkınma Bankası, Sınai Kalkınma Bankası, TAİB Yatırım Bank, Tarişbank, Tekfenbank, Testilbank, Toprakbank, Turkish Bank, Vakıflar Bankası ve Yapı Kredi Bankası. 
     ARACI KURUMLAR Ak Yatırım Menkul Değerler, Alfa Menkul Değerler, Ata Yatırım Menkul Kıymetler, Eczacıbaşı Menkul Değerler, Finans Yatırım Menkul Değerler, İş Yatırım, Yapı Kredi Yatırım, Yatırım Finansman Menkul Değerler. 






</TEXT>
</DOC>
