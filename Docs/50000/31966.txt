<DOC>
<DOCNO> 31966 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/magazin/mag03.html </URL>
<DATE> 2001/07/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sinatra Jr. tıpkı babası 
</HEADLINE>
<TEXT>

Tüm zamanların en iyi seslerinden Frank Sinatra’nın oğlu, konser vermek için İstanbul’daydı. Sinatra Jr. tavırları ve sesiyle ünlü sanatçının sanki kopyasıydı 
     ELİF KORAP 

     Caz festivali için geldi 
     UNUTULMAZ cazcı Frank Sinatra'nın oğlu Frank Sinatra Jr., 8. Uluslararası İstanbul Caz Festivali kapsamında bir konser vermek için İstanbul’a geldi. Türkiye’yi ilk kez ziyaret eden Sinatra Jr. ile Cemal Reşit Rey Konser Salonu'nda vereceği konserden birkaç saat önce görüştük. Söyleşimiz boyunca Sinatra Jr.'nin tavırları ve özellikle de sesiyle babasına olan benzerliği dikkat çekti. Bunun farkında olan yapımcılar da, zaten pek çok filmde babasını seslendirmesi için teklif götürüyorlarmış sanatçıya. 
     
Geleneği bozmuş      EFSANEVİ Woody Herman Orkestrası'yla sahneye çıkan Sinatra Jr., babasıyla kendi müziği arasında hiçbir fark olmadığını belirterek, "Uzun bir süre babamın müzik direktörlüğünü yaptım. Ama aramızda iş ilişkisi değil, bir baba-oğul ilişkisi oldu" diye konuştu. Babasının mirasını devraldığını anlatan Sinatra'nın babasından tek farkı ise, dans etmiyor oluşu. Ailesinde, ismin gelecek kuşaklara aktarılmasının gelenek olduğunu kaydeden Sinatra, oğluna "Mike" ismini koyarak geleneği sonraki kuşaklara bırakmış. 
     



 MAGAZİN 














</TEXT>
</DOC>
