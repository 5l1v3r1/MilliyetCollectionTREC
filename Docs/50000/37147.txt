<DOC>
<DOCNO> 37147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/15/dunya/tur.html </URL>
<DATE> 2001/08/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Dünya turu 
</HEADLINE>
<TEXT>

     Kloncu, Fransız Bakan’a dava açtı 
     İnsan klonlamayı planladığını açıklayarak tüm dünyanın ilgisini üzerine çeken İtalyan Doktor Severino Antinori, kendisi ve projelerine kamuoyu önünde çok şiddetli saldırılarda bulunduğu gerekçesiyle Fransa Sağlık Bakanı Bernard Kouchner hakkında 25 milyon dolar tazminat istemiyle dava açtığını söyledi. Doktor Antinori, kendisine "Deli doktor" diyen Kouchner’e karşı hukuk mücadelesini başlattığını belirterek, "Kouchner bana karşı çok saldırgan. Ondan 25 milyon dolar istiyorum" dedi. 
     
     Ekim 2002’de seçim sözü 
     Pakistan Devlet Başkanı Pervez Müşerref, darbeyle iktidarı ele geçirmesinden yaklaşık iki yıl sonra ülkede demokrasinin yeniden yerleşmesi için önümüzdeki yıl ekimin 1’i ile 11’i arasındaki bir günde seçim yapılacağını açıkladı. Müşerref eyalet meclisleri ve parlamentonun iki kanadı için düzenlenecek seçimlerin hazırlıklarının, 8 Eylül 2001 - 30 Haziran 2002 tarihleri arasındaki dönemde yapılacağını söyledi. Müşerref, seçimlerin ardından, iktidarın seçilmiş bir hükümete devredileceğini açıkladı. 
     



 DÜNYA 











</TEXT>
</DOC>
