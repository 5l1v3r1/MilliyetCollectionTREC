<DOC>
<DOCNO> 48707 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/spor/spo03.html </URL>
<DATE> 2001/10/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Vedat çok zor 
</HEADLINE>
<TEXT>

     16. dakikada Vedat’ın ikili mücadele sırasında lifi attı ve yerini Suat’a bıraktı. Vedat’ın, Trabzon maçında oynamasının zor olduğu belirtildi. Böylece takımın savunmasında sakatlanan oyuncu sayısı dörde yükseldi. 
     
Interliler maçta      INTERLİ Hakan Şükür, Okan ve Emre dünkü karşılaşmayı izlediler. Öğlen uçağı ile Roma’ya gelen üç oyuncu kadroya giremeyen Galatasaraylılar’la birlikte tribünde yer aldılar. 
     
Yılmaz izledi      BAŞBAKAN Yardımcısı Mesut Yılmaz da, Galatasaray’ın davetlisi olarak dünkü karşılaşmayı izledi. Ayrıca Yılmaz, Galatasaray’la birlikte aynı otelde kaldı. 
     
En kötü anı      LAZİO Teknik Direktörü, iki yıl önce Ali Sami Yen’de Galatasaray karşısında Milan’ı çalıştırırken, aldıkları yenilgiyi hayatının en kötü anısı olarak değerlendirdi. Zaccaroni, "Çok oyuncu kaybettiler, ama Lucescu iyi işler yapıyor" dedi. 
     
Lucescu Yazık oldu      GALATASARAY Teknik Direktörü Lucescu, Lazio maçında yenilgiyi hak etmediklerini söyledi. Rumen hoca, "Lazio çok istekli ve saldırgandı. Hedefimiz ilk yarıda durdurup, ikinci devrede vurmaktı. Ancak bir hatamız pahalıya patladı, yazık oldu. Sergen yakaladığı pozizyonda golü atmalıydı. Mondragon’un çıkması gerekiyordu. Ancak iyi olduğunu söyledi. Bu grupta kimse elenmeyi hak etmiyor" açıklamasını yaptı. 
     

</TEXT>
</DOC>
