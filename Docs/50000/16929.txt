<DOC>
<DOCNO> 16929 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/18/son/sontur22.html </URL>
<DATE> 2001/04/18/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul Emniyet Müdürü "Yakında biz de birilerini yakalayacağız" 
</HEADLINE>
<TEXT>

     İstanbul Emniyet Müdürü Kazım Abanoz, ''İstanbul'da polis teşkilatı, bütün illegal terör örgütleri de dahil hepsine hakimdir'' dedi. 
     Gaffar Okkan suikastı olayıyla ilgili yakalanan son Hizbullah örgütü mensubunun İstanbul'da yakalanıp yakalanmadığına ilişkin soru üzerine Abanoz, ''Biz yakalamadık. Ama biz yakında birilerini yakalayacağız'' şeklinde konuştu. 
     Gaffar Okkan suikastıyla ilgili Diyarbakır'da Hizbullah operasyonlarında yaşanan gelişmeleri nasıl değerlendirdiğinin sorulması üzerine Abanoz, ''Gayet güzel tabi. Yakalanmalar teker teker başladı. Olay açığa çıktı. Artık o olayla ilgili senaryo yazılamaz, olay belli. Belli olmazsa senaryolar yazılıyor. Türkiye kurtuldu'' diye konuştu. 
     Kazım Abanoz, İstanbul'daki Hizbullah operasyonlarının da sürdüğünü belirterek, şunları kaydetti 
     ''İstanbul'da polis teşkilatı, bütün illegal terör örgütleri de dahil hepsine hakimdir. Hizbullahmış bilmem Fettullahmış hiç bizi şey yapmaz. Eğer bir illegalite varsa polis onun tepesinde, ensesinde geziyor. Bizim çalışmalarımız devam ediyor. Gayet güzel çalışıyoruz. Kontrol bizde. Biz çok yakın takipteyiz. İstanbul'da bizden habersiz hiçbir şey yapamazlar. Kim olursa olsun. Hizbullah'ın veya herhangi bir illegal yapılanmanın ne ad altında olursa olsun... Çünkü zaman zaman bir kısım basın bazı şeyleri gündeme getirmeye çalışıyor. Bizde illegalite varsa, karşısında polis vardır.'' 
     
     



</TEXT>
</DOC>
