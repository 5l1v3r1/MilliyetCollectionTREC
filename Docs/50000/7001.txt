<DOC>
<DOCNO> 7001 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/14/yazar/dogan.html </URL>
<DATE> 2001/02/14/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
"Saldım suyu çayıra"... SON 
</HEADLINE>
<TEXT>

     Her ne kadar, uzmanlar "kuraklık var mı, yok mu, nisanı beklemek gerek" diyorlarsa da, "geçen yıl kurak geçti, bu yıl da öyle görünüyor, Türkiye kuraklık dönemine girmiş olabilir" yorumu, yine onlara ait. 
     Türkiye'nin kullanılabilir su varlığı 110 milyar metreküp. Tuna Nehri Karadeniz'e yılda 206 milyar metreküp su boşalttığına göre, Türkiye su açısından fakir bir ülke. Demek ki, suyu dikkatli harcamak zorunda. 
     Bizde kişi başına düşen yıllık ortalama su miktarı 1430 metreküp. Bu rakam ABD'de 18 bin, Afrika ülkelerinde 7 bin, Avrupa ülkelerinde 5 bin, Asya ülkelerinde 3 bin metreküp. 
     Biz suyun yüzde 75'ini tarımda, yüzde 10'unu sanayide, yüzde 15'ini evlerde tüketiyoruz. 
     
Damla damla sulamak      Küresel ısınmanın sonucu var "Islak daha ıslak, kuru daha kuru." 
     Türkiye kuru kuşakta. Yani, küresel ısınmadan olumsuz etkilenecek ülkeler arasında. Kaldı ki, kirlilik ve az orman gibi etkenlerle, giderek daha az yağış alması, yılların ihmali. 
     Suyun yüzde 75'ini tarımda kullandığımıza göre, akla ilk gelen, tarımda tasarruf. Hani o babadan kalma, "saldım suyu çayıra" lüksü artık sona ermek zorunda. 
     Bunun yerine, suyun kıt olduğu, İsrail ve İtalya'daki gibi, bitkilerin sadece kökünü damla damla sulamak gerek. Dünyada sulama yöntemleri hayli gelişmiş. Çok konuda olduğu gibi, o da, bizim köye henüz uğramış değil Gerçi, GAP'ta böyle bir çalışma var, ama daha çok yeni. 
     Ayrıca, tarım dışındaki tasarruf için çeşitli yöntemler var. Türkiye'de hiçbiri uygulanmıyor .. "Kuraklık vaaar" diye bağırmak yetiyor .. 
     
Su Konseyi Türkiye'de      Dünyanın her yerinde, kasabalardan büyük kentlere, kuraklık planları var. Örneğin, su zengini New York'ta bile var. Türkiye'de yok .. 
     Mart ayında ise, bir başka fırsat var. 
     22 Mart Dünya Su Günü. Onunla bağlantılı, Dünya Su Konseyi martta Türkiye'de toplanıyor. Ankara, İstanbul ve Urfa'daki toplantılarda, su sorunu tüm yönleriyle ele alınıyor. İşte, fırsat .. 
     Yoksa, dün öğrendiğime göre, ABD'ye adamlar yollayıp, yağmur bombası için girişimde bulunmanın, hiç yararı yok. Bilim adamlarına göre, "yağmur bombası kuraklığa çare değil." Hele de, o yağmur duası zırvası .. 
     "Su hayattır" deyimindeki gibi, şu anda, inanılmaz yaşamsal bir sorunla karşı karşıyayız. Ama, abuk sabuk politik çekişmelerin cazibesi yanında, suyun lafı mı olur .. 
     
     





İran nereye 


GAP devredildi 


Yargıç Metin Çetinbaş 


Sisi, şimdi Emniyet Müdürü olabilirdi 


Susurluk'tan Silopi'ye karanlığı aydınlatmak... 


CHP "içbükey - dışbükey" 


"Saldım suyu çayıra"... SON 


Yunan harp tazminatı Karaağaç 


Sevgilin var mı 


Nezih Demirkent 


Neden şimdi 


Allah olmayanlara da versin’ günü 


İşte Yaşarbank dosyası 


Üç ayrı konu... 


CHP'nin rotası 


Hep kandırılıyorsun 


"7 saatimi çalmaya kimsenin hakkı yok" 


Hırsızlık sektörü 


"Aman, mahalleye zarar vermesin " 


Faizsiz bankacılıkta "bile bile lades" 


İlk genel yayın yönetmenim 


</TEXT>
</DOC>
