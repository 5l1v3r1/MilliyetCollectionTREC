<DOC>
<DOCNO> 2541 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/spor/spo01.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Scala’nın gözü korktu 
</HEADLINE>
<TEXT>
Eve erken dönüş 
     BEŞİKTAŞ Teknik Direktörü Scala, takımını İstanbul’a erken döndürmek istiyor. İtalyan hoca, sakatlanmaların artması ve futbolcularının yorulması nedeniyle normalde pazartesi olan dönüşü cumartesi sabahına aldıracak.Antalya’da, CSKA Moskova’ya yenilerek şansını zora sokan Beşiktaş, cuma günü Strum Graz ile oynadıktan sonra finale kalamazsa ertesi sabah İstanbul’a gelecek. 
     
     Dersimizi aldık’ 
     BEŞİKTAŞ’IN, Antalya turnuvasında, CSKA Moskova ile oynadığı turnuva maçında sahadan 1-0 yenilerek ayrılması Scala tarafından önemsenmedi. İtalyan hoca "Bu bir hazırlık karşılaşması. Önemli olan sonuç değil eksiklerimizi görmek. Kondisyonumuzu artırmalıyız ve gol yollarında etkili olmalıyız" diye konuştu. 
     BEŞİKTAŞLI futbolcular yoğun antrenman temposundan sonra dün sabah eğlenceli bir çalışma yaptılar. Salonda rahatlatıcı hareketler yapan futbolcular ardından havuza girerek, stres attılar. Bu çalışmada, medyanın görüntü alınması için izin verilmedi. Shorunmu kampa geldi ve akşam idmanına katıldı. 
     
     Kavgalı değiliz’ 
     BEŞİKTAŞ’TA kavgalı oldukları söylenen Ahmet ile Fazlı, bu söylentilerin kendilerini sabote etmek isteyenler tarafından çıkarıldığını açıkladılar. İki golcü Milliyet’le yaptıkları söyleşide, kavgalı olmadıklarını, ancak her ailede olduğu gibi zaman zaman kendilerinin de sorunlar yaşadıklarını açık olarak söylediler. Ahmet Dursun ile Fazlı, tek düşüncelerinin şampiyonluk olduğunu da belirttiler. 
     


 SPOR 

































</TEXT>
</DOC>
