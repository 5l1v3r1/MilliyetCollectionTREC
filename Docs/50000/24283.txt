<DOC>
<DOCNO> 24283 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/son/soneko05.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Arjantin borç takasında kararlı... 
</HEADLINE>
<TEXT>

     Arjantin Maliye Bakanı Domingo Cavallo, hükümet olarak kısa vadeli kamu borçlarını uzun vadeli tahvile çevirmekte kararlı olduklarını söyledi. 
     Ekonomik programına destek aramak üzere New York'da bulunan Cavallo, burada düzenlediği basın toplantısında, borç takasının Arjantin ekonomisini yeniden canlandırmak için gerekli olduğunu söyledi. Cavallo, borç takasının tek başına kurtarıcı olmadığını, geniş kapsamlı bir ekonomik stratejinin parçası olduğunu da vurguladı. Arjantin, 67 milyar dolara yaklaşan kısa vadeli borçlarına karşılık 5 ile 30 yıl vadeli devlet tahvili çıkarıyor. Hükümet, alacaklıların en azından bir bölümünün bu tahvillere ilgi gösterip kısa vadeli alacaklarının yerine bunları kabul etmesi durumunda borç krizinde önemli bir rahatlama sağlayacağına inanıyor. 







</TEXT>
</DOC>
