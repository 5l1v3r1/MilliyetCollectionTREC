<DOC>
<DOCNO> 5289 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/spor/spo05b.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Naklen yayında yeni dönem 
</HEADLINE>
<TEXT>

Işık TV, Digitürk üzerinden şifreli yayın yapacak 
     CENGİZ MALGIR 

     Sözleşme imzalandı 
     BİRİNCİ futbol ligi maçlarının naklen yayın sözleşmesi imzalandı. Bugün şifresiz olarak Digitürk üzerinden yapılacak yayınlar, önümüzdeki günlerde Işık TV’den şifreli olarak verilecek. Digitürk Genel Müdürü Ertan Özertem, naklen yayının dijital platformda gerçekleştirilmeyeceğini, Atlas yayıncılık tarafından yapılacağını bildirdi. 
     
     Özet görüntü garantisi 
     ÖZERTEM, "Digitürk bu konuda sadece taşıyıcıdır. Kablo üzerinden yayın yapılması mümkün olursa bu şekilde gerçekleştireceğiz. Yayınları yapacak Işık TV maç esnasında şifreli olacak. Diğer yayınlarda ise tekrar yayın akışını sürdürecek" dedi. Özertem, özet görüntülerin diğer kuruluşlara verileceğini de garanti etti. 
     
     Mağdurlar için çözüm 
     DİGİTÜRK Genel Müdürü Özertem, ücret konusunda ise "Digitürk aboneleri programlar için belli bir fiyat ödüyorlar. Futbol maçları için de bir rakam olabilir. Bunun için çalışmalar yapılıyor. Yarın bugün fiyat konusunda bir açıklama yapabiliriz" şeklinde görüş bildirdi. Özertem, Teleon mağdurları için de "Söz konusu kuruluş bizimle temasa geçerse çözüm üretilebilir" dedi. 
     


 SPOR 






























</TEXT>
</DOC>
