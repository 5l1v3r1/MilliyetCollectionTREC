<DOC>
<DOCNO> 41725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sondun06.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
NBC "Pentagon'a saldırıda en az 800 kişi öldü" 
</HEADLINE>
<TEXT>

     NBC televizyonu, ABD'nin başkenti Washigton'ın hemen dışındaki Savunma Bakanlığı Pentagon binasına uçakla düzenlenen saldırıda en az 800 kişinin öldüğünü bildirdi. Televizyon, haber kaynağı hakkında ise bilgi vermedi. Pentagon binasının bulunduğu Virginia'nın Arlington bölgesinin itfaiye müdürü Ed Plaugher ise Kanal 9 televizyonuna yaptığı açıklamada, binada en fazla 800 kişinin ölmüş olabileceğini, hatta ölü sayısının bu rakamın çok altında olabileceğini ileri sürmüştü. Plaugher, televizyon istasyonuna yaptığı konuşmada, ''Her zaman Pentagon'un hedef olmasından korkuyorduk'' dedi. İçinde 64 kişinin bulunduğu Boeing 757 tipi bir uçakla dün 16 30'da Pentagon binasına intihar saldırısı düzenlenmişti. Savunma Bakanı Donald Rumsfeld de saldırı sırasında bürosunda bulunuyordu. Rumsfeld, kısa süreli bir kurtarma operasyonunun ardından binadan çıkarılmıştı. 







</TEXT>
</DOC>
