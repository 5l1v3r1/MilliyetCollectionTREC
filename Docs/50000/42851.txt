<DOC>
<DOCNO> 42851 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/18/son/sonspo11.html </URL>
<DATE> 2001/09/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Ümit Davala "Maça çıkarken ayaklarım titredi" 
</HEADLINE>
<TEXT>

     Galatasaray'dan teknik direktörlüğünü Fatih Terim'in yaptığı İtalya'nın ve dünyanın dev kulüplerinden AC Milan'a transfer olan Ümit Davala, ilk maçına çıktığı Udinese karşısında çok heyecanlandığını bildirdi. 
     Ümit, kendisine ait ''www.umitdavala.com'' internet adresinde yaptığı açıklamada, İtalya macerasının resmen başladığını belirterek, ''Sahaya çıkarken ayaklarım titredi, ama arkadaşlarımın da verdiği moralle kendimi birden kırk yıllık Milanlı gibi hissettim. 2-1 kazandığımız maçta ilk kez kırmızı-siyahlı formayı giydim. Zaten maçtan önce de Fatih hocam bana az ve öz konuştu. Çünkü, hem o benim ne yapabileceğimi biliyordu, hem de ben onun ne istediğini biliyordum'' dedi. 
     
     "Çok şanslıyım" 
     Terübeli futbolcu açıklamasında, Galatasaray'da da teknik direktörlüğünü yapan Fatih Terim'in yanına geldiği için çok şanslı olduğunu belirtti. 
     Milan forması altındaki ilk maçında oldukça iyi bir oyun sergilediğine inadığınını ve bu fikrin kendisinde oluşmasında etkenin de seyircinin çılgınca tezahüratları olduğunu kayrdeden Ümit, şöyle devam etti 
     ''Burası bambaşka bir yer. Stadın, taraftarın havası bir farklı. Takım arkadaşlarım da çok iyiler. Bana çok yardımcı oluyorlar ve çok sıcaklar. Fatih hoca yine hırslı ve azimli, yine ne yapmak istediğini biliyor. Ne yalan söyleyeyim, onun yanına geldiğim için kendimi çok şanslı hissediyorum.'' 
     
     "Hedef şampiyonluk" 
     Milan'daki ilk hedefinin Galatasaray'da olduğu gibi ilk yılında şampiyonluk yaşamak olduğunu ifade eden Ümit, açıklamasını şöyle tamamladı 
     ''Buradaki tek hedefim ve hayalim ise geldiğim ilk sene içinde tıpkı Galatasaray'da olduğu gibi şampiyonluk yaşamak. Bu benim kariyerim için çok önemli.'' 







</TEXT>
</DOC>
