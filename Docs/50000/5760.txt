<DOC>
<DOCNO> 5760 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/06/yazar/dogan.html </URL>
<DATE> 2001/02/06/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Irmaklar tersine akacak .. 
</HEADLINE>
<TEXT>

     Son zamanlarda, Anadolu haritasına hiç göz attınız mı .. 
     Bin yıldır Türkiye'nin gölleri ve akarsuları belli. Onlar haritada mavi. Şimdi, aynı haritaya yeni mavilikler ekleniyor. 
     Yeni barajlar, yönü değiştirilen akarsularla, Güneydoğu ve İç Anadolu'da mavi alanlar yer yer genişliyor. Kuzeyden güneye doğru, sıra sıra inen mavilikler. Coğrafya değişiyor. Yani, insan ve yaşam değişiyor. Ankara'nın kabus gibi, bıktırıcı ve o kendini tekrarlayan gündemi ötesinde, "gitmesek de, görmesek de" bir yerlerde bir şeyler değişiyor. 
     
Akdeniz yerine ovalara      Bu değişen maviliklere şimdi bir yenisi aday. 
     Toroslar'dan Akdeniz'e akan ırmaklar, çaylar, dereler ve benzeri başka hangi su varsa, eldeki projeye göre, tersine akacak .. 
     Orta ve Doğu Toroslar'daki akarsular boşu boşuna Akdeniz'e dökülmek yerine, Konya - Niğde - Bor - Emen ovalarını sulayacak. GAP kadar büyük ve yedi barajlı bir sistem olmasa bile, adına İç Anadolu Projesi denilebilecek ölçüde, iddialı. 
     İki baraj, iki açık kanal ve beş tünelden oluşan proje, ilk anda 30 bin hektarlık alanın sulu tarıma açılmasını öngörüyor. 
     
Refah işte bu      Konya Ovası'nın bir bölümü ile Niğde - Bor - Emen ovalarında, halen hektar başına 73 milyon lira gelir elde ediliyor. Proje sonrasında, aynı gelir 860 milyon liraya yükseliyor. 
     Aynı yörede, tarımda kişi başına düşen net gelir halen 97 milyon lira. Proje bittiğinde, kişi başına net gelir 466 milyon liraya yükseliyor. Yılda, hektar başına on iki kat, kişi başına beş kat artış. 
     2000 yılı birim fiyatlarıyla, yatırım maliyeti 261 trilyon 733 milyar lira. 
     1996'da ilk kez, eski bakanlardan Akın Gönen'in desteğiyle ortaya atılan proje, bütçeye konulan ödenekle, 1998'de resmiyet kazanıyor. Geçtiğimiz aralık ayında tamamlanan projeyi, Enerji Bakanlığı da onaylıyor. 
     
On yıl mı .. İnsaf ..      Tarımı, akarsuları, depremi, nüfusu, göç hareketlerini, rüzgar dahil her türlü doğal olayları inceleyen proje dört dörtlük. 
     Ama, yatırım süresi tam on yıl .. Fiziki güçlükleri çok fazla. Ferhat misali dağlar delinecek, ırmaklar tersine akacak .. Neden on yıl .. 
     Anılan yörede, yağışlar azalıyor. Yeraltı suları tükenmek üzere. Yani, tarım tehlike çanları çalıyor. Proje ne kadar çabuk biterse, bölgeye o kadar kısa sürede, yeni hayat aşılanacak. On binlerce insan, heyecanla, her gün Ankara'dan gelecek emri bekliyor. 
     Ankara'da düğmeye basılacak ve proje başlayacak. Ama, Ankara aylardır başka düğmelerle meşgul .. Kim uğraşır, bununla .. 
     
     





Hukukta değişim... 


Şaron "barış"ı 


Zaten yoktular 


İçtüzük ve kürsü 


İç tüzük ve iç kıyafet 


Ekonomi de kayarsa, dikiş tutmaz hiçbir şey 


Fazilet'e ek iddianame şoku 


Giden de pişman 


Irmaklar tersine akacak .. 


Avrupa Diller Yılı 


Ağlanacak halin özeti 


Şaron kazanırsa... 


İlişkiler ağı "nereden nereye..." 


Solda yeni arayışlar 


Kuyuya düşen taş 


Koç hangi ciroyla Fortune 200'e girer 


Dairesi hasar görenler 2 


Karsız üretim olmaz 


</TEXT>
</DOC>
