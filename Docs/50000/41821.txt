<DOC>
<DOCNO> 41821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sontur02.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye ABD'ye kan bağışı önerdi 
</HEADLINE>
<TEXT>

     ABD'de meydana gelen korkunç terörist saldırıların ardından Türkiye, yaralılar için Amerikan Federal Acil Durum Yönetim Merkezi'ne FEMA kan bağışı yardımı önerdi. 
     Türkiye Büyükelçiliği aracılığıyla iletilen yardım önerisi için teşekkür eden FEMA'nın, gerektiği takdirde bu önerinin değerlendirileceği yanıtını verdiği öğrenildi. New York'taki Dünya Ticaret Merkezi'nin bulunduğu ikiz kuleler ve başkent Washington'daki Savunma Bakanlığı Pentagon'a yönelik terörist saldırıların ardından, onbinlerce kişinin öldüğü tahmin ediliyor. New York ve Washington bölgelerinde tedavisi devam eden yaralılar için, Amerikan Kızılhaçı, kan bağışı çağrısında bulunmuştu. 
     Hastanelerin önünde kan vermek için bekleyenler, uzun kuyruklar oluşturmuştu. Bu arada, arama-kurtarma çalışmalarını yürüten uluslararası teşkilatlar, ABD'ye yardım öneriyorlar. Bu çerçevede Akut'un da, Türkiye'den gelmesinin söz konusu olduğu belirtiliyor. Türkiye Büyükelçiliği, ABD'deki saldırılardan etkilenmiş olabilecek Türk vatandaşları ve soydaşlarına ilişkin bilgilerin, ''turkish erols.com'' adresine veya 00 1 202 612 6729 numaralı büyükelçilik telefonuna bildirilmesini istedi. Saldırıda kaybolan veya yaralananlar arasında Türk vatandaşı veya soydaşlarının bulunduğuna dair henüz Washington Büyükelçiliği'ne bir bilgi ulaşmadığı öğrenildi. 
     







</TEXT>
</DOC>
