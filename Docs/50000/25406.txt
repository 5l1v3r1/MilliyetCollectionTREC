<DOC>
<DOCNO> 25406 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/06/son/sonspo18.html </URL>
<DATE> 2001/06/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonsporlu Tamer "Beşiktaş'tan teklif aldığım doğru" 
</HEADLINE>
<TEXT>

     Trabzonspor ile sözleşmesi sona eren Tamer Tuna, bordo-mavili takımın yönetiminden transferde kendisine verilmek istenen rakamı az bulduğunu belirterek, ''Ama yönetimin bana anlayış göstereceğini umuyorum'' dedi. 
     Tamer, 6 Haziran Pazartesi günübordo-mavili kulüple yeniden bir görüşme yapacağını da kaydederek, ''2 yıllığına bana 500 milyar lira önerildi, ancak ben tek yıllık bir anlaşma yapmak istiyorum. Yönetimin fiyat konusunda da bana yardımcı olacağını ve büyük olasılıkla da sözleşmeyi imzalayacağımı düşünüyorum'' diye konuştu. 
     Trabzonspor'da kalmayı istediğini, ancak futbolda profesyonelce düşünmesi gerektiğini de ifade eden Tamer, şunları söyledi 
     ''Sezon içinde Beşiktaş'tan teklif aldım ancak Beşiktaş ile prensipte bir anlaşma yapmadım. Beşiktaş dışında da birkaç takımdan bana teklif geldi. Benim için oynadığım kulüp önde gelir. Öyle basında çıkanlar gibi Trabzonspor'dan büyük paralar talep etmedim.'' 






</TEXT>
</DOC>
