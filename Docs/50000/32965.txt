<DOC>
<DOCNO> 32965 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/siyaset/siy02a.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Refah’ yükselişi 
</HEADLINE>
<TEXT>

Mustafa Albayrak 1979’da İstanbul-Trabzon arası sefer yapan bir otobüs şoförüydü. Birileri yürü ya Mustafa dedi. O şimdi trilyonluk şirketlerin başında 
     İSTANBUL Milliyet 

     Recep Tayyip Erdoğan’ın yenilikçi hareketinin finansörü Albayraklar, bir minibüsle girdikleri taşımacılık sektöründen, eski RP’li belediyelerden aldıkları ihaleler sayesinde büyük servet yaptılar. Önce RP’li, ardından FP’li belediyelerin kadrolu müteahhidi gibi çalışan Albayrak kardeşler, aldıkları usulsüz ihalelerle 150 milyon dolar ciro yapan holdingin sahibi oldular. 
     Kapatılan RP’nin İstanbul Büyükşehir Belediye Başkanlığı’nı kazanmasıyla yıldızı parlayan Albayrak kardeşler, önce personel taşımacılığı ihalelerini, ardından da uzmanlık isteyen işler de dahil olmak üzere tüm ihalelerde boy göstermeye başladılar. 1995 yılında Büyükşehir Belediyesi’nin bir şirketi olarak kurulan ve kooperatif inşaatlarını üstlenen KİPTAŞ’ın inşaat işlerini alan Albayrak kardeşler, K ğıthane’de 800, İkitelli Başakşehirde 580 ve yine aynı bölgede bin 300 konutun inşaatını yaptı. KİPTAŞ adına 120 villa inşaatı, Altunizade’deki Hilal Konutları’nı da yapan Albayrak kardeşler, İstanbul Metrosu’nun elektro - mekanik ihalesini Fransız şirketiyle birlikte 180 milyon dolara aldı. 
     
     Cirosu 150 milyon dolar 
     Mustafa Albayrak’ın, 20 yılda bir holdinge dönüşen Albayrak Şirketler Grubu, artık 150 milyon dolarlık ciro yapar hale geldi. Merkezi Küçükköy’de olan grubun 4 bin çalışanı var. Grubun uğraş alanları ise inşaat, personel taşımacılığı ve tekstil. 
     
Kardeşlerin görev dağılımı      Kazım Albayrak Ağabey, 2 bin 500 otobüsün çalıştığı servis taşımacılığı ve akaryakıt istasyonlarından sorumlu. 
     Mustafa Albayrak İnşaat grubu ve finansman işlerinden sorumlu. 
     Muzaffer Albayrak Tekstil fabrikasının başında. 
     Bayram Albayak Çöp ve temizlik firmasının başında. 
     Ahmet ve Nuri Albayrak Şirketlerin tamamı ile ilgili stratejik kararlar konusunda görev yapıyor. 
     



 SİYASET 

















</TEXT>
</DOC>
