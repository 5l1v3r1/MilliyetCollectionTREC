<DOC>
<DOCNO> 21074 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/14/ekonomi/eko08.html </URL>
<DATE> 2001/05/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Bankalar sermaye artırıyor 
</HEADLINE>
<TEXT>

Yapı Kredi’nin 752 trilyon, Garanti’nin 750 trilyon, Abank’ın da 64.8 trilyonluk yeni sermayesi onaylandı 
     ANKARA ANKA 

     Yapı ve Kredi Bankası, Garanti Bankası ile Alternatifbank Abank , piyasalardaki dalgalanmalara karşı sermayelerini güçlendiriyor. Yapı Kredi sermayesini 752.3 trilyona, Garanti Bankası 750 trilyona, Alternatifbank da 64.8 trilyona çıkarıyor. Sermaye Piyasası Kurulu SPK , üç bankanın sermaye artırımı nedeniyle ihraç edecekleri hisselerinin kayda alınması için yaptıkları başvuruları onayladı. 
     Yapı Kredi Bankası sermayesini 250.8 trilyon liralık bedelsiz artırımla 501.5 trilyondan 752.3 trilyona, Garanti Bankası 490 trilyonluk bedelsiz artırımla 260 trilyondan 750 trilyona yükseltecek. Alternatifbank da 44.7 trilyon olan sermayesini 20.1 trilyonluk bedelsiz artırımla 64.8 trilyona ulaştıracak. 
     
     Tekstilbank da sırada 
     Global Menkul Değerler’in de sermayesini 8.7 trilyon liralık bedelli artırımla 17.5 trilyon liraya çıkarmasına izin verildi. 
     Öte yandan, Tekstilbank da sermayesinde artırıma gitmeye hazırlanıyor. Banka, 20 trilyon liralık bedelsiz sermaye artırımı için Kurul’dan izin istedi. 
     



 EKONOMİ 



















</TEXT>
</DOC>
