<DOC>
<DOCNO> 48725 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/25/yazar/cetiner.html </URL>
<DATE> 2001/10/25/ </DATE>
<TIME>  </TIME>
<AUTHOR> Yılmaz ÇETİNER  </AUTHOR>
<HEADLINE>
Suna Kıraç'a sevgi çemberi... 
</HEADLINE>
<TEXT>

     Vehbi Koç, kızı Suna'nın heyecanla anlattığı Eğitim Gönüllüleri projesini dinlemektedir. Böyle bir teşebbüsün gerçekleştirilmesi için yalnız manevi destek değil para lazımdır, bu nedenle Suna Kıraç fikir anası olarak başta kendisi, yanında Koç'un da güvendiği insanlar babasının karşısına oturup, anlatır anlatırlar. 1995 
     Vehbi Koç dikkatle dinledikten sonra 
     - Evet, der, bugün Türkiye'de eğitimsizliğin neden olduğu büyük sorunlar yaşanıyor, anlattıklarınız doğrudur. Şimdi görüyorum ki, sizin çevrenizde heyecan dorukta Bu heyecan ve şevkle vakfı kurarken birçok destek bulursunuz ama yarın öbür gün heyecan yatışır işler rayına oturur... bir de bakarsınız arkanızda kimse kalmamış Vakıf işi çok önemli, bu işi sonuna kadar götürebilecek misiniz Karşılaşacağınız zorlukları biliyor musunuz Aksi halde girmeyin Bizim kurallarımızda, kültürümüzde işi yarım bırakmak yoktur. İşte ben bundan çekinirim 
     Suna Kıraç babasının bu sözlerine karşı der ki 
     - Efendim, bugüne kadar hangi işi bıraktık Bize yani bana güvenmiyor musunuz 
     Vehbi Koç'un kızına güveni tamdır. Onun müthiş bir işgücü, müthiş bir beyni olduğunu bilir ama söylemez, sadece gurur duyar. 
     - Hadi Allah yolunuzu açık etsin der... 
     - Ya para yardımınız ne olacak 
     Koç tebessüm eder, "Faaliyetinizi göreyim ondan sonra para yardımı yaparım " 
     
Vehbi Koç'a verdiği söz      Suna Kıraç bizzat telefon ederek, konuşarak dostlarını ikna eder, kısa sürede 2.5 milyon dolar toplar. Bu ilk kuruluş fonudur. Eğitim Gönüllüleri Vakfı kurulur, bir süre sonra İbrahim Betil vakfın başına getirilir. Çığ gibi büyümeye başlayan Eğitim Gönüllüleri bir milyon çocuğa hizmeti ilk hedef ilan eder. 
     Suna ve İnan Kıraç yaklaşık 2 trilyon 200 milyar lira bağışla Antalya'da Kepez Eğitim Parkı'nı açar. Vehbi Koç hani ilk kuruluş konuşmalarında "işi yarım bırakmak" endişesini söylemişti ya Suna babasının sözlerini unutmamıştır Ne yapar işin yarım kalmaması için Eşi ile beraber kurmuş olduğu vakıftan 3 trilyonluk fon temin ederek eğitim parkının yaşamasını sağlar. 
     
Sevgi çemberi      "Engin bir sevgi çemberi içinde mücadele veriyorum. Kendi ömrümden daha uzun ideallerim var. Ekonomik krizler atlatılır, siyasi sorunlar çözülür ama, çocuklarını harcamış bir toplumu, bir daha onarmak mümkün değildir." 
     Kızı İpek'in okuduğu Suna Kıraç'ın hasta yatağından yazmış olduğu bu mesajı, onun ülkesine, topluma ne kadar yararlı, güçlü bir kadın olduğunu göstermiyor mu "Engin sevgi çemberinin" içinde veya dışında herkesin derdine, sorununa akılcı ve çözümü olan aziz dost, arkadaşım Suna Kıraç'a Allah'tan şifalar diliyorum. 
     







'Güven' sorunu 


Bayram fırsatı 


Çankaya - Meclis uzlaşması 


Yazık değil mi bu ülkenin insanına 


Suna Kıraç'a sevgi çemberi... 


Trevi çeşmesine 


Susurluk kalkanı 


Londra yaklaşımıyla İstanbul çözümü 2 


Türkiye için çifte misyon 


İz peşinde 


Susurluk davası neden bozuldu 


Şiirin sahibi bulundu... 


Medeni Yasa ve kadın hakları 


Bir nükleer tehlike kusur kalmıştı 


Yasa değişmedi 


Dolar bir kapıdan giriyor, öbür kapıdan çıkıp gidiyor 


</TEXT>
</DOC>
