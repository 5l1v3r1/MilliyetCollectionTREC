<DOC>
<DOCNO> 46625 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/spor/aspo.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Aslan hareketı 
</HEADLINE>
<TEXT>

Galatasaray, Göztepe’yi şimşek gibi vurdu. Vedat 18. saniyede uzak menzilli füzesiyle ağları buldu. 3 dakika sonra Serkan ikinci golü attı 
İzmir ekibi Kabat’ın penaltısıyla ümitlendi. Ancak Sergen’in oyuna girmesiyle Cim-Bom yeniden alevlendi. Önce Arif, ardından yine Serkan skoru belirledi. Sarı - Kırmızılı ekip üst üste yedinci galibiyetini elde etti 
     Şov yaptılar 
     CİM - Bom’un ligdeki önlenemez yükselişi dün de sürdü. Göztepe karşısında ilk saniyelerden itibaren coşan sarı - kırmızılılar, ligde üst üste oynadıkları yedinci maçı da kazanırlarken, sahada da şov yaptılar. Daha 18. saniyede Vedat’ın füzesiyle ilk golü bulan Galatasaray, aradan üç dakika geçmeden Serkan ile farkı ikiye çıkardı ve iyice rahatladı. 
     
     Sergen farkı 
     OYUNUN rölantiye dönmesi Göztepe’nin işine geldi. Kabat’ın penaltı golüyle farkın bire inmesi İzmir ekibini kamçıladı. İkinci yarıda Ümit Karan’ın yerine oyuna giren Sergen maçın ağırlığını tekrar takımı lehine çevirdi. 68. dakikada Arif’e gol pasını veren yıldız futbolcu, Serkan’ın 74. dakikada attığı son golün de hazırlayıcısı oldu. 
     
Lucescu Rekabet mucize yaratıyor      GALATASARAY Teknik Direktörü Mircea Lucescu, maç öncesi endişe taşıdığını, ancak ortaya koydukları futbolu görünce, korkusunu tamamen yendiğini söyledi. Rumen hoca, "Beni endişelendiren bir maçtı. Ancak futbolumuz ve skor bütün korkularımı ortadan kaldırdı. Göztepe’nin hocasını tebrik ediyorum. Mükemmel oynadılar. Süratli futbol ve fiziki mücadelemizden çok memnunum. Oyuncularımın arasındaki rekabet gerçek bir mucize yaratıyor" dedi. 
     
Soğukkanlı yönetti      İLK yarım saatte oyunun kontrolünü neredeyse kaçırıyordu. Ama penaltı da haklıydı. İkinci yarı toparladı, hatta iyi yönetti. En büyük hatası ise Servet’in Perez’e vurduğu tekmeyi görmemezlikten gelmesiydi. Ama Allah’tan kontrolünü bırakmadı, zoru kolaya çevirdi. Soğukkanlılığını korudu. 
     

</TEXT>
</DOC>
