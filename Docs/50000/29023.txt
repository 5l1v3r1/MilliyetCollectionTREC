<DOC>
<DOCNO> 29023 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/magazin/amag.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Nebahat Çehre değil poposu başroldeydi’ 
</HEADLINE>
<TEXT>

Cüneyt Arkın’ın binbir bomba’ dolu kitabı piyasada... Anlatılanlar çarpıcı ancak kahramanların yüzleri kapalı... Araştırdık, bir karartıyı aydınlattık 
     BİRSEN ALTUNTAŞ 

     Türk sinemasının ünlü ismi Cüneyt Arkın’ın, yayımlanmadan olay olan kitabı Adını Unutan Adam’ piyasaya çıktı. Arkın, kitabında "Ünlü bir kadın şarkıcıydı, oyunculuk yeteneği yoktu, sadece poposunu sallayarak oynadı", "bir türlü öpüşmeye midem el vermiyordu" gibi ifadeler kullandı... Ancak bu sözleri sarf ettiği kadın oyuncuların fotoğraflarını kullanmasına rağmen yüzlerini karaladı. 
     
     Becerizsiz kadın şarkıcı 
     Arkın, bu sansürü "Hemen tanınmasınlar istedim" sözleriyle açıkladı. Araştırmacı gazetecilik’ ise yüzü karalanan kadınlardan birinin Nebahat Çehre olduğu ortaya çıkardı. Çehre ile 1964’te Hüsnü Cantürk’ün yönettiği Çöpçatanlar Kampı’nda kamera karşısına geçen Arkın, kitabında ünlü yıldızla ilgili şunları yazdı 
     "Ünlü bir kadın şarkıcı filmin başrolünü oynuyor, ben de jönüm ama adım geçmiyor. Filmin en acıklı sahnesini çekeceğiz. Günlerce hazırlandım, kendimi film boyunca göstereceğim tek sahne bu. Ben yarış atları gibi hazırım. Hanımı bekliyoruz. Geldi. Üzerine bir şey sarmış. Hanım hepimizi bir süzdü. Sonra üzerindekini çıkarıp oturdu. Oturmasıyla altına giydiği çocuk eli büyüklüğündeki bikinisi de görünmez oldu. 
     
     Vıcık vıcık yağ doluydu’ 
     Karşımda kala kala kocaman, dolunay gibi bir popo kaldı. Rejisör motor’ dedi. Herkes kana kana, doya doya ağlamamı bekliyor ama bende tık yok. Ağlayamıyorum. Ben bir oyuncuyum, karşımdaki oyuncu oynarsa oynarım. Rejisör vıcık vıcık yağ dolu hanım şarkıcıya döndü, Bari siz oynayın, belki sizden etkilenir de ağlar’. Hanım şarkıcı poposunu oynatmaya başladı ve ben şakır şakır ağlamaya başladım, setteki herkes, yönetmen de ağlamaya başladı. Oysa ben Türk sinemasının haline ağlıyordum." 
     



 MAGAZİN 














</TEXT>
</DOC>
