<DOC>
<DOCNO> 14088 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/01/son/sondun12.html </URL>
<DATE> 2001/04/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Filistinli bir çocuk daha öldü 
</HEADLINE>
<TEXT>

     Filistin’de, İsrail askerleriyle Filistinliler arasında devam eden çatışmalarda yaralanan 11 yaşındaki Filistinli bir çocuğun tedavi görmekte olduğu hastanede öldüğü bildirildi. 
     Hastane yetkilileri, Batı Şeria’nın Ramallah kentinde geçen hafta meydana gelen çatışmalar sırasında başına isabet eden kurşunla yaralanan 11 yaşındaki Loay Tamimi’nin bugün öldüğünü söylediler. 
     Bu arada, Batı Şeria’nın El Halil kentinde Yahudi yerleşimcilerin geçen hafta Filistinli keskin nişancılar tarafından öldürüldüğü ileri sürülen 10 aylık bebeği bugün gömmeyi planladıkları bildiriliyor. Öte yandan, İsrail ordusundan yapılan açıklamada, dün ve önceki gün Batı Şeria ve Gazze’de Filistinlilerle İsrail askerleri arasında 12 defa karşılıklı ateş açıldığı, Filistinlilerin 3 defa da askerlere el bombası attıkları bildirildi. 
     




</TEXT>
</DOC>
