<DOC>
<DOCNO> 13439 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/son/sondun07.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Makedon ordusu yeni saldırı başlattı 
</HEADLINE>
<TEXT>

     Makedon ordusu, ülkenin kuzey sınırındaki tepelerde Arnavut militanlara yönelik yeni bir saldırı başlattı. 
     Adının açıklanmasını istemeyen ordu yetkilileri, operasyonun, çatışma bölgelerinde Arnavut militanların kalan son mevzilerinin de temizlenmesi amacıyla yapıldığını söylediler. Makedon ordusunun topçu bombardımanının, çatışma bölgesine 10 kilometre mesafedeki başkent Üsküp'ten duyulduğu bildirildi. Ordunun saldırı başlattığı bölgenin, doğudaki Lipkovo köyünden batıdaki Brest köyüne kadar uzandığı, militanların mevzilerinin bulunduğu Gracane, Malino Mala ve Gosince'yi de kapsadığı kaydedildi. Makedon güvenlik güçlerinin operasyonu, Cumhurbaşkanı Boris Traykovski'nin Arnavut militanları mağlup ettiklerini açıklamasından sonra başladı. 




</TEXT>
</DOC>
