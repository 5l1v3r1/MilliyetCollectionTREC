<DOC>
<DOCNO> 18982 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/son/sondun14.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Uzay turisti Tito yolculuğunu anlattı... 
</HEADLINE>
<TEXT>

     Dünyanın ilk uzay turisti Dennis Tito, çoğu yolcular gibi yolda rahatsız olduğunu söyledi. 
     Tito, bugünkü açıklamasında, içinde bulunduğu Rus roketinin fırlatılmasıyla başlayan yolculuğunun ilk bölümü için, ''Çok rahattım. Hiç gergin değildim. Kalbimi düşünmedim. Halbuki 100'ün üzerinde atıyordu'' dedi. 
     Bunun ardından kendisine aşırı güven geldiğini ve biraz meyve suyu içerek biraz kuru meyve yediğini söyleyen Tito, daha sonra ''kozmik otomobil tutması''ndan muzdarip olduğunu belirtti. 
     Böylece ilk uzay hastalığını tattığını ve dikkatli olması gerektiğini öğrendiğini belirten Tito, Uluslararası Uzay İstasyonu'na vardığında, hayal ettiğinin çok ötesinde bir şeyle karşılaştığını söyledi. Tito, ''Uzayda yaşamak farklı bir yaşam sürmek gibi, farklı bir dünyada yaşamak gibi... Bu harikulade bir şey'' dedi. 
     ABD Ulusal Havacılık ve Uzay Dairesi NASA , Tito'nun varlığının mürettebatın çalışmalarını tehlikeye atabileceği gerekçesiyle ''uzay turisti''nin seyahatine karşı çıkmıştı. 
     Tito, istasyona vardığında herhangi bir gerilim yaşanmadığını belirterek, ilk bir saat içinde istasyonun Amerikan bölümünün gezdirildiğini söyledi. 
     Uzay istasyonunda 6 gün geçirecek olan Tito, bu seyahat için Ruslara 20 milyon dolar ödemişti. 






</TEXT>
</DOC>
