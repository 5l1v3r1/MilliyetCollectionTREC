<DOC>
<DOCNO> 5052 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/02/ekonomi/eko04.html </URL>
<DATE> 2001/02/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ek niyet mektubu 5 Şubat’a kaldı 
</HEADLINE>
<TEXT>

IMF’nin ek niyet mektubunu ele alıp 1.4 milyar dolarlık krediyi onaylaması beklenen toplantı, üç gün gecikme ile yapılacak 
     REUTERS 

     Hazine Müsteşarı Selçuk Demiralp, IMF yönetiminin 5 Şubat'ta toplanarak dördüncü ek niyet mektubunu görüşmesi için çalışmaların sürdüğünü belirtti. 
     Demiralp, "Bugün, yarın bu konuda net bir açıklama olacak" dedi. Ek niyet mektubunun IMF İcra Direktörleri Kurulu'nda görüşülmesinin ardından Türkiye'ye stand - by kapsamında 300 milyon dolar, Ek Rezerv Kolaylığı kapsamında da 1.1 milyar dolar olmak üzere toplam 1.4 milyar dolar kredi açılacak. 
     Geçen ay IMF heyetinin Türkiye'deki incelemelerinin ardından yapılan açıklamada IMF'nin ek niyet mektubunu 2 Şubat'ta değerlendireceği belirtilmişti. 
     Demiralp finans piyasalarındaki gelişmeleri değerlendirirken de "Faizlerin çok sürede düşmesini beklememek lazım. Faizlerde dengeli düşüş daha sağlıklı bir yapıyı göstermekte" diye konuştu. 
     


 EKONOMİ 


















</TEXT>
</DOC>
