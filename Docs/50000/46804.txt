<DOC>
<DOCNO> 46804 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/14/yazar/sazak.html </URL>
<DATE> 2001/10/14/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Turizmci valinin suçu 
</HEADLINE>
<TEXT>

     Muğla Valisi Lütfi Yiğenoğlu'nun merkeze alınmasını öngören kararname turizmcileri ve yöre halkını ayağa kaldırdı. 
     Vali siyasi bir haksızlığa uğramak üzere. 
     Antalya ve İstanbul'dan sonra 2 milyon turist ve 2 milyar dolar gelirle bu yıl rekora giden Muğla'da "Özer Türk" ekolünden yetişme Marmaris'in parladığı dönemde kaymakamlık yapmış tecrübeli bir isim, Lütfi Yiğenoğlu görev yapıyor. 2 yıldır turizmin geliştirilmesinde başarılı projelere imza atan Muğla Valisi, ani bir kararla Ankara'ya çekilmek isteniyor. 
     Turizm, kriz ortamında ayakta kalan, "kurtarıcı" tek sektör. Savaşa rağmen, Güney Ege, Akdeniz canlılığını koruyor. 2001'deki hedefler tutturulacak. Gelecek yıl için kolları şimdiden sıvamak gerekiyor. Savaş rüzgarları 2002 bağlantılarını olumsuz yönde etkileyebilir. 
     Böylesine zorlu koşullarda Marmaris, Bodrum, Fethiye, Datça gibi Türkiye'nin turizm cennetinde canla başla çalışan Vali'yi görevden almanın sırası mı 
     Araştırdık Vali'nin ani bir kararla gönderilmesini gerektiren "suç"u neymiş diye ... Hakkında idari bir soruşturma, yolsuzluk, usulsüzlük iddiası var mıydı Yokmuş. Vali, "Sedir Adası'ndaki ruhsatsız inşaatı durdurması nedeniyle Kültür Bakanı'nın kaprisi" nedeniyle gidiyormuş 
     Kocaeli, Ardahan gibi boş 4 ile atanacak kararnameleri imzalamayan İstemihan Talay, Muğla Valisi'nin görevden alınmasını istiyormuş. 
     Bakanın valiye takmasına yol açan olaya gelince... 
     Kleopatra plajındaki kumlarıyla ünlü - SİT alanı - Sedir Adası'ndaki DÖSİM'e ait tesislerde inşaat başlıyor. Karşı sahildeki köylüler de, bir ziyaret sırasında Lütfi Yiğenoğlu'na "Biz buraya çivi çakamıyoruz, devlet kaçak inşaat yapıyor" deyince Vali'nin talimatıyla durumu inceleyen Bayındırlık Müdürlüğü, izinsiz, ruhsatsız inşaatı durduruyor. 
     Anlaşılan Kültür Bakanı Talay da, Ankara'daki gücünü Vali'yi görevden uzaklaştırmaya çalışarak kanıtlamaya çalışıyor. 
     Sahi, doğal çevre koruma alanlarına sahip çıkmak Kültür Bakanlığı'nın da görevi değil mi 
     Hukuk öncelikle yöneticileri bağlamaz mı 
     Cumhurbaşkanı Ahmet Necdet Sezer'in güzel bir tanımı var Türkiye nicedir, "kuralların yönetilenler için olduğu, yönetenlerin kurallara uymama özgürlüğü" bulunan bir anlayışla yönetiliyor. 
     Köylüye çivi çakmayı yasakladığın alanda müteahhite devlet işi yaptıracaksın .. Buna seyirci kalmadığı için de Vali'nin kellesini uçuracaksın. 
     Böyle hukuk devleti olur mu 
     İçişleri ve Turizm bakanları ne düşünüyor bilemeyiz ama Çankaya'nın bu haksızlığa geçit vermeyeceğine inanıyoruz. 
     
     







Savaş gülleri 


İrtibat subayları bekleniyor 


Kuzey Irak'ta Kürt devleti hikayesi 


Bir aşk hikayesi 


Amerika savaşı kaybediyor 


İkinci üniversite başvuruları 


Aşkın ömrü kaç yıldır 2 


Kıssadan hisse 


Turizmci valinin suçu 


Halk Bankası bile yerli firmaları ihaleden dışlarsa... 


Kutsal örtülerin altında ne var 


Biraz sıkıntıdasınız 


Başı serin tutma zamanı 


Ek kaynak bayramı neleri gösterdi 


2002'de gelir de tüketim de artamayacak 


Global ürün, yerel kültür 


</TEXT>
</DOC>
