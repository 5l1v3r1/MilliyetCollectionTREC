<DOC>
<DOCNO> 8797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/25/sanat/san02.html </URL>
<DATE> 2001/02/25/ </DATE>
<TIME>  </TIME>
<AUTHOR>  </AUTHOR>
<HEADLINE>
sanat BORSASI 
</HEADLINE>
<TEXT>

     Her sorunun yanıtı için iki bin dolar 
     Selahattin Yıldırım, toplumsal hesaplaşmalar ekseninde sanatsal tavrını belirlediği "Aforizmalar" adlı sergisiyle 20 Mart tarihine dek Moda Yurt Dünya Sanat Galerisi’nde. Yıldırım’ın nasıl ve niçin sorularının yanıtını renk ve figürle verdiği resimleri yedi yüz elli ile iki bin dolar arasındaki fiyatlarla satışa sunuluyor. 
     
     Natürmortlar ve figürlü çalışmalar bir ile yedi milyar arasında... 
     Rasin’in bakmak ile görmek arasındaki ilişkiyi irdeleyen resimleri Aksanat Sanat Galerisi’nde sergileniyor. Sanatçının natürmortları ile figürlü çalışmalarının yer aldığı sergi 24 Mart tarihine dek izleyiciyle buluşacak. Dünyanın gizini gözler önüne seren Rasin’in resimleri bir ile yedi milyar lira arasında satılıyor. 
     
     Sekiz bin dolara Şirin İskit 
     Sanat yaşamında kalıplara karşı çıkışıyla tanıdığımız Şirin İskit, son çalışmalarını Galatasaray Apel Sanat Galerisi’nde sergiliyor. Gökkuşağı renkleriyle fantastik karmaşık desenleri kullanan sanatçının resimleri izleyiciyi imgesel bir dünyada gezdiriyor. İskit’in resimlerinin fiyatları bin iki yüz ile sekiz bin dolar arasında değişiyor. 
     


 SANAT 











</TEXT>
</DOC>
