<DOC>
<DOCNO> 43829 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/26/ekonomi/eko05a.html </URL>
<DATE> 2001/09/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Hazine road-show için ABD’ye gidiyor 
</HEADLINE>
<TEXT>

     EKONOMİ SERVİSİ 

     Hazine, ABD’ye yapılan saldırı sonrası Amerika’da bazı etaplarını ertelediği road show’ları haftaya yapacağını açıkladı. 
     Hazine’den yapılan açıklamada, 10 - 11 Eylül tarihlerinde ABD’de, 17 - 21 Eylül arasında ise Avrupa’daki çeşitli merkezlerde uluslararası yatırımcıların Türkiye ekonomisine ilişkin bilgilerinin güncelleştirilmesine yönelik bir dizi tanıtım toplantısı road - show yapıldığı hatırlatıldı. 
     Açıklamada, 11 Eylül tarihindeki terörist saldırıların ardından bazı etapları ertelenen ABD’deki toplantıların önümüzdeki hafta içerisinde yeniden yapılması öngörüldüğü bilgisine yer verildi. 
     
     İki bankaya yetki 
     Hazine ayrıca, uluslararası piyasalardan temin edilmesi muhtemel finansman kaynaklarını araştırmak üzere dünyaca ünlü yatırım bankalarından Salomon Smith Barney ile Morgan Stanley’e yetki verdi. 
     



 EKONOMİ 





















</TEXT>
</DOC>
