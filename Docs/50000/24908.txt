<DOC>
<DOCNO> 24908 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/yasam/yas01.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Eli ağır’ kuzen komaya soktu 
</HEADLINE>
<TEXT>

Transseksüel kuzen, köpeğine cinsel tacizde bulunduğunu sandığı 7 yaşındaki Hakan'ı hastanelik edinceye kadar dövdü 
     TAHSİN AKSU İstanbul 

     Adı Hakan Cankut. Henüz 7 yaşında. Bir kaç yıl önce babasını kaybetmiş. Babası öldükten sonra annesiyle birlikte, annesinin kuzeni transseksüel Hazal Tanyeli'nin Kocasinan’daki evine yerleşmiş. 
     Ancak bir ay kadar önce annesi eşyalarını alarak ortadan kaybolmuş. O gün bugündür de kendisinden hiçbir haber alınamamış. 
     Ve nihayet, küçücük yaşına sığdırdığı onca acının arasına önceki gün belki de ömrü boyunca unutamayacağı bir acı daha sığdırdı Hakan. 
     
     Polis geldiğinde dayak bitmişti 
     O gün, mobilyacı Harun Tanyeli’nin resmi nikahlı transseksüel eşi Hazal Tanyeli'ye ait köpekle oyuna dalan küçük Hakan bir ara köpeğin sırtına çıktı. Hakan'ın köpeğiyle bu tarzda oynamasına sinirlenen Hazal Tanyeli, küçük çocuğun köpeğe cinsel tacizde bulunduğunu sanarak eline geçirdiği sopayla onu dövmeye başladı. Çocuğa karşı hırsı bir türlü dinmeyen Tanyeli, küçük Hakan'ı yüzü gözü şişene kadar yumrukladı. 
     Daireden gelen çığlıklar üzerine komşuların haber vermesiyle olay yerine gelen polis, Hakan'ı yarı baygın bir halde yatarken buldu. Küçük çocuğu derhal Haseki Devlet Hastanesi'ne kaldıran polis, Hazal ve Harun Tanyeli çiftini de gözaltına aldı. 
     Yapılan muayenesinde vücudunun birçok yerinde morluk ve kesikler tesbit edilen Hakan Cankut, h l yoğun bakımda tutuluyor. 
     
     



 YAŞAM 

















</TEXT>
</DOC>
