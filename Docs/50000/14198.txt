<DOC>
<DOCNO> 14198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/yasam/ayas.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
10 bin Amerikalı bize duacı... 
</HEADLINE>
<TEXT>

Amerika’da öğrenim gören 15 - 20 bin Türk öğrencisi her yıl Amerikan ekonomisine 836 milyon kazandırıyor 10 bin kişiye de iş alanı sağlıyor 
     AMERİKA’DA Foresight International adlı kuruluşun üyesi David Louscher ve Alethia Cook, "Türk öğrencilerin Amerikan ekonomisine yaptıkları katkının boyutlarını, yarattıkları istihdam hacmini ve genel olarak da Amerikan ulusal ekonomisi üzerindeki etkilerini" inceledi. Ve bu araştırma, Amerika’da öğrenim gören 15 ila 20 bin Türk öğrencisinin her yıl Amerikan ekonomisine, 836 milyon dolar yani 836 trilyon lira katkıda bulunduğunu ortaya çıkardı. 
     
     Öğrencinin ihtiyacı bitmez 
     SÖZ konusu incelemeye göre, Türk öğrencilerin Amerikan ekonomisine katkıları üniversite harçları, barınma masrafları, eğitim araç ve gereçleri için yapılan harcamalar, gıda, giyim, sağlık ve ısınma harcamaları ile eğlence ve gezi giderleri şeklinde sınıflandırılıyor. Öğrencilerin talep ettikleri bu hizmetlerin yerine getirilmesi için ABD’de oluşan toplam iş hacminin de yılda 10 bin 678 kişi olduğu ifade ediliyor. 
     
     Hükümet de vergiden kazanıyor 
     FEDERAL hükümet Türk öğrenciler tarafından yaratılan hasıladan yılda 209 milyon dolar vergi alıyor. Amerikan üniversitelerinde harçlar 20 ile 35 bin dolar arasında değişiyor. En ucuz harç Kuzey Alabama Üniversitesi’nde 17 bin 800 dolar , en pahalı harç ise Boston Üniversitesi’nde 35 bin 500 dolar uygulanıyor. 
     


 YAŞAM 
























</TEXT>
</DOC>
