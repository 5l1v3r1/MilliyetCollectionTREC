<DOC>
<DOCNO> 37327 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/guncel/gun03.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Vekillere deprem uyarısı 
</HEADLINE>
<TEXT>

Deprem Konseyi'nin brifingine 69 İstanbul milletvekilinden sadece 11'i katıldı. Prof. Barka Risk büyük. Konu TBMM gündemine girsin 
     NESLİHAN CUYAR İstanbul 

     İstanbul milletvekillerini bilgilendirmek amacıyla Deprem Konseyi'nce düzenlenen brifinge 69 milletvekilinden ancak çoğunluğunu DSP'lilerin oluşturduğu 11 milletvekili katıldı. 
     Tarabya'daki brifing sırasında Deprem Konseyi 2. Başkanı Prof. Dr. Aykut Barka, Prof. Dr Mustafa Erdik ve Prof. Dr. Nuray Aydınoğlu, "deprem riski" konusunda milletvekillerine bilgi verdiler. Toplantıya DSP'li milletvekilleri Ahmet Güzel, Ahmet Tan, Rıdvan Budak, Zafer Güler, Cahit Savaş Yazıcı, Masum Türker, Fadlı Ağaoğlu, Hüseyin Mert DYP'den Hayri Kozakçıoğlu, Celal Adan ve MHP'den Bozkurt Yaşar Öztürk katıldı. 
     Açılış konuşmasını yapan Prof. Dr. Barka, brifingi, İstanbul'un çok önemli bir deprem tehlikesiyle karşı karşıya olması sebebiyle verdiklerini bildirdi. Barka, "Bu risk bazı tahminlere göre 100 bine yakın can kaybı ve 50 - 100 milyar dolar ekonomik kayıpları ifade etmektedir. Son ekonomik kriz 40 - 45 milyar dolardır. Bunun iki katı bir kriz bizi çökertir" dedi. 
     Son iki yıldır yapılan araştırmaların yüzde 90'ının yurtdışı destekli olduğuna dikkat çeken Barka, Türkiye'de kaynak ayrılmadığını ve İstanbul'un risk detayının h l bilinmediğini vurguladı. 
     
     Barka 5-6 milyon dolarlık proje 
     Barka, "Bu 5 - 6 milyon dolarlık bir proje. Japonlar hibe olarak bir şeyler yapıyor ancak yeterli değil. Biz 15 milyon dolara futbolcu transfer eden bir ülkenin, böyle önemli bir proje için dışarıdan hibe almasını kabul edemiyoruz" diye konuştu. 
     Barka, milletvekillerinin konuyu TBMM gündemine taşımasını istedi ve "Sizler, bizler, bilim adamları, mühendisler ve mimarlar şehrin her şeyinden mesulüz" dedi. 
     
     Barka Şehrin her şeyinden mesulüz' 
     Prof. Barka, devletin çeşitli kademesindeki yetkililerle görüşmelerine rağmen istanbul konusunda gelişme sağlayamadıklarını kaydetti. 
     
Deprem tatbikatına tam not      GÜNTAN MAVİGÖZLÜ 

     İstanbul Büyükşehir Belediyesi'nce dün Kazlıçeşme'de deprem tatbikatı düzenlendi. Başkan Gürtuna'nın denetlemede bulunduğu tatbikatta Gürtuna, AK Parti ilee ilgili sorulara, "Biz şu an sadece hizmete yoğunlaştık. Politik konulardan ziyade İstanbul'la ilgili projelerimiz var. Bağımsız olmaktan dolayı bir rahatsızlığımız yok" şeklinde yanıtladı. 
     



 GÜNCEL 














</TEXT>
</DOC>
