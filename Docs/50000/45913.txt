<DOC>
<DOCNO> 45913 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun02.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Taliban'ın hava kuvvetleri komutanı öldürüldü 
</HEADLINE>
<TEXT>

     Taliban'ın hava kuvvetleri komutanı Aktar Muhammed Mansur'un Afganistan'a karşı ABD önderliğindeki askeri operasyonda öldürüldüğü bildirildi. 
     İran'ın resmi haber ajansı IRNA'nın haberinde, bu haberin ''Afganistan'da iyi haber alan bir kaynaktan'' elde edildiği belirtildi. 
     Muhammed Mansur'un nerede öldüğünü açıklamayan IRNA ajansı askeri operasyonda ayrıca, Taliban'ın Kabil'in doğusundaki Nangarhar bölgesi birinci tabur komutanı Ömer Atai'nin de öldüğünü bildirdi. 
     Ajans, bu haberin bağımsız kaynaklarca henüz doğrulanmadığını açıkladı. 
     Ajans bu arada Afganistan muhalefetine dayanarak verdiği haberde, operasyonun ilk gününde Mezar-ı Şerif yakınlarında Taliban'a ait bir askeri üssün ''tamamen tahrip edildiğini'' açıkladı. 
     Muhalefet ayrıca, Mezar-ı Şerif'te Taliban mevzilerini bombaladıklarını duyurdu. 
     
     Numruz'a füze saldırısı 
     Öte yandan İran televizyonu, ABD'nin, Afganistan'ın İran sınırındaki Nimruz eyaletine füze saldırısı düzenlediğini bildirdi. 
     Televizyon, eyaletin başkenti Ziranj'ın bombalandığını belirtti. 
     






</TEXT>
</DOC>
