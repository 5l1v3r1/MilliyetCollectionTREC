<DOC>
<DOCNO> 45805 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/son/sontur07.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan "Kamuoyu, böyle bir saldırının haklılğı konusunda ikna edilmedi" 
</HEADLINE>
<TEXT>

     Saadet Partisi Genel Başkanı Recai Kutan, Afganistan'a yönelik operasyonu değerlendirirken, ''Gerek Türkiye gerek dünya kamuoyu, böyle bir askeri saldırının haklılığı hususunda ikna edilmiş değildir'' dedi. 
     Kutan, Genel İdare Kurulu toplantısı için parti genel merkezine gelişinde gazetecilerin sorularını yanıtladı. 
     Kutan, bir gazetecinin ''Afganistan'a dün akşam başlayan askeri operasyonu bekleyip beklemedikleri'' yolundaki sorusu üzerine, şunları söyledi 
     ''Uzunca bir süreden beri böyle bir saldırının yapılacağına dair medyada görüşler ortaya atılıyordu. Dünya kamuoyu da böyle bir saldırıyı beklemekteydi. Dolayısıyla aradan 27 gün geçtikten sonra böyle bir saldırı gerçekleştirildi. 
     Biz, meseleyi bir çok yönüyle değerlendiriyoruz. Konunun bir insani boyutu var, bir Türkiye'yi ilgilendiren boyutu var, bir de dünyayı ilgilendiren boyutu var. Bunlara baktığımızda, şu anda gerek Türkiye kamuoyu gerekse dünya kamuoyu, böyle bir müdahalenin, böyle bir askeri saldırının haklılığı hususunda ikna edilmiş değildir.'' Kutan, gerek dünyada gerekse Türkiye'de dikkatli bir kamuoyu yoklaması yapılması halinde, insanların büyük bir bölümünün ''hayır böyle bir müdahale yapılmamalıydı ve önce çeşitli temaslarla diyalog kurularak bu meselenin halli istikametinde gayretler gösterilmeliydi'' görüşünde olacağını savundu. Kutan, ''Bu gayretlerin yeteri kadar gösterilmediği konusunda genel bir kanaat var'' dedi. 
     Kutan, partisinin Genel İdare Kurulu'nda konuyu müzakere edeceklerini bildirdi. 
     
     'Hükümete çok sorum var' 
     Hükümetten bugün saat 18.00'de bir davet aldıklarını, Başbakan Bülent Ecevit'in muhalefet liderlerine bu konuda bir açıklama yapacağını kaydeden Kutan, şöyle devam etti 
     ''Tabii o açıklamanın yanı sıra şahsen benim kendilerine yönelteceğim çok sayıda soru var. O sorulara alacağım cevaplardan sonra net bir değerlendirme yapmam mümkündür. 
     Mesela soracağım sorulardan bir tanesi şu Önce bu mesele niye başladı Hepimizin tel'in ettiği gerek New York gerek Washington'daki terörist eylemleri cezalandırmak üzere... Peki şu anda yapılan nedir 
     Mister Bush'un beyanına bakılırsa, 'Taliban için başlattığımız bu harekat bununla sınırlı kalacak değil.' Sayın Başbakan'a veya Sayın Cumhurbaşkanı'na Amerika'dan bilgiler verildiğine göre, şunun cevabını almak durumundayız. Acaba Taliban'la sınırlı değilse, nereye kadar yayılacak Basının ifade ettiği gibi bu müdahalelerin içerisine mesela Irak, Suriye, İran girecek mi Terörle mücadele edeceğiz diye, bize göre çok haklı bir kalkınma içerisinde bulunan Çeçenistan, Filistin, Keşmir için ne yapılacak Bütün bu soruların cevaplandırılmasında zaruret var. 
     Dolayısıyla saat 18.00'de yapacağımız müzakereden sonra alacağımız cevapları da değerlendirerek belki en sağlıklı görüşü ortaya koymamız mümkün olabilecektir.'' 
     






</TEXT>
</DOC>
