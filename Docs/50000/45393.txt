<DOC>
<DOCNO> 45393 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/06/yasam/yas05.html </URL>
<DATE> 2001/10/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Sotheby’s çark etti 
</HEADLINE>
<TEXT>

     NEVSAL ELEVLİ Londra 

     İngilizlerin ünlü müzayede kuruluşu Sotheby’s, Hz. Muhammed’in Medine’deki sandukasına ait olduğunu iddia ettiği fotoğrafın, Osman Gazi’ye ait olduğunu kabul etti. Kuruluş, gerçeği ortaya çıkaran Milliyet’e de teşekkür etti. Milliyet’e gönderdiği e-maille "Gerçeğin ortaya çıkarılmasındaki katkılarından dolayı teşekkür eden" Sotheby’s Direktörü Paul Quarrie, Osman Gazi’nin sandukasının daha büyük bir fotoğrafıyla yaptıkları karşılaştırma sonucu, açık artırmaya çıkarmayı planladıkları fotoğrafın da Osmanlı padişahına ait olduğu sonucuna vardıklarını söyledi. Quarrie bu nedenle, fotoğrafı müzayededen çektiklerini de kaydetti. 
     



 YAŞAM 















</TEXT>
</DOC>
