<DOC>
<DOCNO> 44751 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/son/sontur17.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Abdullah Bin Ladin serbest bırakıldı... 
</HEADLINE>
<TEXT>

     ABD'deki terörist saldırılardan sorumlu tutulan Usame Bin Ladin'in kardeşi olduğu iddiasıyla dün Atatürk Havalimanı'nda gözlem altına alınan, ancak durumu incelenince Ladin'in kardeşi olmadığı anlaşılan Abdullah Bin Ladin, serbest bırakıldı. 
     İstanbul Terörle Mücadele Şube Müdürlüğü'nde MİT ve İstihbarat Şube Müdürlüğü görevlilerinin de katılımıyla ''Durumu incelenen'' Suudi Arabistan uyruklu Abdullah Bin Ladin, kimlik ve pasaport bilgilerinde yasadışı bir unsura rastlanamadığı, herhangi bir arama kaydı bulunmadığı ve ABD'deki terör saldırısı ile Usame Bin Ladin'le herhangi bir ilişkisinin olmadığı anlaşılınca serbest kaldı. 
     Üzerinde KKTC'deki üniversiteye kayıt için bir miktar para bulunan Ladin, saat 19.30'da KKTC'ye hareket edecek THY'ye ait uçağa bindirilmek üzere Atatürk Havalimanı'na gönderildi. 
     






</TEXT>
</DOC>
