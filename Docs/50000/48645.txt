<DOC>
<DOCNO> 48645 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/24/son/sontur17.html </URL>
<DATE> 2001/10/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İGDAŞ operasyonunda 32 kişi daha gözaltında... 
</HEADLINE>
<TEXT>

     İstanbul Gaz Dağıtım Sanayi ve Ticaret Anonim Şirketi'nde İGDAŞ 1997-98 yıllarında ''yolsuzluk ve dolandırıcılık'' yapıldığı iddialarına ilişkin yürütülen soruşturma kapsamında, İGDAŞ Genel Müdür Yardımcısı Yusuf Aydınlıoğlu'nun da aralarında bulunduğu 32 kişi daha gözlem altına alındı. 
     İstanbul Mali Şube Müdürlüğü'ne bağlı ekipler, soruşturma kapsamında aranan ve halen yurtdışında olduğu sanılan Ahmet Hamdi Pınarcık'ın sahibi bulunduğu Lonca A.Ş.'ye baskın düzenledi. 
     İGDAŞ'ın ''mobil tahakkuk sistemi'' olarak bilinen sayaç okuma ihalesine ilişkin iddialarda adı geçen Lonca A.Ş.'den bazı belgeleri alan polis, yönetici ve çalışanlardan oluşan 25 kişiyi de gözlem altına alarak şubeye getirdi. 
     Bu grubun ardından İGDAŞ Genel Müdür Yardımcısı Yusuf Aydınlıoğlu'nun da aralarında bulunduğu 7 kişi daha gözaltına alınarak şubeye ulaştırıldı. 
     






</TEXT>
</DOC>
