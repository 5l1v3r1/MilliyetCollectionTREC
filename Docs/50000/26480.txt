<DOC>
<DOCNO> 26480 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/son/sonspo14.html </URL>
<DATE> 2001/06/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzonspor'da imzalar sürüyor 
</HEADLINE>
<TEXT>

     Trabzonspor'da iç transferde imzalar sürüyor. Bordo-mavili kulüp, Cem Becerren ile iki yıllık sözleşme imzaladı. 
     Mehmet Ali Yılmaz Tesisleri'nde, Kulüp Genel Sekreteri Mahmut Ören'in hazır bulunduğu imza töreninde Cem, iki yıllık boş sözleşmeye imza attı. Cem, imza töreninde yaptığı açıklamada, Trabzonspor'la yeniden anlaşmaktan mutluluk duyduğunu belirterek, ''İki sezon önce Gaziantepspor'dan büyük umutlarla buraya gelmiştim. Ancak askerlik nedeniyle Trabzonspor'a faydalı olamadım. Benden bekleneni vererek futbolu Trabzonspor'da bırakmak istiyorum'' dedi. Bordo-mavili ekibin yönetimi, iç transferde bugün Tamer ile de görüşecek. Anlaşma sağlanması halinde bu oyuncuyla da sözleşme imzalanacak. 







</TEXT>
</DOC>
