<DOC>
<DOCNO> 44576 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/ekonomi/eko00.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Gizli komisyona dikkat 
</HEADLINE>
<TEXT>

Bazı bankaların euro’ya çevirirken sabitlenen dönüşüm oranları yerine markı alış, euro’yu satış kurundan satarak yüzde 3-4 haksız kazanç elde ettikleri gözlendi 
     EURO Sonrası Hayat - 2 
Hazırlayan Tarık Yılmaz 

     Yılbaşından itibaren 12 Avrupa para birimi tarihe karışarak yerini euro’ya bırakacak olması euro bölgesi dışında Türkiye’yi de çok yakından ilgilendiriyor. Yaklaşık 9 milyar markı yastık altında, 20 - 21 milyar markı bankalarda Türkiye’de 30 milyar marka yaklaşık 22 katrilyon yakın bir para 2002 yılından itibaren euro’ya dönüştürülmek zorunda kalacak. 
     Birçok mevduat müşterisi ve yastık altında başta mark olmak üzere Avrupa para birimlerini tutanlar euro’ya geçmek için 2001 yılı sonuna kadar bankalara gitmesi gerekiyor. Bundan sonraki değişimlerde komisyon ödemek zorunda kalınacak. 
     Ancak bazı bankalar yılbaşından önceki değişimlerde de farklı yöntemlerle komisyon alma hazırlığı içinde oldukları gözlendi. 
     Bunlardan biri, binde 2 işlem vergisi ya da masraf adı altında paranızın miktarına göre 8 - 20 milyon lira arasında değişen kesinti... Merkez Bankası, eylül ayı başında yaptığı açıklamaya göre, yılbaşından önce yapılacak bu işlemlerden bir komisyon alınması söz konusu değil. 
     Bankaların yaptığı ikinci ve tasarruf sahibine daha yüksek maliyeti olan uygulama ise markların veya tedavülden kalkacak diğer para birimlerinin alış kurundan satın alınıp bu parayı satış kurundan euro’ya çevrilmesi. Bu işlemi yaparken bazı bankalar Merkez Bankası kurlarını bazı bankalar kendi gişe kurlarını kullanıyor. 
     
     Kurlar sabit 
     Avrupa Merkez Bankası 1999 yılı başında mark ve diğer para birimlerinin euro’ya dönüşüm oranlarını sabitlemesine, Türkiye Cumhuriyeti Merkez Bankası’nın da paraların tedavülden kalkacağı 28 Şubat 2002’ye kadar bu dönüşüm oranlarının geçerli olacağını açıklamasına karşın bazı bankaların zarara uğratan uygulaması şöyle 
     Avrupa Merkez Bankası, Alman Markı’nın euro’ya dönüşüm oranını 1.95583 olarak sabitledi. Bir başka ifadeyle, bankalar elinde ya da hesabında bin markı olan bir kişinin hesabına 1000 Mark 1.95583 511.29 euro olarak geçecek ve banka bunu tasarruf sahibine bildirecek. 
     
     Kayıp yüzde 3.2 
     Ancak 25 Eylül’de bir banka şubesinde bize markı 728 bin 100 liradan alabileceklerini, euro’yu da 1 milyon 471 bin 470 liradan satabileceklerini söylendi. Banka yetkilisinin bu hesabına göre, bin markı olan birinin parası önce TL’ye çevrilerek 728 milyon 100 bin lira olarak tasarruf sahibine bildirilecek ardından bu meblağ 1 milyon 471 bin 470 liradan euro’ya çevrilecek. Bu hesaba göre, bin markı olan kişinin parası 494,81 euro olacak. Bu da tasarruf sahibinin 16,48 euro, bir başka ifadeyle, yüzde 3.2 zarar etmesi anlamına geliyor. 
     Bu rakama ayrıca banka temsilcisinin alacağı belirtilen masraf ya da işlem vergisi konulduğunda kayıp yüzde 3.5 - 4’e kadar çıkabiliyor. 
     
Markı alış, euro’yu satış kurundan çeviririmAvrupa’nın 12 para biriminin tarihe karışmasına az bir süre kala banka şubelerindeki müşteri temsilcilerinden ilginç yanıtlar aldık 
     Euro’ya dönüşüm konusunda Avrupa gibi önemli bir sınava hazırlanan Türk bankalarında bireysel müşteri temsilcilerinin de dönüşüm ile ilgili bilgileri yetersiz. Bazı banka temsilcileri, markı alış, euro’yu satış kurundan alacağını belirtirken, bazıları işlem vergisi ödememiz gerektiğini kaydediyor. 
     İstanbul’un büyük ilçelerinden birinde dolaştığımız 12 bankanın altısında müşteri temsilcilerinin euro’ya uygulanacak prosedür hakkında bilgisi olmadığını, kalan altı bankanın ise konuyla ilgili bilgisinin tam olduğu ve müşteriyi doğru yönlendirdiklerini gözledik. 
     "Elimde bin mark var. Bunu euro’ya çevirmem gerekiyor. Bankanız nasıl çeviriyor" sorusuna aldığımız ilginç yanıtlardan bazıları şöyle 
     
     Bankacılardan inciler 

</TEXT>
</DOC>
