<DOC>
<DOCNO> 29967 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/son/sontur04.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Küçük hırsız suçüstü yakalanınca boğazını kesti... 
</HEADLINE>
<TEXT>

     Kayseri'de bir işyerinden hırsızlık yaparken yakalanan 11 yaşındaki çocuk, boğazını kesti. 
     Yeni Sanayi Sitesi'nde bulunan Çalıklar İş Makinaları İşletmesi'ne çatıdan giren S.Ç. 11 , işletmenin yakınlarında bulunan işyeri sahipleri tarafından görülünce paniğe kapıldı. 
     Elindeki bıçakla kendini öldüreceğini söyleyen küçük hırsız, işyeri sahiplerinin yakalamak için harekete geçmesi üzerine boğazını kesti. 
     Olay yerine gelen sağlık ekipleri tarafından ilk müdahalesi yapılan S.Ç, polis aracıyla Kayseri Devlet Hastanesi'ne götürülerek tedavi altına alındı. 
     Polis yetkilileri, olayla ilgili soruşturmanın devam ettiğini, küçük S.Ç'nin ailesinden birçok kişinin hırsızlık olaylarından sabıkasının bulunduğunu bildirdiler. 
     
     






</TEXT>
</DOC>
