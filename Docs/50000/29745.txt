<DOC>
<DOCNO> 29745 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/spor/spo03.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Ünder operasyonu 
</HEADLINE>
<TEXT>

Galatasaray yönetimi, Fatih Terim’le birlikte büyük başarılara imza atan tecrübeli çalıştırıcıyı sürpriz şekilde yeniden yuvaya döndürüp, Mircea Lucescu ile birlikte görev almasını sağladı 
     HALİL ÖZER LİESTAL 

     İkna edildi 
     SARI - Kırmızılı kulüpte başkanlık yarışının tüm hızıyla sürmesine karşın yönetim çalışmalarını sürdürüyor. Galatasaraylı yöneticiler, Fatih Terim zamanında dört yıl boyunca futbolcularla çok iyi ilişkiler içinde bulunan Bülent Ünder’i yeniden geri çağırdı. Geçen sezon uzun süre Samsun’u çalıştıran Ünder güçlükle ikna edildi ve Lucescu ile birlikte takımın başında yer alma teklifini kabul etti. 
     
     Kampa katılacak 
     SALI günü kampa katılacak olan Ünder, eski takımına döndüğü için mutlu olduğunu söyledi. Yönetimin bu atamayı, ileride doğabilecek krizleri düşünerek yaptığı, Lucescu’nun geçen yıl büyük sıkıntı çekmesi üzerine bu kararı aldığı öğrenildi. Bülent Ünder, yardımcı antrenör gibi görev almayacak, hemen hemen Lucescu ile aynı yetkilerle donatılacak. Bu arada Müfit Erkasap’ın da dönebileceği bildirildi. Ancak Lucescu’nun Erkasap’a sıcak bakmadığı belirtildi. 
     
İsviçre’de durmak yok      GALATASARAY, dün sabah saatlerinde İsviçre’ye uçarak, öğleden sonra Basel’e ulaştı. 22 kişilik kafile, daha sonra bu kentin yakınlarındaki Liestal kasabasına yerleşti. Bad Schauenbwg Oteli’nde kalan futbolcular, altı gün burada çalışacaklar, ardından da Lozan’a geçecekler. 
     DAĞIN yamacında kurulan, sessiz ve sakin bir yer olan Liestal’ın doğal güzellikleri ilgi çekti. Bu arada henüz kampın ilk gününde yasaklar başladı. Kampa giriş çıkışlara yasak getirilirken, Sarı - Kırmızılı futbolcular ilk çalışmalarını dün öğleden sonra gerçekleştirdi. 
     
En küçük Aslan      Galatasaray’ın altyapısından yetişen 17 yaşındaki Sabri biranda takımın gözbebeği oldu. Takımın en küçük futbolcusu olan ve herkese Emre Belözoğlu’nu hatırlatan Sabri hırsı ile de dikkat çekiyor. 
     
Marsilya’dan yeni isim      JARDEL’İ alan Marsilya, Leroy’un yerine Kolombiya Ümit Milli Takımı’ndan transfer ettiği Gustavio Vittoria Mendez’i, Galatasaray’a vermeyi kararlaştırdı. Geçtiğimiz sezon ülkesindeki Deportivo Kali takımında oynayan 19 yaşındaki futbolcunun tapusu, Sarı - Kırmızılı kulübün olacak. 
     TEKNİK Direktör Lucescu, "Jardel Marsilya forması giymeden bu transfere inanmıyorum" dedi. Rumen hoca, "O yüzden bu konuda konuşmak istemiyorum. Önce Jardel Marsilya, sonra da aldığımız oyuncular Galatasaray formasını giysin ondan sonra inanırım" diye konuştu. 
     
Başkanlık ayağa düştü’Faruk Süren, aday olan Tirali ve Doğan’a tepki gösterdi 
     ERHAN TELLİ 

     GALATASARAY Başkanı Faruk Süren, 14 Temmuz’daki olağanüstü genel kurulda adaylığını koyan iki isme büyük tepki gösterdi. Adaylıktan vazgeçen Süren, "Herhalde bu iş artık ayağa düştü. Abdullah Tirali ve Sedat Doğan kim oluyor Bu işin ciddiyetini anlamayanlar var" açıklamasını yaptı. 
     SÜREN, yıpratıldığını, İzzettin Doğan’ı ortaya atanların da sözlerinin arkasında durmadıklarını söyledi. Öte yandan kulüp idari çalışanlarından Orhan Buzkan dün toprağa verildi. Cenazeye Emre de katılırken, Faruk Süren, aday olan Mehmet Cansun’la bir süre sohbet etti. 
     
Uyanık Popescu      GALATASARAY’ın Rumen yıldızı Popescu, Bükreş’te futbol okulu açıyor. Popescu, futbolcu yetiştirip, bunların satışını gerçekleştirecek. Gheorge Popescu adını taşıyacak okulun maliyetinin 2 milyon dolar olduğu, iki ay içinde de faaliyete geçeceği bildirildi. Okulda 10 - 18 yaş arası futbolcu adaylarının eğitimi üstlenilecek. 
     
Capone krizi      BREZİLYALI futbolcu ile yönetim arasındaki görüşmelerde uzlaşma sağlanamayınca Capone İsviçre kampına gelmedi. Para konusunda sorun yaşandığı, krizin aşılmasıyla bu futbolcunun kampa katılacağı bildirildi. 
     
Berkant için suç duyurusu      BAYERN Münih’ten alınan Berkant Göktan hakkında kavgada bir Alman gencinin burun kemiğini kırmaktan suç duyurusunda bulunuldu. Genç futbolcunun, Münih kentindeki "Milchbar" adlı diskotekte Markus T. adlı kişiye kafa atıp, burnunu kırdığı bildirildi. 
     
Ümit öfkeli      GENÇLERBİRLİĞİ ile ilişkisini tamamen kesen golcü futbolcu, hülle konusunda federasyondan yardım bekliyor. Federasyonun, Baroa’ya lisansını vermemesine tepki gösteren Ümit Karan, "Emre, Okan nasıl gitti. Benim farkım ne " dedi. 
     
Sadece Elmas      KAFİLEDE yönetici olarak sadece Burak Elmas yer aldı. Dış İlişkiler Sorumlusu Mete Razlıklı, Jardel’in transferi için Marsilya’da bulunduğu için gelemedi. 
     



 SPOR 


























</TEXT>
</DOC>
