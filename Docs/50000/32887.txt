<DOC>
<DOCNO> 32887 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/soneko29.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da 2. seans böyle geçti.. 
</HEADLINE>
<TEXT>

     İMKB Ulusal-100 Endeksi, 1. seansa göre 314.42 puan artışla 2. seansı 9,715.37 puandan tamamladı. 
     Hisse senetleri ortalama yüzde 3.34 oranında değer kazandı. Borsa'da ilk seans gerçekleşen 295 puanlık yükselişin ardından, günün ikinci yarısında da yükseliş sürdü. 9,410 puan seviyesinde alış ağırlıklı açılan piyasa, seansın ilk yarısında dengeli bir seyir izledi. Seansın ilk yarısı 9,457 puanla geçildi. İkinci yarıda özellikle banka hisselerindeki alımlarla 9,500 seviyesini aşan Endeks, genele yayılan olumlu havayla çıkışını sürdürdü. Kapanışa doğru 9,700 seviyelerini zorlayan Ulusal-100 Endeks, günü son dakika alımlarıyla 9,715.37 puandan tamamladı. 
     Hisse senetlerinin günlük değer artışı ise yüzde 6.69 olarak gerçekleşti. Kapanışta mali endeks 533.99 puanlık artışla 13,654.23 puana, sınai endeksi 148.17 puanlık artışla 8,092.73 puana, hizmet endeksi de 225.75 puanlık artışla 5,198.69 puana yükseldi. 
     Böylece, ilk seansa göre mali grup hisseler ortalama yüzde 4.07, sınai grubu hisseler yüzde 1.87, hizmet grubu hisseler de yüzde 4.54 oranında değer kazandı. 2. seansta işlem gören toplam 288 hisse senedinden 226'sı değer kazandı. 27 hisse senedi değer yitirirken, 35 hissenin fiyatında ise değişiklik olmadı. Seansta, 247 trilyon 356 milyar 145 milyon liralık işlem hacmi oluştu. İki seansın işlem hacmi toplamı da, 413 trilyon 667.9 milyar lira olarak gerçekleşti. 2. seansta, Yapı Kredi Bankası, İş Bankası C, Sabancı Holding, Turkcell ve Vestel, en yoğun işlem gören hisseler oldular. 







</TEXT>
</DOC>
