<DOC>
<DOCNO> 27566 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko02.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka çalışanları ayaklandı 
</HEADLINE>
<TEXT>

     EKONOMİ SERVİSİ 

     1- Türkbank çalışanları, banka genel müdürlüğünü işgal ederek çatıda eylem yaptılar 
     2- Bazı Türkbanklılar eylemi Sümerbank Genel Müdürlüğü önüne taşıdı 
     3- Kapatılma kararı alınan Emlakbank’ta da çalışanlar ekran karartıp, mühür bıraktı 
     
     Bankacılık Düzenleme ve Denetleme Kurulu’nun BDDK yeni üyelerinin ilk toplantısında bankacılık yapma yetkisini kaldırdığı Türk Ticaret Bankası’nın Türkbank çalışanları dün tepkilerini genel müdürlüğü işgal ederek gösterdi. 
     Saat 12.30’da başlayan eyleme binanın önünde başlayan çalışan ve emeklilerden oluşan topluluktakilerin bir kısmı binaya girerek eyleme bankanın çatısında devam etti.. 
     
     Bilgisayarlara pankart 
     Türkbank çalışanları, bilgisayarlarına ve bankanın zırhlı araçlarına "Türkbank kapatılamaz" yazıları astı. "Türkbank kapatılamaz, bu siyasi bir oyundur" yazılı pankartları taşıyan çalışanların bir bölümü eylemlerini Sümerbank’ın önüne giderek sürdürdü ve sonra sessizce dağıldılar. Ankara’daki Bölge Müdürlüğü önünde de eylem yapan Türkbanklılar alkış ve ıslıklarla Ulus - Anafartalar Caddesi’ni bir süre trafiğe kapattılar. Polisin yolun açılması ve yapılan eylemin toplu gösteri kanununa aykırı olduğu anonsu ile karşılaşan çalışanlar bir süre direndikten sonra İstiklal Marşı okuyarak yolu açtılar. Bir basın açıklaması yapan Türkbanklılar daha sonra olaysız dağıldı. 
     
     Mevduatlar ödenmedi 
     Türkbank İzmir Merkez Şubesi önünde toplanan Türkbank çalışanları ve emeklileri de kararı protesto ettiler. Dün bir genelge yayınlayarak tüm mevduatın sahiplerine ödenme yapılmasını isteyen banka yönetimi kararının birçok şubede uygulanmadığı, paraların ödenmediği öğrenildi. 
     
Türkbanklılar Hazine’yi suçladı      EKONOMİ SERVİSİ 

     Bankada örgütlü BANK - Sİ - SEN Sendikası Başkanı Alptekin Sağlanmak, Türkbank Munzam Sandık Vakfı Başkanı Celal Balabanlı ve Başkan Yardımcısı Ali Rıza Adaş, Türkbank’ı zora sokan kredileri veren Hazine’yi suçladılar. Yöneticiler, dava için kararın Resmi Gazete’de yayınlanmasını istedi. 
     Balabanlı dün düzenlediği basın toplantısında, bankanın Mayıs 2001 itibarıyla k rda olduğu ve ayda 15 trilyon lira kar ettiğini dile getirdi. "Banka niçin kapatılıyor Nedeni basit Eze Zeytinciliği’ne, Martı Denizcilik’e, Tony Cauki’nin sahibi olduğu şirketlere kredileri 1995’ten bu yana bankayı yöneten Hazine verdi. Bu nedenle Hazine istiyor. Hükümet düşüren banka’ olarak anılmak kötü birşey ancak bugün bankayı o dönemde hükümet olanlar kapatmak istiyor" diye konuştu. Bankanın mevduat kabul etme yetkisinin iptal edilme kararının iptal edileceğini iddia eden Balabanlı, yargının yürütmeyi durdurma kararı vereceğine inandığını söyledi. 
     Alptekin Sağlanmak ise "BDDK bağımsız bir kurul olarak görmüyoruz. Yeni BDDK üyesi daha göreve başlayalı üç gün bile olmadan Türkbank’ın kapatılma kararına imza attılar" dedi. 
     Sağlanmak Devlet Bakanı Kemal Derviş için Ankara’da "melek mi, şeytan mı" diye konuşulduğunu hatırlatarak, "Evet melek, ancak Cebrail değil" diye konuştu. 
     
Emlakbank bilgisayar kapattı      Ziraat ve Halkbank içinde "eritileceği" belirtilen Emlakbank’ta bir aydır genel müdürlük önündeki eylemler, şube içlerine taşındı. 
     Başta İstanbul, Ankara ve İzmir olmak üzere tüm Emlakbank şubelerinde çalışanlar, 11.00 - 14.00 saatleri arasında bilgisayar ekranları kapatarak işlem yapmadı. Çok acil işi olan ve emekli maaş almak isteyenler dışındakilerin işlerini yapmayan çalışanlar, gelen telefonlara da cevap vermedi. Bilgisayar kapatma eyleminin önümüzdeki günlerde daha da artarak süreceğini belirten çalışanlar gerekirse tüm gün işlem yapmayacaklarını ifade ettiler. 
     
     Müfettişler de eylemde 
     Bankada bir diğer eylem de müfettişlerin "mühür bırakma" eylemi oldu. Müfettişler, her türlü yolsuzluğa ve istismara karşı kararlı bir şekilde görev yürüttüklerini belirterek bankanın kapatılma kararını "yeni bir yolsuzluk örneği" olarak yorumladılar. 
     Bank - Sen Genel Sekreteri Veysel Kalay da tasfiye kararının, getirisi götürüsü hesaplanmadan aceleyle verildiğini kaydederek, şöyle konuştu "Bunu, yasa tasarısını hazırlayanlar da çok iyi bildiklerinden, yaptıklarından sorumlu olmamak için kendilerine yasal güvence sağlamaya çalışıyorlar." 
     
Şubelere talimat Mevduatı ödeyin      Türkbank’ın kapatılma kararının ardından genel müdürlük dün bir genelge yayınlayarak müşterilerin mevduatlarının ödenmesini, kiralık kasaların kapatılmasını, repo yapılmamasını ve yeni hesap açılmamasını istediler. 
     Türkbank Genel Müdür Vekili İsmet Tuğul ve Genel Müdür Yardımcısı İsmet Tuğul imzalı genelgeyle 17 istek tüm şubelere gönderildi. İsteklerden bazıları şöyle 
     
     Kartlar kapatılıyor 

</TEXT>
</DOC>
