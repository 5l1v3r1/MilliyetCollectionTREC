<DOC>
<DOCNO> 20621 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/11/siyaset/siy04.html </URL>
<DATE> 2001/05/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Bahçeli rapor hazırlattı 
</HEADLINE>
<TEXT>
MHP’ye göre Ersümer temiz 
     ÖNDER YILMAZ Ankara 

     MHP Genel Başkanı Devlet Bahçeli, hukukçu kurmaylarına Beyaz Enerji iddianamesinde adı geçen Enerji eski Bakanı Cumhur Ersümer hakkında rapor hazırlattı. Ersümer’in istifası için ortaklarına baskı yapan MHP’nin raporunda şu çarpıcı sonuç ortaya çıktı "Yolsuzluklarla Bakan arasında ciddi bağlantı yok." Ersümer’in görevi kötüye kullanma ve ihalelerde usulsüzlük suçlarından sorumlu tutulduğuna işaret edilen raporda şu ifadelere yer verildi 
     
"Suçlu bürokratlar"      "Kanaatimizce sözleşmelerde olur’ makamı olan Bakan’ın vermiş olduğu olurdan dolayı görevi kötüye kullanma’ suçunun oluşup oluşmayacağı tartışmalıdır. Sorumluluğun, asıl sözleşmeyi hazırlayan ve imzalayan bürokratların olması gerekir. "Raporda, "Bakan ihalenin hiçbir aşamasında yetkili değildir. İhaleyi yapıp sonuçlandıran ilgili kuruluşlardır. İhalede katkısı olmayan kişiler sorumlu tutulamaz" denildi. 
     
Bağlantı yok      Raporun sonuç bölümünde ise şu ifadeye yer verildi "İddianameden, bakanlıktaki yolsuzluklarla ilgili olarak Bakanla ciddi bağlantıyı sağlayacak durum olmadığı kanaatine varılmıştır." 
     



 SİYASET 
















</TEXT>
</DOC>
