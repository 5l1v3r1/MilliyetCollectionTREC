<DOC>
<DOCNO> 30806 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/spor/spo05.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Onlar artık Interli 
</HEADLINE>
<TEXT>

Galatasaray’ın iki bücürü Okan ve Emre, dün önce ünlü İtalyan kulübüyle resmi sözleşme imzaladılar, ardından da bir basın toplantısı düzenlediler 
     VEDAT DANACI MİLANO 

     Büyük ilgi 
     SARI - KIRMIZILI takımda yıllardır yan yana oynayan Okan ve Emre, artık resmen Interli oldular. Önceki gün İtalya’ya giden futbolcular, dün düzenlenen törenle sözleşme imzaladılar. Törene İtalya basını büyük ilgi gösterdi. Ardından yapılan basın toplantısında Okan ve Emre soru yağmuruna tutuldular. Bücürler, İtalya’da da kendilerini göstereceklerini ve Inter’in ilk onbirinde yer alacaklarını söylediler. 
     
     İddialıyız’ 
     İKİ futbolcu da iddialı olduklarını belirtirken, Okan "Türkiye’yi burada en iyi şekilde temsil edeceğiz. Galatasaray’da güzel günlerimiz geçti. O günleri unutamayız. Artık her şeyimizi Inter için ortaya koyacağız" dedi. Emre ise, Hakan Şükür’le birlikte Inter’deki Türk futbolcu sayısının üç olduğunu hatırlatarak, "Bize güvenenleri mahçup etmeyeceğiz. İtalyan futbolunu biliyoruz. Başaracağız" diye konuştu. 
     



 SPOR 



























</TEXT>
</DOC>
