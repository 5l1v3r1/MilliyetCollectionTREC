<DOC>
<DOCNO> 3584 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/dunya/dun01.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiliz bakandan itiraf 
</HEADLINE>
<TEXT>
Davet ettik 
İngiltere İçişleri Bakanı Straw Yahudi Soykırımını Anma Günü’ne üç Ermeni temsilcinin davet edildiğini açıkladı 
     NEVSAL ELEVLİ Londra 

     İngiliz İçişleri Bakanlığı, 27 Ocak’ta düzenlenecek Yahudi Soykırımını Anma Günü’nde Ermeni temsilcilerinin de hazır bulunacağını açıkladı. Bakanlık buna karşılık, Ermeni soykırımı iddialarının da anma kapsamına alınıp alınmadığına açıklık getirmedi. Ermeni temsilcilerden birinin din adamı, diğerinin ise 1915 - 1916 olaylarını yaşadığı iddia edilen 2 kişi olduğu öğrenildi. 
     İçişleri Bakanı Jack Straw, Naziler tarafından soykırıma uğrayan tek ulusun Yahudiler olmadığına dikkat çekerek, bu nedenle aralarında Çingeneler ve Slavların da bulunduğu etnik grupların anma gününde yer almalarına karar verildiğini bildirdi. 
     
Sulandırıldı’      Straw, anma gününün asıl amacının "tarihte yaşanmış acı olaylardan ders alınması" olduğunu savunuyor. Aralarında soykırıma uğradıklarını iddia eden çok sayıda grup, davetli listesine alınmak için İngiltere İçişleri Bakanlığı’na baskı yapıyor. 
     Bu durumun Yahudileri rahatsız ettiği belirtiliyor. Aralarında Yahudi lobi temsilcilerinin de bulunduğu bir kesim, törene katılmayacaklarını duyurdu. 
     Yahudi Meclisi İdare Heyeti Üyesi Profesör Eric Moon, olayın başında 1940 ve sonrasındaki katliamlar ve Yahudi soykırımının anılmasının planlandığını hatırlatarak, Ermeni grupların hükümet üzerinde baskıları nedeniyle günün sulandırıldığını söyledi. 
     
Cem Fransa tekin değilAnkara Milliyet 
     Dışişleri Bakanı İsmail Cem, Fransa Meclisi’nde Ermeni soykırım iddiaları ile ilgili olarak alınan karar karşısında Türkiye’nin meşru müdafaa hakkını kullanacağını belirterek, ’Biz Fransız halkını hedef almayız ve almayacağız’’ dedi. TBMM Genel Kurulu’nda, söz alan Cem, şöyle devam etti "Türkiye kendisine kötülük edeni unutacak değildir. Ama bu kötülüğün karşılığını akıl çerçevesinde kararlılıkla verecektir Türkiye... Yaptıkları hareket Fransa özelliğindeki bir ülkede son derece tehlikelidir. Fransa’da geçmişte Türk diplomatları şehit edilmiştir. Fransa tekin memleket değildir. Çünkü bütün Avrupa’da Türk düşmanlığının, Müslüman düşmanlığının en yoğun olduğu ülkedir Fransa...’’ 
     


 DÜNYA 














</TEXT>
</DOC>
