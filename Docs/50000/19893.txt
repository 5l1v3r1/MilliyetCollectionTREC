<DOC>
<DOCNO> 19893 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/07/ekonomi/eko09.html </URL>
<DATE> 2001/05/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Sakıp Sabancı Önce bankalar denetlenmeli 
</HEADLINE>
<TEXT>

Özelleştirmenin utanılacak biçimde geciktiğini belirten Sabancı, Derviş’e destek olun’ dedi 
     EKONOMİ SERVİSİ 

     Sabancı Holding Yönetim Kurulu Başkanı Sakıp Sabancı, İstanbul Ticaret Odası Bahar Pikniği’nde sorular üzerine, "Bankacılık yasası getiriliyor. Oldum olası söylenen laf denetleme yok. Her konuda denetleme isterim ama özellikle bir konu dersen bankacılığı denetle derim" dedi. 
     "Bu memlekette özelleştirmede müthiş gecikme var, utanılacak gecikme var. Özelleştirmede biri istiyor, biri gaza basıyor biri frene basıyor" diyen Sabancı, "Üç ortak üçü beraber gerçekten dört köşeli özelleştirme için tam yetkileri Derviş’e verdik diyor mu Hani üç ortak sana AB konusunda beraberiz diyor mu Yabancı sermaye konusunda beraber miyiz Kanunları beraber yapacak mıyız ..." diye konuştu. 
     Sabancı, Türkiye’de hala "makamına şamil kararlar" alındığını ve bunun uzun süredir bir problem olduğunu kaydederek, "Bugünkü hükümet içinde de makamına şamil düşünceler var" dedi. 
     "Devlet Bakanı Derviş’in programına güveniyor musunuz " şeklindeki soruyu ise Sabancı, "Birine güveneceğiz. Bulduğumuz insanı da otomatik olarak yüreklendirmemiz ve denememiz gerekiyor" diye yanıtladı. 
     



 EKONOMİ 





















</TEXT>
</DOC>
