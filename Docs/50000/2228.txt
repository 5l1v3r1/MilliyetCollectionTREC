<DOC>
<DOCNO> 2228 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/magazin/amag.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Ben gözlerimle çarparım’ 
</HEADLINE>
<TEXT>

Kadir İnanır Yüreğim bakışlarımı besler, gözlerim çarpar, benim gözlerime bakmak zordur’ diyor ama şunu da itiraf ediyor Aşkta başarılı olamadım’ 
     BULUŞMALAR AHMET TULGAR 

     Kadir İnanır, "Türkiye tarihi ile ilgili bütün kitapları okudum. Altını çizdim, notlarını aldım" diyor. Düşünür Susan Sontag ise şöyle der "İki çeşit okur vardır. Okurken cümlelerin altını çizenlerler ile çizmeyenler. Roland Barthes çizmeyenlerdendir. Ne de olsa insan sevdiği bir bedeni acıtmaz." 
     Kadir İnanır söylediklerinin, iddialarının da altını çizen biri. Röportaj boyunca bana da sık sık, "Bak bunun altını çizmeliyiz" diye uyarılarda bulundu. 
     İnanır, kamusal alana ilişkin söylediklerinin altını çizdikçe kalabalıklarla buluşurken, aynı altını çizme, notlar, çeteleler tutma işini özel hayatına taşıdıkça yalnızlaşıyor. "Ben aşkta da disiplin ve ciddiyet ararım" . Belki de bu yüzden onu hiç kendini salmış bir aşık olarak göremedik filmlerinin dışında. 
     Oysa ne güzeldi. O bana "Burada kal, bunun altını çizelim" deyip eliyle "Dur" işareti yaptıkça, ben onun elinin ayasındaki masum ve ılık pembeye baktım. Kendini ve hayatı kanırta kanırta yaşayan bu adam, ne de güzel yaşlanıyordu. Ona baktıkça, "Evet, bir insanın yüzünde bu kadar güzel izler, çizgiler bırakan hayat sonuna kadar götürülmelidir" diyerek cesaretleniyordum. 
     
     Yılbaşında eğlenmem’ 
Neden özelden çok geneli konuşuyorsunuz 
     Filmlerde söylediklerinizin arkasında durmanız lazım. Ben son beş yılbaşında asla eğlenmedim. Niye Çünkü millet sorunlar içindeyken, ben kafasında kukuletalarla şampanyalar patlatan adam olmak istedim. 
     
Seyirciniz bu kadar yakın takipte midir 
     Adam maça gidiyor, "Söyle senden başka kimim var benim" diyor. Şarkıya bak. Hakikaten yok bir şeyi. Sanatçısına, sevdiğine sahip çıkarken kendi taşıdığı normların onda canlı durmasını istiyor. 
     
Peki, şöhreti taşımakta zorlandığınız oluyor mu 
     Asla. Ben bir Anadolu kasabasından bu kente okumaya geldiğimde bu mesleğe başlamasaydım, belki bir hukukçu, bir esnaf olurdum. Ama yaptığım her işte önde, kavgasını veren ve yol almış bir insan olurdum. Mutlaka Kadir İnanır olurdum. 
     
Kadir İnanır’ın söylemi bedeni, bedensel hazları elden geldiğince dışta bırakan, kamusal alana hapsedilmiş bir söylem. Bu kadar güzel bakan bir adam biraz da özel şeyler fısıldasın istiyor insan... 
     Ben basketten anlamam, epe, kılıç, bilmem, elektronik, uzay hiç bilmem, mesela İslamiyet konusunda derin bilgim yoktur, onların tartışma alanına girmem, ama bu ülkenin tarihini bu ülkedeki uzmanlarla dahi tartışırım. Bu konuda tezli antitezli bütün kitaplar okunmuştur. Hepsinin altı çizilmiştir, notları alınmıştır. Dünyada yazılmış felsefe kitaplarının hemen hemen tamamı okunmuştur. 
     
     Aşk filmi yaşanmalı 
Setlerdeki çok özel ilişkilerin kamuya yansıması 
     Eğer aşk filmi çekiyorsanız, oynamayın kardeşim. Aşk filmi çekiyorsanız inandırıcı olacaksınız. Kime oynuyorsunuz Aradan sıyrılmış aşk filmlerimizin hepsinin altında gerçek yatar. Aksi halde inandıramazsınız kimseyi. Bu dünyada da böyle. 
     
Aşk arıyor musunuz 
     - Büyük aşklar yaşadım, büyük acılar çektim. Teğet geçen güzel ilişkilerim oldu, fedakarlık yapamadım. Kendimi de suçladığım zamanlar oldu. Benim aşkım tutkuya dönüşmeli, öyle olmasaydı 10 bin defa evlenirdim. Sevdiğim kadına her şeyimi sunuyorum, yüreğimin içini açıyorum. Aşk bittiğinde beni büyük acılara düşürür. O zaman ne olur, biliyor musun Sanki dünyanın bütün şarkıları benim için yazılmış gibi olur. Şu anda da öyle günler yaşıyorum. Dün akşam Günay’a gittim. Sahnedeki kızın söylediği bütün şarkılar sanki banaydı. O zaman "Eyvah, sen gene acı çekiyorsun" dedim kendime. 
     
     Hadi baba, hadi seviş’ 
Seyircileriniz sevişme sahnelerinize tepki gösteriyorlar mı 
     "Hadi baba" diyorlar. 
     
Filmlerinizde erotik dans, zeybek oyunu sahneleri olur... 
     Bodrum Hakimi’nde başladı bu. Geldik sete, "Allah Allah" dedim "Ben nasıl oynayacağım". "Bana bir rakı getirin" dedim, öğlen saati, elmayla pat pat pat öyle bir güzelleştim, kameramana da "Bak bir kere de çekeceksin" dedim. Sonra da bu sahnenin reklamını en fazla rahmetli Zeki Müren yaptı. Erkeğin oynaması biraz risklidir bizim toplumda, nüansları vardır, kaçırdınız mı bir kere... 
     
Türk toplumu bakışlarınıza takmış durumda... Bu bakışlar tasarlanmış, çalışılmış bakışlar mıdır 
     Gözleri iyi kullanma kabiliyeti bir Tanrı vergisi olabilir, bunu reddetmiyorum, saygı duyuyorum ama kalbi güzel olmayan insanın gözleri güzel bakamaz. Gözlerime bakmak zordur. Ben bakışımı duygularla besliyorum. Çarparım gözlerimle. 
     
     Sizi nasıl terk ederler 
     "Demek ki seçimlerimde de yanlışlıklar var. Sürekli aynanın karşısında kendine bakarak bir ömür geçirilebilir mi, bir insan 24 saat sevişebilir mi Biraz düşünmek, konuşmak, bir şeyler üretmek, değil mi .. Uğraşıyorsun, bakıyorsun ki aklı başka yerde. Orada da kopuveriyor ilişki. Yalnız olduğuma göre demek ki ilişkilerimde bu anlamda başarılı olamıyorum. Olamamışım. Ama bir gün birisi aslan gibi gelecek, Gel kardeşim, ne diyordun sen bakalım, biraz da bana anlat’ diyecek, o zaman işte bu iş biter." 
     


 MAGAZİN 













</TEXT>
</DOC>
