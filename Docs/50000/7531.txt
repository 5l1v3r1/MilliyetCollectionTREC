<DOC>
<DOCNO> 7531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/spor/yuru.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Zevkli mücadele 
</HEADLINE>
<TEXT>

     Ömer Üründül 

     Dün gece Şükrü Saracoğlu Stadı’nda boş tribünler önünde genelde kaliteli bir puan mücadelesi izledik. 
     İstanbulspor maça organize ve atak başladı. Sertan’ın rakip onsekizde pozisyon ihtimali varken üst üste ezdiği ikinci top çabuk kontratağa dönüşünce skor dezavantajına düşüldü. Bu dakikadan sonra Gaziantepspor savunma tedbirlerini doğal olarak artırdı. İstanbulspor orta sahada Saidoo ve Murat’ın diri, ileriye olumlu mesafe katedip, iyi servis yapmaları sayesinde etkili ataklar geliştirdi. Ama ele geçen fırsatlar bezen beceriksizlikten bazen de egoizmden değerlendirilemedi. Bu arada rakibin çok ciddi tehlikeye dönüşebilecek iki ani hücum girişimi Mustafa’nın düşünce eksikliğinden sonuçsuz kaldı. 
     İkinci devrede Gaziantepspor daha çok gömülmeye başladı. İstanbulspor da yoğun baskı kurdu. Ama daralanda yeterli üretkenlik sağlanamıyordu. Seyrek Gaziantep atakları da ev sahibi ekip risk aldığından ciddi tehlike sinyalleri veriyordu. Bu arada teknik direktör Metin Türel’in Epureanu’yu sahaya sürerken Saidoo’yu çıkarmasına anlam veremedik. 
     Sonuçta İstanbulspor evinde üç puanı keybetti. Kötü futbol oynamadılar ama ligin ikinci yarısındaki İstanbulspor ilk yarıdaki performansında değil. Kilit isimlerden, Sertan, Bushi, Emrah ve Bülent’te gözle görülür düşüş var. 
     Gaziantepspor, önemli bir üç puan kazandı. En büyük artıları oyun disiplinine özen göstermeleriydi. Erken skor avantajına rağmen risk alan rakipleri karşısında hücum gücünde kısır kaldılar. Bunun en büyük nedeni birbirlerini benzer özellik taşıyan Hasan ve Mustafa’dan oluşan yetersiz ileri ikiliydi. Depar kulvarlarını gole yakın zorlayan isim Kemal’di. Üçlü defans bloku galibiyette en büyük pay sahibiydi. 
     Hakem Harun Yiğit’i çok beğendik. Az düdük çaldı. Kartlarını yerinde kullandı. Oyunun üzerine çıkmaya çalışmadı. Avantaj kurallarını uygulamaya aşırı özen gösterdi. 
     


 SPOR 





























</TEXT>
</DOC>
