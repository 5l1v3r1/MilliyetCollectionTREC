<DOC>
<DOCNO> 14163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/02/guncel/gun08.html </URL>
<DATE> 2001/04/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Jeofizik mühendisleri 
</HEADLINE>
<TEXT>
2010’a kadar büyük deprem bekliyoruz 
     Jeofizik Mühendisleri Odası Genel Başkanı Prof. Dr. Ahmet Ercan, bilimsel araştırmalarla bir yıl önceden nerede ve ne şiddette deprem olacağının ortaya çıkarılabileceğini belirterek, Menderes Havzası’nda bulunan Aydın’da ve Germencik ilçesinde 2010 yılına kadar bir deprem beklediklerini söyledi. 
     Ercan, Nazilli Belediyesi’nce düzenlenen "Büyük Menderes Depremleri Jeofizik Toplantısı"nın kapanış oturumunda yaptığı konuşmada şunları söyledi "Şu anda Menderes Havzası’nda nerede deprem olacağını biliyoruz. Nazilli, Aydın ve Söke’de depremler olabilir. Germencik ve Aydın’da 2010 yılına kadar büyük bir deprem bekliyoruz. Şu anda bu bölgede kayma 3.5 santimetredir. Ancak gerçeklerden hiçbir zaman kaçmaya gerek yok. Sadece önlem alalım." 
     
Düzce ve Amasya sallandı      Kandilli Rasathanesi’nden alınan bilgiye göre dün sabah saat 04.18’de Düzce, 3.9 şiddetinde bir depremle sallandı. Yine dün saat 21.14’te, Amasya’da merkez üssü Gümüşhacıköy olan 3.8 büyüklüğünde bir deprem kaydedildi. Her iki sarsıntıda da can veya mal kaybı olmadı. 
     


 GÜNCEL 















</TEXT>
</DOC>
