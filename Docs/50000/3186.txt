<DOC>
<DOCNO> 3186 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/spor/spo03.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ne de olsa Avrupalı 2 - 0 
</HEADLINE>
<TEXT>

Galatasaray, Antalya Turnuvası’nda W.Bremen’i de ezici bir oyunla yendi 
     ERHAN TELLİ 

     SARI - Kırmızılılar Antalya Turnuvası’na Werder Bremen galibiyeti ile veda etti. Galatasaray baştan sona üstün bir oyun ortaya koyduğu karşılaşmanın ilk yarısını 42. dakikada Jardel’in attığı kafa golüyle önde kapattı. Brezilyalı golcü 51. dakikada yine sahneye çıktı ve nefis bir kafa ile Werder Bremen ağlarını ikinci kez havalandırdı. İlk yarının son dakikasında Capone’nin vuruşu direkte patlarken Serkan 12. dakikada dizine aldığı darbe ile sakatlandı ve oyunu terketti. 
     GALATASARAY, Pogon ve Werder Bremen galibiyetlerine rağmen iki maçlık anlaşma yapması nedeniyle final oynamadan İstanbul’a döndü. Sturm Graz’ı yenen CSKA Moskova’nın da ülkesine gitmesi sebebiyle bugün iki mağlup takım Sturm Graz ve Werder Bremen saat 20.05’teki finalde karşı karşıya gelecek. 
     
Kamp bitti      ANTALYA Belek’teki dört günlük kampını dün gece oynadığı Werder Bremen maçı ile noktalayan Sarı - Kırmızılılar, maçtan sonra özel bir uçakla geç saatlerde İstanbul’a döndüler. Teknik Direktör Mircea Lucescu’nun iki gün izin verdiği Galatasaraylı oyuncular, hazırlıklarına salı günü yapacakları çalışmayla devam edecekler. 
     


 SPOR 
































</TEXT>
</DOC>
