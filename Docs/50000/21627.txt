<DOC>
<DOCNO> 21627 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/sontur23.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Düşen askeri uçakta şehitlerin cenazeleri toplanıyor 
</HEADLINE>
<TEXT>

     Malatya'nın Akçadağ İlçesi yakınlarında düşen ve içindeki 37 personelden kurtulanın olmadığı Türk Silahlı Kuvvetleri'ne ait Casa tipi askeri uçağın düştüğü yerde, şehit cenazelerinin toplanmasına başlandı. 
     Güzyurdu Köyü yakınlarında düşen ve 37 kişinin şehit olduğu uçağın enkazındaki cenazeler, Malatya Asker Hastanesi, Malatya Sağlık Müdürlüğü ekipleri ile güvenlik güçlerince, halen devam etmekte olan yağmur altında toplanarak ambulanslara konuluyor. Ambulanslar, kaza yerinden aldığı cenazeleri Malatya Asker Hastanesi'ne götürüyor. Öte yandan, Malatya Cumhuriyet Başsavcısı Mustafa Demirdağ da olay yerine gelerek incelemede bulundu. 
     Güvenlik güçleri, olay yerinde oluşturduğu güvenlik çemberini daha da genişletti. Gazetecilerin uçak enkazına yaklaşmasına izin verilmiyor. 







</TEXT>
</DOC>
