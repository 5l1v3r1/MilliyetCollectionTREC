<DOC>
<DOCNO> 18444 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/ekonomi/eko02.html </URL>
<DATE> 2001/04/28/ </DATE>
<TIME>  </TIME>
<AUTHOR>  </AUTHOR>
<HEADLINE>
S P, olumsuz izleme’yi kaldırdı 
</HEADLINE>
<TEXT>

Kredi derecelendirme kuruluşu S P, programa 10 milyar dolarlık destek sağlanacağının açıklanması üzerine Türkiye’yi olumsuz izlemeden çıkardı 
     REUTERS 

     Uluslararası derecelendirme kuruluşu Standard and Poor’s S P , Türkiye’yi olumsuz izlemeden çıkarırken, uzun vadeli kredi notunu da teyit etti. Bu not, geçen hafta devletin borçlarını ödeyebilme yeteneği ile ilgili endişeler nedeniyle B’den B - ’ye düşürülmüştü. 
     S P tarafından yapılan açıklamada, "Kredi notlarının izlemeden çıkarılması, IMF ve Türkiye’nin, IMF ve Dünya Bankası’ndan yaklaşık 10 milyar dolar tutarında ek finansmanla desteklenen bir program için niyet mektubu üzerinde anlaşmaya yakın olduklarına dair yapılan açıklamaların ardından gerçekleşti" denildi. 
     S P Türkiye’nin B - olan döviz Senior Unsecured notunu ve C olan kısa vadeli kredi notunu ise teyit etti. Türkiye’nin kredi notu, döviz kurlarının dalgalanmaya bırakıldığı 21 Şubat’ta izlemeye alınmıştı. Türkiye’nin olumsuz izlemeden çıkarılması, kredi derecelendirme kuruluşunun ülkenin notlarını yakında düşürmeyeceği anlamına geliyor. 
     



 EKONOMİ 



















</TEXT>
</DOC>
