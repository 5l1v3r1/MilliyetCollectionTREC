<DOC>
<DOCNO> 31040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/08/son/sontur06.html </URL>
<DATE> 2001/07/08/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da huzur operasyonu...1322 kişi gözaltında 
</HEADLINE>
<TEXT>

     İstanbul genelinde 2 günde 8 saat süreyle gerçekleştirilen kontrollerde, aranan ve durumları şüpheli görülen 1322 kişi gözlem altına alındı. 
     İstanbul Basın Protokol ve Halkla İlişkiler Şube Müdürlüğü'nden yapılan yazılı açıklamaya göre, 7 ve 8 Temmuz 2001 tarihlerinde toplam 8 saat süreyle gerçekleştirilen kontroller sonucu, kimliksiz ve durumları şüpheli görülen Türk vatandaşı 449 ve yabancı uyruklu 716 kişi ile 54 gıyabi tevkifli, 94 yakalama müzekkereli, 6 asker kaçağı ve 4 firari yakalandı. 
     Uygulamalarda, 2'si bulundurma ruhsatlı, diğerleri de ruhsatsız olmak üzere 8 tabanca, 14 mermi, 1 bıçak, 32 gram esrar, 10 gram eroin, 13 adet de çalıntı eşya ele geçirildi. 
     Umuma açık 31 yer ile 5 dernek ve lokal hakkında da yasal işlem yapılan uygulamanın trafiğe yönelik bölümünde de, kurallara uymadıkları belirlenen sürücülere 8 milyar 518 milyon 300 bin lira peşin, 63 milyar 296 milyon 300 bin lira da ihbarnameli para cezası kesildi. 
     248 aracın trafikten men edildiği uygulamalarda ayrıca, 66 alkollü ve 41 ehliyetsiz sürücü yakalandı. 







</TEXT>
</DOC>
