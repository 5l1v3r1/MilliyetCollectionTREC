<DOC>
<DOCNO> 1812 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/12/spor/spo06a.html </URL>
<DATE> 2001/01/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Giriş 310 trilyon 
</HEADLINE>
<TEXT>

Federasyonun düzenlediği ligdeki naklen yayın ihalesi rekor fiyatla başlayacak 
     FUTBOL Federasyonu Başkan Vekili Ata Aksu, 2001 - 2004 sezonunu kapsayacak naklen yayın ihalesiyle ilgili şartları açıkladı. Buna göre 19 Ocak’taki ihalenin giriş bedeli 465 milyon dolar 310 trilyon lira olacak, önce kapalı zarf usulü ile teklifler sunulacak, ardından açık artırmaya gidilecek. Aksu, federasyona olan yükümlülüklerini yerine getirmeyenlerin ihaleye alınmayacağını belirtirken, dijital TV’lerin yanlarına mutlaka bir kanal alarak katılabileceklerini açıkladı. 
     FEDERASYONUN şartnamesine göre ihaleyi kazanan yayıncı kuruluş, hiçbir ayırım yapmaksızın tüm televizyon kanallarına dakikası 3 bin doları geçmeyecek bir bedelle üç dakikalık haber amaçlı görüntü vermek zorunda olacak. Yayıncı kuruluş, bu görüntüleri zamanında vermezse, bazı maçlar ya da tüm maçlar için yayın izni verilmeyecek. Bu cezanın üç kez tekrarlanması halinde Futbol Federasyonu tarafından sözleşme tek taraflı olarak iptal edilebilecek. 
     


 SPOR 

































</TEXT>
</DOC>
