<DOC>
<DOCNO> 24549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/son/sontur24.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Sedat Peker'in sorgusu için 4 gün ek gözetim süresi alındı 
</HEADLINE>
<TEXT>

     İstanbul ve Datça'da düzenlenen operasyonlar sonucu gözlem altına alınan Sedat Peker ile kardeşi Atilla Peker'in de aralarında bulunduğu 13 kişinin sorgusu için, İstanbul DGM'den 4 gün ek gözetim süresi alındı. 
     Organize Suçlar Şube Müdürlüğü ekiplerince İstanbul ve Datça'da düzenlenen operasyonlarda yakalanan organize suç örgütü elebaşı Sedat Peker, kardeşi Atilla Peker ile yakın adamlarından Mecnun Odyakmaz'ın da aralarında bulunduğu 13 kişinin sorgusu sürüyor. 
     Peker ile beraberindekilerin sorguları için, Organize Suçlar Şube Müdürlüğü, ek gözetim süresi almak amacıyla soruşturmayı yürüten İstanbul DGM Cumhuriyet Savcısı Ahmet Kelebek'e başvurdu. 
     Savcı Kelebek'in talebi doğrultusunda İstanbul Nöbetçi DGM Yedek Hakimliği, zanlıların sorgusu için 4 gün ek gözetim süresi verdi. 
     Bu arada, Peker'in, Kavacık'taki evinden gözlem altına alındığı bildirilen yabancı uyruklu 3 kadının, sınırdışı edilmek üzere Yabancılar Şube Müdürlüğü'ne teslim edildiği öğrenildi. 
     







</TEXT>
</DOC>
