<DOC>
<DOCNO> 49538 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/spor/spo11.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından seçmeler 
</HEADLINE>
<TEXT>

     Bu Beşiktaş adamı fıtık eder... Yitirilen puanların bana göre iki sorumlusu var birincisi Fevzi, ikincisi Daum... Fevzi herhalde eline vazelin dökmüş. Yediği ikinci golün başka açıklaması olamaz. 
Sanlı Sarıalioğlu - Sabah 

     MHK’nin torpilli hakemi Mutlu Çelik, yine alışılmış özel ince sanatlarını sergiledi Faul standartları yanlıştı, iki penaltı da çok ucuzdu. 
Ömer Üründül - Milliyet 

     Fenerbahçe gündüz gözüyle rehabilitasyona gelmişti Malatya’ya. Rakip Manchester City olsa bile farketmezdi. Çok acele "Rh pozitif" bir galibiyet gerekliydi Fenerbahçe’ye... 
Ercan Güven - Milliyet 

     Bak sevgili Mutlu Çelik. Ben Futbol Federasyonu’nda görevli olsam, sen zaten hakem filan olamazdın. Ve seni de yükselmeye başlarken yakalasaydım, hakem yapmazdım. 
Erman Toroğlu - Sabah 

     Hasan Şaş... Bir futbolcu takımına ancak bu kadar yararlı olabilir, topu saklayabilir, arkadaşlarına yardım edebilir ve oyunun temposunu istediği zaman yavaşlatıp, hızlandırabilir. 
Coşkun Özarı - Fanatik 

     Lucescu, hiçbir şeyden yakınmadan işini en iyi biçimde yaparken, sıradan sıyalabilecek adamları da yıldızlaştırıyor. Önce Ayhan sonra Horvath tıkır tıkır işleyen makinanın dişlileri gibi... 
Ahmet Çakır - Radikal 

     Daum takır takır top oynatıyor. Beşiktaş bir dakika olsun oyundan düşmüyor. Peki yönetim Soru işareti koydum geçiyorum... Son söz taraftara. İnanın. Beşiktaş’ın protestoya değil, sevgiye ihtiyacı var. 
Mehmet Tezkan - Fotomaç 

     Fenerbahçe, Malatya’da üç gollü bir galibiyet aldı diye oyuna alkış tutamayız. Daha ötesi, böylesine sahada gezinen bir takımın bu galibiyeti nasıl aldığına şaşmak da gerekir. 
Onur Belge - Fanatik 

     Beşiktaş bu sezonu yabancısız kapatsın. Kjaer ve Veit’ten sonra Baya ve Stavrum’u da göndererek, gençlerin önünü açsın. Üstün futbol skora yansımıyor. Nedeni kaliteli yabancı olmayışı. 
İsmail Er - Posta 




 SPOR 

























</TEXT>
</DOC>
