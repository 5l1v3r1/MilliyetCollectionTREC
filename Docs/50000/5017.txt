<DOC>
<DOCNO> 5017 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/sontur06.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Basın Konseyi Kırıkkanat’ın uyarılmasına karar verdi 
</HEADLINE>
<TEXT>

     Basın Konseyi Yüksek Kurulu, MHP Ankara Milletvekili Şevket Bülent Yahnici’nin başvurusu üzerine Radikal Gazetesi yazarı Mine G. Kırıkkanat’ın "uyarılmasına" karar verdi. 
     Konsey’den yapılan yazılı açıklamada, Yüksek Kurul’un, 22 Kasım 2000 tarihli Radikal Gazetesi’nde yayınlanan Kırıkkanat’a ait "Aman da benim devletim" başlıklı yazıyla ilgili olarak MHP Milletvekili Yahnici’nin başvurusunu değerlendirdiği belirtildi. 
     Şikayet konusu yazıda, "MHP kürsüsünde bir Yahnici, ’Cezaya çarptırsak en fazla üç yıl, beş yıl yiyecekler’ diye devletin adalet aczini itiraf ettiği konuşmasının sonunda ’Ne istiyoruz biz Bu paraların geri ödenmesini değil mi Ödesinler borçlarını, çıkıp gitsinler...’ deyiverdi. Yalnız çakal eskileri mi böyle düşünüyorlardı " ifadelerinin kullanıldığı hatırlatılan açıklamada, şöyle denildi 
     "Şikayetçi, Kırıkkanat’ın bu yazıyla, kendisinin şahsında bütün MHP’lileri kastederek ’Çakal eskileri’ sözüyle hakaret ettiğini iddia etmiştir. 
     Kırıkkanat ise ’Yalnız çakal eskileri mi böyle düşünüyorlardı ’ ifadesinde MHP sözcüğünün yer almadığını, ayrıca ’Çakal eskisi’ sözlerinin de bir hakaret oluşturmadığını söyleyerek şikayetçinin iddiasını reddetmiştir. 
     Basın Konseyi Yüksek Kurulu, yaptığı incelemede, yazıda kullanılan ifadenin, Basın Meslek İlkeleri’nden ’Kişileri ve kuruluşları eleştiri sınırlarının ötesinde küçük düşüren, aşağılayan veya iftira niteliği taşıyan ifadelere yer verilemez’ içerikli 4. maddeyi ihlal etmesi nedeniyle yazar Mine G. Kırıkkanat’ın ’uyarılmasına’ oy çokluğu ile karar vermiştir." 
     




</TEXT>
</DOC>
