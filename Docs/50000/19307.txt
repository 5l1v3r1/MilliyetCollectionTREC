<DOC>
<DOCNO> 19307 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/spor/spo03.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy için formül 
</HEADLINE>
<TEXT>

Sarı - Kırmızılı takımın Teknik Direktörü Lucescu, futbolcularını Şükrü Saracoğlu Stadı’na hazırlıyor 
     TEKNİK Direktör Lucescu, pazar günü seyirci desteğinden yoksun oynayacak futbolcularının etkilenmemesi için kolları sıvadı. Rumen hoca, Sarı - Lacivertli taraftarların etkisinde kalmamaları için futbolcularına özel dersler verecek, maça motive etmeye çalışacak. Lucescu, bu sabahtan itibaren tesislerin kapısını basına ve taraftarlara kapatacak. 
     DÜNKÜ antrenmanda ise Lucescu futbolcularını sık sık uyarırken, K.Emre pas alamadığı gerekçesiyle kale direklerini tekmeledi. Soyunma odasına giden Emre’yi Eser Özaltındere sakinleştirdi. K.Emre akşam idmanında ise ayağına aldığı darbeyle sakatlandı. Yıldız oyuncunun durumunun ciddi olmadığı öğrenildi. 
     
LUCESCU Avantaj yokGalatasaray’ın hocası, "Üç puan öndeyiz ama futbolda herşey olabilir" diye konuştu 
     ERHAN TELLİ 

     Hedef kazanmak’ 
     SARI - Kırmızılı takımın patronu, Fenerbahçe karşısında tek amaçlarının maçı kazanmak olduğunu söyledi, "Liderliği hakettiğimizi kanıtlamamız gerekiyor" dedi. Lucescu, "Üç puan öndeyiz diye, kafamızda en ufak bir avantaj düşüncesi taşımıyoruz. Futbol herşeye açık. Seyirci faktörü önemli ama biz çok daha büyük ve gerilimli sahalarda oynadık" ifadesini kullandı. 
     
     Taraftar dolduruluyor’ 
     RUMEN hoca, Jardel’e de sahip çıktı. Lucescu, Brezilyalı golcünün bir süredir karın bölgesindeki ağrılarından şikayet ettiğini, bu nedenle kendisini Portekiz’e gönderdiğini belirtti, "Pazar sabahına kadar çalışacak. Durumuna göre karar vereceğiz" dedi. Basına da çatan Rumen hoca, "Taraftarlar dolduruluyor. Oysa, maçın atmosferinin barış içinde olması gerekir" diye konuştu. 
     



 SPOR 
































</TEXT>
</DOC>
