<DOC>
<DOCNO> 46080 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/spor/spo06.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Rallide, Dünya Ligi şansı 
</HEADLINE>
<TEXT>

     Gün sayılıyor 
     TÜRKİYE, rallide Dünya Ligi’nin zirvesine çıkmak için gün saymaya başladı. Dünya Motorsporları Birliği FIA tarafından iki sezondur mercek altına alınan ve bu yıl da Antalya’da büyük başarıyla gerçekleştirilen Anatolian Rally’nin, 2002’de San Remo Rallisi’nin yerine Dünya Ralli Şampiyonası’na alınması bekleniyor. 
     
Takvime alınacak      FIA gözlemcisi Simo Lampinen’in de Antalya’da çok olumlu izlenimler edindiği ve raporunda Türkiye’nin takvime dahil edilmesini istediği öğrenildi. Federasyon Başkanı Mümtaz Tahincioğlu ise Anatolia Rally’nin bu yıl birinci yedek kabul edildiğini ve bundan sonraki aşamanın asil yarışlar arasına girmek olduğunu söyledi. 
     
İngiltere’ye çıkarma      TÜRK sporu ve turizmi için eşsiz bir fırsat yakalandığını vurgulayan Başkan Tahincioğlu, seçimden önceki son çıkarmanın da İngiltere’ye yapılacağını söyledi. Tahincioğlu, "Dünya takviminin son yarışı olan kasımdaki İngiltere Rallisi’nde bakanımız Fikret Ünlü ve yıldız rallicilerimizle büyük bir tanıtım kampanyası yapacağız" dedi. 
     



 SPOR 






















</TEXT>
</DOC>
