<DOC>
<DOCNO> 29614 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/spor/spo07.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Trilyonluk sancı 
</HEADLINE>
<TEXT>

Süper Lig kulüpleri, satışa koydukları oyuncuların serbest kalmasını önlemek amacıyla 5 - 10 Temmuz tarihlerinde federasyona toplam 4 trilyon yatıracak 
     CEMAL ERSEN 

     YÜKSEK bonservis bedelleriyle satışa konan futbolcuların serbest kalmaması için uzatma hakkını kullanmak zorunda kalacak olan kulüpler, 5 - 10 Temmuz tarihlerinde oyuncu adına federasyona yaklaşık 4 trilyon lira yatıracaklar. Satışa konan 262 futbolcu için 135.5 trilyon liralık bonservis ücreti belirleyen kulüpler, 35 yabancı futbolcu için ise uzatma hakkını kullanamayacak. 
     SÜPER Lig kulüplerinin, listedeki toplam 227 yerli oyuncu arasında bu tarihe kadar başka bir kulüple anlaşamayan, veya resmi imza atmayanlar için yaklaşık 100 trilyonluk bonservis ücretinin yüzde 20’sinin beşte birini, yani 4 trilyon lirayı federasyon hesabına yatırması gerekiyor. Kulüpler payları federasyona yatırmazsa, futbolcular 10 Temmuz’dan sonra bedelsiz serbest kalabilecekler. 
     EN büyük sıkıntıyı yaşacak kulüpler arasında yer alan Galatasaray Okan, Emre, Fatih, Gaziantepspor Erhan Albayrak, Hakan Bayraktar, Samsunspor Tümer, Serkan Dökme, Müslim, Adanaspor Cenk, Rizespor Ümit Ozan, Kürşat, Bursaspor Murat Sözkesen, Ender, Gençlerbirliği Ümit Karan, Fenerbahçe ise Celil için belirledikleri bonservis ücreti üzerinden ödeme yapacaklar. 
     



 SPOR 























</TEXT>
</DOC>
