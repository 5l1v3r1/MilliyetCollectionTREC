<DOC>
<DOCNO> 12285 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/21/guncel/agun.html </URL>
<DATE> 2001/03/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Et yemez’ APO 
</HEADLINE>
<TEXT>
ÖCALAN VEJETARYEN OLACAĞINI AÇIKLADI 
Avrupa’da PKK çizgisinde yayın yapan Özgür Politika gazetesinin haberine göre Öcalan, Kurban Bayramı mesajında, "Kurban Bayramı’nı kurbanın kaldırılması temelinde kutluyorum" dedi 
     İHSAN DÖRTKARDEŞ DHA 

     Abdullah Öcalan, bundan böyle et yemeyeceğini belirterek vejetaryen olduğunu açıkladı. 
     Avrupa’da PKK çizgisinde yayın yapan Özgür Politika gazetesinin haberine göre avukatları aracılığıyla açıklama yapan Öcalan, tüm Müslümanların geçen Kurban Bayramı’nı kutladığını ifade ederek şunları söyledi 
     
     Hz. İbrahim ve Zerdüşt 
     "Hz. İbrahim, insanı kurban olmaktan kurtardı. Zerdüşt ise hayvanın dahi kurbanını yasakladı. Hz. İbrahim ve Zerdüşt’ün düşüncelerini önemsiyorum. 
     Bundan böyle et yemeye karşı bireysel bir tavır aldım. Vejetaryen oldum. Bu ilkel avcılık kültüründen gelen geleneğin kalkmasını diliyorum. Kurban Bayramı’nı, kurbanın kaldırılması temelinde kutluyorum. Bu barışı getirir. Bayram, şekerle ve tatlılıkla kutlanmalıdır." 
     
     Nevruz mesajı 
     Yaklaşık bir ay önce açıklama yapmama kararı alan Öcalan, bir de Nevruz mesajı yayınladı. Nevruz’un özgür, adil ve onurlu biçimde barış iradesinin ortaya konulduğu bir bayram coşkusuyla kutlanacağına inandığını söyleyen Öcalan, "Nevruz’un demokratik - laik temelde Mezopotamya, Anadolu ve tüm Ortadoğu halklarına barış ve kardeşlik getirmesini diliyorum" dedi. 
     


 GÜNCEL 

























</TEXT>
</DOC>
