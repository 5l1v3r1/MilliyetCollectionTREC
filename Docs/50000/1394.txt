<DOC>
<DOCNO> 1394 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/09/son/sontur15.html </URL>
<DATE> 2001/01/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şiddetli lodos İstanbul'da vapur seferlerini aksatıyor 
</HEADLINE>
<TEXT>

     İstanbul'da saatteki hızı zaman zaman 60-70 kilometreye ulaşan lodos nedeniyle, bazı hatlarda vapur ve deniz otobüsü seferleri yapılamıyor. 
     Şiddetli lodos dolayısıyla Şehir Hatları İşletmesi'nin Kabatepe-Gökçeada ve Çanakkale-Gökçeada seferleri bu sabahtan itibaren, Gelibolu-Lapseki ve Bozcaada-Yükyeri seferleri saat 12.00'den, Adalar-Sirkeci saat 12.30, Kartal-Yalova vapur seferleri ise saat 13.00'den itibaren gerçekleştirilemiyor. 
     İstanbul Deniz Otobüsleri A.Ş'nin İDO Bostancı-Bakırköy, Bostancı-Kabataş, Bostancı-Karaköy seferleri ve karşılıkları ile Kadıköy-Bakırköy, Yenikapı-Yalova ve Yalova-Yenikapı deniz otobüsü seferleri de lodos nedeniyle saat 13.00'den itibaren yapılamıyor. İstanbul Meteoroloji Bölge Müdürü Dr. Saffet Sarı, hızı zaman zaman 60-70 kilometreye çıkan lodosun etkisini bugün koruyacağını belirterek, yarın rüzgarın hızının kesilmesinin beklendiğini bildirdi. 




</TEXT>
</DOC>
