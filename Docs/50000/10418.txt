<DOC>
<DOCNO> 10418 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/guncel/gun02.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Kim doğru söylüyor 
</HEADLINE>
<TEXT>
Hac’da şeytan karmaşası 
Diyanet İşleri Başkanlığı, şeytan taşlarken ölenler arasında hiç Türk olmadığını söylerken, Suudi yetkililer çıkan kargaşada 5 Türk hacının öldüğünü doğruladı 
     OKTAY ANKIN Mekke 

     Bayramın birinci günü Mina’daki şeytan taşlama sırasında öldüğü açıklanan 35 hacıdan 5’inin Türk olduğu ortaya çıktı. Suudi yetkililer tarafından daha önce milliyetleri açıklanmayan 35 hacıdan diğerlerinin Mısır, Afganistan, Sri Lanka ve Pakistan uyruklu olduğu öğrenildi. Suudi Arabistan Sağlık Bakanlığı’ndan alınan bilgiye göre, yaşanan izdihamda biri erkek, 4’ü kadın olmak üzere 5 Türk hacı da yaşamını yitirdi. 
     
Kimlikleri belirlendi      Türk hacılardan 4’ünün kimliği belirlendi. Bu hacılardan 2’sinin Diyanet İşleri Başkanlığı, diğer 2’sinin ise özel organizasyonla kutsal topraklara geldikleri öğrenildi. Mina’daki izdihamda ölenlerin isimleri şöyle Elif Durur Gaziantep6. Kafile , Fatma Karslı İstanbul4. Kafile , Hanifi Şimşek TÜRSABANITUR , Fahriye Kuçuç TÜRSABULUSOY . Suudi Arabistan Sağlık Bakanı Dr. Üsame Şebekşi’nin Mina’da yaşanan izdihamda ölenlere ilişkin açıklaması, Şarkul Awsat Gazetesi’nde dün yayınlandı. 
     Daha önce, izdihamda ölenler arasında Türk hacıların bulunmadığını bildiren Diyanet İşleri Başkanlığı, önceki gün bir açıklama yaparak kutsal topraklarda 9 hacının daha vefat ettiğini bildirmiş, izdihamda ölen hacıların isimlerine bu açıklamada yer vermesine karşın, bunların ne şekilde öldüklerini belirtmemişti. 
     
Beyaz 35 kişinin ölümü cinayettirGÜLAY FIRAT İstanbul 
     Şeytan taşlama sırasında meydana gelen izdihamda 35 kişinin ölümünü yorumlayan Prof. Dr. Zekeriya Beyaz, "Şeytan taşlama, fi tarihinde, şeytanla Hz. İbrahim arasındaki olaydır. O da gelmiş, gitmiştir. O olayı sembolize etmek, dinde farz, vacip veya temel hüküm değildir. Dinin, bütünüyle yeniden ele alınması gerekir. Fakirlere, lösemililere karşı zenginler vazifelerini tam yapsalar, hacca gidecek insan sayısı beşte bire düşer" dedi. 
     


 GÜNCEL 


















</TEXT>
</DOC>
