<DOC>
<DOCNO> 21575 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/16/son/soneko19.html </URL>
<DATE> 2001/05/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti... 
</HEADLINE>
<TEXT>

     İMKB Ulusal-100 Endeksi, dünkü kapanışa göre 514.08 puan artışla, 1. seansı 12,086.53 puandan tamamladı. 
     Hisse senetleri ortalama yüzde 4.44 oranında değer kazandı. 
     IMF İcra Kurulu'ndan kredi konusunda beklenen kararın çıkmasıyla tüm para piyasaları gibi Borsa da olumlu etkilendi. Günün ilk seansı 11,763 puan seviyesinde alıcılı açıldı. Ancak 11,984 puan seviyesinde piyasaya satış baskısı hakim olmaya başladı. Hisselerde satış emirleri ağır basınca Endeks, 11,750 puan seviyelerine kadar geriledi. Daha sonra tepki alımlarıyla toparlanan Endeks, ilk bir saati 11,903 puanla geçti. 
     İkinci yarıda da benzer dalgalanmalar yaşayan Endeks, son yarım saatte gelen yoğun taleple hızla yükseldi ve en yüksek 12,102 puanı gördü. Ancak, seans 12,086.53 puandan kapandı. 
     Kapanışta mali endeks 781.99 puanlık artışla 17,228.24 puana, sınai endeksi 323.90 puanlık artışla 9,150.39 puana, hizmet endeksi de 305.49 puanlık artışla 7,145.41 puana yükseldi. 
     Böylece mali grup hisseler, önceki kapanışa göre ortalama yüzde 4.75, sınai gurubu hisseler yüzde 3.67, hizmet gurubu hisseler de yüzde 4.47 oranında değer kazandı. 
     1. seansta işlem gören toplam 294 hisse senedinden 258'i değer kazandı. 16 hisse senedi değer yitirirken, 20 hissenin fiyatında ise değişiklik olmadı. Seansta 330 trilyon 19 milyar 313 milyon liralık işlem hacmi oluştu. 
     1. seansta Garanti Bankası, Akbank, Sabancı Holding, Yapı Kredi Bankası ve Tüpraş en yoğun işlem gören hisseler oldular. 






</TEXT>
</DOC>
