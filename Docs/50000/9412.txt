<DOC>
<DOCNO> 9412 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/son/sontur16.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Başsavcı "Sultan" adını affetmedi 
</HEADLINE>
<TEXT>

     Yargıtay Cumhuriyet Başsavcısı Sabih Kanadoğlu, Türkiye Sultan Partisi'nin adındaki ''Sultan'' sözcüğünün Siyasi Partiler Yasası'na SPY aykırı olduğunu belirterek, partiye ihtar verilmesi istemiyle Anayasa Mahkemesi'ne başvurdu. 
     Kanadoğlu, bugün Anayasa Mahkemesi'ne gönderdiği ihtar istemli başvurusunda, Türkiye Sultan Partisi'nin program ve tüzüğünün SPY'ye aykırılık taşımadığını kaydetti. 
     SPY'nin 96. maddesine göre, siyasi partilerin adlarında komünist, faşist ve teokratik içerikli sözcüklerin bulunamayacağını hatırlatan Başsavcı Kanadoğlu, yine SPY'nin 101. maddesine göre, ilgili partinin adındaki yasaya aykırılığın giderilmesi için ihtar verilmesini talep etti. Türkiye Sultan Partisi Genel Başkan'ı Yaşar Sultan, partinin adını Türkiye Sultan Partisi olarak koymak amacıyla soyadını ''Sultan'' olarak değiştirdi. Partinin kurucuları da Yaşar Sultan'ın eşi ve akrabalarından oluşuyor. 
     
     




</TEXT>
</DOC>
