<DOC>
<DOCNO> 44972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/guncel/gun04.html </URL>
<DATE> 2001/10/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Şerefeeeeee 
</HEADLINE>
<TEXT>

Depremzedeler için kesilen vergiyi bile ödemeyen Cem Uzan, Londra’da vur patlasın çal oynasın eğleniyor. Uzan, son olarak tanesi 7 milyardan 12 şişe 100 yıllık şampanya aldı 
     NEVSAL ELEVLİ Londra 

     DEPREMZEDELERE yardım için Telsim kullanıcılarından kesilen paralara uzun süre el koyarak hak sahiplerine vermeyen işadamı Cem Uzan, Londra’daki seçkin bir restoranda 12 şişe şampanya için 84 milyar lira ödedi. Uzan, Londra’nın ünlü restoranı Caviar House’un özel satış mağazasından geçtiğimiz günlerde yüklü bir alışveriş yaptı. 
     
     t Dünyada bin 900 tane var 
     RESTORANIN satış görevlisi, Uzan’ın özel bir müşterileri olduğunu belirterek, bütün dünyada sadece bin 900 şişe bulunan "Champagne of Tzar" Çar Şampanyası isimli şampanyayanın şişesine de hiç düşünmeden 3 bin sterlin yaklaşık 7 milyar lira verdiğini söyledi. Şampanyaların 82 yıl su altında 2 ve 4 derece arasında sabit ısıda kalmış olmasından dolayı eşsiz bir lezzete ulaştığı belirtiliyor. 
     
     En iyi müşterileri arasında 
     SATIŞ elemanı en iyi müşterileri arasında olan Uzan’ın bununla da kalmadığını ve dükk nlarına her geldiğinde en az bin 500 sterlinlik havyar ve şampanya satın aldığını anlattı. Uzan’ın restorana her geldiğinde en az 4-6 bin sterlin hesap ödediğine dikkat çeken görevli, "Geçtiğimiz günlerde 4-5 misafiri ile burada akşam yemeği yedi. 6 bin sterlin civarında hesap ödedi" dedi. 
     
Altın tabakta havyar yanında şampanya      "Caviar House" Havyar Evi , Londra’nın ünlü Piccadily semtinde ve İngiliz aristokrasisi ile jet sosyetesinin uğrak yeri... Nadir bulunan havyar cinsleri ve buna eşlik eden özel şarap ve şampanyalar satan restoran, 1950’den beri faaliyette. Havyarı altın tabaklarda, şampanyaları en değerli kadehlerde servis yapan restoran, Kraliyet ailesinin de sık uğradığı mek nlardan biri. 
     Çok özel bir müşteri değilseniz restorana girmek için günler öncesinden rezervasyon yaptırmanız gerekiyor. Uzan’ın gözünü kırpmadan 84 milyar lira ödediği şampanyalar ise Rus Çarı 2. Nikola için özel üretildi. Ancak şampanyaları taşıyan gemi, Baltık Denizi’nde 3 Kasım 1916’da bir Alman U2 denizaltısı tarafından batırıldı. İsveç bandıralı "Jonköping" adlı geminin enkazına 1998’in temmuz ayında ulaşıldı ve tam bin 900 adet 1907 tarihli özel yapım şampanyalar çıkarıldı. Şimdi bu şampanyalardan 12 tanesi Cem Uzan’da... 
     



 GÜNCEL 
















</TEXT>
</DOC>
