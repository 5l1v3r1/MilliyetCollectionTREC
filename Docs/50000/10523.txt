<DOC>
<DOCNO> 10523 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/son/sontur11.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Nyssa Antik Kenti internette 
</HEADLINE>
<TEXT>

     Aydın'ın Sultanhisar Kaymakamı Orhan Düzgün, tarihi Nyssa Antik Kenti'ni daha iyi tanıtabilmek amacıyla internette 20 sayfalık web sitesi açtıklarını söyledi. 
     Düzgün, yaptığı açıklamada, Sultanhisar Belediye Başkanı Fazıl Törün ile Nyssa Antik Kenti'nin tanıtılması için bir dizi çalışma yürüttüklerini bildirdi. 
     Her yıl Nisan ayı içinde Uluslararası Nyssa Festivali düzenlediklerini belirten Düzgün, şöyle konuştu 
     ''Yabancı turistleri ilçemize daha fazla çekebilmek için www.sultanhisar.gov.tr adresinde 20 sayfalık bir web sitesi açtık. Sitede, Nyssa, gerekli tüm bilgiler ve fotoğraflarla en iyi şekilde anlatılıyor. Sitede, ayrıca Sultanhisar ilçemizle ilgili bilgiler de yer alıyor. Zaman içinde, sayfamızın içeriğini daha da geliştirmeyi düşünüyoruz.'' 
     Sultanhisar Belediye Başkanı Fazıl Törün de, Nyssa Antik Kenti'nin ilçenin ekonomik yönden kalkınması için önemli olduğunu vurgulayarak, bundan sonraki yatırımların turizm amaçlı olacağını kaydetti. 




</TEXT>
</DOC>
