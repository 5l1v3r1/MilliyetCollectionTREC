<DOC>
<DOCNO> 9605 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/02/guncel/gun03.html </URL>
<DATE> 2001/03/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Alkollü sürücünün ehliyetine ve aracına el koyma cezaları reddedildi 
</HEADLINE>
<TEXT>
Kamikazecilere müjde 
Trafik Komisyonu Başkanı Tan’ın deyimiyle "kamikaze pilotları"nı aratmayan sürücülere getirilmesi beklenen ağır cezalar hafifletildi 
     ANKARA Milliyet 

     Trafik Güvenliği Araştırma Komisyonu’nun gündeme getirdiği "alkollü araç kullananların araçlarına bir ay el konulması"na ilişkin düzenleme, TBMM Adalet Komisyonu’nda reddedilirken üçüncü kez alkollü yakalananların ehliyetlerinin iptal edilmesi ve şoförlerin işine son verilmesi hükümleri ağır bulundu. Hükümleri hafifletmenin komisyonu vebal altında bırakacağını vurgulayan Komisyon Başkanı Ahmet Tan, arkadaşlarını ikna etmek için şöyle konuştu 
     
     Bu tam bir skandal ’ 
     "Can ciğer arkadaşlarımız öldü. Komisyondakiler kaza mağduru olmayabilir. Bir insanın bile canını kurtarmamız gerekir. Araba cezası caydırıcı olur. Kamikaze pilotları gibi sarhoş tanker kullananlar var. Ağaç kesen adamın traktörüne el konuluyor. Ağaç dikilir ama insan yeniden nasıl diriltilir Tüp ya da klonlama da işe yaramaz. Şoför ekmeğinden olacak ama öbürü de canından olacak. İstasyonlarda yüzde 5’e kadar alkollü içki satışı serbest bırakıldı. Bu bir skandal." 
     
     Ölen insan dirilir mi ’ 
     MHP’li Orhan Bıçakcıoğlu da Ahmet Tan’a destek vererek, "Ölen insan geri gelmez. Alkollü araç kullanan bir daha trafiğe çıkmasın. Çoluğumu çocuğumu öldürmelerine izin veremem. Beş yıl sonra öldürmeye devam etsinler. Protesto ediyorum" diyerek toplantıyı terk etti. 
     
     Ehliyet en fazla 5 yıl için alınabilecek 

</TEXT>
</DOC>
