<DOC>
<DOCNO> 37396 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/yazar/yilmaz.html </URL>
<DATE> 2001/08/16/ </DATE>
<TIME>  </TIME>
<AUTHOR> Serpil YILMAZ  </AUTHOR>
<HEADLINE>
Tayyip olmadı Derviş verelim 
</HEADLINE>
<TEXT>

     Basına açıklama yapılana kadar adı sır olarak tutulan AK Parti’nin yankısı, yorumlara açık oldu. 
     Şifre çözücüler işe, Recep Tayyip Erdoğan’ın liderliğinde kurulan partinin adından başladı. 
     Bunların içinde "AK" DSP Genel Başkanı Bülent Ecevit’in simgesi haline gelen "Ak güvercin" ile kapatılan Adalet Partisi Genel Başkanı Süleyman Demirel’in "AP" benzetmesine kadar vardı. 
     
     Konuşan ile susan 
     Herkes Erdoğan’ın İstanbul Büyükşehir Belediye Başkanlığı’ndan bu yana yaptıkları ve söylediklerinin hesabını vermesini beklerken, "Partiyi" konuşalım üslubunu sürdürdü. 
     Erdoğan aslında bugünden itibaren yeni bir döneme adım attı. Kendine özel bir lider üslubu seçerken, ikna edici olma zorluğunu gidermek durumunda. 
     Erdoğan’ın iş dünyasından yeterli desteği bulamadığı açık. O nedenle de merkez sağda arayışlar sürüyor. Eski gölge Başbakan Yalım Erez, eski İçişleri Bakanı Sadettin Tantan, eski ANAP’lı İlhan Kesici, DYP’den kopan Mehmet Ağar temaslarını sürdürmeye devam ediyor. Bu isimlerin itici güç olmaya yetmediğini düşünen iş dünyasının içinden geçen isim, Kemal Derviş. 
     Erdoğan "kapalı kutu" olmaya devam ettiği sürece, Derviş’in "açıklığı" prim yapmaya devam edecek. Derviş yeni politikacı tipine canlı bir örnek oluşturdu, bundan kimse kaçamaz. 
     
     Güven olur mu 
     YDH günlerini kimse unutmasın. İş dünyası önce destek vaat eder, sonra da egemen güçlerle kavgaya girmemek için bir kenara çekilir. Bunun en iyi örneğini Sakıp Sabancı "Güneydoğu Raporu" hazırladığında, Cem Boyner de YDH günlerinde yaşadı. 
     Sütten ağzı yananlar, yoğurdu üfleyerek yiyeceklerdir. 
     
Merkez Bankası da...      Vakıflar, birlikler, odalar, sendikalar üyelerin yararına "emeklilikte ikinci gelir sağlamak veya mali dayanışma" amacıyla oluşturdukları fonu günün ekonomik şartlarına göre bazen faize, bazen de dövize yönlendirebiliyor. Merkez Bankası dün açıkladı. Geçtiğimiz hafta ABD Doları’nın 1 milyon 400 binlere çıkmasının nedeni, Türkiye Odalar ve Borsalar Birliği’nin 350 milyon dolarlık kaynağının, 50 milyon doları ile döviz piyasasına alıcı olarak girmesiymiş. 
     50 milyon dolar ile doların fiyatını 1 milyon 500 binlere doğru sürüklemek demek ki böyle bir şeymiş. 
     Ekonomik krizin çıktığı ilk günlerde Tekstil İşveren Sendikaları Konfederasyonu Başkanı Halit Narin "Paralarımızı Hazine’ye verebiliriz" diyordu. Bu söz, Antalya’da düzenlenen zirveye katılan Devlet Bakanı Kemal Derviş tarafından da kürsüden anımsatılmıştı. 
     İş ciddiye binince, TOBB’un Eximbank kanalı ihracatçılara açacağı kredinin kavgası belirdi. Öyle belirdi ki neredeyse TOBB seçimlerinde Fuat Miras’ın, Türkiye İhracatçılar Meclisi’nde TİM Okan Oğuz’un başkanlığının düşmesinin nedeni olarak gösterildi. 
     Refah DYP 1996 - 1997 iktidarı döneminde de kamu fonlarının yüksek faizi desteklediği yolunda bir endişe belirmiş ve "Havuz Hesabı" sistemi getirilmişti. Kamu kaynakları bir havuzda toplanıyor ve bu havuzdan kredilendirme yapılıyor. Böylece merkezi yönetim, ekonomiye baskı uygulayan trilyonlarca kaynağı denetim ve gözetim altına alabiliyordu. 
     Merkez Bankası’naTOBB’dan karşı yanıt geldi 
     "MB yetkilileri tatilde mi Biz 29 Haziran’dan beri 25 milyon dolar döviz aldık. MB’den istedik vermedi." 
     Ne feci bir durum. Merkez Bankası yalanlanıyor .. 
     
     







Hacı Bektaş ve Alevilik 


Gül'e göre Ak Parti 


Fuhuş ve fukaralık 


Ankara'da rehavet 


Balkent modeli 


Türkiye daha şanslı 


Piyasa - kondu ’ 


Recep Tayyip Erdoğan kaç para kazanıyor 


Cem Karaca ve değişenler .. 


Solun Camp David'i 


Cüce maymunlar ve ateş rengi ibişle muhabbet 


Tartışması bile hata 


Sadece halkta değil devlette de güven yok 


Tayyip olmadı Derviş verelim 


</TEXT>
</DOC>
