<DOC>
<DOCNO> 39640 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/30/yasam/yas02a.html </URL>
<DATE> 2001/08/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Eski bir milletvekili şimdi Kartal Cezaevi’ 
</HEADLINE>
<TEXT>

Etibank davasında tahliye yok... Bilgin, Keçili ve diğer sanıklarla ilk kez DGM’ye çıkan Cavit Çağlar, h kimin "Mesleğiniz " sorusuna işte bu acı cevabı verdi... 
     SEMRA PELEK İstanbul 

     Etibank’ı 480 trilyon 12 milyar lira zarara uğrattıkları öne sürülen bankanın eski sahibi Dinç Bilgin ile Cavit Çağlar’ın da aralarında bulunduğu sanıklar, dün ilk kez h kim karşısına çıktı. Sanıkların tutukluluk halinin devamına karar verildi. 
     Kartal Cezaevi’nde bulunan Bilgin, Çağlar ve Nail Keçili ile sanıklar "Akrep" adlı araçla İstanbul DGM’ye getirildi. Kelepçesiz oldukları görülen sanıkların araçtan çıkarılmaları sırasında DGM bahçesi dışında bir grup, "Cavit baba, Bursa seninle gurur duyuyor" ve "İşsizler dışarıda..." diye slogan atıp alkış tuttu. 
     İstanbul 6 No’lu DGM’deki duruşmaya, tutuklu yargılanan Bilgin, Çağlar ve Keçili ile tutuksuz sanıklar Önay Bilgin, Mustafa Çağlar, İsmail Hakkı Karakaya, Mustafa Dinçer, Ferhat Mengiloğlu, Murat Yüksel, Ayşe Hande Güven, Yalçın Ayaydın, Türker İnanoğlu, Yasin Kadri Ekinci, Nevzat Ak, Aziz Başkurt Okaygün, Hakkı Cengiz Kırgül ve Ali Cüneyt Ortan katıldı. 
     
Utanç verici’      Hakkındaki suçlamaların asılsız olduğunu savunan Dinç Bilgin, şunları söyledi 
     "Çete üyesi olarak suçlanmak, hayatımın en utanç verici durumu. Eğer işimin başına geçersem, hem tüm borçlarımı ödeyebileceğim, hem de krizde olan Türkiye’de güçlü bir istihdam yaratacağım. Borçlarımı ödeyebilmem için tahliye edilmek, yargılamanın sonunda ortaya çıkacağı üzere de beraatime karar verilmesini onurumu kazanmak için istiyorum." 
     Etibank’ı 31 Ekim 2000’de bir başka gruba devretmeye hazırlandığını anlatan Bilgin, 27 Ekim’de bankaya el konulduğunu kaydetti, murakıp raporlarını kabul etmediğini dile getirdi. 
     
Eski milletvekiliyim’      Çağlar ise h kimin "Mesleğiniz " sorusuna, "Eski milletvekili, şimdi Kartal Cezaevi" cevabını verdi. Çağlar, Etibank yönetiminde olmadığını belirterek şöyle konuştu "Üç dönem bakanlık, 14 sene milletvekilliği yaptım. Etibank’ı usulsüz aldığımız iddia ediliyor. Biz 10 bankadan kredi aldık. Bu devlete, hükümete yapılan haksızlıktır." 
     Banka murakıplarının sulu senaryo ürettiğini de savunan Çağlar, şöyle devam etti "Ben mi dolandırıcıyım On binlerce kişiye iş vermek ise çetecilik, o zaman kabul ederim bunu Kartal’a namusumuzla geldik, namusumuzla çıkarız. Yüzümü kızartacak hiçbir suçum yok." 
     
10 milyon dolarlık hayali mevduat      Cavit Çağlar DGM’de Özelleştirme İdaresi Başkanlığı’nı da suçladı "Ben bankayı aldığımda 10 milyon dolar kayıp vardı. Özelleştirme İdaresi, bankada bir mevduat yapmış. Bize bu parayı vermezseniz, bankayı size vermeyiz dediler. Siz iki büyük patronsunuz. Bu para sizi etkilemez dediler. Hayali bir mevduat. Hesaba bakıyorsunuz, öyle bir para yok. Bize dediler ki, size bir tabela sattık biz. Bunu ilk kez burada açıklıyorum. Açıklamak zorunda bıraktılar." 
     
Tutuklanacağını öğrenince kaçtı      Mahkeme, kısa bir aranın ardından sanıkların tutukluluk halinin devamına karar verdi. Karar açıklanmadan önce, tüm sanıklar beklendi. Gelmeyen tutuksuz sanık Hakkı Cengiz Kırgül, iki üç dakika beklendi. DGM bahçesine de bakıldı, ancak bulunamadı. Mahkeme, eski şube müdürü Kırgül’ün de "çeteye yardım" suçundan tutuklanmasına karar verdi. Bu sırada yargıç Metin Çetinbaş’ın, polise "Haberi kim uçurduysa, onun canına okuyacağım" dediği duyuldu. 
     



 YAŞAM 



















</TEXT>
</DOC>
