<DOC>
<DOCNO> 26219 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/11/son/sondun02.html </URL>
<DATE> 2001/06/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Fransa'da baba olanlara iki hafta maaşlı izin... 
</HEADLINE>
<TEXT>

     Fransa'nın Sosyalist Başbakanı Lionel Jospin, baba olanların 2 hafta maaşlı izin kullanabilmesi için yasa hazırladı. 
     Babalara geniş dinlence seçeneği getiren yasa, Fransız parlamentosunda ''toplumsal güvenlik bütçesi'' kapsamında Ağustos ayında onaylanırsa gelecek yıl uygulanacak. 
     Yasa tasarısında, bebekleri doğduktan sonra 2 hafta ücretli izin kullananan babanın alacağı miktarın 14 bin 950 frankı 2 milyar 400 bin TL geçmemesi öngörülüyor. 
     Fransa'da baba, doğumda ''aile dayanışması izni'' resmi adıyla 3 gün izin kullanabiliyor. Anne, ilk 2 çocuğu için 16'şar haftalık iki uzun ücretli izin kullanabiliyor. Üçüncü çocuk dünyaya gelirse, sağlık önemi bakımından anneye verilen izin 26 haftaya çıkıyor. 
     Aile İşleri Bakanı Segolene Royal, yeni uygulamanın devlete 700 milyon franka 95 milyon dolar mal olacığını söyledi. 
     Fransa dahil Avrupa ülkelerinde yeni babaların yüzde 40'ı üç gün izin hakkı kullanıyor. İskandinav ülkeleri aile birliği konusunda en hassas ülkeler. Danimarka'da bebeği olan bir baba 2 hafta, Finlandiya'da 18 gün ücretli izin kullanıyor. İngiliz, Alman, İtalyan ve İspanyol babalar, Fransa ve Türkiye'deki gibi 3 gün izin kullanabiliyor. 
     







</TEXT>
</DOC>
