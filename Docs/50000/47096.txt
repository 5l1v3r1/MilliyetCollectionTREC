<DOC>
<DOCNO> 47096 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/16/spor/spo03.html </URL>
<DATE> 2001/10/16/ </DATE>
<TIME>  </TIME>
<AUTHOR>  </AUTHOR>
<HEADLINE>
"Dört puan daha" 
</HEADLINE>
<TEXT>

Lucescu, Şampiyonlar Ligi’nde ikinci tura çıkabilmek için 10 puana ulaşmaları gerektiğini söyledi. Rumen hoca, "Bu nedenle dikkatli olmalı, mutlaka Nantes’ı yenmeliyiz" dedi 
     ERHAN TELLİ 

     "Zaaf gösterdiler" 
     GALATASARAY’IN hocası Lucescu dün düzenlediği basın toplantısında, Nantes karşısına kazanmak hedefiyle çıkacaklarını söyledi. Rumen Teknik Direktör, Şampiyonlar Ligi’nde ikinci tura yükselebilmek için 10 puana ulaşmaları gerektiğini hatırlattı, "Yani dört puan daha kazanmamız şart" diye konuştu. Lucescu, Nantes ile oynanan ilk maçı da "PSV ve Lazio’yu yenince, bizi de rahat yeneceklerini düşündüler. Onların bu zaafından yararlandık" dedi. 
     
     "Şimdi durum farklı" 
     LUCESCU, Nantes’ın ilk sınavda sakat ve eksik oyuncusunun çok olduğunu belirtti, "Şimdi durum farklı. Bizim, Bülent ve Capone gibi iki önemli eksiğimiz var" ifadesini kullandı. Rumen hoca, taraftarlara çok güvendiğini ifade ederek şöyle devam etti "Aslında Nantes 30 yıldır aynı sistemle oynuyor. Bu yüzden Fransa Ligi’nde başarısız oluyor. Ama Avrupa’da bu sistemi tanınmadığı için sürpriz yapıyor." 
     
Yönetimde sıkıntı      GALATASARAY yönetiminde, bazı üyelerin son günlerde alınan kararlara uymaması sorun yarattı. Sarı - Kırmızılılılar daha önce, televizyon ve gazetelere röportaj verilmeyeceği konusunda görüş birliğine varmışlardı. Ancak son günlerde birçok yöneticinin bu kuralı bozması üzerine, son toplantıda Başkan Mehmet Cansun uyarılarda bulundu. 
     
Savunmada kriz var      SARI - Kırmızılı takım, Capone’nin sakatlığıyla sıkıntıya girerken, bu kez defansın formda ismi Vedat’ın ağır gribe yakalanmasıyla şaşkına döndü. Kulüp Doktoru Serhan Kurtulmuş, iğne tedavisi uyguladıkları Vedat’ın, erken teşhis nedeniyle bugün forma giyebileceğini söyledi. Lucescu, bu haberle rahatlarken, Sergen’in de durumunun iyiye gitmesi sevinç yarattı. 
     CİM - Bom, Nantes maçı için son hazırlığını dün akşam yaptığı antrenmanla tamamladı. Taktik ağırlıklı geçen çalışmanın ardından kampa devam eden Galatasaray’da, olağanüstü hal ilan edilen Florya Metin Oktay Tesisleri tüm ziyaretçilere kapatıldı. Nantes da dün İstanbul’a geldi ve son çalışmasını Ali Sami Yen Stadı’nda gerçekleştirdi. 
     
Aman dikkat Cim - Bom      SARI - Kırmızılılar, deplasmanda devirdiği Nantes’ı ağırlayacak, zirve için avantaj sağlamaya çalışacak. Fransa Ligi’nde galibiyetsiz son sırada yer alan ve umudunu Şampiyonlar Ligi’ne bağlayan Nantes’ta eski Fenerbahçeli Moldovan, Kolombiyalı Bonilla yer almazken, Savinaud ile Laspalles’in şüpheli olduğu açıklandı. Galatasaray’da ise sakat olan Bülent ile Capone oynamayacak. D Grubu’nun diğer maçında Lazio - PSV Eindhoven karşı karşıya gelecek. 
     
D GRUBU PUAN DURUMU TAKIMLAR O G B M A Y P Nantes 3 2 0 1 7 3 6 PSV Eindhoven 3 2 0 1 5 5 6 Galatasaray 3 2 0 1 3 3 6 Lazio 3 0 0 3 1 5 0      
     PROGRAM Lazio - PSV Eindhoven, Galatasaray - Nantes 
     
Avrupa karneleri GALATASARAY O G B M A Y Avrupa Kupası 162 63 38 61 214 244 Şampiyonlar Ligi 47 14 10 23 48 78 NANTES O G B M A Y Avrupa Kupası 91 39 24 28 153 126 Şampiyonlar Ligi 13 6 4 3 22 15 AVRUPA’DA İKİ ÜLKE 34 14 4 16 46 68 
Galibiyetleri F.Bahçe, G.Saray, Beşiktaş, Trabzon, Göztepe ve İstanbul aldı. 

Krug’un Türk karnesi 2. 3.1994 Monaco - Galatasaray 3-0 12.8.1997 Trabzonspor - Dundee United 1-0 4.11.1998 Galatasaray - Rosenborg 3-0 6.4.2000 Galatasaray - Leeds United 2-0 7.10.2000 İsveç - Türkiye 1-1 7.3.2001 Galatasaray - Milan 2-0      
     Avrupa Kupaları’nda Türk takımları Nantes ile bir kez karşılaştı. G.Saray’ın, Fransız takımlarına karşı 11 maçta 5 galibiyet, 1 beraberlik ve 5 yenilgisi bulunuyor. 
     



 SPOR 



























</TEXT>
</DOC>
