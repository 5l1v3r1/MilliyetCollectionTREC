<DOC>
<DOCNO> 14874 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/06/siyaset/siy05.html </URL>
<DATE> 2001/04/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaçda şaka yok 
</HEADLINE>
<TEXT>

Devlet ilaç ithal etmezse binlerce hasta ölüm aşamasına gelecek 
     GÜLAY FIRAT, SEMRA KARDEŞOĞLU 

     Dalgalı kur sistemi en büyük darbeyi, yaşamları ithal ilaçlara bağlı hastalara vurdu. Kanser, hemofili, böbrek, diyaliz ve kalp hastalıklarının tedavisinde kullanılan ve hayati önem taşıyan ilaçların bulunmasında büyük sıkıntı baş gösterdi. 
     İlaç krizi, Sağlık Bakanlığı’nın döviz kurunu 820 bin lira olarak belirlemesi, ithalatçı firmaların ilaçları getirmemesi ya da piyasaya sürmemesinden doğdu. Eczacılar Odası Genel Sekreteri Avni Kurtuldu ise, sorunun çözülmemesi durumunda, binlerce hastanın ölüm aşamasına geleceğini söyledi. 
     Eczacılar Odası Başkanı Erkan Önsel ise, "Bazı ithalatçı firmalar piyasaya ilaç vermiyor. Bu durum ithal ilaç alan eczacıları zor durumda bırakıyor" dedi. Önsel hastaları zor günlerin beklediğini belirterek şöyle konuştu 
     "İthalatçı ilaç firmaları peşin veya kısa vadeli ödemeli isteklerini sürdürürlerse, eczacılar bu ilaçları sosyal güvenlik kurumu üyelerine veremez. Çünkü sosyal güvenlik kurumlarının geri ödemesi, bu sürelerin üç - dört mislidir. Aksi halde eczaneler de ithal ilaçları satın alamaz, alsa bile geri ödeme vadesi uzun kurumlara bu ilaçları veremez. Bakanlık bir an önce girişimde bulunmalı. İthal ilaç firmaları karlarından fedakarlık yapamazsa, bu ilaçları devletin ithal etmesi gerekir." 
     
Zor bulunanlar      Önemli rahatsızlığı bulunanları ekonomik krizle birlikte vuran bazı ilaçlar şöyle Human Albimin Kanser , Factor 8 Hemofili , Campto 100 ml Kanser , Hepuman 400 Hepatit C , Taxol 100 ml Kanser , Eprex Diyaliz , Ambisome Kanser , Paraplatin 450 Kanser , Nimotop FLK Kalp , Eulexin Prostat Kanseri . 
     
5 SORU - 5 CEVAP Sorumlu kim      İstanbul Eczacılar Odası Genel Sekreteri Avni Kurtuldu, ilaç bulmadaki sıkıntı üzerine sorularımızı yanıtladı 
İlaç sıkıntısı neden doğdu 
     Sağlık Bakanlığı döviz kurunu 820 bin lira olarak belirledi. Oysa gerçek kur 1 milyon 200 binin üzerine çıktı. İthalatçı firma bu durumda doğacak zararı göğüsleyemem’ diyerek, ya ilacı ithal etmiyor ya da dağıtmıyor. 
     
Eczacılar ne istiyor 
     Eczacı ithal ilacı devlete fatura ediyor. Devlet bunun geri ödemesini üç dört ay vadeyle yaparken, kriz sonrası ithalatçı firma 5 -10 gün sürelerle ya da parayı peşin olarak istiyor. Bu durumda eczacı cebinden 30 40 milyar ödeme yapmak zorunda. 
     
Bakanlığın durum karşısında tavrı nedir 
     Sağlık Bakanlığı, eczaneleri gezerek, tehditvari bir şekilde olaya yaklaşıyor. 
     
Sorun nasıl çözülür 
     İşi inada bindirmeden, eczacılar, ilaç işverenleri ve ithalatçı firmalarla Sağlık Bakanlığı’nın masaya oturup, doları gerçek değeri üzerinden ithalatı başlatması gerekiyor. 
     
Bu sorun çözülmezse ne olur 
     İthal ilaç kullanan hastalar ölür. Bu peynir, ekmek gibi bir şey değil ki. Sadece İstanbul’da 4500 hemofili hastası var. 
     


 SİYASET 























</TEXT>
</DOC>
