<DOC>
<DOCNO> 34496 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/30/siyaset/siy04.html </URL>
<DATE> 2001/07/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hortumları keseceğiz’ 
</HEADLINE>
<TEXT>

Erdoğan, Kırklareli’nde seslendiği vatandaşlardan sandıkta hesap sormasını istedi... 
     SERHAT OĞUZ Miliyet 

     Parti kurma hazırlıklarını sürdüren Recep Tayyip Erdoğan, seçim havasına girerek, vatandaşların sandıkta hesap sormasını istedi. 
     Erdoğan, eşi, kızları ve 15 milletvekiliyle birlikte Kırklareli’ne çıkarma yaptı. Saray ve Pınarhisar ilçelerinde sünnet düğününe katılan Erdoğan, Vize Belediyesi’ni de ziyaret etti. Saray eski FP İlçe Başkanı İbrahim Duraklı’nın oğulları Furkan ve Tayyip’e cum-huriyet altını takan Erdoğan, düğün salonunda siyasi konuşma yaparak şunları söyledi "Bizim yürüyüşümüz siyasete ve siyasilere olan umudu yeniden pekiştirmeye başladı. Ülkede ne bölge ne vatandaş ayrımına tahammül edemeyiz. Birimiz hepimiz, hepimiz birimiz için olmalı. Bu kervan bu yüzden yola çıkıyor. Biz sadece hortumları keseceğiz. Olay bu kadar basit. Bu ülkede iki şeyi halletmek yeterli. O da güvenilir ve dürüst kadrolar kurmaktır. Halkımız dürüst yönetimler istiyor." 
     Asgari ücret alan bir ailenin her gün çay ve simit yemesi halinde bile maaşının yetme-yeceğini belirten Erdoğan, "Bu millet asildir. Bizi zillete mahk m edenlere sandıkta hesap sormanız lazım" dedi. Daha sonra 4 ay hapis yattığı Pınarhisar Cezaevi’ne giderek güvenlik görevlileriyle sohbet eden Erdoğan, İsrail’in Ankara Büyükelçisi David Sultan’la gizli görüşme yaptığına ilişkin haberleri yalanlayarak, "Böyle bir şeyin aslı astarı yok" diye konuştu. 
     



 SİYASET 














</TEXT>
</DOC>
