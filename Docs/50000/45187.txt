<DOC>
<DOCNO> 45187 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/05/spor/spo04.html </URL>
<DATE> 2001/10/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’da öze dönüş 
</HEADLINE>
<TEXT>

Yeniden yapılanmaya giderek, bölgesinde yetişen oyuncuları kadrosunda toplayacak 
     TRABZONSPOR yönetimi ve Teknik Direktör Sadi Tekelioğlu, takımın kimliğini şampiyonluklara ambargo koyulan yıllardaki gibi değiştirmek için harekete geçti. Dışardan gelen futbolcuların zaman zaman sorun çıkarması üzerine Trabzonlu oyuncular yeniden gözde oldu. İlk etapta da yönetim, Galatasaraylı Mehmet Bölükbaşı ve Antalyasporlu Selahattin’e yöneldi. 
     SADİ Tekelioğlu, "Bu şehrin çocuğu, öncelikle Trabzonsporlu oluyor. Gönülden oynuyor, parayı sorun yapmıyor. Dışardan gelenler, bu noktada Trabzonlular kadar özverili olmayabiliyor. Bu nedenle de takımdaki Trabzonlular’ın sayısını artırmak istiyoruz" diye konuştu. Yönetim gelecek sezondan itibaren 1. ve 2. ligdeki Trabzon kökenli futbolcuları yakın takibe alacak. 
     
     Salazar pişman 
     ANKARAGÜCÜ maçında yedek soyunmak istemeyen, ardından da kadro dışı bırakılan Santiago Salazar pişman oldu. Perulu futbolcunun, menajerleri ile yaptığı görüşmede, "Bir anlık gaflette bulundum. Anlık tepkinin sonucu evime gittim. Hatalıyım, kalmak istiyorum. Yönetimin vereceği cezaya da razıyım" dediği bildirildi. 
     
     Bülent tamam 
     TRABZONSPOR, kaleci arayışına Göztepeli Bülent’i renklerine bağlayarak son verdi. İzmir kulübü, takas olarak kadro dışı bırakılan Brezilyalı Eduardo’yu isterken, yönetim buna sıcak bakmadı. Bülent’i 100 bin dolar karşılığı renklerine bağlayan yönetim, Eduardo için Sarı - Kırmızılı kulüple temaslarını sürdürüyor. 
     



 SPOR 
























</TEXT>
</DOC>
