<DOC>
<DOCNO> 44077 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/28/yasam/yas06.html </URL>
<DATE> 2001/09/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Nişanlısını doğradı 
</HEADLINE>
<TEXT>

Hostes Nejla Kayacık, barışmak için evine gelen eski nişanlısı Musa Buluter’i sekiz yerinden bıçakladı... 
     İSMAİL POLAT İstanbul 

     Otobüs şirketinde hosteslik yapan Nejla Kayacık, evine gelen eski nişanlısını bıçaklayarak öldürdü. 
     Küçükyalı Galipbey Caddesi Erdemkent Sitesi’nde oturan Kayacık 23 , dün sabah Kartal Adliyesi’ne geldi. Müracaat Savcısı Pertev Kumbasar’a teslim olan genç kadın, "Eski nişanlımı öldürdüm" dedi. Kumbasar’ın talimatı üzerine Kayacık’ın evine giden polisler, turizmci Musa Buluter’in 45 cesedini banyo küvetinde buldu. Buluter’in sekiz yerinden bıçaklanarak öldürüldüğü belirlendi. 
     Maltepe İlçe Emniyet Müdürlüğü’nde sorgulanan Kayacık, ifadesinde şunları söyledi 
     
     Kendimi kaybettim’ 
     "İkimiz de eşlerimizden boşanmıştık. 10 ay nişanlı kaldık, bir ay önce de ayrıldık. Musa barışmak için peşimi bırakmadı. Gece evime geldi. Biraz tartıştık. Banyo yapıp gideceğini söyledi. Banyoda bir anda bana bıçakla saldırdı. Küvette ayağı kayınca yere düştü. Ben de bıçağı kaparak sapladım. Daha sonra kendimi kaybetmişim." 
     



 YAŞAM 



















</TEXT>
</DOC>
