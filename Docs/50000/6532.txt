<DOC>
<DOCNO> 6532 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/11/spor/spo03.html </URL>
<DATE> 2001/02/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Şenola Cim-Bom 
</HEADLINE>
<TEXT>

Şenol’un yumruğu Bursa’yı nakavt etti. Sarı - Kırmızılılar üç puanı cebe indirdi 
     HALİL ÖZER 

     Fener maçı geçeli iki gün olmuş... Penaltılarla elenmişler... Moraller alt - üst... Hepsi diyor "Bizi etkilemez." Ama gel gör ki herkes etkilenmiş. Bursa maçında Ali Sami Yen Stadı’nda bir tuhaflık vardı. Bağırıyordu taraftarlar ama içlerinin yandığı belliydi. Sahadaki futbolcunun ise aklı hala Kadıköy’deydi. Bursa, Yeşil - Beyazına veremediler kendilerini. Hayalet gibi gezdiler, durdular... Sonra canlandılar ama tıkanıp kaldılar. Ama bir karambole üç puanı aldılar... 
     Maçın hakemi de bir garipti. Ama adamın etkilenmemesi elde değil. Galatasaraylı futbolcu yürürken bile düşse, "penaltı" diye bağırıyor. O bağırınca, seyirci de bağırıyor. Bir ara seyirci sahadaki Sadık İlhan’ın "belasını" bile verdi Gelde şaşırma... O da çok şaşırdı. Yan hakemlerine bakmaktan oyunu kontrol edemedi. 86. dakikada Şenol takımına ihanet etti. Jardel’e yumruk attı. Dördüncü hakem orta hakem Sadık İlhan’ı yanına çağırdı. Jardel yerde kıvranıyor. Hakem de "Kırmızı kart" dedi... 
     Gencecik bir kaleci geçti Bursaspor kalesine, Serdar diye... Çocuk eline top dokunmadan gol geldi. Sonra da maç bitiverdi. Üç puan aldı Galatasaray ama nasıl oldu kimse anlayamadı. 
     
Golün sinyali geldi      Galatasaray, hiç de iyi oynamadı dün... Ne yaptığını bilen hiç kimse yoktu. Taffarel’in dışında. Eh biraz da Ümit... Ve sonra Hasan Şaş... Ölü toprağı serpilmiş Ergün kanadına öyle bir bindirdi ki Hasan Şaş... Oradan golün geleceği belli olmuştu artık. Ama öyle... Ama böyle... 
     Bir de Emre’ye yazık oldu. Çocuk gide gide şu sahada çarpılmayacak tek adama çarptı. Ona boşuna kemik dememişler... İstemiye, istemiye arkadaşını sakatladı, kahroldu. Oyundan koptu. Koptuğunu Lucescu anlayamadı. Çocuğu seyirci ile başbaşa bıraktı. Allah’tan kemik soğukkanlıdır. Kendini çabuk toparlar. İkinci yarıda o üzüntüyü attı. Yine kötüydü ama ilk yarıdan daha verimliydi. 
     
Bursa çok açık verdi      Son söz de Bursaspor’a... 16. dakikada nefis bir gol attılar Fatih’le... Sonra çok boş yakaladılar Galatasaray savunmasını... Ama dikkatli pas dağıtımı yapamadılar. Yapamayınca pozisyonları doğmadan öldürdüler. Kanatlardan çok açık verdiler. 18. dakikada Ümit’in golüne engel olamadılar. 
     Son yarım saatte kalenin içine kümelendiler. Şenol’un damgalarıyla maçı götürüyorlardı neredeyse... Ama Şenol damgasıyla maçı verdiler... 
     
Patrick operasyonu      Galatasaray, Gençlerbirliği’nin başarılı kalecisi için harekete geçti. Cavcav süre istedi, Belçikalı file bekçisi ise "evet" dedi 
ERHAN TELLİ Taffarel’in yerine      GALATASARAY, sezon sonunda sözleşmesi bitecek olan Taffarel’in yerine Gençlerbirliği’nin kalecisi Patrick’i transfer etmek için harekete geçti. Brezilyalı file bekçisine mukavelesini uzatmak için teklif yapan Sarı - Kırmızılı yöneticiler, yanıt alamayınca "ayrılabilir gerekçesiyle" kolları sıvadılar. 
     
Karar sezon sonu      TEKLİFİ alan Başkan lhan Cavcav’ın kesin kararını sezon sonunda bildireceği öğrenildi. Bu arada Belçikalı kaleci Patrick’in de yapılan transfer teklifinden haberdar olduğu ve "evet" yanıtını verdiği bildirildi. Galatasaray Kulübü’nün bu transfer için sezon sonuna kadar bekleyeceği, sonra yeniden harekete geçeceği açıklandı. 
     


 SPOR 





























</TEXT>
</DOC>
