<DOC>
<DOCNO> 39345 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/yasam/yas02a.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
MOSSAD da araştırıyor 
</HEADLINE>
<TEXT>

     Üzeyir Garih cinayetiyle ilgili sır perdesini aralamak için, İsrail gizli servisi Mossad da devreye girdi. İstanbul Asayiş, Organize Suçlar, Terörle Mücadele ve İstihbarat Şube müdürlüklerinin ayrı ayrı durum değerlendirmesi yaptığı cinayetle ilgili soruşturmaya dahil olan Milli İstihbarat Teşkilatı MİT’in ardından, Mossad’dan da bir ekip cinayeti araştırmak üzere İstanbul’a geldi. Bu arada İsrail Dışişleri Bakanı Şimon Peres’in, Garih’in ailesine mektupla başsağlığı dilediği bildirildi. Peres, Garih’in Türkiye için önemli bir işadamı olduğunun altını çizerek, duyduğu üzüntüyü dile getirdi. İsrail Dışişleri Bakanlığı’ndan edinilen bilgiye göre, Garih’in cenaze törenine, Ankara Büyükelçisi David Sultan ile halen İsrail’de bulunan İstanbul Başkonsolosu Amıra Arnon katılacak. 
     



 YAŞAM 


















</TEXT>
</DOC>
