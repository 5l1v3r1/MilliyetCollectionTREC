<DOC>
<DOCNO> 23495 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/27/spor/ygok.html </URL>
<DATE> 2001/05/27/ </DATE>
<TIME>  </TIME>
<AUTHOR>  </AUTHOR>
<HEADLINE>
20 men tekmili birden 
</HEADLINE>
<TEXT>

     BİLGİN GÖKBERK 

     Zor günleri severim. Dükkanı açtık, ama müşteriyi nereden bulacağız. Sağım, solum önüm arkam Samsun, mamsun, Trabzon... Hagi, Rapajic, güz gülleri. Şampiyonun hikayesi, ikincinin mikayesi. Üstelik Milliyet’i alıp, evirip çevirip, hatta seri ilanlara gelip belki pes edip tam giderken, benim acayip fotoğrafı görüp takılacaksınız. Ama sonrası vahim. Joker hakkı mı kullansak, ya da sütunun yabancı hakkını Victor Hugo ile mi doldursak. Yine de zor, zor, zor... 
     Efes ile başlayalım. Mula’ları yoktu, ama zulaları sağlamdı. Kaya’sı, Erdal’ı, Alper’i, Mehmet Okur’u vesaire... Maçın sözü basketse de özü komediydi. Hani "one man show" Cem Yılmaz’a gideceğine "çok men show" Ayhan Şahenk’e gel. Bir tarafta hiç oynatmadığı, zulaladığı Erdal’a, Kaya’ya hasret. Onları mesela 10 dakika kullanabilse Efes’i yenebilecek bir Daçka. Yine mesela, "Seç bakalım. Ne alırsan benden" desen bile takımına bir Daçka’lı koymayacak olan Efes Pilsen. Gerisini siz anlayın. Ve başa baş geçen üç periyot. Üstelik Nihat’ı tam ısınmışken kenara alan, 10 oyuncudan hem rengiyle, hem heyecanıyla tek farklı oyuncu olan Rogers’ı oynaması gerektiği anlarda oturtan Daçka. Sarışının adı, esmerin tadı. Veya Yugoslav’ın adı, Amerikalı’nın tadı. Nasıl uyuyorsa. Biliyoruz, yerli malı yurdun malı. Ama yine de her takım en az bir kara Amerikalı kullanmalı. Ancak onu Daçka benchi gibi oturtmamalı, heyecanlandırmalı. 
     Bizde orta saha, koridorlar, dar alanlar, pas olukları yok. Onlar öbür sayfalarda. Gerçi zone, mon hatta don var ama maçı bunlar değil, Efes gibi bir devi yenme şansını yakalayan ama Rogers ve Nihat’ı kullanmayan Daçka benchi tayin etti. Galiba bir cümle daha tabii yenecekler. Yenmeseler en azından ayıp olmaz mıydı. 
     



 SPOR 





























</TEXT>
</DOC>
