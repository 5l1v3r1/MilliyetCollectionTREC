<DOC>
<DOCNO> 2563 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/yasam/yas03.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Mahkemeden örnek karar 
</HEADLINE>
<TEXT>
Trafik canavarına maksimum’ ceza 
2 genç kızı öldüren alkollü sürücü, kanunda öngörülen en yüksek cezaya çarptırıldı 10 YIL HAPİS 
     Tekirdağ’da, 2 Ağustos’ta aşırı alkollü şekilde araç kullanırken, üniversite öğrencisi 2 genç kızın ölümüne yol açan Arif İyi, "10 yıl hapis ile 91 milyon 260 bin lira" para cezasına çarptırıldı. 
     Babasının bile iki duruşma önce aleyhinde tanıklık ettiği Arif İyi’nin ehliyeti de 5 yıl için geri alındı. 
     
     8’de 8 suçlu 
     Çorlu Asliye Ceza Mahkemesi’ndeki duruşmaya, tutuklu sanık İyi, avukatı Üzeyir Akbulut, kazada ölen Ayşe Güzin Tosun’un annesi Neşe, babası Adem ve avukatları katıldı. 
     Mahkeme Başkanı Murat Demirel, İyi’den son savunmasını yapmasını istedi. 
     Arif İyi de beraatini isteyerek, "Böyle bir kazaya neden olduğum için çok üzgünüm. Allah kimsenin başına böyle bir olay vermesin" diye konuştu. 
     Mağdur avukatları ise İyi’nin en ağır cezaya çarptırılmasını talep etti. Ancak mahkeme başkanı İyi’nin 8’de 8 kusurlu olduğunu söyleyerek 10 yıl hapis kararını açıkladı. 
     


 YAŞAM 



















</TEXT>
</DOC>
