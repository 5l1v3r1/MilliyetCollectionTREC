<DOC>
<DOCNO> 20280 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/spor/bbas.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
BEŞİKTAŞ BİTİRDİ 80 - 71 
</HEADLINE>
<TEXT>

Pınar Karşıyaka’yı İstanbul’da rahat devirdi, Basketbol Ligi’nde çeyrek finale yükseldi. Siyah - Beyazlı ekip, bu turda Efes Pilsen ile karşılaşacak 
     GÖKHAN TÜRE 

     SİYAH - Beyazlılar, Play - Off ilk tur üçüncü maçında Pınar Karşıyaka’yı bir kez daha yenerek 3 - 1’lik avantajla çeyrek finalde Efes Pilsen’e rakip oldular. Beşiktaş, baştan sona önde götürdüğü karşılaşmada zaman zaman inişli - çıkışlı bir performans ortaya koyarken, Eley ve Volkan Aydın’ın sayılarıyla ikinci çeyrekte sekiz sayılık üstünlüğü yakaladı. 
     BEŞİKTAŞ, az adamla oynayan rakibinin yorulmasından da faydalanarak üçüncü çeyrekte farkı 15 sayıya kadar yükseltti. Stelmahers’in dört faule çıkmasıyla gardı iyice düşen konuk takım, Burak’ın gayretleriyle maçtan kopmamaya çalıştı. Ancak Eley’in pota altındaki etkinliği, Muratcan’ın üçlükleriyle Siyah - Beyazlılar karşılaşmadan 80 - 71 galip ayrıldı. 
     
İstatistik BEŞİKTAŞ OYUNCU TS 2S 3S SA R Muratcan 8 1 4 2 5 - 5 Volkan Aydın 16 4 9 2 5 2 4 10 Blackwell 11 4 8 1 5 0 1 - Eley 37 15 22 1 2 4 6 16 Tamer 6 1 5 - 4 4 3 Nedim 2 - - 2 2 1 Erden - - - - - Volkan Başaran - - - - 1 TOPLAM 80 25 48 6 17 12 17 36      
     
PINAR KARŞIYAKA OYUNCU TS 2S 3S SA R Burak 18 4 6 3 10 1 2 2 Güven 7 0 4 1 5 4 4 5 Stelmahers 21 4 9 3 9 4 4 5 Cenk 10 5 8 0 2 - 6 Barış 15 6 11 - 3 5 10 Çağlar - - - - 1 Buğra - - - - - Alpay - - 0 2 - 3 Mertol - - 0 1 - - TOPLAM 71 19 38 7 29 12 15 32      
Efes’e, Maccabi desteğiParis’teki Suprolig Final - Four’unda oynanacak Panathinaikos maçında, İsrailli taraftarlar temsilcimizin yanında yer alacak 
     GÖKHAN TÜRE 

     EFES Pilsen, bu hafta sonu Fransa’nın başkenti Paris’teki Suprolig Final - Four’unda, Yunan Panathinaikos ile oynayacağı ilk maça müthiş seyirci desteği ile çıkacak. Final - Four’da yer alan İsrail temsilcisi Maccabi Tel Aviv’in Taraftarlar Birliği, cuma günkü maçta Yunan ekibi Panathinaikos’a karşı Efes Pilsen’i destekleme kararı aldı. Temsilcimiz böylece 13 bin seyirci kapasiteli Bercy Salonu’nda 7500 kişilik bir desteği arkasında bulacak. 
     PANATHİNAİKOS’UN Yugoslav coachu Zelimir Obradovic, Yunan basınına verdiği demeçte Efes’in iyi hücum ettiğini, ancak savunmasının zayıf olduğunu söyledi. Obradovic, "Süratli basketbol oynamaktan ve üç sayılık atışlar yapmaktan hoşlanıyorlar. Mulaomerovic eğer günündeyse rakip kim olursa olsun dize getirebilir. Hüseyin Beşok modern bir pivot. Ömer Onan en iyi savunmacı. Kerem Tunçeri presle rakibi bozabiliyor" diye konuştu. 
     
BOTAŞ’ın gururu      RONCHETTİ Kupası’nda ikinci olarak bir ilke imza atan, Türkiye Ligi şampiyonluğunu da kazanan BOTAŞ bayan basketbol takımı dün Spordan Sorumlu Devlet Bakanı Fikret Ünlü’yü ziyaret etti. BOTAŞ yöneticileri kısıtlı bütçeyle bu başarılara ulaştıklarını belirterek, Ünlü’den hem maddi destek istedi, hem de ödüllerini talep etti. 
     



 SPOR 






















</TEXT>
</DOC>
