<DOC>
<DOCNO> 2214 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/ekonomi/eko04.html </URL>
<DATE> 2001/01/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Demir madenleri de satılıyor 
</HEADLINE>
<TEXT>

Demir çelik tesislerinden sonra şimdi de demir madenleri özelleştirme kapsamına alındı 
     Özelleştirme İdaresi Başkanlığı’nın tebliği ile Türkiye Demir ve Çelik İşletmeleri TDÇİ Genel Müdürlüğü özelleştirme kapsam ve programına alındı. Bu tebliğle TDÇİ Genel Müdürlüğü ile TDÇİ’ye bağlı kalan son iki işletme olan, Hekimhan Maden İşletmesi ile Divriği Maden İşletmesi kapsama alınmış oldu. 
     TDÇİ’de daha önce Karabük Demir Çelik Müessesesi, Sivas Demir Çelik İşletmeleri kapsam ve programa alınmış ve hisselerin tamamı özelleştirilmişti. İsdemir’in özelleştirilmesinde ise halen işletmenin Erdemir’e devri konusundaki çalışmalar sürüyor. TDÇİ’nin özelleştirme işlemlerinin de 18 ay içinde tamamlanması bekleniyor. 
     
     Sırada enerji tesisleri var 
     Bu arada, ÖİB yetkilileri, özelleştirme kapsam ve programına alınan bu kuruluşların yanında Tekel ile bazı enerji tesislerinin de özelleştirme kapsam ve programa alınmasının beklendiğini ifade ediyorlar. 
     Yetkililer, enerji tesislerinin özelleştirilmeleri konusundaki ÖİB’ye verilecek sorumluluklar neticesinde, daha rahat ve potansiyel çalışılabilmesi açısından, İdare’de yeni düzenlemelere, yapılanmaya gidilebileceğini de belirtiyorlar. 
     


 EKONOMİ 
















</TEXT>
</DOC>
