<DOC>
<DOCNO> 30738 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/06/son/sontur14.html </URL>
<DATE> 2001/07/06/ </DATE>
<TIME>  </TIME>
<AUTHOR>  </AUTHOR>
<HEADLINE>
İntihara kalkışan adamı 1 milyar liraya böyle kandırdılar... 
</HEADLINE>
<TEXT>

     Balgat'ta, borcu olduğu için intihar etmek isteyen kişi, verilen 1 milyar lira ile ikna edildi. Ancak apartmanın aidatından verilen 1 milyar lira polisler tarafından daha sonra site yönetimine geri iade edildi. 
     Antalya'dan bu sabah geldiği belirtilen Gürbüz Günay 28 adlı kişi, Balgat'taki 12 katlı Dostlar Sitesi'nin B bloğunun çatısına kilidi açarak, çıktı. Çatının kenarına oturarak, kendisini atacağını söyleyen Günay'ı, bazı apartman sakinleri ile emniyet görevlileri, inmesi için ikna etmeye çalıştı. Bu sırada, itfaiye görevlileri de, Günay'ın atlaması olasılığını göz önünde tutarak, aşağı branda gerdiler. 
     Günay, kendisini ikna etmeye çalışanlara 1 buçuk milyar borcu olduğunu ve iş bulamadığını söyledi. Apartman sakinlerinin kendisine 1milyar vermeleri üzerine Günay, itfaiye görevlilerince binanın çatısına doğru uzatılan ''şnorkel''in sepetine binerek aşağı indi. 
     Burada polis tarafından yakalanan Günay, kendisine 1 milyarı veren Nazan İlcan adlı apartman sakinine, ''Senet imzalayacağım, ben sana onu ödeyeceğim'' dedi. 
     Günay, daha sonra 50. Yıl Karakolu'na götürüldü. Burada sorgulanan Günay'dan, ikna için apartmanın aidatından verilen 1 milyar lira geri alındı. 
     
     







</TEXT>
</DOC>
