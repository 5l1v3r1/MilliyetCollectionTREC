<DOC>
<DOCNO> 27573 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/19/ekonomi/eko07a.html </URL>
<DATE> 2001/06/19/ </DATE>
<TIME>  </TIME>
<AUTHOR>  </AUTHOR>
<HEADLINE>
Müteahhitlere yeni pazar 
</HEADLINE>
<TEXT>

Beş yılda, 40.5 milyar Euro’luk altyapı yatırımı yapacak olan İrlandalılar, Türk müteahhitlik firmalarını da aramızda görmek istiyoruz’ diyor 
     SEÇKİN ÜREY Dublin 

     Gelecek beş yıl boyunca Ulusal Kalkınma Planı çerçevesince altyapı projelerine 40.5 milyar Euro harcayacak olan İrlanda, ihalelere girecek inşaat firmalarını bekliyor. 
     Son 10 yılda yüksek teknoloji yatırımları sayesinde kişi başına milli gelirini 23 bin 500 dolara çıkaran ve ortalama yıllık yüzde 9 büyüme kaydeden ülke, şimdi de başta otoyol inşaatları olmak üzere çeşitli alanlardaki inşaat projeleri için ihaleler açıyor. 
     İrlanda’nın her çeyrek yıl yayımlanan Ekonomik Bakış’ raporunu hazırlayan ekonomist Danny McCoy, İrlanda’nın gelecek 11 yılda yüzde 12 oranında nüfus artışı beklediğini söyleyerek, "Ülkenin altyapısını hem nüfus artışına hemde Avrupa Birliği standartlarına hazırlamamız gerekiyor. Bu nedenle geniş kapsamlı bir kalkınma planı hazırladık" dedi. 
     Projelerin çoğunun İrlanda firmalarının kapasitesinin üzerinde olduğunu belirten McCoy, "Uluslararası tecrübeye sahip ve hukuk sistemimizin farklılığı nedeniyle yolların geçiş güzergahının belirlenmesi sırasında çıkabilecek sorunlarla uğraşmaya hazır firmaların teklif vermesini arzuluyoruz" dedi. Türk müteahhitlik firmalarının uluslararası tecrübesinin farkında olduğunu söyleyen McCoy, "Türk kardeşlerimizi de aramızda görmek istiyoruz" dedi. 
     



 EKONOMİ 
































</TEXT>
</DOC>
