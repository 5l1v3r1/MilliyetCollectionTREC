<DOC>
<DOCNO> 18519 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/28/yazar/theper.html </URL>
<DATE> 2001/04/28/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Haklıysanız yorulacaksınız 
</HEADLINE>
<TEXT>

     Kat maliki olarak oturmakta olduğumuz dairenin üst katına kiracı olarak bir aile yerleşti. Tepemizde inanılmaz gürültü oluyor. Bir kere her tür müzik aleti ve elektronik cihaz alabildiğine gürültülü biçimde çalınıyor. Bu yetmiyor ailenin küçük çocukları tepemizde tepiniyor. Anneleri de onları teşvik ediyor. Şikayet ettiğimizde "Özgür çocuk yetiştiriyorum, özgürlüklerini kısıtlayamam" diyor. Bir gün babaları babamı yolda çevirip dövüşmüşler. Babamın gözüne yumruk atmış, babam birkaç gün hastanede yatmak zorunda kaldı. Bunlardan bizi kurtaracak bir yasal yol yok mu B. K. - İstanbul 
     Güzel yurdumda suçluların, hırsızların, uğursuzların alabildiğine korunduğu, mağdurların hakkını alamadığı bir sistem oturtulmaya çalışılırken ben size ne diyeyim bilemiyorum. Birtakım haklarınız var ama bakalım kullanabilecek misiniz 
     Birincisi Kat Mülkiyeti Kanunu'nda 18. maddede bağımsız bölüm maliklerinin veya oturanlarının birbirini rahatsız etmeme şartı var. Sizinki tam anlamı ile bu tarife giriyor. Öyleyse bu kişiler hakkında tahliye talebi ile dava açma imkanınız da bulunuyor. Hele hele sizinki artık gürültü yaparak rahatsız etme sınırını aşmış müessir fiil haline gelmişse bundan tam anlamı ile istifade etmeniz gerekiyor. Bu bir. 
     İkincisi, olayda artık bir suç var. Babanızın hastanede yattığını söylüyorsunuz, şayet elinizde on günü geçen bir rapor olsaydı savcılık resen takibat yapıp komşunuzun cezalandırılmasını isteyecekti. Şayet rapor on günden az ise, sizin şahsi dava açmanız gerekecek ve bu kişinin cezalandırılmasını isteyeceksiniz. 
     Üçüncü bir yol da manevi tazminat talebidir. Ancak bunlar tereyağından kıl çeker gibi kolay olmayacak, siz mağdursunuz ya biraz zorlanıp yorulacaksınız, ama yılmayın. 
     
     







Siyaset ve hukuk 


Anzaklar kadar 


Zirve ve istifa 


Başarılı avukat 


İstifayla birlikte revizyon da yapılsaydı keşke... 


Gecikmiş doğru 


Refah ve Apo davası 


Sınav maratonu 


Kömür, altın, bor 


Türkiye'nin şansı 


Yabancıyı bırak, içeriye bak 


Bir gazete... 


Beyaz istifa 


Türk malına mecburi dönüş başlayacak 


Haklıysanız yorulacaksınız 


"Hortum"u abarttıkça moral ve güven kalmadı 


</TEXT>
</DOC>
