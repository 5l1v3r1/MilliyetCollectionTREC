<DOC>
<DOCNO> 45024 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/okur.html </URL>
<DATE> 2001/10/04/ </DATE>
<TIME>  </TIME>
<AUTHOR> Meliha OKUR  </AUTHOR>
<HEADLINE>
İstanbul yaklaşımı...’ 
</HEADLINE>
<TEXT>

     Banka, "nakit yönetimi" demektir. Banka, halktan mevduat toplar, mevduatlara vadesine bağlı olarak faiz öder. Havuzunda biriken parayı da kurumlar, devlet ve bireylere borç verir. Kısacası banka borç alır, borç verir... 
     İşte, şimdi bizim bankacılık sisteminin yaşadığı sorun da bu noktada düğümleniyor. 
     Çünkü borç alınan parayla, borç verilen paranın dengesi öyle bir bozulmuş ki, bankalar "likit" yani, parada kalabilmek için kırk takla atıyorlar. Amaç, bankaların bu hastalıklı yapısını düzeltmek... 
     Ama nasıl Önce, 6 aylık verilerle kamu ve TMSF bankalarını bir yana bırakalım, özel sermayeli ticaret bankalarının profilini çıkartalım. Özel bankalar, 6 ayda sürekli sıkıntı çekmişler. İki krizin, kurun etkisi ortada... Ve bankalar, bu yılın 6 aylık döneminde 71.6 katrilyon mevduat toplamışlar, 57.6 katrilyon kredi vermişler. Enflasyon için yüzde 60 dersek bu rakamların yorumu 
     "Bankalar kredi vermelerine rağmen topladıkları mevduatı sağlıklı biçimde pazarlayamamanın sıkıntısını çekiyorlar." Mevduat demek faiz demek, bir de faizin yapısının kısa vadeli oluşunu göz önüne alırsanız, bankaların hali "Yandım Allah" demektir. 
     Peki, durum bu iken ne yapılması gerekiyor .. Asıl tartışma konusu da bu... 
     Çünkü bugün bankaları düze çıkartmak için üç aşamalı bir plan hazırlandı. 
     İlk aşamada, bankaların Merkez Bankası’nda tuttuğu karşılıklara faiz uygulanması tartışılıyor. İkinci aşamada bankalarla reel sektörü yakınlaştırmak için centilmenlik anlaşmasıyla reel sektörün borçları ertelensin önerisi yapılıyor. Buna Londra yaklaşımı da deniliyor. Üçüncü aşamada da devlet bankaların sermaye artırımına destek olsun deniliyor. 
     Ancak bu üç aşamalı plan şimdiden bankaları cephelere böldü bile... Biz, bankaların cephelere bölünmesinde sorun görmüyoruz, sorun BDDK’da. Planı sahiplenmediler ama bankaların nabzını tutacak, çözümü bulacak kurum BDDK değil mi 
     Ancaak, biz size bankaların fotoğrafını sunalım mı Türkiye’de bugün özvarlığı yeterli 5, bilemediniz 7 banka ya var, ya yok. Görüntüde sağlıklı ama içten içe enfeksiyon geçiren bankaları sakın yabana atmayın. Bir de ürettiği her birimi zarar yazanlar var. 
     
Kayıt dışı gerçeği...      Bankaları çatısında toplayan Bankalar Birliği, 8 aydır bu konuyu zaten tartışıyor. Londra yaklaşımı devreye girerse, reel sektörde de, bankalarda da nasıl bir seçim yapılacağı çok önemli. Çünkü bilançolar gerçeği yansıtmıyor, kayıt dışı her şeye hakim. 
     "Borç, yiğidin kamçısıdır" diye "öz kaynak işletme sermayesi" gibi kavramlara takılmayan reel sektör, "yahu bu faizlerle bu iş gider mi " sorgulaması yapmayı her nedense bugüne kadar göz ardı eden bankalar, şimdi "Londra yerine İstanbul" diye sunulan yaklaşımda neye bakacaklar acaba Merak ediyoruz. 
     Veya, devlet "sermayeye" ortak olsun diyenlere "Neden bazı bankalar uzun süredir politik nedenlerle Tasarruf Mevduatı Sigorta Fonu’na alınmadı " sorusuna nasıl yanıt verilecek Daha iyi durumda olan bazı bankalar fona geçerken kim, ne kararı verdi 
     Asıl tartışılması gerekenler, bunlar değil mi 
     
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
