<DOC>
<DOCNO> 42378 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/16/guncel/gun08.html </URL>
<DATE> 2001/09/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Bu felakette yas tutulmalı mı 
</HEADLINE>
<TEXT>

ÇAPRAZ ATEŞ 
     SEMRA KARDEŞOĞLU - SİBEL KAHRAMAN ŞEN 

     Amerika Birleşik Devletleri’ndeki terör saldırılarının ardından halkın moralini yüksek tutmak için genel yas uygulanmadı. Tiyatrolar, sinemalar, eğlence yaşamı aynen devam etti. Benzer bir durum 17 Ağustos depremi sonrası Yalova’da da 
     uygulanmıştı. Yalova’da 40 gün boyunca halka açık konserler verilmişti. Binlerce kişinin bir anda yaşamını yitirdiği bu tür facialarda yas gerekli mi Yoksa moral için günlük yaşam aynen devam etmeli mi 
     
Acı varken, eğlenemeyizNecati Tayyar Taş İstanbul Müftüsü 
     Dünyanın neresinde, hangi dinden olursa olsun, felaketlere muhatap olan insanlar kan revan içindeyken, acı ve ıstırap çekiyorken, diğer insanların bunu hal ve hareketleri, yaşantıları, söylemleri ve eylemleri ile paylaşmaları lazım. Bu dönemlerde eğlenceler aza çekilmeli, gerekirse eğlenceler sıfıra indirilmelidir. Bu yas halini, yaşam biçimi ile olduğu kadar, basın yoluyla da yansıtmamız lazım. Acı çeken insanlara, "Siz acı çekerken, biz eğlenemeyiz" demek insanlığın bir gereğidir. Hepimizin görevi olmalıdır. Zaten faziletli, olgun insan birisi ağlarken, aynı acıyı çeken insandır. Onun gözyaşı, bizim gönlümüzü yaralamalı ki, insanlık değer ve kıymetlerimizi ortaya koyalım. Bunun dini, milliyeti yoktur, duyarlılık gerekir. 
     Her din mensubu, ölenlere rahmet, kalanlara sabır dilemeli. Maddi - manevi takviye etmelidir. Her yerde, bu acı karşısındaki duygularımızı ifadeden kaçınmamalıyız. İslam dini, dünyanın bir ülkesindeki insanın ölümünü, bütün insanların ölümü gibi görür. Sevinçler paylaşıldıkça artar, üzüntüler paylaşıldıkça azalır. Her kesim bu üzüntüsünü kendi inancına yakışır tarzda ifade etmelidir. 
     
Yası paylaşmak gerekirSerdar Serdaroğlu Psikiyatr 
     Çeşitli eğlenceler yapmak yerine yas tutmak gerekiyor. Çünkü yas tutmak, paylaşmak, bu acıyı yaşayan insanlar için çok önemli. Diğer insanlar tarafından anlaşıldığını hissetmesi için gerekli. Diğer insanlar, bir acı ifadesi olarak kültürel ritüelin gereklerini yerine getirmeli. Zenciler cenazelerini şarkı söyleyerek kaldırırlar ama onların yası böyledir. Yas tutmak, yası yaşayan insanların acısını azaltır. Unutturmak diye birşey söz konusu olamaz. Unutulmak da sağlıklı bir şey değil. Acı yaşanacak ki kişinin ruh sağlığı düzelebilsin. 
     
Yas tutulmamalıProf. Dr. Kadir Erdin 
     Olayların iyi ve sağlıklı algılanması, insanların normal düşünce sınırlarına çekilebilmesi için mümkün olduğunca normal yaşama dönmek gerekiyor. Ancak bu insanların toplumsal ve kültürel yapısı yönetimlerine ve geleceklerine güvenle ilgilidir. İnsanlar bu türden olayları yaşadıkça, çözüm arayışları konusunda da daha genel geçerli yöntemler bulacaklardır. Yas, insanların daha karamsar ve kararsız olmasını getirir. Olayları sağlıklı değerlendiremez. 
     
Hayat normale dönmeliMurat Güvençer Psikiyatr 
     Yas tutmak gerekmiyor. Bir an önce bu yas konusuna son vermek gerekiyor. Hayatın eskisi gibi akması için elden gelen yapılmalı. İnsanlar perişan oldular, örselendiler. Yas bu durumu sadece uzatır. Güven kırıklığının, endişenin en iyi ilacı hayatı normale döndürmektir. 
     
Tansiyon düşürülmeliYrd. Doç. Dr. Ahmet Sözen 
     ABD’deki halkın içinde bulunduğu korku ve dehşet travmasını -ki saldırının amacı da buydu - hafifletecekse çok iyi ve anlamlı olur. Bu kadar acı bir olaydan sonra irrasyonel mesajlar gelmekte. Bush’un terörist saldırıyı bir medeniyet savaşı olarak tanımlaması, ABD’de bazı münferit ırkçı hareketlerin olması özellikle irrasyonel tepkilerdir. Uluslararası ortamın sakinleşmesi gerekiyor ki, Amerika rasyonel düşünceye geri dönsün. Yoksa bu duygular çok tehlikeli bir kamplaşmaya götürecek insanları. Bu tansiyonun düşürülmesi için yas ilan edilmeden hayatın devam etmesi faydalı. 
     



 GÜNCEL 
























</TEXT>
</DOC>
