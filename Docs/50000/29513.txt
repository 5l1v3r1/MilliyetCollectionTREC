<DOC>
<DOCNO> 29513 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/29/son/sonspo05.html </URL>
<DATE> 2001/06/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Şükrü Saraçoğlu Stadı'na 10 milyon dolar değer biçilecek 
</HEADLINE>
<TEXT>

     Gençlik ve Spor Genel Müdürlüğü GSGM , İstanbul Kadıköy'deki Fenerbahçe Şükrü Saracoğlu Stadı'nın satışı için kıymet taktir çalışması yaptırıyor. 
     Genel Müdür Kemal Mutlu, konuyla ilgili olarak Fenerbahçe Şükrü Saracoğlu Stadı'nın arsasına, daha önce teşkilat ile Fenerbahçe Kulübü'nün ortak olduğunu, ancak kulübün, kendi payını genel müdürlüğe satmasıyla stadın inşaa edildiğini söyledi. 
     Fenerbahçe Kulübü, halen kiralık olarak kullandığı stadı, tapusuyla almak için girişimlerini sürdürürken Mutlu, stadın teşkilatın tapulu malı olması nedeniyle kıymet taktiri çalışması yaptırdıklarını belirterek, stadın, bu çalışma sonunda belirlenecek bedel karşılığında satışa çıkartılacağını kaydetti. 
     Sarı-lacivertliler, yaklaşık 10 milyon dolar civarında değer biçilmesi beklenen stadı almak isterse, belirlenen fiyatı ödeyerek, tapuyu alabilecek. 






</TEXT>
</DOC>
