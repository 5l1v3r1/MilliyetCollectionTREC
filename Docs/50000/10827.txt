<DOC>
<DOCNO> 10827 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/spor/spo01.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Daum kılıcı çekti 
</HEADLINE>
<TEXT>

Beşiktaş’ın yeni hocası, Gaziantep maçından sonra futbolcularını sert bir şekilde uyardı, "Artık hak etmeyene asla forma yok" dedi 
     İşimiz yeni başladı’ 
     BEŞİKTAŞ Teknik Direktörü Christoph Daum, Gaziantepspor karşılaşmasından sonra futbolcularıyla bir toplantı yaptı ve uyarılar yağdırdı. Alman hoca, "İşimiz daha yeni başladı. Çözmemiz gereken sorunlar var. Tam anlamıyla olaylara hakim olduktan sonra gerekli değişimleri de yapacağım. Artık bu takımda haketmeyene forma yok" ifadelerini kullandı. 
     
     Sorumluluktan kaçmayın’ 
     DAUM, "İçinizde çok yetenekli olanlar var. Önemli olan bunları ortaya çıkarmaktır, sorumluluk vermektir. Sorumluluktan kaçmayın" diye konuştu. Başarısızlıktan sonra oyuncuların her rakibe karşı çekingen olduğunu belirten Christoph Daum, "Bunu ortadan kaldıracağız. Cesaretli oynayacağız. Bizden beklenen başarıyı yakalayacağız" dedi. 
     
Küstah Bild      FRANKFURT MİLLİYET 

Almanya’nın en çok satan gazetesi, Gaziantep’ten Kürdistan diye söz etti, Beşiktaş’ın yenilgisini "Daum’un ilk batışı" başlığıyla yorumladı 
     BİLD gazetesi, Beşiktaş’ın deplasman seferini, birçok Avrupalı’nın düşündüğü gibi yorumladı ve Gaziantep’ten "Kürdistan" diye söz etti. Almanya’nın en çok satan gazetesi olan BİLD’de Vim Vomland imzasıyla yarım sayfa yer alan haberde, Siyah - Beyazlı takımın 11 saat süren yolculuğu "Daum ve ekibi, vahşi Kürdistan’ın üzerinden geçtikten sonra karlı yollarda yolculuk yaptı" denildi. 
     GAZETEDE, Beşiktaş’ın, Türk Hava Yolları’yla yaptığı yolculuk baştan sona anlatıldı. Christoph Daum ve takımının deplasman maçına gidişini, 1900’lü yıllarda Güneydoğu’yu ziyaret eden ve anılarını kitaba döken ünlü yazar Karl May’ın maceralarına benzeten BİLD, Beşiktaş’ın 3 - 1’lik Gaziantepspor yenilgisini de "Daum’un ilk batışı" başlığıyla duyurdu. 
     ALMAN gazetesi, Adana’ya giden Beşiktaş kafilesinin, zorlu yolculuk sonrası camilerden ezan sesleri yükselirken Gaziantep’e ulaştığını ve hemen polis korumasına alındığını yazdı. BİLD’in yazarı Vim Vomland, Daum’un durumunu "Bizim profesyonellere örnek olmalı. Türkiye’deki futbol şartları böyle, bizimkiler hallerine şükretsinler" diye yorumladı. 
     
Scala direniyor      BEŞİKTAŞ Yönetimi, görevine son verdiği Scala ile tazminatı konusunda anlaşamadı. Swiss Otel’de yöneticilerle buluşan İtalyan hoca, 2 milyon dolar 1.8 trilyon lira tutan tazminatının ödenmesini istedi. Yönetim ise sezon sonuna kadar olan maaşını ödemeyi teklif etti, anlaşma gerçekleşmedi. 
     SCALA yöneticilere, "Yarın bugün İtalya’ya gidiyorum. Salı günü döneceğim. Tekrar görüşelim" dedi. Hasta olmadığını tekrarlayan Nevio Scala, "Beşiktaş’ı çok sevmiştim. Bu şekilde ayrılmam beni son derece üzdü. Sözleşmem gereği Beşiktaş Kulübü’nden tazminatımın hepsini istiyorum. Hasta olsaydım Avrupa’da lisans alamazdım" diye konuştu. 
     
Günah keçisi oldum’      BEŞİKTAŞ’IN Gaziantep dönüşünde havaalanında taraftarların saldırısına uğrayan Ayhan, buna bir anlam veremediğini söyledi. Ayhan, "Oynasam da, oynamasam da eleştirilerin hedefi yine ben oluyorum. Güldüğüm iddia ediliyor. Olur mu böyle şey Günah keçisi oldum. Ortada bir başarısızlık söz konusuysa bunun faturasının sadece bana kesilmesi büyük haksızlık" dedi. 
     


 SPOR 























</TEXT>
</DOC>
