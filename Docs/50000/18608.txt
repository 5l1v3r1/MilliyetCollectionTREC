<DOC>
<DOCNO> 18608 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/siyaset/siy05.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
İstifanın değeri 10 milyar dolar 
</HEADLINE>
<TEXT>

     WASHINGTON ANKA 

     Cumhur Ersümer'in istifasının, Türkiye'nin IMF ve Dünya Bankası gibi uluslararası kuruluşlardan gelecek 10 milyar dolarlık ek kredinin güvence altına alınmasına yönelik olduğu ileri sürüldü. İstifa haberinin anında IMF Başkanı Horst Köhler'e ulaştırıldığı iddia edildi. 
     Financial Times gazetesi, Ersümer'in istifasını okuyucularına, "İstifa, Türkiye'nin rüşvetle savaşma planının işareti" başlığı yayımladığı yorum haberinde duyurdu. Haberde, "Türkiye'nin Enerji Bakanı cuma günü, ülkenin uluslararası yardımı garantilemek için rüşveti zapt etme isteğinin işareti olarak istifa etti" değerlendirmesi yapıldı. 
     Türkiye'de politikacıların istifasının olağanüstü bir durum olduğu belirtilen haberde, "Türk politikacıları tipik olarak bir daha seçilmeyene kadar makamlarına yapışırlar" ifadesine yer verildi. 
     



 SİYASET 














</TEXT>
</DOC>
