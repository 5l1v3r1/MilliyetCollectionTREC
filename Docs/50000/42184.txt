<DOC>
<DOCNO> 42184 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/14/son/sonspo10.html </URL>
<DATE> 2001/09/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Fenerbahçe'de sakat Mirkoviç'in durumu maç saatinde belli olacak 
</HEADLINE>
<TEXT>

     Yimpaş Yozgatspor maçı hazırlıklarını bu akşam basına kapalı gerçekleştireceği idmanla tamamlayacak olan Fenerbahçe'de, Zoran Mirkoviç'in sakatlığı, Uche'nin de rahatsızlığı sürüyor. 
     Dün yapılan idmanda dizinin altına darbe alan Yugoslav futbolcunun son idmanda deneneceği, maçta oynayıp oynamayacağına ise karşılaşma öncesi karar verileceği bildirildi. Bağırsak enfeksiyonuna yakalanan Uche'nin ise kadroya girmesinin zor olduğu öğrenildi. 
     Fenerbahçe'nin, Yimpaş Yozgatspor karşısına, Rüştü, Zoran Mirkoviç Misko Mirkoviç , Ümit, Mustafa Doğan, Ogün, Lazetiç, Johnson, Revivo, Abdullah, Serhat, Oktay Andersson muhtemel 11'iyle çıkması bekleniyor. 
     Fenerbahçe Şükrü Saraçoğlu Stadı'nda saat 19.00'da başlayacak ve Digitürk Lig TV'den naklen yayınlanacak maçı, hakem Kuddusi Müftüoğlu yönetecek. 






</TEXT>
</DOC>
