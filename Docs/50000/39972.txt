<DOC>
<DOCNO> 39972 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/01/yazar/toker.html </URL>
<DATE> 2001/09/01/ </DATE>
<TIME>  </TIME>
<AUTHOR> Metin TOKER  </AUTHOR>
<HEADLINE>
Bir cinayet kurbanının anatomisi 
</HEADLINE>
<TEXT>

     Üzeyir Garih ile bir akşam yemeği davetinde aynı masada oturuyorduk. Gecenin ortalarına doğru sofradaki kağıt peçeteye bir şeyler yazdığını, bir şeyler çizdiğini farkettim. Bitirdiğinde gülerek bana uzattı. Bu, bir şiirdi. Yanında, eşimle benim karikatürlerimiz vardı 
     Severim Metin Toker'i 
     O hep sözünün eri 
     Tarihçi, gazeteci, muharrir 
     Okuyana büyük zevk verir 
     Fikirleri gelişmiş, uygar, çağdaş 
     Bir yola koymuştur o baş 
     Büyük Baba oldu yakında 
     Durulmaz fiyakasından yanında 
     Hoş sohbet, sempatik, uslu 
     Her şeyin ötesinde namuslu 
     İyidir içki ile arası 
     İçmeyen onun için yüz karası 
     Bab - ı Alinin o kralıdır 
     Milliyet'in en iyi yazarıdır x 
     Bu, onun hoş bir adetiydi. 
     Üzeyir Garih'e bu yazın başında gene bir akşam yemeği davetinde rastladım. Elini uzattı ve ciddi ciddi 
     "Ben Üzeyir Garih " dedi. 
     Aynı ciddiyetle 
     "- Ben Metin Toker Nasılsınız " diye sordum. 
     "- Ben çok iyiyim. Siz nasılsınız " 
     "- Sizin gibi olmaya çalışıyorum". 
     Ben güldüm, o gülmedi. Son zamanlarda bu da, yeni edinmiş olduğu adetti. Ben, hele İstanbul'da pek az davete gittiğim halde ona her seferinde rastladığıma göre bunların hemen hepsine katıldığı anlaşılıyordu. Kendisine has renkli ve ilginç, çok yönlü kimliği bulunan, insancıl bir dosttu. İşlerinden bir kere bahsetti. O sırada henüz yanmamış Sait Halim Paşa yalısında, gene bir davette, rıhtım üzerinde konuşuyorduk. 12 Eylül öncesi olmalı. Güneydoğu Anadoluda tarım ve hayvancılık alanında yatırım planlıyorlardı. Fakat "eşkiya teroristler" rahat vermiyordu. Geçenlerde GAP'ı ziyaret ettiğimde Alarko olarak Harran'a ilgi gösterdiklerini duydum. 
     Garih'in şirketi hakkında daima bana tekrarlanmış bir hususu söylemeliyim "Ne yaparlarsa, mutlaka en iyisini yaparlar". İş sahasında kazandıkları başarıya bakınca, doğru olduğu anlaşılıyor. 
     
Bir musevi Türk      Kurban gittiği anlamsız cinayetin ardından ortaya çıkmış bir gerçek gösteriyor ki Üzeyir Garih'in dopdolu bir de iç dünyası varmış. Mistik bir yapıya sahip bulunduğu anlaşılıyor. O tarafını tabii bilemem ama temenni ederim ki bunun, bizde çok olan bezirganlarının tasalludundan yakayı çabuk sıyırır. Başka "aşırılıklar"ın da - kendisine dinlerüstü paye vermek veya Teşvikiye'yi onun adıyla değiştirmeye kalkışmak gibi - ciddiye alınmayacağını ümit ederim. 
     Ben Üzeyir Garih'i hep bir musevi Türk kimliğiyle gördüm, tanıdım ve izledim. Hiç şüphe etmiyorum ki, öyleydi de.. - Makbul bulmadıklarım, kendilerine "Türkiyeli yahudi" gözüyle bakanlardır -. 
     
     Bu, "Cinayetin kurbanının anatomosi". Bir de "Cinayetin anatomisi" var. O da, yarına. 
     -------- 
     x Hiç kimsenin gıcık almaması için belirteyim ki en büyük torunum Zeynep bu hafta 17 yaşında oldu ve Bilkent Üniversitesine girdi. Yani, onca öteden gelen bir ses.. "Hala öyle" diyenler olsa da 







Yine komplo teorisi 


Yanıtı Bahçeli verecek 


Koray Aydın istifa iki yazısı 


Damlalık ve kepçe 


Bir eylül günü 


Üniversiteyi kazandılar ama... 


Diyarbakır’da gerilim Urfa’da barış havası 


Umuda çağrı 


Güneşi balçıkla sıvamaya çalışanlar 


Deprem vergisi faize mi gitti 


Şanlıurfa GAP’ı gaptırmış 


Eller aya, biz yaya 


Siz de işlersiniz namus cinayeti ’ 


Bir cinayet kurbanının anatomisi 


Garih cinayetinin ipucu GAP’ta mı 


Üretimi unuttuk ekonomi rezil oldu’ 


</TEXT>
</DOC>
