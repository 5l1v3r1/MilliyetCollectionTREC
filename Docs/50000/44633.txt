<DOC>
<DOCNO> 44633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/spor/spo09a.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Basından seçmeler 
</HEADLINE>
<TEXT>

     Ankaragücü kırlangıç sürüsü gibi Trabzonspor’un üstüne geldi. Öyle hareketli ve öyle üretkendiler ki, baş döndürdüler. 
Mehmet Tan - Milliyet 

     Apo ve Ogün bu takımın Romus - Romülüs’ü gibi. Hani derede, sepet içinde bulunan ikizler. Daha sonra da Roma İmparatorluğu’nu kurmuşlar. 
Bilgin Gökberk - Milliyet 

     Beşiktaş nihayet endam aynasında kendini gördü. Kişiliğini buldu ve kendi kendine göz kırparak moralini yükseltti. Seyircisine bol gollü bir sevinç sundu. 
Attila Gökçe - Milliyet 

     Eskiler, "Topun canı vardır, ne isterse onu yapar" derlerdi. Gerçekten Andersson ile Ali Güneş’in kaçırdıklarının değil, Lazetiç ve Mirkoviç’in vuruşlarının gol olması ilginçti. 
Onur Belge - Fanatik 

     Andersson santrfor hüviyetli bir futbolcu. Başka bir mevkiide oynaması mümkün değil. Belki fazla koşacak hali yok. Ama kötü de oynasa faydalı. 
Vedat Okyar - Hürriyet 

     Fenerbahçe yaşlılardan kurulu bir takım. Gençleri iyi monte edemediğin müddetçe, antrenman da yaptırsan 16 saat de koştursan bir netice alamazsın. 
Erman Toroğlu - Sabah 

     Daum’un düşlediği Beşiktaş bu olmalıydı. Taraftar da Beşiktaş’a mesaj gönderiyordu "Hep böyle oynayın, canımızı verelim." 
Korkut Göze - Hürriyet 

     Geçen sezon Hagi’nin baskısı ve Popescu’nun etkileri takım içinde gruplaşmalara yol açmıştı. Ama şimdi Lucescu rahat ve artık kendi başına karar veriyor. 
Gökmen Özdenak - Sabah 

     Hasan Şaş’tan bir Sergen çıkaramazsınız. Sergen’den de bir Hasan yaratamazsınız. Birinde inanılmaz bir fizik gücü var. Öteki de inanılmaz teknik kapasite ve futbol zekasına sahip. 
Coşkun Özarı - Fanatik 




 SPOR 



























</TEXT>
</DOC>
