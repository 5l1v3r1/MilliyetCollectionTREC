<DOC>
<DOCNO> 39720 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/31/dunya/dun02.html </URL>
<DATE> 2001/08/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Esas hasat’a öfke seli 
</HEADLINE>
<TEXT>

     Makedonya’daki Arnavut militanları silahtan arındırmak ve kalıcı barışı sağlamak amacıyla "Esas Hasat Zamanı" adlı operasyon başlatan NATO, halk tarafından hiç de iyi karşılanmadı. NATO’yu ayrılıkçı Arnavutların tamamen ezilmesini önlemek ve silah kaçakçılığına göz yummakla suçlayan Makedonlar bu nedenle ittifaka ateş püskürüyorlar. Özellikle operasyonda görev alan ABD ve İngiltere askerleri büyük tepki çekiyor. Operasyonun ilk kaybı olan İngiliz askeri Ian Collins’in NATO karşıtı bir grup tarafından yapılan bir saldırıda öldüğünü hatırlatan Amerikalı Binbaşı Barry Johnston "İngiliz askerin yardımına koşan Amerikan askeri doktorları da canlarını zor kurtardı" dedi. Öte yandan, operasyonunun komutanı Tümgeneral Gunnar Lange, etnik Arnavut militanların ellerindeki silahların 3’te 1’inden fazlasının toplandığını bildirdi. 
     



 DÜNYA 











</TEXT>
</DOC>
