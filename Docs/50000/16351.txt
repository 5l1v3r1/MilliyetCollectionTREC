<DOC>
<DOCNO> 16351 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/guncel/gun23.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Sağlık Bakanlığı hazır kart’a geçti 
</HEADLINE>
<TEXT>

Bakan Durmuş, cep telefonlarında hazır karta geçileceğini söyledi 
     Sağlık Bakanı Osman Durmuş, yaşanan ekonomik kriz nedeniyle Başbakanlık tarafından yayınlanan tasarruf tedbirleri çerçevesinde, bir dizi önlem alınmasını istedi. Durmuş, daire amirlerine gönderdiği genelgede, bakan ve müsteşarlık makamınca kullanılan araçlar dışında hiçbir aracın hafta sonu ve resmi tatil günlerinde kullanılmayacağını bildirdi. 
     Bakanlık tarafından yapılan resmi yazışmalarda ikinci hamur veya maliyeti düşük kağıtların kullanılmasını isteyen Durmuş, zorunlu haller dışında ışık yakılmaması, çay, kahve ve benzeri şeyler yapmak için elektrik ocakları ve ısıtıcıların kullanılmaması gerektiğini kaydetti. 
     Telefonların resmi görüşmeler dışında kullanılmamasına azami özen gösterilmesini isteyen Durmuş, İdari Mali İşler Başkanlığı Daire amirlerince kullanılan cep telefonlarının hazır kartlı telefona çevrileceğini, bakanlık ve müsteşarlık dışındaki telefonların milletlerarası görüşmelere kapatılacağını kaydetti. 
     


 GÜNCEL 

































</TEXT>
</DOC>
