<DOC>
<DOCNO> 18064 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/son/sontur27.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Konser vermek isteyen Edip Akbayram'dan sabıka kaydı istediler 
</HEADLINE>
<TEXT>

     Sanatçı Edip Akbayram, görme özürlüler yararına vereceği konser nedeniyle kendisinden istenilen sabıka kaydı belgesi için Kadıköy Adliyesi'ne geldi. 
     Akbayram, adliyede gazetecilere yaptığı açıklamada, Altı Nokta Körler Derneği için Caferağa Spor Salonu'nda, 1 Haziran Cuma günü ücretsiz olarak konser vereceğini belirterek, İstanbul Emniyet Müdürlüğü Güvenlik Şube Müdürlüğü Dernekler Masası'nın kendisinden sabıka kaydı istediğini söyledi. 
     Konser için sabıka kaydının istenmesini eleştiren Akbayram, ''30 yıllık sanat yaşantım var. Ben hayatımda ilk defa böyle birşey görüyorum. Benim herhangi bir sabıkam olsaydı, buradan yurtdışına da çıkamazdım. Bugün buradaysam, yarın dışarıdayım'' diye konuştu. 






</TEXT>
</DOC>
