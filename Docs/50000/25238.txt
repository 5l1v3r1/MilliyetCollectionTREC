<DOC>
<DOCNO> 25238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sontur22.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Çocuklara ne oldu.. Evden kaçan ablasını sokak ortasında bıçakladı 
</HEADLINE>
<TEXT>

     Maltepe'de 15 yaşındaki bir genç, ablasını bıçaklayarak öldürdü. 
     Zümrütevler Mevlana Sokak'ta meydana gelen olayda, 15 yaşındaki M.A, sık sık evden kaçtığı gerekçesiyle ablası Gülsüm Altun'u 21 ekmek bıçağıyla bıçakladı. Gülsüm Altun, aldığı bıçak darbeleriyle olay yerinde hayatını kaybetti. 
     M.A, cinayetin ardından kısa sürede gelen polis ekibi tarafından olay yerinde yakalandı. 
     Polis yetkilileri, Gülsüm Altun'un sık sık evden kaçtığı için ailesinin bu durumdan rahatsız olduğunu anlatarak, amca Yusuf Altun'un 30 , Gülsüm Altun'un öldürülmesini istediğinin öğrenildiğini bildirdiler. 
     Amca Yusuf Altun ile M.A'nın sabah evden çıkan Gülsüm Altun'u takip ettiklerini belirten yetkililer, M.A ile amcasının öğle saatlerinde eve dönmekte olan genç kızla evlerinin yakınındaki Mevlana Sokak'ta karşılaştıklarını kaydettiler. 
     Bu sırada M.A. ile ablası arasında tartışma yaşandığının belirlendiğini ifade eden yetkililer, tartışma sonunda da M.A.'nın ablasını yanında getirdiği bıçakla öldürdüğünü söylediler. 
     Yetkililer, cinayetten sonra kaçan amcanın yakalanmasına çalışıldığını belirttiler. 
     
     







</TEXT>
</DOC>
