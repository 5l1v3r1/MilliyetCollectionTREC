<DOC>
<DOCNO> 34880 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/01/yazar/cemal.html </URL>
<DATE> 2001/08/01/ </DATE>
<TIME>  </TIME>
<AUTHOR> Hasan CEMAL  </AUTHOR>
<HEADLINE>
YILMAZ’ın hedefi dikensiz gül bahçesi 
</HEADLINE>
<TEXT>

ANAP Lideri kongreyle birlikte yeni bir başlangıç ve yeni bir vitrin istiyor. Yılmaz muhalif gruplara yönetimde yer vermeyi düşünmüyor 
     ANKARA 

     ANAP’ta politika kulisi bir süredir hareketlenmiş durumda. Büyük Kongre yaklaşıyor. Cumartesi ve pazar günleri başkentte yapılacak olan ANAP kongresinin sonuçları, Türk siyaset sahnesinin yakın geleceğini etkileyecek. 
     Örneğin Recep Tayyip Erdoğan da bu kongreyi bekliyor. Sonucu görmeden partisini açıklamaktan yana değil. 
     Nedeni malum 
     Mesut Yılmaz’ın yine genel başkan seçileceğini ve bu nedenle ANAP’tan kendisine doğru kopmalar olacağını düşünüyor Tayyip Erdoğan... 
     Peki, ANAP lideri Yılmaz’ın kongre gündemi nedir 
     Tasfiye 
     Yılmaz’ın ANAP’taki parti içi muhalefeti bu kongreyle parti yönetiminden tümüyle tasfiye etmek istediği anlaşılıyor. Yılmaz’ın kongre gündeminde yeni bir başlangıç ve yeni bir vitrin düzenlemesiyle birlikte tasfiye de yer alıyor. 
     
Çatlak sese hayır      Parti yönetiminde artık çatlak ses istemeyen Yılmaz, ANAP yönetimini klasik deyişle dikensiz gül bahçesi haline getirmek niyetinde. Yakın çevresinden biri geçen gün şöyle diyordu 
     "Mesut Yılmaz son 10 yıldır parti yönetiminde iç demokrasiye fazla imkan tanımıştı. Bu aşırı demokrasi anlayışı şimdi değişiyor. Bir son dakika gelişmesi olur mu bilmem ama kendisine muhalif gruplara artık parti yönetiminde yer vermekten yana gözükmüyor." 
     Peki ya bu tasfiye, Tayyip Erdoğan’ın ekmeğine yağ sürerse 
     ANAP’tan kopmaları çoğaltırsa 
     Yanıt şöyle geldi 
     "Gidenler gider. Yılmaz’ın umurunda değil. Hatta Tayyip Erdoğan’a gidişleri kolaylaştırmak onun işine de gelebilir. Bu defa yönetime kendi istediklerini seçtireceği anlaşılıyor Yılmaz’ın..." 
     
Akbulut’a çarpı mı      Yılmaz kampında Lütfullah Kayalar, Eyüp Aşık, Vehbi Dinçerler gibi isimlerin üstü zaten çizilmiş durumda. 
     Bir başka isim 
     Yıldırım Akbulut... 
     Yönetimde yine yer alacak mı 
     Siyasi kartvizitinde ANAP kuruculuğu, TBMM Başkanlığı ve Başbakanlık yazan Akbulut’a parti yönetiminde bugüne kadar anane, gelenek denilerek yer verildi. Bu sona eriyor galiba. Hafta sonundaki kongreyle birlikte Akbulut’un üstüne de Yılmaz tarafından çarpı işareti konabilir. 
     Kongre, Yılmaz’ın dediğini yapacak mı 
     1226 delegesi var ANAP Büyük Kongresi’nin. Bu delegeler bir genel başkan, bir de parti yönetimini, yani Merkez Karar Ve Yönetim Kurulu’nu, kısa adıyla MKYK’yı seçecekler. 
     MKYK, 50 kişiden oluşuyor. 
     40 üye, çarşaf listeyle kongre tarafından seçilecek. Yılmaz’ın bu sefer il başkanlarını toplayarak, kendi göstereceği listenin delinmeden aynen seçilmesi için bastırması bekleniyor. 
     MKYK’nın 10 üyesine gelince, ANAP tüzüğüne göre, Genel Başkan Yılmaz’ın göstereceği 20 aday arasından seçilecekler. 
     İşte Yılmaz bu hafta sonu kongrede, MKYK üyesi 50 kişinin hiç fire vermeden seçilmesi için bastıracak. Bunu başarabilirse, yani listesi delinmezse, parti içi muhalefeti parti yönetiminden tümüyle tasfiye etmiş olacak. 
     
Yeni yüzler      Yılmaz bu tasfiyeyle birlikte Kongre gündemindeki bir diğer hedefini de gerçekleştirmek istiyor 
     Vitrin düzenlemesi... 
     Yılmaz, ANAP’ın vitrinine iş dünyasından, üniversitelerden yeni yüzler koyacak. Bazıları kamuoyunda iyi tanınan isimler şimdilik saklanıyor. Ya da kimileri, yazılmaması kaydıyla kulaklara fısıldanıyor. 
     Kısacası 
     Yılmaz, ANAP lideri olarak yeni bir çıkış arayışında. Bu kongreyle yeni bir başlangıç yapmak istiyor. Başka çaresi kalmadığını görüyor. Parti yönetiminde tasfiye, yenilenme ve vitrin düzenlemesi bu çıkışın ana unsurları... 
     Bunun yanı sıra Yılmaz, kongrede yapacağı konuşma ve vereceği mesajlarla yıllardır kötüye giden inandırıcılık ve güven sorunu ile baş edeceğini düşünüyor. Olumsuz giden süreci tersine çevirmeye başlayacağını umuyor. 
     Başarabilecek mi 
     
1000 oy sınırını yakalamak istiyor      Kongreye 1226 delege katılacak. Yılmaz ne kadar oy alabilir 
     Yılmaz ve kurmayları, anlaşılan o ki, genel başkan seçiminde 1000 oy sınırını yakalamak istiyorlar. 
     Yakın çevreden biri dedi ki 
     "Yılmaz’a tepki oylarının toplamı 226 - 250 arasında değişiyor. Yılmaz, 900’le 1000 arasında bir oyla yeniden seçilir. Lütfullah Kayalar en çok 250 oy alır." 
     Genel Başkan adayı Lütfullah Kayalar’a gelince... Üzerinde ANAP Değişim Merkezi yazan Çankaya’daki seçim merkezinde önceki gün kendisiyle sohbet ederken şöyle dedi 
     "Şu anda benim yanımdaki delege sayısı 400 civarında. Mesut Yılmaz’ın da ancak o kadar. Ortada dolaşan 300 küsur delege var. Yarışın sonucunu bunlar tayin edecek." 
     
Dinçerler üslubu Yazabilir misin      Genel başkan adaylarından Vehbi Dinçerler’in değerlendirmesi de ilginç. ANAP kurucusu olarak Turgut Özal hükümetlerinde bakanlık yapmış olan Dinçerler’in kışkırtıcı bir üslubu var. Ne dese, hep ekliyor gülerek "Yazabilir misin " diye... 
     İşte, Çankaya’daki bürosunda pazartesi akşamı yaptığımız sohbette yine bu kayıtla söyledikleri 
     "Genel başkan seçimi için ilk turda 614 oy gerekiyor. O yüzden birinci turda kimse seçilemez. Mesut en çok 600’de kalır. İkinci turdaysa sonucu Mustafa Taşar tayin eder. Eğer istemezse, genel başkan seçtirmez Mesut’u..." 
     Genel başkan adayları Lütfullah Kayalar, Vehbi Dinçerler, Eyüp Aşık ne diyorlar Kongre kulisi nasıl kaynıyor 
     ANAP’ta kongre günlerine yarın da devam. 
     
     







AİHM kararları 


Bu doğa bizim 


Memur maaşını tazminatlar eşitleyecek 


YILMAZ’ın hedefi dikensiz gül bahçesi 


Dolarlı eğitime kim dur diyecek 


Ağustosun görünümü ve çıtayı yükseltmek 


İthal umut, yerli umut 


Gerçeğin peşinde gazeteci olmak 


Edebiyatta "taharet" davası... 


Horozların öttüğü saatte alışveriş 


Bir günde batmıyorlar 2 


Beş ayda 5.9 milyar dolar döviz çıktı 


</TEXT>
</DOC>
