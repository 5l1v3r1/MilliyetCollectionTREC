<DOC>
<DOCNO> 19455 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/04/siyaset/asiy.html </URL>
<DATE> 2001/05/04/ </DATE>
<TIME>  </TIME>
<AUTHOR>  </AUTHOR>
<HEADLINE>
BİZİ YOLSUZLUK YAKTI 
</HEADLINE>
<TEXT>

Dünya Bankası kriz öncesinde uyardı Ülkelerarası rüşvet komisyon indeksinde Türkiye'nin durumu içler acısı halde. Başbakanlık Teftiş Kurulu, Dünya Bankası heyetleriyle toplandı. Sonuç Yabancı sermaye kaçışının nedeni yüzde 65'lik yolsuzluk 
     ÖNDER YILMAZ Ankara 

     Dünya Bankası'nın destek programı kapsamında Türkiye'ye mali yardım sağlanması için "yolsuzlukla mücadeleyi" ön koşul saydığı belirlendi. Başbakanlığın konuyla ilgili yaptığı araştırma ise Dünya Bankası'nı haklı çıkardı. Resmi belgelere de geçen araştırmaya göre, yabancı yatırımcıların Türkiye'den kaçmasında yüzde 65 oranında "yolsuzluğun" neden olduğu saptandı. 
     Dünya Bankası'nın ekonomik kriz öncesinde yaptığı girişim üzerine harekete geçen Başbakanlık, hazırladığı bilgi notunda Türkiye'nin acı gerçeğini de gözler önüne serdi. Başbakan Bülent Ecevit'e sunulan notta, yabancı yatırımların gerçekleşmemesinin en önemli nedeni yüzde 65 oranındaki "yolsuzluk" olarak ifade edildi. 
     Dünya Bankası'nın üst düzey heyetleriyle Başbakanlık Teftiş Kurulu, Dünya Bankası'nın talebi üzerine dört kez bir araya geldi. Toplantılarda Türk denetim sistemi ve yapısı, kamu harcamaları ve denetimiyle yolsuzluk konuları masaya yatırıldı. Dünya Bankası ile görüşmeler sonrasında "Yolsuzlukla Mücadele ve İyi Yönetim" başlıklı 15 sayfalık bilgi notu hazırlayan Başbakanlık Teftiş Kurulu, "Yabancı sermayeyi etkileyen en önemli faktör yolsuzluktur" saptamasında bulundu. Notta tüm faktörler yüzde oranlarıyla şöyle sıralandı 
     Yolsuzluk düzeyi yüzde 65. 
     Bürokratik işlemlerin yoğunluğu, karışıklığı, kırtasiyecilik yüzde 42. 
     İş gücü maliyeti yüzde 35. 
     Yerel piyasa büyüklüğü yüzde 25. 
     Gümrükler yüzde 20. 
     Siyasi ve ekonomik istikrar yüzde 10. 
     Vergi rejimi yüzde 5. 
     Yatırım karlılığı yüzde 5. 
     
Küçük gruplara hizmet      "Yolsuzluğun en başta hukuku zedelediği"nin dile getirildiği bilgi notunda diğer etkiler şöyle sıralandı 
     Yolsuzluklar, öncelikle kamu mallarına ve olanaklarına eşitlik içinde ulaşabilme ilkesini zedelemekte ve böylece kamusal makamları ya da görevleri küçük bir gruba hizmet sunan ve karşılığında çıkar sağlanan bir tür ayrıcalıklı yerlere dönüştürmektedir. 
     Yolsuzluk yasal otoriteye karşı duyulan saygıya da büyük zarar veriyor. Siyasi otorite halkın desteğinden yoksun kalıyor. 
     Yolsuzluk nedeniyle hizmet etkin sunulamıyor, dürüst ve onurlu çalışanlar pasif görevlere atanarak cezalandırılıyor. 
     
Türkiye kara listede      Dünya Bankası'nın bölge bazında gerçekleştirdiği yolsuzlukla mücadele çalışmalarında Türkiye'yi Orta ve Doğu Avrupa ülkeleri CEE kapsamına aldığının belirtildiği notta şu acı ifadeye de yer verildi 
     "Dünya Bankası'nın ülke bazında yaptırdığı yolsuzluk araştırmaları sonucunda düzenlenen yasal olmayan rüşvet, komisyon ödemeler indeksinde Türkiye'nin durumu pek parlak görünmemektedir." 
     
Devlet yolsuzlukları besliyor      Dünya Bankası'nın yolsuzlukla mücadele çalışmalarının başarıyla sonuçlandığına ilişkin Hong Kong örneğine yer verilen notta devlet aktivitelerinin yolsuzlukları besleyen özellikleri ise şu başlıklarda toplandı 
     Kural koyma, izin verme, belge ve lisans işlemleri 
     Vergi mevzuatının yeterince açık olmaması 
     İhalelerde ve harcama kararlarında belirsizlikler 
     Özelleştirme ve hazine arazisi tahsis işlemleri 
     Bürakrasinin kalitesi ve karmaşıklığı 
     Kamu personeli ücret seviyesi 
     Adli sistemin etkin olmayışı 
     Kurumsal kontrollerin yetersizliği 
     Şeffaf olmayan yönetim uygulamaları 
     
Bir yılda 18 operasyon 6 katrilyonluk vurgun      NEDİM ŞENER 

     Geçen 25 Mayıs'ta "Paraşüt Operasyonu" ile başlayan ve sayısı 18'i bulan yolsuzluk operasyonlarında toplam 637 kişi yakalanırken, bunlardan 278'i tutuklanarak cezaevine konuldu. 
     Emniyet Genel Müdürlüğü Kaçakçılık ve Organize Suçlarla Mücadele Dairesi tarafından yürütülen operasyonlar sonucunda 6 katrilyon liralık yolsuzluk ortaya çıkarıldı. Yolsuzluklarla mücadele konusunda Jandarma Genel Komutanlığı da "Beyaz" kodlu operasyonlar yapıyor. Enerji Bakanı Cumhur Ersümer'in istifasıyla yeni bir boyut kazanan "Beyaz Enerji" yanında akaryakıt kaçakçılığının ortaya çıkartıldığı "Beyaz Tilki" ve "Beyaz Benzin" operasyonları gerçekleştirildi. Jandarma son olarak İstanbul Esenyurt Belediyesi Başkanı Gürbüz Çapan ve kardeşlerinin imar işlemlerinde yolsuzluk yaptığı belirlenen "Beyaz Şahin Operasyonu"na imza attı. 
     
     1- PARAŞÜT OPERASYONU 
     Olay Hayali ihracat, kaçakçılık, rüşvet 
     Olayın yeri Ankara - G.Antep - Kilis 
     Maddi boyutu 500 trilyon TL. 
     Operasyon tarihi 25.05.2000 - 02.06.2000 
     Yakalanan 101 
     Tutuklanan 71 
     
     2- HAYAL OPERASYONU 
     Olay Hayali İhracat 
     Olay yeri Ankara - Bursa - İnegöl 
     Maddi boyutu 100 trilyon TL 
     Operasyon tarihi 12.07.2000 - 16.07.2000 
     Yakalanan 24 
     Tutuklanan 2 
     
     3- MATADOR OPERASYONU 
     Olay Uyuturucu kaçakçılığı 
     Olay yeri Hollanda - Portekiz - İspanya - Türkiye 
     Maddi boyutu 500 trilyon TL 
     Operasyon tarihi 14.08.2000 - 21.08.2000 
     Yakalanan 17 
     Tutuklanan 7 
     
     4- KASIRGA - 1 OPERASYONU EGEBANK 
     Olay Banka yolsuzluğu 
     Olay yeri İstanbul - Muğla 
     Maddi boyutu 750 trilyon TL 
     Operasyon tarihi 28.09.2000 
     Yakalanan 54 
     Tutuklanan 22 
     
     5- KASIRGA - 2 OPERASYONU SÜMERBANK 
     Olay Banka yolsuzluğu 
     Olayın yeri İstanbul - Hatay - Adana - Balıkesir 
     Maddi boyutu 750 Trilyon TL 
     Operasyon tarihi 31.10.2000 
     Yakalanan 35 
     Tutuklanan 11 
     
     6- KASIRGA - 3 OPERASYONU YURTBANK 
     Olay Banka yolsuzluğu 
     Olay yeri İstanbul 
     Maddi boyutu 400 trilyon TL 
     Operasyon tarihi 14.11.2000 
     Yakalanan 19 
     Tutuklanan 7 
     
     7- KASIRGA - 4 OPERASYONU BANK EKSPRES 
     Olay Banka yolsuzluğu 
     Olay yeri İstanbul. 
     Maddi boyutu 300 trilyon TL. 
     Operasyon tarihi 02.01.2001 - 06.01.2001. 
     Yakalanan 20. 
     Tutuklanan 12. 
     
     8- BUFALO OPERASYONU 
     Olay Et kaçakçılığı 
     Olayın yeri Ankara - İstanbul - İçel - Mardin - G.Antep - Bursa 
     Maddi boyutu 500 trilyon TL 
     Operasyon tarihi 08.11.2000 - 12.11.2000 
     Yakalanan 39 
     Tutuklanan 10 
     
     9- SİS OPERASYONU 
     Olay Şeker kaçakçılığı 
     Olay yeri Ankara - İstanbul - Çankırı. 
     Madde boyutu 1000 trilyon TL. 
     Operasyon tarihi 07.12.2000. 
     Yakalanan 18. 
     Tutuklanan 8. 
     
     10- FIRTINA OPERASYONU 
     Olay Akaryakıt kaçakçılığı 
     Olay yeri Antalya. 
     Madde boyutu 100 trilyon TL. 
     Operasyon tarihi 02.01.2001 - 08.01.2001. 
     Yakalanan 19. 
     Tutuklanan 14. 
     
     11- AKREP OPERASYONU 
     Olay Türk Dil Kurumu'nda yolsuzluk 
     Olay yeri Ankara. 
     Madde boyutu 3 trilyon TL. 
     Operasyon tarihi 07.02.2001 - 11.02.2001. 
     Yakalanan 7. 
     Tutuklanan 2. 
     
     12- PURO OPERASYONU 
     Olay Gümrük kaçakçılığı 
     Olay yeri Ağrı. 
     Madde boyutu 100 trilyon TL. 
     Operasyon tarihi 03.03.2001 - 28.03.2001. 
     Yakalanan 76. 
     Tutuklanan 29. 
     
     13- SERHAT OPERASYONU 
     Olay İhale yolsuzluğu 
     Olay yeri Kars. 
     Maddi boyutu 5 trilyon TL. 
     Operasyon tarihi 03.08.200 - 07.08.2000. 
     Yakalanan 19. 
     Tutuklanan 6. 
     
     14- KARTAL OPERASYONU 
     Olay Hayali ihracat ve kaçakçılık 
     Olay yeri Bursa. 
     Maddi boyutu 11 trilyon TL. 
     Operasyon tarihi 10.08.2000 - 14.08.2000. 
     Yakalanan 21. 
     Tutuklanan 5. 
     
     15- BALİNA OPERASYONU 
     Olay Hayali ihracat 
     Olay yeri İzmir ve İstanbul. 
     Madde boyutu 100 trilyon TL. 
     Operasyon tarihi 02.08.2000 - 09.08.2000. 
     Yakalanan 88. 
     Tutuklanan 43. 
     
     16 - HASAT OPERASYONU 
     Olay Hayali ithalat ve ihracat 
     Olay yeri İçel. 
     Madde boyutu 300 trilyon lira. 
     Operasyon tarihi 13.01.2001 - 20.01.2001. 
     Yakalanan 35. 
     Tutuklanan 10. 
     
     17- YEŞİL VADİ OPERASYONU 
     Olay Hazine arsası yolsuzluğu 
     Olay yeri Bursa. 
     Madde boyutu 500 trilyon TL. 
     Operasyon tarihi 20.03.2001 - 28.03.2001. 
     Yakalanan 33. 
     Tutuklanan 20. 
     
     18- TALAN OPERASYONU 
     Olay Hazine arsası yolsuzluğu 
     2- Olay Yeri Antalya - Yukarı Karaman Beldesi 
     3- Maddi Boyut 750 Trilyon TL 
     4- Operasyon Tarihi 30.04.2001 
     5- Yakalanan 15 kişi 
     



 SİYASET 

























</TEXT>
</DOC>
