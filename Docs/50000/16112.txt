<DOC>
<DOCNO> 16112 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sonspo13.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray üç eksikle kampa girdi 
</HEADLINE>
<TEXT>

     Galatasaray, yarın Antalyaspor ile yapacağı maç öncesinde kampa girdi. 
     Florya Metin Oktay Tesisleri'nde öğle saatlerinde kampa giren sarı-kırmızılılar, bu akşam taraftara ve basına kapalı yapacağı antrenmanla hazırlıklarını tamamlayacak. 
     Sarı-kırmızılı takımda, cezalı Hagi ile sakatlıkları bulunan Hakan Ünsal ile Ergün'ün dışında eksik oyuncu bulunmuyor. Kulüp doktoru Prof.Burhan Uslu, hafif sakatlıkları bulunan Emre Belözoğlu, Ahmet, Jardel, Hasan ve Capone'nin, tıbbi açıdan oynamasına engel bulunmadığını açıkladı. 
     Sarı-kırmızılı takımın Antalyaspor maçına, Taffarel, Ümit, Popescu, Bülent Korkmaz, Fatih, Okan, Suat, Emre Belözoğlu, Hasan, Serkan ve Arif muhtemel 11'iyle çıkması bekleniyor. 
     Ali Sami Yen Stadı'nda saat 19.00'da başlayacak ve maçı, hakem Ali Uluyol yönetecek. 



</TEXT>
</DOC>
