<DOC>
<DOCNO> 26409 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yazar/sazak.html </URL>
<DATE> 2001/06/12/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Şeffaflık korkusu 
</HEADLINE>
<TEXT>

     Meclis'ten geçen Radyo Televizyon Üst Kurulu RTÜK yasası Çankaya'nın incelemesine sunuldu. 
     Yazılı ve görsel medyada tartışılan değişiklikler konusunda son sözü Cumhurbaşkanı Sezer söyleyecek. 
     Refahyol döneminde siyasi iktidarın ve dinci basının "bir kısım medya"ya yönelik "intikamcı duygular"ının aracı haline getirilen RTÜK konusunda 3 yıl önceye göre ne değişmiş diye baktığımızda, aynı çevrelerin bu defa da Çankaya'yı "taraf" yapma çabası dışında medyadaki "şeffaflık" ihtiyacının önlenemez biçimde gündemde olduğunu görüyoruz. Siyasi kıblesi olmayan kimi dinci kalemşorların, "kan davası" haline getirdikleri RTÜK konusunda meslek yaşamında hukukçu kişiliğinden, yargıç bağımsızlığından ödün vermemiş Cumhurbaşkanı'nı "taraf" olmaya zorlamalarını, faks yağmuruna tutmalarını hayretle izliyoruz. 
     Şeffaflıktan neden korkuluyor 
     "1- Televizyonların gerçek sahipleri ortaya çıkacak. Paravan yayıncılık kalkacak. 
     2- Belediyeler, tarikatlar ve onların uzantısı kimi partiler tarafından beslenen televizyonların, kar zarar bilançoları denetlenecek. Medyadaki 400 milyon dolarlık kara paranın dolaşımı önlenecek. 
     3- İzlenme payı yüzde 20'yi aşan televizyonlara tek başına sahip olma şansı kalmayacak. Böylece hem sermaye hem fikir tekeli önlenecek. Türkiye'de halen 16'sı ulusal, 15'i bölgesel, 220'si yerel, 12'si kablodan yayın yapan 260 televizyon şirketi bulunuyor. 
     4- Yayın gücünü ticari amaçlarla kullananlar, ruhsat iptaline kadar giden cezalarla karşılaşabilecek. Haksız çıkara dur denilecek." 
     RTÜK'le ilgili bir açık oturumda yaptığımız şu çağrı bugün de geçerlidir 
     "Gelin bu televizyonları gerçek sahiplerine kavuşturalım. O zaman, yasaya karşı hile sözü ortadan kalkacağı gibi, sırtını belediyelere, dinci partilere dayamış kuruluşlar da kendilerini gizlemekten kurtulurlar. Bu yapılmadığı sürece, paravan kanalların altından daima bir Çapanoğlu çıkacak, mafya babaları, kara para aklayıcıları işin kolayını televizyon sahibi olmakta bulacaklardır." 
     Medyada sermaye birikimini topyekün reddetmek yerine mülkiyet yapısı şeffaf, doğru ellerde, borsadaki hisseleri nedeniyle halkın denetimine açık, etik değerleri, bağımsız yayıncılığı, topluma karşı sorumluluğu kabullenen, manipülasyona, sansüre kapalı, dürüst rekabeti savunmalıyız. 
     Aslında siyasiler medyadan elini çekse, başka alanlara girelim derken cezaevine düşenlerin yeri, gazeteleri, televizyonları olurdu 
     The Washington Post'un saygın yazarlarından Rosenfeld'in savunduğu şekliyle, "Bir medya şirketi sınırsız büyük olabilir. Yeter ki, editoryal bağımsızlığını koruyabilsin, okuruyla, yayıncısıyla toplum çıkarını gözetebilsin." 
     Dinci basının körüklediği RTÜK düşmanlığının ardındaki şeffaflık korkusunu, aydınlık Türkiye karşıtlığını atlamayalım 
     
     







Hukukçu... 


Suç sizin .. 


'Atık yüklü gemilere müdahale edebiliriz' 


Yağmurdan kaçarken 


Güneydoğu'ya 'ekonomi ordusu' ne zaman .. 


Dublör zihniyeti 


Okutmasak mı 


Sınav maratonu 


Tehlikeli gidiş 


Temmuza dikkat 


Hizbullah'ın paraları sır oldu 


Şeffaflık korkusu 


Sağlıkta reform, özel sektörde de zor 


İkiniz anlaşacaksınız 


Ayşe Hanım Teyzemin parası "faizöde eriyor 


Ciner, maden buldu Türkiye uyuyor mu 


</TEXT>
</DOC>
