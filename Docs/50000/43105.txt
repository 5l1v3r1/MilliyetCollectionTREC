<DOC>
<DOCNO> 43105 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/20/ekonomi/eko08a.html </URL>
<DATE> 2001/09/20/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF, borç ertelemeye sıcak bakıyor 
</HEADLINE>
<TEXT>

     IMF, Türkiye’nin, gelecek yıl geri ödemesi gereken 5 milyar dolarlık borcun ertelenmesi yönündeki talebi için, fizibil ve mümkün’ açıklaması yaptı. Türkiye’ye Aralık 1999’dan bu yana ayrılan toplam 19 milyar dolarlık paketin 7.5 milyar dolarının, İlave Rezerv Kolaylığı Supplemental Reserve Facility-SRF türünden krediler olduğunu, daha önce de başka ülkelerin SRF kredi borçlarının, SRF mekanizması içindeki hükümler çerçevesinde ertelendiğini belirten IMF kaynakları, Türkiye için de aynı uygulamanın gerçekleşmesinin "fizibil ve mümkün" olduğunu ifade ettiler. 
     Aynı kaynaklar, bu konudaki kararın, IMF’nin İcra Direktörleri Kurulu’na ait olduğunu da belirttiler. 
     IMF heyeti ile Ankara’da yapılan görüşmelerde borç ertelenmesi konusu gündeme getirilmiş, heyetin bu talebe sıcak baktığı açıklanmıştı. 
     Washington’da tamamlanması beklenen 10’ncu gözden geçirme çalışmaları sırasında da konunun gündemde olacağı, nihai kararı verecek olan İcra Direktörleri’nin, 10’ncu gözden geçirme sonuçlarını değerlendirecekleri toplantıda, 3 milyar dolarlık kredi dilimi ile birlikte 5 milyar dolarlık borç erteleme talebini de karara bağlaması bekleniyor. 
     



 EKONOMİ 



























</TEXT>
</DOC>
