<DOC>
<DOCNO> 11249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/14/guncel/gun06.html </URL>
<DATE> 2001/03/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Sabiha Gökçen yolcu bekliyor 
</HEADLINE>
<TEXT>

Tarifeli sefer düzenleyen tek havayolu şirketi olan THY, 1.5 ayda 5 sefer iptal etti 
     İSTANBUL Milliyet 

     Atatürk Havalimanı’nın yükünü hafifletmek için 550 milyon dolar yaklaşık 540 trilyon lira harcamayla yapılan Kurtköy Havalimanı adeta sinek avlıyor. İstanbul’un Anadolu yakasında oturanlara daha rahat ulaşım imkanı sağlayacağı düşünülen havalimanı beklenen ilgiyi görmedi. 
     Pendik Kurtköy’de yer alan ve yaklaşık 1.5 ay önce tarifeli uçak seferlerine başlanan Sabiha Gökçen Uluslararası Havaalanını bir günde kullanan yolcu sayısı 80 - 90’ı geçmezken, buraya tarifeli sefer düzenleyen tek havayolu şirketi olan Türk Hava Yolları THY , yolcu bulunmaması nedeniyle 1.5 aylık sürede 5 uçuşu iptal etmek zorunda kaldı. THY yetkililerinin verdiği bilgiye göre, haftanın her günü İstanbul - Ankara arasında karşılıklı tek seferle ve 70 kişilik "RJ - 70" tipi uçaklarla yapılan seferlerdeki doluluk oranı ortalama yüzde 35 - 40 dolayında gerçekleşiyor. Bu oran da uçak başına günlük 25 - 30 yolcuya tekabül ediyor. 
     
     Aktarmalı yolcular 
     Sabiha Gökçen Uluslararası Havaalanı ile Esenboğa Havalimanı arasındaki uçuşlarda kullanılan THY filosunun en düşük yolcu kapasiteli uçaklarına alınan rezervasyonların büyük bir bölümü de, Ankara aktarmalı olarak Doğu illerine geçiş yapacak yolculardan oluşuyor. Bu yolcuların sayısı ise, günlük 5 ile 10 kişi arasında değişiyor. 
     


 GÜNCEL 





















</TEXT>
</DOC>
