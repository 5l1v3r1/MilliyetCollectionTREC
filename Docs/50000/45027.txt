<DOC>
<DOCNO> 45027 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/04/yazar/sazak.html </URL>
<DATE> 2001/10/04/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Merkez sağın kavgası 
</HEADLINE>
<TEXT>

     ANAP... DYP... AK Parti 
     Meclis'in yeni yasama dönemine deklarasyon, istifa ve transferlerle başlamasının ardından Tayyip Erdoğan'ın siyaset yasağıyla ilgili dünkü Anayasa oylaması "merkez sağın gelecek kavgası"nı iyice dışa vurdu. 
     Anayasa'nın 76'ncı maddesindeki "ideolojik ve anarşik eylemlere" katılma halinin "terör eylemi" şeklinde değiştirilmesiyle rahatlayan AK Parti lideri Erdoğan'a ikinci oylamada DYP geçit vermedi. 330 çıtası aşılamayınca "kurtarıcı madde" paketten düşmüş oldu. Böylece Tayyip Erdoğan'ın gelecek seçimde milletvekili olamayacağına dönük tartışma güncelleşirken Yargıtay Başsavcısı'nın "kurucu üyelik"le ilgili itirazını karara bağlamak için Meclis'deki Anayasa değişikliğini bekleyen Anayasa Mahkemesi'nin de bu atmosferden etkilenmesi yolu açıldı. 
     Tayyip Erdoğan, Anayasa paketindeki "uzlaşı"nın delinmesine tepki gösterirken "Ne değişti de 75 milletvekili fikir değiştirdi " diye soruyordu. Erdoğan bir "dayatma"dan kuşku duyuyordu. 
     Oysa gelişmelere bakıldığında bir "derin devlet" dayatmasından daha çok "merkez sağda gelecek yapılanması"na dönük taktik ve stratejiden söz edilebilir. Çiller, 28 Şubat'ın aksine "sistem"in güvencesi olmaya aday 
     ANAP'taki kopmalar üzerine Doğru Yol kapılarını transfere açtı. Eyüp Aşık'a dün Çiller tarafından "DYP rozeti" takıldı. Öyle uzaklara gitmeye gerek yok Refahyol'un çöküşünde Eyüp Aşık, Mesut Yılmaz'ın "sağ kolu"ydu ve gösterdiği "aktif çabalar" onu Çakıcı ilişkisine sürüklemişti. 3 - 4 yıl önceye dek Çiller'i devirmeye çalışan Aşık törenle DYP'ye giriyor ve kürsüde "hoş geldin" rozetini Tansu Hanım takıyor 
     DYP'nin ANAP'tan kurduğu "transfer köprüsü"nden geçmeye aday isimler arasında Süha Tanık, Burhan Kara'nın adları da sayılıyor. 
     ANAP'ta son kongrenin ardından Mesut Yılmaz'la yollarını ayıran 15 - 20 kişi daha var. Işın Çelebi'nin deklarasyonu muhalefeti ateşledi. Yıldırım Akbulut da dün Özal'ın da partisinden istifa ettiğini belirterek "Bizim için parti amaç değil, araç" sözleriyle kopma işareti veriyordu. 
     Parti içi muhalefet Mesut Bey'in Abant toplantısına katılmayacak. 
     Ancak deklarasyon kanadının niyeti DYP ya da başka bir partiye transfer değil "yeni oluşum." 
     Ankara kulislerinde merkez sağda "Demirel patenti" ile sahneye çıkacak yeni bir aktörden söz ediliyor Mehmet Ali Bayar... Cumhurbaşkanlığı döneminde Süleyman Bey'in dış politika danışmanı olan Bayar, Adalet Partili köklü bir aileden geliyor ve yakında Washington Büyükelçiliği'ndeki görevini bırakarak Ankara'ya dönecek. 
     Erbakan ve Tayyip Erdoğan'la ilgili yasaklamalar, ANAP'tan kopmalar, Doğru Yol'a transferler derken merkez sağda "kavga" büyüyor 
     
     







Varyag sırrı .. 


Türk askeri savaşa katılmayacak 


Size dokunmayan yılan da bin yaşamasın 


Siyasetçi işadamı olursa 


Takiyyenin kanıtı olur 


Kırmızı notalar 


Rusya kazançlı 


Bir koydu, beş alacak mı 


İstanbul yaklaşımı...’ 


Diş kirası 


Geride kalanlar ve "onlar " 


Merkez sağın kavgası 


Krallar ve borsadaki portföyleri 


Kapıcı dairesi satılamaz 


Enflasyon üzecek 


Meşhur TIR bana da geldi 


</TEXT>
</DOC>
