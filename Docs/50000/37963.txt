<DOC>
<DOCNO> 37963 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/19/son/sontur10.html </URL>
<DATE> 2001/08/19/ </DATE>
<TIME>  </TIME>
<AUTHOR>  </AUTHOR>
<HEADLINE>
DYP "AK Parti de değişim yok" 
</HEADLINE>
<TEXT>

     DYP Genel Başkan Yardımcısı Hacı Filiz, FP'nin kapatılmasına neden olan iki milletvekilinin AK Parti'yi desteklediğini savunarak, "Saadet Partisi ne kadar değişmişse, AK Parti de o kadar değişmiştir" diye konuştu. 
     Filiz, DYP Genel Merkezi'nde düzenlediği basın toplantısında, hükümetin ekonomik politikalarını eleştirdi. DYP olarak erken seçim istediklerini yineleyen Filiz, şunları söyledi 
     "Türkiye'de yeni partiye ihtiyaç yok. Saadet Partisi ve AK Parti, yeni ve değişen partiler olarak tanıtıldı. Saadet Partisi ne kadar değişmişse, AK Parti de o kadar değişmiştir. Türkiye'de, Siyasi Partiler Yasası'nın ve Seçim Yasası'nın değiştirilmesine, siyasi partilerin harcamalarının şeffaflığına ihtiyaç var. TBMM, bir an önce bu yasaları değiştirerek seçime gitmelidir." 







</TEXT>
</DOC>
