<DOC>
<DOCNO> 49481 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/30/astro/index.html </URL>
<DATE> 2001/10/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Yüksek beklentiler 
</HEADLINE>
<TEXT>

Dinamik, hareketli bir gündeyiz. Koç burcundaki Ay, hem Jüpiter hem de Venüs’le ilişki içinde. Beklentilere girebiliriz. Harekete geçmek çok kolay ama düşüncesiz ve ani tepkiler gündeme gelebilir. Merkür ve Venüs sanat, edebiyat ve güzellikle ilgili alanlarda da yüksek tempoya işaret ediyor. Koç’lar bugün ortaklıklardan yana kazançlı çıkabilirler. Ani tepkilerini dengelerlerse yapıcı sonuçlar onların olacak. Boğa gün içinde geçmişe dayalı konularla yüzleşebilir. Duygusal konularda objektif olmaları gerekiyor. İkizler rahat bir günde. Düşüncelerini akıcı biçimde aktarabilecekler. Yengeç’ler kariyer, sorumluluklar alanında hareketli gündeler. Aşırı tepkilerinin farkında olmaları yararlı olacak. Aslan’lar son derece yaratıcı. Ani kararlarla yolculuğa çıkabilirler. Başak’lar detaylara takılmış olabilirler. Parasal konularda ortaklarının sözlerine önem vermeliler. 
Akşam 22.16 Ay-Uranüs rahat açısı altında orijinal düşünceler, yeni dostluklar ve heyecan verici sürprizler olumlu bir biçimde akıyor. Terazi’ler tek başlarına hareket edemeseler de, ilişkilerden çok şey kazanabilirler. Kararsız kalmamalılar. Akrep’lerin bazı sorunlarında, günlük ödevlerinde daha dikkatli olmaları gerekiyor. Huzursuzluk onları zorlayabilir. Yay’lar ise yaratıcı ve duygusal konularda coşkun bir havadalar. Hızlı kararlar, hevesli çalışmalar onlara iyimserlik aşılamakta. Oğlak’ların çok işi var. Özellikle ev ve iş arasında sıkışabilirler ama biraz çaba sarf ederek son derece başarılı sonuçlar da elde edebilecekler. Kova için verimli bir gündeyiz. Gün içinde yapabilecekleri yolculuklar, hareket ve iletişim onları canlı tutacak. Balık’lar ise günlük işlerinde biraz daha pratik ve ekonomik davranarak kaynaklarını daha iyi değerlendirebilirler. Ortaklıklar da parasal durumlarını etkileyebilir. 

            Faks 287 74 37 
      







</TEXT>
</DOC>
