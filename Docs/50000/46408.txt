<DOC>
<DOCNO> 46408 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/ekonomi/eko03.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Savaş yoksulluğu daha da artıracak 
</HEADLINE>
<TEXT>

Dünya Bankası Başkanı Wolfensohn, yoksullukla savaş için bir küresel koalisyon oluşturulması gerektiğini söyledi 
     WASHINGTON ANKARA ANKA 

     Dünya Bankası Başkanı James Wolfensohn, terörizme karşı verilen savaşın fakirliği artıracağına yönelik endişesini belirtti. 
     Wolfensohn, "Daha iyi bir dünya kurmak için dünya toplumunun en büyük uzun dönemli zorluğu fakirlikle savaşmak. Bu, terörist saldırılar nedeniyle gelişmekte olan ülkelerde büyümenin azalacağını, milyonların daha da fakirleşeceğini ve binlerce çocuktan onlarcasının yetersiz beslenme ve hastalıklar nedeniyle öleceğini bildiğimiz bugün daha zorunlu" dedi. 
     "Biliyoruz ki dışlanma şiddet çatışmalarına yol açıyor" diyen Wolfensohn, sivil savaşların genellikle yoksulluğun merkezinde olduğu karışık faktörler nedeniyle çıktığına işaret etti. 
     "Hedefimiz yoksulluğu yok etmek, katılımı ve sosyal adaleti geliştirmek, marjinalleri küresel ekonominin ve toplumun ana akışına getirmek olmalıdır" diyen Wolfensohn, bunun da çatışmaları önleyecek adımların atılarak yapılabileceğini kaydetti. 
     Dış yardımların artırılmasını ve ticari engellerin kaldırılarak, fakir ülkelerin gelirlerinde artışa olanak sağlanmasını öneren Wolfensohn, "Ayrıca, yatırım, üretim, büyüme ve iş için ortamı geliştirmek, yatırım ve yetki vererek yoksul insanların büyümeye tam katılımlarını sağlamak gerekir" dedi. Küresel konularda uluslararası eylemler yapılması gerektiğini kaydeden Wolfensohn, "Amacımız, terörizmle savaşacak ancak yoksullukla da savaşacak küresel bir koalisyon oluşturmaktır" dedi. 
     
     Pakistan’ın zararı 
     Wolfensohn, 11 Eylül’de ABD’ye düzenlenen saldırıları takip eden gelişmelerin Pakistan ekonomisine 1 milyar dolara mal olacağının tahmin edildiğini ve Afganistan’a harek tın uzaması halinde bu rakamın artabileceğini de bildirdi. 
     
     



 EKONOMİ 




















</TEXT>
</DOC>
