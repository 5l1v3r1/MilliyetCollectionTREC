<DOC>
<DOCNO> 8618 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/24/ekonomi/eko02a.html </URL>
<DATE> 2001/02/24/ </DATE>
<TIME>  </TIME>
<AUTHOR>  </AUTHOR>
<HEADLINE>
Doları alan da yok satan da 
</HEADLINE>
<TEXT>

Merkez Bankası dün doların satış kurunu 1 milyon 78 bin lira olarak açıkladı 
     TARIK YILMAZ 

     Dalgalı kur sistemine geçilen ikinci gün döviz piyasasındaki tedirginlik sürdü. Bankalar döviz satmakta h l tereddüt ederken döviz büfelerinde doların satış kuru 900 bin - 1 milyon lira arasında değişti. Merkez Bankası pazartesi için satış kurunu 1.078.163 lira olarak belirledi. 
     
Ödeme krizi sürüyor      Ödeme krizinin sürdüğü bankacılık sisteminde bugünde dün de hareketli bir gün yaşandı. Bankalar döviz satışı yapmamak için hem bankalararası döviz piyasasında hem de şubelerde döviz satış kurunu çok yüksek belirledi. Merkez Bankası’nın piyasalara gösterge olarak açıkladığı fiyatlar da bankalararası döviz piyasasındaki dolar kurlarının yüksek olması nedeniyle 1 milyon liranın üzerinde belirlendi. 
     
Yüzde 56.5’lik artış      Merkez Bankası fiyatlarına göre doların iki günlük artışı yüzde 56.55’e oldu. TL’nin dolar karşısındaki değer kaybı ise yüzde 36.1’e ulaştı. 
     Döviz büfelerinde ise fiyatlar daha düşük oldu. Güne 800 bin - 900 bin lira düzeyinden başlayan dolar gün içinde 800 bin - 1 milyon lira düzeyine kadar tırmandı. Serbest piyasada ortalama kurlar ise 860 bin - 920 bin lira arasındah günü tamamladı. Bu arada Alman Markı’nın satış fiyatları ise 410 bin - 450 bin lira arasında hareket etti. 
     
Borsa yüzde 5.76 yükseldi      Haftanın ilk üç gününde şok düşüş yaşayan borsa, son iki günde gelen tepki alımlarıyla toparlandı. Endeks dün de 5.76’lık artışla günü 8.344 puandan kapattı. Son iki günlük artışı yüzde 16.21 olan borsanın, haftalık kaybı yüzde 17.94 oldu. Son iki günlük yükseliş, TL’nin dolar karşısında hızlı değer kaybı nedeniyle hisse senetlerinin dolar bazında düşük seviyelere inmesinden kaynaklandı. Dalgalı kur sistemine geçilmesiyle doların 1 milyona dayanması, endeksin perşembe günü 0.7 sente inmesine neden oldu. Endeks dün yeniden 1.04 sente çıktı. 
     
Bonoya kimse bakmıyor      Faiz piyasasında oranlar yüksek seyrini koruyor. Repo faizi dün yüzde 500 ile 4800 arasında seyrederken bono piyasasında yüzde 300 gibi inanılması zor faizler geçti. Uzmanlar, bono ve repodaki yüksek getiriye karşın vatandaşların dövizini bozdurmamasının nedeninin, bu piyasalara olan güvenini kaybetmesinden kaynaklandığını dile getirdiler. 
     


 EKONOMİ 


















</TEXT>
</DOC>
