<DOC>
<DOCNO> 37005 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/14/spor/spo10.html </URL>
<DATE> 2001/08/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Atletizmde şölen bitti 
</HEADLINE>
<TEXT>

Kanada’nın Edmonton kentindeki randevuda ABD yine zirveye çıktı 
     KANADA’NIN Edmonton kentinde düzenlenen 8. Dünya Atletizm Şampiyonası, dünkü yarışlarla sona erdi. Müsabakaların son gününde, bayanlar maratonda Rumen Lidia Simon 2 saat 26 dakika 1 saniye ile birinciliği elde etti. Bayanlar yüksek atlamada G.Afrikalı Hestrie Cloete 2.00 metre ile altın madalyanın sahibi olurken, erkekler cirit atmada ise Çek Cumhuriyeti’nden Jan Zelezny, 92.80’lik atışıyla üçüncü kez Dünya şampiyonu olmayı başardı. Bayanlar 800 metrede Mozambikli Maria Mutola, 1.57.17 ile şampiyonluğa imzasını attı. 
     
Bayrak şenliği      ŞAMPİYONADA merakla beklenen 4 x 100 metre bayrak finalinde ise altın ABD’nin oldu. Mickey Grimes, Bernard Williams, Dennis Mitchell ve Tim Montgomery’den kurulu dörtlü, 37.96 ile altın madalyaya ulaştı. Erkekler 4 x 400 metrede ise yine ABD, 2.57.54 ile birinciliği alırken, bayanlar 4 x 400 metrede de Jamaika 3.20.65 ile şampiyon oldu. Madalya sıralamasında ABD, 9 altın 5 gümüş ve 5 bronzla birinciliği elde ederken, Rusya 6 altın, 7 gümüş, 6 bronz ile ikinci, Kenya da 3 altın, 3 gümüş ve 1 bronz ile üçüncü sırayı aldı. 
     
MADALYA DURUMU ÜLKELER ALTIN GÜMÜŞ BRONZ TOPLAM ABD 9 5 5 19 Rusya 6 7 6 19 Kenya 3 3 1 7 Küba 3 1 2 6 Almanya 2 4 1 7 Etyopya 2 2 4 8 Romanya 2 1 1 4 Fas 2 1 0 3 Polonya 2 0 2 4 Çek Cum. 2 0 0 2      


 SPOR 


























</TEXT>
</DOC>
