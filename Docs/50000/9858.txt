<DOC>
<DOCNO> 9858 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/03/son/soneko01.html </URL>
<DATE> 2001/03/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Taksitlendirilmek istenen vergi borcunun miktarı 800 trilyonu buldu 
</HEADLINE>
<TEXT>

     İstanbul Defterdarı Kadir Boy, vergi borçlarının taksitlendirilmesi uygulamasında 2 Mart tarihi itibariyle 750-800 trilyon liralık başvuru olduğunu bildirdi. 
     Kadir Boy, yaptığı açıklamada, 6 Şubat tarihinde yayımlanan tebliğ ile, çeşitli nedenlerle borçlarını ödemede güçlük çeken mükelleflerin, 31 Aralık 2000 tarihi itibariyle vadesi geçtiği halde ödenmemiş vergi borçlarını ve başvuru tarihine kadar hesaplanacak gecikme zammı toplamını yıllık yüzde 3 tecil faizi uygulanmak koşuluyla 16 Mart mesai saati bitimine kadar başvurmaları halinde taksitlendirileceğini hatırlattı. 
     İstanbul Defterdarı Boy, uygulama ile 2 Mart tarihine kadar 750-800 trilyon lira civarında borç taksitlendirme başvurusu yapıldığını, 12-16 Mart tarihleri arasında bu miktarın daha da artarak, 1.5 katrilyon liraya çıkmasını beklediklerini bildirdi. 




</TEXT>
</DOC>
