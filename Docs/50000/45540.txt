<DOC>
<DOCNO> 45540 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/07/yazar/guclu.html </URL>
<DATE> 2001/10/07/ </DATE>
<TIME>  </TIME>
<AUTHOR> Abbas GÜÇLÜ  </AUTHOR>
<HEADLINE>
Başbakan eğitime yabancı 
</HEADLINE>
<TEXT>

     Ecevit'i son zamanlarda yakından hiç görmemiştim. Levent Kırca'nın yakışıksız parodisini izleyince özlellikle görmek istedim. 
     Milliyet yazarlarıyla yaptığı toplantıda bir yandan soru yetiştirirken öte yandan da farklı bir gözle izlemeye çalıştım. Evet, kesinlikle bir sporcu olmaz, sabahlara kadar süren TV programlarında polemiğe de giremez ama her ne kadar eğitim konularından bir haber de olsa başbakanlık koltuğunu fazlasıyla dolduruyor. 
     Kafası saat gibi. Sadece söylemek istediklerini söyleyip, yöneltilen sorulara kulağını tıkayan politikacılardan değil. Arkadaşların özellikle ekonomik kriz ve savaşa yönelik sorularını en ince ayrıntılarına kadar cevapladı. 
     Her ne kadar ülke sorunlarının çok uzağında denilse de Demirel vari bir şekilde Zonguldak halkının sıkıntılarını, Antalya'da kapanan fabrikları, Denizli ve Gaziantep'in gayretlerini yakından izlediğini hissettirdi... 
     Peki siyasi ve ekonomik konularda yüksek performans sergileyen Ecevit, eğitim sorunlarına ne kadar vakıf Fazla demek yanıltıcı olur. Hatta bir çok konudan hiç haberdar bile değil. Anlaşılan o ki sevgili bakanımız öğretmenin, öğrencinin, velinin sorunları konusunda hükümeti hiç bilgilendirmemiş .. 
     Başbakana ilk sorum, üniversite önündeki yığılma, üniversitelerdeki MHP'li kadrolaşma, sınıfların kalabalığı ve yüzbinlerce genç öğretmen olmak için can atarken derslerin neden hala boş geçtiği şeklinde oldu. 
     MHP'li kadrolaşma konusunun ülke genelinde inceleme yapan DSP'li milletvekillerinin de tespiti olduğunu, Rahşan Hanım'ın konuyla yakından ilgilendiğini ve çok yakında tedbir alınacağını söyledi. 
     İkinci sorunum ise milletvekillerine yapılan sadece zammın bile profesör maaşından daha yüksek oluduğunu neden bu konuda bir düzenlemeye gitmedikleri yönündeydi. 
     Ekonomik kriz var dedi. Bunun üzerini İngiltere Başbakanı Blair'in eğitim herşeyin önündedir, savaş da olsa eğitim ayırdığımız kaynaklarda kısıntıya gidilemez sözlerini hatırlattım. Duymamazlıktan geldi. 
     Görebildiğim kadarıyla Başbakanın kafasında eğitime yönelik çok fazla bir şey yok. Üniversitelerdeki sıkıntıları anlattığımda da sadece haberdar olduğunu belirtir şekilde tebessüm etti o kadar... 
     Oysa genel tespitleri ve verdiği mesajlar çok önemliydi. Aslında bakanlara düşen görev Başbakanın çizdiği rotada ilerlemek ama öyle bakanlar nerdeeee. 
     Bakın neler dedi 
     Bazı ürünler bol bol üretilmiyor ama tüketilmiyor. Onun için alternatif ürünlere yönelmek gerek derken sanki üniversiteler sesleniyor ve artık diplomalı işsizler mezun edeceğinize yeni fakülteler açın diyordu. 
     Türkiye kaynaklarını çok ihmal eden bir ülke derken de sanki yetişmiş insan gücümüzü nasıl heba ettiğimizi hatırlatmak istiyordu. Türkiyenin geniş kaynakları var. Bunları mutlaka kullanmamız lazım. Türkiye'nin önündeki en büyük engel bürokrasi. Devleti küçültelim derken özel sektörü küçülttük derken de çuvaldızını kendilerine batırıyordu. 
     Tırımızı ziyaretinde de vatandaş Ecevit olarak şikayet kutusuna atacağı bir mesajda önceliği hangi konuya vereceğini sordum. Ekenomik sıkıntılar şeklinde cevapladı. 
     Özetin özeti Başbakanın kafası ekonomik kriz ve olası bir savaşla meşgul. Eğitimin çok uzağında ve vücudu olmasa da kafası tıkır tıkır işliyor. Fiziksel performansını dinamik bakanlarla kapatsa hem kendisi, hem de Türkiye çok daha mutlu olur... 
     
     







Aşk nedir .. 


Devleti değil özel sektörü küçülttük’ 


Ankara'dan Siyasette bir dönem kapanıyor 


Tır Başbakanlık'ta 


Ecevit'in sonbaharı 


Başbakan eğitime yabancı 


"Öteki tehlike'ye dikkat " 


Aşkın ömrü kaç yıldır 


Demokrasi nedir 


Ecevit'i sarsan krizler 


Ankara küçülmeden Türkiye büyüyemez 


İnsan 10100.0.10.01.1.1010 


Anayasanın Hikayesi - 2 


Dolar, IMF, G - 7 derken kafam fena karıştı 


Herkes dertli Ecevit bile .. 


</TEXT>
</DOC>
