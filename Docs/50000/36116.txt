<DOC>
<DOCNO> 36116 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/08/son/sontur22.html </URL>
<DATE> 2001/08/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ANAP'ın ikinci adamı Erkan Mumcu oldu 
</HEADLINE>
<TEXT>

     ANAP'ın hafta sonu yapılan 7'inci Olağan Kongrede seçilen yeni Merkez Karar Yönetim Kurulu MKYK 'unda yeni Başkanlık Divanı belirlendi. 
     Başkanlık Divanına getirilen isimler arasında Turizm Bakanı Erkan Mumcu ile İstanbul Milletvekili Sühan Özkan, Muğla Milletvekili Hasan Özyer, Malatya Milletvekili Miraç Akdoğan ile İstanbul Milletvekili Ediz Hun'da bulunuyor. 
     ANAP'ın 7'inci Olağan Kongresi'nde belirlenen yeni MKYK üyeleri önce Anıtkabir'i ziyaret etti. Bu ziyaretin ardından MKYK Genel Başkan Mesut Yılmaz başkanlığında genel merkezde toplandı. Toplantıda yeni başkanlık divanı üyeleri belirlendi. 
     Buna göre MKYK seçimlerinde en yüksek oyu alan Turizm Bakanı Erkan Mumcu genel merkezde görevlendirildi. Mumcu Genel Başkanvekili oldu. Başkanlık divanında Abdülkadir Baş, Bülent Akarcalı, Selçuk Pehlivanoğlu, Cengiz Altınkaya ve Salih Yıldırım yeryerini korudular. Başkanlık Divanın yeni üyeleri ise İstanbul milletvekileri Sühan Özkan ve Ediz Hun, Samsun milletvekili Mehmet Çakar, Muğla Milletvekili Hasan Özyer ve Malatya Milletvekili Miraç Akdoğan oldu. 
     Yılmaz, Işılay Saygın'ı belediyelerden, Nesrin Nas'ı ekonomiden, Cenap Gülpınar'ı teşkilattan, Kenan Sönmez'i iletişimden, Cavit Kavak'ı da dış ilişkilerden sorumlu danışmanlık görevine getirdi. 






</TEXT>
</DOC>
