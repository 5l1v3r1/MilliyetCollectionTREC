<DOC>
<DOCNO> 29841 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/02/ekonomi/eko03.html </URL>
<DATE> 2001/07/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye’nin sorunu yönetim hataları 
</HEADLINE>
<TEXT>

Yönetim hatalarının Türkiye’nin potansiyelinin ortaya çıkmasını engellediğini söyleyen Fitch IBCA Türkiye Genel Müdürü Botan Berker, Artık köklü değişimi hak ediyoruz’ dedi 
     EBRU SUNGUR 

     Uluslararası kredi derecelendirme kuruluşu Fitch IBCA’nın Türkiye Genel Müdürü Ayşe Botan Berker, Türkiye’nin en büyük sorununun yönetim hataları olduğunu vurgulayarak, özellikle siyaset cephesinde kişisel düşüncelerin bir kenara bırakılması gerektiğini söyledi. 
     
     Türkiye hassas noktada 
     Berker, "Türkiye’nin senelerdir potansiyelinin ne olduğu bilinir, bunun bir gün açığa çıkacağı ve hak ettiği yere geleceği konuşulur. Ama hep yönetim hataları içinde o potansiyelin ortaya çıkması engellenmiştir" dedi. Yeni ekonomik programın başarısının, zamanlamasına ve uygulamasında sapma olmamasına bağlı olduğunu anlatan Berker, şöyle konuştu 
     "Türkiye oldukça hassas bir noktada. Bir önceki programda yapısal önlemler geciktiği için sorun çıktı. Umuyoruz ki, bu kez piyasalarda rahatlama görülür görülmez yapısal önlemler gecikmez. Politik ve popülist istekler öne geçmez. Türkiye artık bu köklü değişimi hak ediyor." 
     
     Finansa disiplin gerek’ 
     Finans sektörüne mutlaka disiplin getirilmesi gerektiğinin altını çizen Berker, Bankacılık Düzenleme ve Denetleme Kurulu’na BDDK ilişkin görüşlerini de şöyle dile getirdi 
     "BDDK, şimdiye kadar, artık hayatiyet gösteremeyeceğini ve yönetim yozlaşmasına uğradığını düşündüğü bankaların Fon’a devredilmesine ilişkin çalışmalar yaptı. Şimdi de bunun tasfiyesiyle uğraşıyor. Bize göre, BDDK’nın, halen piyasada hayatiyet gösteren ve tüm Türkiye için önemi olan bankalar hakkında ne yaptığı meçhul. O konuda bir şey yapıyorlarsa da aksiyonları çok açık değil." 
     
Kredi notumuz bile çarpık      Berker, şubat krizinde Türkiye’nin TL cinsinden kredi notunun B’ye, döviz cinsinden kredi notunun ise B ’ya düşürüldüğünü hatırlatarak, genelde yerel para cinsinden notların her zaman daha yüksek olduğunu, Türkiye’de ise bu durumun tersine döndüğünü söyledi. "Bu oldukça çarpık bir şey" diyen Berker, bu duruma şubatta iki kamu bankasının TL cinsinden yükümlülüklerini yerine getirememesinin neden olduğunu anlattı. Berker, "Kamu bankalarının yükümlülüklerini yerine getirememesi, devletin yükümlülüğünü yerine getirememesi olarak algılanır" dedi. Berker, BDDK’nın Fon’a alınmış herhangi bankanın yükümlülüğünün yerine getirilmesini uygun bulmamasının, dış piyasalarda Türkiye devletinin yükümlülüğünü yerine getirmeyeceği düşüncesini yaratacağını da vurguladı. 
     



 EKONOMİ 



















</TEXT>
</DOC>
