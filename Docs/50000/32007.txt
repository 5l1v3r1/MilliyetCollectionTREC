<DOC>
<DOCNO> 32007 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/14/yazar/bila.html </URL>
<DATE> 2001/07/14/ </DATE>
<TIME>  </TIME>
<AUTHOR> Fikret BİLA  </AUTHOR>
<HEADLINE>
Sultanbeyli satılık İLÇE 
</HEADLINE>
<TEXT>

Orman arazileri üzerine inşa edilen tüm semt ve ilçeler satışa çıkarılacak. Yapı sahiplerine arsa tapusu verilecek ama imar affı söz konusu değil 
     ç kaynak paketinin en önemli ayaklarından birini Hazine arazileri üzerine inşa edilmiş semtler oluşturuyor. 
     Paket hazırlanırken, bu yerleşim merkezlerindeki yapıların legal hale getirilmesinin "imar affı" anlamına geleceği gerekçesiyle itirazlar yapılmıştı. Bu itirazlar yerinde görülerek iç kaynak paketine imar affı alınmadı. 
     
     HEDEF İMAR DÜZELTME 
     Ancak paket, 31 Aralık 1981 itibarıyla orman vasfını kaybettiği belirlenen yerlerdeki yerleşim birimlerinde bulunan yapılar için bir olanak içeriyor. Orman vasfını kaybetmiş alanlarda kurulan semtlerdeki yapı sahiplerine arsa payları satılacak ve tapu verilecek. Ancak bu imar affı niteliği taşımayacak. Bu işlem yapılırken imar affı değil, imar düzeltmesi yoluna gidilecek. 
     Konuyu Maliye Bakanı Sümer Oral ve Orman Bakanı Prof. Dr. Nami Çağan’la konuştuk. 
     İki bakanın verdiği bilgiye göre orman vasfını kaybetmiş alanları tanımlayan ve 2b alanları olarak bilinen yerler arasında büyük yerleşim birimleri yer alıyor. Örneğin İstanbul’da Sultanbeyli, Ümraniye’nin bir bölümü, Beykoz’daki Tokatköy gibi büyük yerleşim alanları bulunuyor. 
     
     ÇALIŞMALAR DENETLENECEK 
     Oral ve Çağan, uygulamanın nasıl yapılacağını şöyle anlattılar 
     "Söz konusu yerleşim yerlerindeki arsa değerleri Milli Emlak, Tapu - Kadastro müdürlükleri ve belediyelerce ortaklaşa saptanacak. Bu çalışmalar ayrıca Orköy Genel Müdürü, Orman Genel Müdürü ve Milli Emlak Genel Müdürü’nün de aralarında bulunduğu bir üst kurul tarafından yönetilecek ve denetlenecek. Uygulama kesinlikle yerleşim birimlerinde bir imar affı sonucu doğurmayacak. İmar dokusu değiştirilmeyecek. Aksine, bu çalışma yapılarak imar düzeltmesi yapılacak. Yapılarda saptanan bozukluklar saptanacak ve giderilmesi istenecek. Ayrıca, orman açısından da bir kayıp ortaya çıkmayacak. Çünkü, uygulama orman vasfını kaybetmiş alanlarda gerçekleştirilecek." 
     
     NİYET MEKTUBUNDA VAR 
     İç kaynak paketinin ağırlıklı kalemini oluşturan bu uygulama IMF’ye verilen niyet mektubunda da yer alıyor. Ayrıca kamuya ait atıl durumdaki taşınmazların satılması da yeni düzenlemeyle hızlandırılacak. 
     Bu uygulama nedeniyle elde edilecek gelir ne yapılacak 
     Yeni düzenlemeye göre gelirin yüzde 20’si orman köylüsüne, yüzde 10’u belediyelere, yüzde 70’i de Hazine’ye kalacak. 
     İç kaynak paketinin uygulamaya girmesiyle Hazine ne kadar gelir elde edeceğini tahmin ediyor 
     Maliye Bakanı Oral, bu soruya, "Rakam tahmininde bulunmak zor. Ancak kamu maliyesini rahatlatacak bir katkı sağlayacağını söyleyebilirim" yanıtını veriyor. 
     
     YAKINDA BAŞLAYACAK 
     Hükümet çevrelerinde telaffuz edilen asgari tahmin ise 6 milyar dolar düzeyinde. Bu tahmini abartılı bulan hükümet üyeleri de var, eksik bulanlar da. Gelir tahmini, arsalara değer biçecek olan heyetler çalışmalarına başlayınca netleştirilecek. 
     Maliye Bakanı Oral, iç kaynak paketinin vergi niteliği taşımadan, vatandaşa yük getirmeden Hazine’ye katkı sağlayacağını vurgulayarak, en kısa süre içinde hızla satışlara başlanacağını vurguluyor. 
     Uygulamadan hem bu yerleşim birimlerindeki vatandaşın, hem de kamu maliyesinin kazançlı çıkacağının altını çiziyor. 
     
     







MHP ve Derviş 


Tuhaf ilişki 


Sultanbeyli satılık İLÇE 


Eğitimin dumanı 


Aranıyor Güven... 


Tarihin ışıltısı 


Türkiye garip bir ülke 


Söylem mi, eylem mi 


"Benim için ağlama Arjantin " 


Yanlışı yapan kim 


Öğrenci okulunu anlatıyor... 


MHP'siz model 


Ailenizden kaç kişi tutuklandı 


İş ilanına 3912 başvuru 


</TEXT>
</DOC>
