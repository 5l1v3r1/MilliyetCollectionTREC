<DOC>
<DOCNO> 45926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/son/sondun15.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Şarbon alarmı İngiltere'ye de sıçradı.. 
</HEADLINE>
<TEXT>

     ABD'de iki şarbon vakasının ortaya çıkması üzerine, İngiltere'de su, enerji ve gaz hatları koruma altına alındı. 
     Bu önlemin terörist örgütlerden gelebilecek misilleme eylemine karşı alındığı belirtilirken, İçişleri Bakanı David Blunkett, halkı ''paniğe kapılmamaya'' çağırdı. 
     Blunkett, hükümet olarak her türlü olasılığı dikkate alarak, tehlikenin gelebileceği her duruma karşı önlem aldıklarını kaydetti. 
     Sadece hassas binaların değil, su, enerji ve gaz hatlarının da bu çerçevede koruma altına alındığını açıklayan Blunkett, ''Şu anda İngiltere'ye yönelik özel bir tehdit söz konusu değil. Ancak hiçbir tehdit yokmuş rahatlığına kapılmak gibi bir lüksümüz de yok'' dedi. 
     






</TEXT>
</DOC>
