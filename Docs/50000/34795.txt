<DOC>
<DOCNO> 34795 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/31/son/sontur14.html </URL>
<DATE> 2001/07/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayyip Erdoğan "AİHM'in kararını uygun bulmadım" 
</HEADLINE>
<TEXT>

     Parti kurma hazırlıklarını sürdüren İstanbul Büyükşehir Belediyesi eski Başkanı Recep Tayyip Erdoğan, Avrupa İnsan Hakları Mahkemesi'nin AİHM Refah Partisi'nin RP kapatılmasıyla ilgili verdiği kararı, ''uygun bulmadığını'' söyledi. 
     Üsküdar Emniyet Mahallesi'ndeki evine gelişinde gazetecilerin, RP'nin kapatılmasıyla ilgili AİHM'in kararını hatırlatmaları ve görüşünü sormaları üzerine Erdoğan, bir siyasi partinin kapatılmasına sıcak bakmadığını bildirdi. 
     Erdoğan, şöyle devam etti 
     ''Çünkü dünyada hem demokrasinin yaşayacağını, hem siyasi partilerin demokrasinin vazgeçilmez unsurları olduğunu her yerde söyleyeceğiz, ondan sonra da onların önünü tıkayacağız. Bu bana göre uygun değildir, yanlıştır. Kararı objektif bulmuyorum. AİHM'in daha önce verdiği kararlarla, bunu aynı şeyde tutmayı uygun görmüyorum. Daha önce verdiği kararlarla tezat söz konusu.'' 
     Recep Tayyip Erdoğan, bir gazetede köşe yazarlarının kendisiyle ilgili yönelttikleri soruların hatırlatılması üzerine de şunları kaydetti 
     ''Şu anda başlatılmış kampanyadan hiçbir rahatsızlık duymuyorum. Bu sadece psikolojik bir harekettir. İçine Tayyip Erdoğan'ı sokmaya çalışıyorlar. Kendilerine, gayretlerinin boşa olduğunu hatırlatmak istiyorum. Biz bu oyuna gelmedik, gelmeyeceğiz. Bu soruları önce kendilerine sorsunlar.'' 
     
     
     






</TEXT>
</DOC>
