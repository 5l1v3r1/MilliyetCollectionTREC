<DOC>
<DOCNO> 27299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yasam/yas02.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İşte heykeli dikilecek baba 
</HEADLINE>
<TEXT>
Oğlu için 3 yıldır hastane bahçesinde 
Trafik kazasında felç olan oğlunun tedavisi için yıllardır otomobilinde yaşayan Şevket Bey, "Benim için Babalar Günü, yavrumun koşarak bana sarıldığı an olacak" diyor 
     Akdeniz Üniversitesi Tıp Fakültesi Hastanesi Reanimasyon Ünitesi’nde 3 yıldır tedavi gören ve belden aşağısı felç olan oğlu için hastane bahçesindeki otomobilinde yaşayan Şevket Koruk 44 , "Oğlumun koşarak bana sarıldığı gün, benim için Babalar Günü’dür" dedi. 
     Fethiye’deki evinin önünde bir arabanın çarpması sonucu ağır yaralanan oğlu Sezgin’in 8 1998’de hastaneye getirildiği günden beri hastane bahçesinde otomobilinde kaldığını belirten baba Koruk, son olarak 2000’in Kurban Bayramı’nda evine gittiğini belirtti. 
     Fethiye’de kalan eşine ve diğer çocuklarına komşuların baktığını ifade eden acılı baba, oğlunun sağlığına kavuşması için elinden geleni yaptığını belirterek şunları söyledi "Sezgin’in hastalığı nedeniyle çalışamıyorum. Yeşil Kart sahibi olan oğlumun ayda 60 - 70 milyon lira bez masrafı oluyor." 
     
Tedavi sürüyor...      Kazadan sonra felç olan ve solunum cihazına bağlı olarak yaşamını sürdüren Sezgin Koruk’un tedavisinin sürdüğünü belirten doktorlar, "Sezgin’in bu şekilde ne kadar tedavi göreceğini bilemeyiz. Omuriliğindeki hasar nedeniyle belden aşağısını kullanamıyor" dedi. 
     



 YAŞAM 





















</TEXT>
</DOC>
