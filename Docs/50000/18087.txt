<DOC>
<DOCNO> 18087 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/26/ekonomi/eko12.html </URL>
<DATE> 2001/04/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Motorola İngiltere’deki fabrikasını kapatıyor 
</HEADLINE>
<TEXT>

     ABD’li cep telefonu üreticisi Motorola, İngiltere’deki en büyük fabrikasını kapatacağını açıkladı. Fabrikada çalışan üç bin işçi de işsiz kalacak. Cep telefonu piyasasında keskin bir düşüş yaşandığını belirten şirket yetkilileri bu kararı almak zorunda kaldıklarını açıkladılar. İşçiler ise haberin duyulmasının ardından fabrikayı terk ettiler. işçi sendikalarının ve kimi politikacıların şirketin bu kararına karşı eylem yapma hazırlığı içerisinde oldukları kaydedildi. 
     Şirket geçtiğimiz günlerde dünya genelinde çalışmakta ohlan 22 bin çalışanını işten çıkaracağını açıklamıştı. Önümüzdeki iki gün içerisinde şirket 16 kişiden oluşacak işçi temsilcileriyle görüşerek açıklanan kararın işçiler üzerindeki etkisini azaltacak formüller arayacaklarını kaydettiler. Yeni iş bulmaları için bir fon oluşturmak da gündemde. 
     



 EKONOMİ 























</TEXT>
</DOC>
