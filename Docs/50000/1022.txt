<DOC>
<DOCNO> 1022 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yasam/yas00.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Business’a sıçradı 
</HEADLINE>
<TEXT>

Uzun uçak yolculuklarında can alarak ünlenen Ekonomik sınıf sendromu’, ABD’de lüks Business class’da uçan kadını vurdu.. 
     DIŞ HABERLER SERVİSİ 

     Uzun mesafeli uçuşlarda ortaya çıkan economyclass sendromu’, bu defa business - class’da seyahat eden ABD’li bir yolcunun ölümüne neden oldu. 
     Virgin Atlantik Havayolları’nın uçağıyla San Francisco’dan New York’a giden Suzanne Mavir - Ross adlı yolcu, uçuşun son dakikalarında fenalaştı. 42 yaşındaki Ross’un rahatsızlanması üzerine pilot acil iniş izni istedi, uçakta bulunan doktor ve hemşire de anında müdahalede bulundu. Ancak, durumu hızla kötüleşen Ross, hastaneye kaldırılırken yolda hayatını kaybetti. 
     
Fazla uyumuş olabilir      Genç kadının ölümünün, kalbe giden ana damarların tıkanması sonucu meydana geldiği anlaşılınca, aynı şekilde can alan ekonomik sınıf’ sendromunun, daha geniş koltuklarla lüks seyahat edenleri de vurduğu kuşkusu doğdu. Ekonomik sınıflarda dar koltuk araları ve uzun süre hareketsiz kalma nedeniyle ortaya çıkan rahatsızlığın business class’ta can alması, Ross’un uçuşta uzun süre uyumuş olma ihtimaline bağlanıyor. 
     


 YAŞAM 






















</TEXT>
</DOC>
