<DOC>
<DOCNO> 49440 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/29/son/sonspo13.html </URL>
<DATE> 2001/10/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Futbol Federasyonu "Ulusoy hakem atamasına karışmadı" 
</HEADLINE>
<TEXT>

     Futbol Federasyonu, yazılı bir açıklama yaparak, ''Hakem atamalarına başkan Haluk Ulusoy'un karıştığı'' biçimindeki haberleri yalanladı. 
     Basında bugün Galatasaray-Trabzonspor maçının hakemi Mutlu Çelik'in atanmasıyla ilgili asılsız haberlerin bulunduğu kaydedilen açıklamada, şu görüşlere yer verildi 
     ''Her ne kadar 3813 sayılı kanunun 8 f maddesinde federasyon başkanının, gerekli gördüğünde yan kurullara başkanlık etme hükmü bulunuyorsa da bugüne kadar Federasyon başkanı bu hakkını hiçbir zaman kullanmamış olup, ne geçmişte ne de bu hafta hakem atamasına karışmamıştır. 
     Futbol Federasyonu kuruluş ve görevleri hakkında kanunun 15. 
     maddesi, Merkez Hakem Kurulu'nun MHK atanması, 16. maddesi de bu kurulun görevlerini açıkça tarif etmektedir. Bu çerçevede, yukarıda belirtilen müsabakanın hakemi, kanunumuzun vermiş olduğu yetkiye dayanılarak ve MHK'nin 9 üyesinin onayı alınarak ataması yapılmıştır. Basında çıkan isim değişiklikleri yapıldığı haberleri kesinlikle asılsızdır.'' 
     






</TEXT>
</DOC>
