<DOC>
<DOCNO> 27281 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/spor/bnba.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
EN BÜYÜK LAKERS 
</HEADLINE>
<TEXT>

NBA Ligi finalinde rakibi Philadelphia’yı evinde bir kez daha yendi ve 4 - 1’lik skorla tarihindeki sekizinci şampiyonluğuna ulaştı. Shaq gecenin yıldızı oldu 
     NBA Ligi’nde 2000 - 2001 sezonu şampiyonluğunu, final serisinin beşinci maçında Philadelphia 76’ers’ı yine rakip sahada 108 - 96 yenen Los Angeles Lakers 4 - 1’lik skorla üst üste ikinci kez kazandı. Philadelphia First Union Center’da oynanan ve 21 bin seyircinin izlediği karşılaşmada Lakerslı oyuncular şampiyonluğu büyük coşku ile kutladılar. 
     SHAQ ve Kobe Bryant ile coşan Lakers, böylece tarihindeki sekizinci şampiyonluğa imzasını attı. O’Neal, 29 sayı ve 13 ribaund ile yıldızlaşırken, Bryant da 26 sayı, 12 ribaund ve altı asist ile mükemmel bir performans çizdi. Philadelphia’nın süper bücürü Allen Iverson ise 37 sayı yapmasına rağmen Lakers’ı durduramadı. 
     
Notlar... Notlar... Notlar...      Shaq tarihe geçti 
     NBA şampiyonu Los Angeles Lakers’ın 2.16’lık dev pivotu Shaquille O’Neal, üst üste ikinci kez final serisinin en değerli oyuncusu MVP seçilerek tarihe geçti. O’Neal, 1991 - 93 ve 96 - 98’de MVP olan Michael Jordan ve 94 - 95’te MVP seçilen Hakeem Olajuwon ile birlikte bu ödülü üst üste kazanan üçüncü sporcu oldu. 
     
     Los Angeles uyumadı 
     LOS Angeles’daki yirmi bin seyirci kapasiteli Staples Center’ı hınca hınç dolduran Lakerslı seyirciler, kurulan dev ekran sayesinde karşılaşmayı naklen izlediler. On binlerce taraftar maç bitiminde Los Angeles’ı karnaval yerine çevirirken, meydana gelen küçük çaptaki olaylar da polis tarafından büyümeden önlendi. 
     
     Jackson’dan övgü 
     Lakers coachu Phil Jackson, karşılaşma sonrası süper yıldız Shaquille O’Neal’e övgüler yağdırdı. Jackson, "O gerçekten durdurulması imkansız bir oyuncu. Henüz 29 yaşında. Eminim ki kariyerini tamamlayana kadar daha birçok şampiyonluğa imza atacak" dedi. 
     
Jordan sakatlandı      BASKETBOLA dönmesi beklenen NBA’in efsanevi yıldızı Michael Jordan, çalışmaları sırasında iki kaburga kemiğini kırdı. Chicago Bulls’ta NBA şampiyonluklarına imza atan ve ardından aktif sporculuğuna son vererek Washington Wizards takımının patronluğuna soyunan Jordan, "Bu olay beni hayal kırıklığına uğratsa da asla vazgeçmiş sayılmam" dedi. 
     



 SPOR 


























</TEXT>
</DOC>
