<DOC>
<DOCNO> 20206 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/08/son/sontur06.html </URL>
<DATE> 2001/05/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Sarıyer'de can pazarı... 
</HEADLINE>
<TEXT>

     Sarıyer'de ormanlık alandaki bir kuyunun içinde bulunan 25 metre uzunluğundaki tünele giren 3 kişiden 1'i, göçük sonucu mahsur kaldı. 
     Ekrem Gürcü 35 , eşi Asiye Gürcü 36 ile ablası Fatma Şerife Özçiçek 60 , dün Karataş Mevkii'ndeki ormanlık arazide bulunan bir kuyunun içinden kazılmış 25 metre uzunluğundaki tünelin içine girdiler. 
     Gürcü çifti ve Özçiçek, uzun bir süre tünelde kalırken, saat 22.00 sıralarında tünelin orta kısmında bir göçük meydana geldi. Ekrem ve Asiye Gürcü, göçükten kurtulmayı başarıp dışarıya çıkarken, Fatma Şerife Özçiçek bulunduğu yerde sıkıştı. Diğer akrabalarına da durumu bildiren Gürcü çifti, uzun süre Özçiçek'i bulunduğu yerden çıkarmaya çalıştılar. Bunda başarılı olamadıkları için olay, bu sabah polise ve itfaiyeye bildirildi. 
     Olay yerine gelen itfaiye ekipleri, tünelde mahsur kalan Fatma Şerife Özçiçek'i kurtarmak için çalışmalara başladı. Yapılan ilk araştırmalarda, Özçiçek'in sağ olduğu belirlendi. Bu arada, tünele giren 3 kişinin içeride ''define aradığı'' iddia edildi. Ancak Ekrem ve Asiye Gürcü, tünele sadece ''merak ettikleri'' için girdiklerini öne sürdüler. 
     
     







</TEXT>
</DOC>
