<DOC>
<DOCNO> 44265 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/29/son/sontur13.html </URL>
<DATE> 2001/09/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Trafik canavarı iş başında 4 ölü, 5 yaralı 
</HEADLINE>
<TEXT>

     Yurtta meydana gelen trafik kazalarında 4 kişi öldü, 5 kişi yaralandı. 
     Alınan bilgiye göre, Balıkesir'e bağlı Marmara Adası'nda, Aydın Sağlam'ın kullandığı 10 TC 789 plakalı kamyonet, Topağaç Köyü yakınında, 35 metrelik uçuruma yuvarlandı. Kazada, sürücü Sağlam 35 ile Buse Özgenç 8 hayatını kaybederken, Tuğçe Özgenç, Yasemin Özgenç, Azem Ceylan ve kimliği tespit edilemeyen bir kişi yaralandı. 
     Bandırma Devlet Hastanesi'nde tedavi edilen yaralılardan Yasemin Özgenç'in durumunun ağır olduğu bildirildi. 
     Konya'da, Osman Küçükdoğru 29 yönetimindeki 42 HL 432 plakalı minibüs, Bolahenk Caddesi'nde, yolun karşısına geçmek isteyen Irak uyruklu Hiva Mirozade'ye 9 çarptı. Kazada, ağır yaralanan çocuk, kaldırıldığı Konya Numune Hastanesi'nde yaşamını yitirdi. 
     Kütahya'nın Simav İlçesi'nde, öğretmen Mesut Gentürk, yeni atandığı Manisa'nın Sarıgöl İlçesi'nden, Simav'a giderken ilçe merkezine 500 metre kala 43 KL 939 plakalı otomobiliyle direksiyon hakimiyetini kaybederek, elektrik direğine çarptı. Kazada, sürücü Mesut Gentürk hayatını kaybetti yaralanan Salim Aras, Uşak Devlet Hastanesi'nde tedavi altına alındı. 
     






</TEXT>
</DOC>
