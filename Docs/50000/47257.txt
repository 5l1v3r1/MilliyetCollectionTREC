<DOC>
<DOCNO> 47257 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/17/ekonomi/eko09.html </URL>
<DATE> 2001/10/17/ </DATE>
<TIME>  </TIME>
<AUTHOR>  </AUTHOR>
<HEADLINE>
İtalyanlar İktisat’tan vazgeçti 
</HEADLINE>
<TEXT>

     ANKARA Milliyet 

     Amerika’daki terör saldırıları Tasarruf Mevduatı Sigorta Fonu TMSF bünyesindeki bankaların satışını da olumsuz etkilemeye başladı. Yetersiz teklif geldiği için yeniden satışa çıkarılan Etibank’ın ardından İktisat Bankası da satılamadı. ABD’de 11 Eylül saldırılarının ardından Etibank’ta inceleme yaparak teklifini hazırlaması için 15 Ekim tarihine kadar ek süre verilen Uni Credito, önceki gün, TMSF’ye gönderdiği yazı ile teklif vermeyeceğini bildirdi. 
     TMSF, 20 Eylül tarihinde yaptığı açıklamada, İktisat Bankası’nın hisselerinin satışı için başvuruda bulunanlardan gerekli koşulları taşıyan Uni Credito Italiano’nun teklif verme süresini uzatmıştı. 
     TSMF’den dün yapılan açıklamada, İktisat Bankası için, daha önce Uni Credito İtaliano SPA’nın başvurusunun kabul edilerek, söz konusu bankada inceleme yapmasına izin verildiği hatırlatıldı. 
     Açıklamada, ’Konuya ilişkin olarak Uni Credito İtaliano’dan alınan yazıda, İktisat Bankası için bir teklif sunulmayacağı belirtilmiştir’’ denildi. 
     



 EKONOMİ 




















</TEXT>
</DOC>
