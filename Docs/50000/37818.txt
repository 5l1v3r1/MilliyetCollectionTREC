<DOC>
<DOCNO> 37818 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/18/son/sontur14.html </URL>
<DATE> 2001/08/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Balyoz timi işbaşında...23 travesti gözaltına alındı 
</HEADLINE>
<TEXT>

     Olay çıkaran travestiler ve kapkaçla mücadele amacıyla oluşturulan ve ''Balyoz Timi'' adı verilen ekip iki gece yaptığı uygulamada 23 travestiyi gözaltına aldı. 
     Ankara Emniyet Müdürü Hasan Yücesan'ın talimatıyla yeni kurulan ve tamamı yakın dövüş uzmanlarından oluşan özel ekip önceki gün Çankaya, Etlik ve İskitler bölgesinde yaptığı çalışmalarda müşteri bekleyen, tr afiği engelleyen 11 travesti, gay ve transeksüeli gözaltına aldı. Özel ekibin dün gece yaptığı çalışmalarda ise Demir Sanayi Sitesi, Köroğlu Caddesi, Cinnah ve Hoşdere Caddesi'nde yaptığı uygulamalarda ise çevreyi rahatsız ederek müşteri arayan 12 travestiyi gözaltına aldı. Fuhuş yapmak için müşteri arayan bir kadın da özel ekip tarafından yakalandı. Ahlak Büro Amirliği'ne bağlı ekipler ise aldıkları bir istihbaratı değerlendirerek Hoşdere Caddesi'nde bir eve baskın düzenlediler. Fuhuşa suçüstü yapan ekip Reyhan D., Roa Y., Sibel İ., Oksana P., Karina A., Angela Maria M. adlı kadınları gözaltına aldılar. 






</TEXT>
</DOC>
