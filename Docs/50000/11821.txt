<DOC>
<DOCNO> 11821 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/son/soneko02.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Fındık, serbest piyasada son bir hafta içinde 200 bin lira prim yaptı 
</HEADLINE>
<TEXT>

     Son günlerde Avrupa'dan fındığa yoğun talep gelmesinin ardından, fındık fiyatı serbest piyasada son bir haftada 200 bin lira prim yaparak 1.5 milyon liraya yükseldi. 
     Fındık fiyatının 1.5 milyon liraya çıkmasını döviz fiyatının dalgalı kura bırakılmasına bağlayan tüccarlar, Avrupa'dan fındığa talebin devam etmesi halinde, fındık fiyatının bir miktar daha artabileceğini belirttiler. 
     Tüccarlar, üreticinin elinde 45-50 bin ton fındık kaldığına işaret ederek, şunları kaydettiler 
     ''Avrupa başta olmak üzere fındık tüketicisi diğer dünya ülkeleri fındık ihtiyaçlarının büyük bir bölümünü noel tatili öncesi karşıladılar. Şimdiki talebin çikolata sanayi için olduğunu tahmin ediyoruz. Üreticinin elinde kalan son fındığın hak ettiği değerden satılması ve iç piyasada fındık fiyatının tavana çıkmasını bizde arzu ediyoruz. 45-50 bin ton fındık oldukça önemli miktardır. Gelen talepler doğrultusunda fındık fiyatının artışını sürdürmesi halinde, üretici fındığını pazara parça parça değil, topluca getirir. Alım sezonunun en canlı ayı olan Eylül ayı gibi, Mart ayında da fındık pazarı en canlı aylarından birini yaşar.'' 
     Giresun'da serbest piyasada en iyi tombul fındık 1.5 milyon liradan işlem görürken, sivri fındık ise 1 milyon 150 bin liradan işlem görüyor. FİSKOBİRLİK ise en iyi tombul fındığı 1 milyon 100 bin, sivri fındığı ise 1 milyon 20 bin liradan alıyor. 




</TEXT>
</DOC>
