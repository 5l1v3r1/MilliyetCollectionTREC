<DOC>
<DOCNO> 25486 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/07/siyaset/asiy.html </URL>
<DATE> 2001/06/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Hem bakanlıktan hem ANAP’tan ayrıldı 
</HEADLINE>
<TEXT>
Tantan istifayı seçti 
"Başka bir bakanlığa atanmasının siyaset anlayışıyla bağdaşmadığını" belirten Sadettin Tantan istifa dilekçesini kurye ile TBMM’ye gönderdi 
     ANKARA Milliyet 

     ANAP Genel Başkanı Mesut Yılmaz’ın İçişleri Bakanlığı görevinden aldığı Sadettin Tantan dün hem yeni atandığı Devlet Bakanlığı’ndan, hem de ANAP’tan istifa etti. 
     Başbakan Yardımcısı Hüsamettin Özkan’ın önceki gün geç saatlere kadar istifa etmemesi için ikna etmeye çalıştığı Tantan, dün sabah saatlerinde kararını yazılı bir açıklamayla duyurdu. Tantan, bakanlıktan istifasına ilişkin yazıyı Başbakanlığa, partisinden istifa ettiğine ilişkin dilekçeyi de TBMM’ye gönderdi. 
     "İçişleri Bakanlığı görevinden bir başka bakanlığa atanmasının kişisel ilke ve siyaset anlayışıyla bağdaşmadığını" belirten Tantan, şunları kaydetti 
     "Makamlar geçici, ancak vatanımıza ve halkımıza hizmet ideali kalıcıdır. Hayatım boyunca bu bilinç ve görev anlayışı ile hareket ettim. Her türlü haksızlıkla olan mücadelemde h kimiyet odaklarına karşı halkımın, ülkemin ve devletimin menfaatleri doğrultusunda yaptığım hizmetlerin makamı, yeri ve zamanı hiç önemli değildir. Yaşadığım sürece bu mücadeledeki kararlılığımda hiçbir eksiklik olmayacağını özellikle vurgulamak isterim. Bu çalışmalarımızda halkımızın, kamuoyumuzun ve basınımızın büyük desteğini gördüğümü ifade ediyor, kendilerine teşekkür ediyorum. Ayrıca, eşsiz bir görev anlayışı ve bilinciyle benimle birlikte yılmadan hizmet veren İçişleri Bakanlığımızın bütün değerli mensuplarımıza şükranlarımı sunuyorum." 
     
Bakanlıkta veda      Tantan, istifasını kamuoyuna duyurmadan önce İçişleri Bakanlığı’na giderek çalışma arkadaşlarıyla vedalaştı. Tantan’ın bakanlığa geliş ve gidişinde polis mangasınca tören düzenlendi. Tantan’ın istifasının ardından, memleketi Sapanca ANAP İlçe Merkezi ve belediye başkanlığı yaptığı Fatih İlçe Merkezi’yle Belediye Meclisi’nden de tepki istifaları geldi. Sapanca’daki kızgın ANAP’lılar parti tabelalarını indirerek parçaladılar. 
     
Yılmaz’ın yorumu No SÜRPRİZ      ANAP lideri Mesut Yılmaz, hükümetten ve partisinden istifa eden Sadettin Tantan’ın tepkisi için "No sürpriz" dedi. 
     Yılmaz, TBMM kulisinde gazetecilerin Tantan’ın istifasını nasıl değerlendirdiği sormaları üzerine, "No sürpriz" demekle yetindi. Bir gazetecinin, "Üzüldünüz mü " sorusuna da Yılmaz, "No comment Yorum yok " karşılığını verdi. Yılmaz, gümrüklerden sorumlu Devlet Bakanlığı’na Mehmet Keçeciler’in vek let edeceğini söyleyerek, makul bir sürede yeni Devlet Bakanı’nın atamasını yapacağını kaydetti. 
     
Yücelen Artık susmam gerekir      İçişleri Bakanlığı görevine atanan Rüştü Kazım Yücelen, "İnsanlarımızın onurunu, haysiyetini koruyacak tarzda, insan haklarına uygun tarzda çalışmalarımız devam edecek" dedi. Yücelen, "İçişleri Bakanı olarak sık konuşmayacağını, her söylenene yanıt vermeyeceğini" vurguladı. 
     Bakanlar Kurulu toplantısının ardından İçişleri Bakanlığı’na geçen Yücelen’i, İçişleri Bakanlığı Müsteşarı Saim Çotur, Jandarma Genel Komutanlığı Kurmay Başkanı, Emniyet Genel Müdürü ve bakanlık personeli ile bazı ANAP’lılar karşıladı. 
     Yücelen, "Çiller’in Her denileni yapacak bir bakan’ şeklindeki iddialarını nasıl değerlendiriyorsunuz " sorusuna, "Önümüzdeki günlerde kamuoyu öğrenir, Sayın Çiller de öğrenir. Her söylenene cevap vermemem gerekir. Bu prensibe uyacağım" yanıtını verdi. 
     
Ecevit Tantan’a değer veririm      Başbakan Bülent Ecevit, Sadettin Tantan için "Çok değer verdiğim bir insandır" dedi. 
     Başbakan Bülent Ecevit, Mesut Yılmaz ve Bahçeli ile Meclis'te bir araya geldi. Ecevit, görüşmeden sonra TBMM kulisine çıkarak, bazı milletvekilleriyle sohbet etti. Ecevit, bu arada gazetecilerin Tantan'ın istifasını nasıl değerlendirdiğini ve MHP ile DSP kanadında değişiklik olup olmayacağına ilişkin sorusuna "Beni karıştırmayın" karşılığını verdi. 
     Başbakan Ecevit, "Tantan'ın yolsuzlukla ilgili mücadelesinden övgüyle söz ettiniz" şeklindeki değerlendirme üzerine, "Çok değer verdiğim bir insandır. Bundan sonraki yaşamında da başarılar dilerim" diye konuştu. 
     
Bağımsızların sayısı 11 oldu      Sadettin Tantan’ın istifasıyla TBMM’deki son sandalye dağılımı şöyle değişti 
DSP 132 MHP 126 FP 102 ANAP 88 DYP 83 BAĞ. 11 BOŞ 8 TOPLAM 550      
     Notlar...Notlar... 
Devlette devamlılık esastır      TOLGA ŞARDAN Ankara 

     İçişleri Bakanlığı görevinden alındığı geceyi Başbakan Yardımcısı Hüsamettin Özkan’la yemek yiyerek geçiren Tantan, gece boyunca sürekli telefon görüşmesi yaptı. ANAP Fatih ve Sapanca ilçe teşkilatının yanı sıra İstanbul’dan iş dünyasının önde gelen isimleriyle görüştüğü öğrenilen Tantan, istifasını açıkladığı güne sabah namazını kılarak başladı. 
     Tantan, dünkü Bakanlar Kurulu’na katılmayarak saat 11.50 sıralarında Volvo makam aracıyla, vedalaşma için bakanlığa gitti. Tantan, kendisiyle çalışan personele teşekkür etti ve "Devlette devamlılık esastır" dedi. 
     Tantan’ın bakanlığa gelmesinden kısa süre önce Jandarma Genel Komutanı Orgeneral Aytaç Yalman, Müsteşar Çotur ile telefonla görüşerek Tantan’ın bakanlığa geliş saatini öğrendi. Ancak, Tantan’ın uğurlama törenine Jandarma’dan sadece Soybaş’ın katılması dikkat çekti. 
     Tantan’ı yalnız bırakmayan isimlerin başında İstanbul Emniyet Müdürü Kazım Abanoz vardı. Abanoz, vedalaşma töreninde de Tantan’ın yanındaydı. Abanoz, gazetecilerin, "Ben Tantan’la geldim, Tantan’la giderim" sözlerini anımsatması üzerine, "Şu an İstanbul Emniyet Müdürüyüm" dedi. Abanoz, Milliyet’in, "istifanızla ilgili herhangi bir işlem yaptınız mı " sorusuna karşılık, "Biraz bekle bakalım" demekle yetindi. 
     



 SİYASET 












</TEXT>
</DOC>
