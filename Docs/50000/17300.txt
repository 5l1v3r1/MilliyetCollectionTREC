<DOC>
<DOCNO> 17300 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/ekonomi/eko04.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Ekonomi düşmedi, düşürüldü 
</HEADLINE>
<TEXT>

     ANKARA Milliyet 

     Cumhurbaşkanı Ahmet Necdet Sezer’in görüşlerinin aktarıldığı Çankaya Köşkü’ndeki bilgilendirme toplantısında ekonomi ele alındı. 
     Sezer’in görüşlerini aktaran Cumhurbaşkanlığı Basın Sözcüsü Metin Yalman, "Cumhurbaşkanı, ekonomik hayatımızda güven ortamının oluşturulup ekonominin içine düşürüldüğü bu durumdan kurtarılarak sağlıklı bir yapıya kavuşturulmasının istikrarlı bir demokrasi için de temel koşul olduğunu vurgulamaktadır" dedi. Sezer’in "düşürülmek" sözcüğünü seçmesi dikkat çekti. 
     
     Meclis çalışmasından memnun 
     Yalman, "Cumhurbaşkanı ekonomik programın Türkiye gerçeklerine göre hazırlanmasını ve uygulamada saydamlığın göz önünde bulundurulacağının belirtilmesini olumlu değerlendirmektedir" diye konuştu. Yalman, "Cumhurbaşkanı TBMM’nin ekonomik programın başarısını destekleyecek yasa tasarılarının ivedilikle görüşülerek sonuçlandırması yönündeki çalışmasını da memnunlukla izlemektedir" dedi. 
     


 EKONOMİ 
















</TEXT>
</DOC>
