<DOC>
<DOCNO> 25102 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/yasam/yas06.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççı avı sürüyor 
</HEADLINE>
<TEXT>

Demet Karaca’nın ölümüne neden olan kapkaççılar birer birer ele geçiriliyor 
     ELVAN EZBER İstanbul 

     Florya’da kapkaççıların saldırısı sonucu hayatını kaybeden şirket yöneticisi Demet Karaca’nın katil zanlıları birer birer yakalanıyor. Polisin takibi sonucu bir süre önce yakalanan Kenan Garip, suçunu itiraf ederken, dün ele geçirilen Lokman Akkuş isimli kişi suçsuz olduğunu savundu. Olayla ilgili iki kişi de aranıyor. 
     Şenlikköy’de beş ay önce yanına yaklaşan bir otomobildeki kapkaççıların saldırısına uğrayan tekstil şirketi yöneticisi Demet Karaca 35 , çantasının koluna takılması sonucu yerde 20 metre sürüklenerek ağır yaralanmıştı. İnternational Hospital Hastanesi’ne kaldırılan Karaca, 12 gün sonra yaşamını yitirmişti. 
     Daha önce yakalanan ve idamı istenen Kenan Garip, sorgusunda olay sırasında otomobili Lokman Akkuş’un kullandığını bildirdi. 
     
     İkinci sanık da elde 
     Esenyurt’taki bir evde dün ele geçirilen Akkuş, "Olayla ilgim yok, suçsuzum" dedi. Polis, Selçuk Uçar ve Derya isimli bir kadının da arandığını belirtti. 
     



 YAŞAM 



























</TEXT>
</DOC>
