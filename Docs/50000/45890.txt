<DOC>
<DOCNO> 45890 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/09/yasam/yas02.html </URL>
<DATE> 2001/10/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Yemen ve Irak da hedef 
</HEADLINE>
<TEXT>

ABD, Birleşmiş Milletler Güvenlik Konseyi’ni uyardı "Başka örgüt ve ülkelere karşı da askeri harek t başlatabiliriz..." 
     YASEMİN ÇONGAR Washington 

     ABD’li yetkililer, BM Güvenlik Konseyi’ni uyararak, El Kaide ve Afganistan dışındaki ülke ve gruplara da askeri saldırı düzenlemesinin gerekebileceğini açıkladı. ABD’nin BM nezdindeki büyükelçiliği tarafından, Güvenlik Konseyi’nin 15 üyesine iletilen mektupta şöyle denildi "Kendimizi savunma hakkımızı yerine getirirken, başka ülke ve gruplara karşı askeri eylemlere girişmemiz de gündeme gelebilir." 
     
     Cephe genişliyor 
     İlk askeri cephenin Afganistan’da El Kaide örgütüne karşı açıldığını yenileyen yetkililer, ancak başka cephelerin de bunu takip edeceğini açıkladı. Başkan George W. Bush da, harek tın başlaması ardından halka seslenirken, "Şu an için Afganistan’da yoğunlaşıyoruz" dedi, ancak harek tın Afganistan’la sınırlı kalmayacağını belirtti. 
     
     İkinci hedef belli 
     Washington’daki diplomatik kaynaklara göre, Amerikan menziline girmesi olası ülkelerin başında Yemen geliyor. Arap yarımadasının güneybatı ucundaki bu ülkenin uzun süredir El Kaide için üs oluşturduğu kanısındaki Amerikalı yetkililer, 1999’da USS Cole gemisine yapılan ve 17 Amerikalı denizcinin ölümüyle sonuçlanan intihar saldırısının da, Usame Bin Ladin’in talimatıyla gerçekleştirildiğini savunuyor. Bu yetkililere göre, Yemen yönetimi ülkesindeki terör kamplarını kapatmayı reddediyor. Ayrıca Yemen’in USS Cole soruşturması konusunda da yeterli işbirliğine yanaşmadığı dile getiriliyor. 
     
     Koalisyon kaygısı 
     Irak’ın Amerikan saldırılarına hedef olup olmayacağı konusundaysa Washington’dan farklı sesler çıkıyor. Bazı yetkililer, Irak’ın da ileri aşamalarda askeri hedef haline gelebileceğini belirtiyor. Ancak ilk başta Bağdat’a yönelecek bir harek tın, uluslararası destek bulmayabileceği kaygısı da Washington’da seslendiriliyor. Yemen ya da Irak’a yönelecek bir harek tın, ABD’ye "sınırlı destek" veren Arap ülkelerindeki muhalif sesleri yükseltebileceğini hesaplayan Washington, bu durumda Mısır, Suudi Arabistan ve Birleşik Arap Emirlikleri gibi ülkelerin "dost" yönetimlerinin zor durumda kalmasından da çekiniyor. 
     Dolayısıyla, başka ülkelerin hedef alınması durumunda, Afganistan gibi topyekun bir bombardımana girişmek yerine, nokta hedeflerin vurulmasıyla yetinme olasılığı da var. 
     
Taliban’dan sonra tufanABD ve müttefikleri, Taliban yönetimini devirmek için düğmeye bastı ama, bu hedefe ulaşıldığında stratejik coğrafyada ne olacağı belirsiz 
     YASEMİN ÇONGAR Washington 

     ABD öncülüğündeki Afganistan harek tında, Taliban yönetiminin devrilmesi somut bir hedef olarak belirdi ama, 'Ya sonra' sorusunun karşılığı henüz çok net değil. Washington'da yapılan planlar, daha ziyade Afganistan'daki farklı siyasi ve etnik özelliklere sahip muhalif grupların desteğini sağlayacak bir "geçici hükümetin" kurulması üzerinde yoğunlaşıyor. Birleşmiş Milletler'in BM böyle bir hükümeti himaye etmesi ve Afganistan'da uzun süre "barış gücü" bulundurması da düşünülen seçenekler arasında. 
     Washington'da "Taliban sonrası Afganistan" için çizilen senaryolarda öne çıkan muhalif unsurlar ve olası işlevleri şöyle sıralanıyor 
     
     1. Kuzey İttifakı senaryosu 
     Ülkenin kuzeydoğusunu denetim altında tutan bu grubun şemsiyesi altında Tacik Sünni , Hazara Şii ve Özbek Sünni unsurlar var. Kuzey İttifakı halen Rusya'dan silah desteği alıyor ve ABD ile de yakın diyalog yürütüyor. Afganistan harekatının Taliban'ın savunma gücünü kırması halinde, Kuzey İttifakı'nın güneye, başkent Kabil'e yürümesi planlanıyor. Ancak Pakistan lideri General Pervez Müşerref Kuzey İttifakı'nın Afganistan'ın denetimini eline geçirmesine karşı. 
     
     2. Kral Zahir Şah senaryosu 
     Afganistan'ın devrik kralı Muhammed Zahir Şah, Roma'da yaşıyor ve son haftalarda ABD Dışişleri ve Kongresi'nden temsilcilerle birkaç kez görüştü. 83 yaşındaki kralın, Afganistan'da kurulacak bir geçiş dönemi hükümetine liderlik etmek üzere ülkeye dönme fikrine "olumlu" baktığı belirtiliyor. Ancak kralın yaşı ve monarşi geleneğinden gelmesi "dezavantaj" sayılıyor. 
     
     3. Gülbeddin Hikmetyar senaryosu 
     Hizbi İslami adlı Paştun grubunun liderliğini yapan Hikmetyar halen İran'da. Hikmetyar'ın özellikle Paştunlar üzerinde etkili bir isim olabileceğini bilen ABD, yine de Tahran'a yakınlığı nedeniyle, bu liderin olası bir yeni yönetimde belirleyici rol oynamasına sıcak bakmıyor. Ancak Hikmetyar'ın ve İran'ın Taliban karşıtı tutumuna değer veren Washington, olası yeni Afgan yönetiminin istikrarı için de Tahran ile diyalog halinde olması gerekeceğini kabul ediyor. 
     
Rusya, muhalefeti silahlandırıyor      CENK BAŞLAMIŞ 

     Afganistan'a yönelik bombardımanın hemen ardından Rusya, ilk parti silahı Kuzey İttifakı çatısı altında örgütlenen muhalefet gruplarına ulaştırdı. Teslim edilen silahlarla ilgiliyse ayrıntılı bilgi verilmedi. Rus basınında daha önce çıkan haberlerde Moskova'nın Afganistan'a önümüzdeki bir yıl boyunca 45 milyon dolar değerinde silah vereceği belirtilmişti. Rusya’nın verdiği silahların arasında savaş helikopterleri, tanklar ve zırhlı araçların da bulunduğu sanılıyor. Rus yetkililer de, Tacikistan’daki bir grup zırhlı aracın Afgan topraklarına geçtiği yolundaki haberlerin gerçeği yansıtmadığını açıkladı. Operasyondan hemen sonra Tacikistan’daki Rus birlikleri alarma geçirilmişti. 
     
     Putin Karşılıklız kalamazdı 
     Rusya Devlet Başkanı Vladimir Putin, New York ve Washington’daki saldırılarda, Çeçenistan’da ölen Rus askerlerinden çok daha fazla kişinin hayatını kaybettiğini belirterek "Böyle bir eylem karşılıksız kalamazdı" dedi. 
     
Kuzey İttifakı Taliban dayanamaz      DIŞ HABERLER SERVİSİ 

     ABD'nin Afganistan'a hava saldırısından yararlanan Kuzey İttifakı, dün başkent K bil'in kuzeyine taarruz başlattı. K bil'e kadar uzanan geniş düzlüklere h kim Tobdara köyünden, Kuzey İttifakı'nın K bil’e yaklaşık 10 dakikada bir attığı roketlerin gürültüleri duyuluyor. İttifak sözcülerinden Muhammed Eşref Nedim, komutanları Abdülkasım Fehim'in, Taliban'ın elindeki kentlerin ele geçirilmesi için bir piyade saldırısına hazırlanılması emrini verdiğini açıkladı. Kuzey İttifakı'nın Dışişleri Bakanı Abdullah Abdullah da, "Taliban, K bil'in kuzeyindeki cephelerde birkaç günden fazla dayanamaz" diye konuştu. 
     



 YAŞAM 

















</TEXT>
</DOC>
