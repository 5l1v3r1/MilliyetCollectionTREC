<DOC>
<DOCNO> 1021 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/07/yasam/ayas.html </URL>
<DATE> 2001/01/07/ </DATE>
<TIME>  </TIME>
<AUTHOR>  </AUTHOR>
<HEADLINE>
1 okul, 3 cenaze 
</HEADLINE>
<TEXT>

Vahşice öldürülen Hande’nin okulundan bir tabut daha çıktı Küçük Merve beyin kanamasından öldü. Kravat cinayetinin minik kurbanı Gülcan da aynı okuldaydı... 
     Gülay FIRAT İSTANBUL 

     İçerenköy Yahya Kemal Beyatlı İlköğretim Okulu üzerinde karabulutlar var. 
     Öğrenci ve öğretmenler vahşice öldürülen 6 - E sınıfı öğrencilerinden Hande Çinkitaş’ın acısını unutmaya çalışırken, kara bir haberle daha sarsıldı. 3 - A sınıfı öğrencilerinden 9 yaşındami Merve Doğan da, beyin kanamasından öldü. 
     Geçen sene dedeleri tarafından kravatla boğularak öldürüldüğü iddia edilen 2 kızkardeşten büyüğü de aynı okulun öğrencisi çıktı. Hande’nin arkadaşları ve okul yönetimi ise hala şokta . Hande’nin okula birlikte gittiği Nazlı ve sıra arkadaşı Damla’nın velileri, kızlarının devamlı ağladığını söylüyor. Komşuları da, yıllardır aynı adreste oturan Çinkitaş ailesinin kimseyle iletişim kuramadıklarını belirtiyor. 
     
Çok neşeli bir kızdı      Öğretmenleri ise Hande’nin derslerinde başarılı, arkadaşlarıyla da iyi ilişkiler içinde olduğunu kaydetti. Folklor öğretmeni Selahattin Ayaz Hande için şunları söyledi 
     "Çok akıllı, neşeli ve arkadaşlarıyla ilişkileri iyi bir öğrenciydi. Çok sevdiği söylemesine rağmen bir ay folklor derslerine girdi. Neden ayrıldığını ise bize açıklamadı." 
     Genç kızın sınıf arkadaşı Meral de Hande’nin üvey annesinin kendisine kötü davrandığını, ev işlerini küçük kıza yaptırdığını söyledi. 
     
Üvey anne güldüğü için yuhalandı’      Tüyler ürperten bir cinayete kurban giden 12 yaşındaki Hande Çinkitaş, Yeni Mahalle Camisi’nde kılınan ikindi namazının ardından Küçükçekmece Kanarya Mezarlığı’nda toprağa verildi. Cenazede küçük kızın öz annesi Handan Turgay baygınlık geçirdi minik Hande’nin babaannesi ile anneannesi de gözyaşılarına boğuldu. Hande Çinkitaş cinayetinin gözaltında olan zanlılarından üvey anne Şehnaz Çinkitaş ise büyük tepki topladı. Olay yerine getirilip cinayet masası dedektifleri tarafından 20 dakika kadar evde tutulan üvey annenin gülerek çıkması, apartman sakinlerini çileden çıkardı. Polis, üvey anne Çinkitaş’ın inceleme nedeniyle eve getirildiğini, yer gösterme veya tatbikat yapılmadığını bildirdi. 
     
Kravat kurbanı aynı okuldandı      Aynı okulun cinayete kurban giden bir diğer öğrencisi de Gülcan Şengün oldu. Geçen yıl basında Kravat cinayeti’ olarak büyük yankı uyandıran cinayetin talihsiz kurbanı Gülcan ile beş yaşındaki kardeşi Nurcan, anne ve babalarının evde bulunduğu sırada yataklarında kravatla boğularak öldürülmüştü. Cinayetten 75 yaşındaki dede Yusuf Şengün sorumlu tutulmuştu. 
     
Ve son ölüm..      Yahya Kemal Beyatlı’nın son kaybettiği öğrencisi de, beyin kanamasından ölen Merve oldu. Acılı babası Ramazan Doğan, olayı şöyle anlattı "Merve, amcasıyla özel derse giderken yolda başının çok ağrıdığını söyleyip ağlamış. Amcası Merve’yi Anadolu Çınar Hastanesi’ne kaldırmış, ama tüm çabalara rahmen kurtarılamadı. Kızımı daha hayatın başında kaybettim ve onun ölümün sebebi tamamen bizim yaptığımız bir yanlışlık, akraba evliliği yüzünden Maalesef Merve’den önce de bir evladımı kaybetmiştim. Çok üzgünüm..." 
     


 YAŞAM 






















</TEXT>
</DOC>
