<DOC>
<DOCNO> 41337 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/10/guncel/agun.html </URL>
<DATE> 2001/09/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Zil sesiyle birlikte tatil sona erdi... 
</HEADLINE>
<TEXT>

İlk ve orta dereceli okullara devam eden 13 milyon öğrenci, bugün yaz tatilini noktalayıp kara tahtanın karşısına geçti... 
     İSTANBUL Milliyet 

     Yaklaşık 13 milyon öğrenci ve 500 bin öğretmen üç aylık yaz tatilinin ardından bugün ders başı yaptı. Yeni öğretim yılı, yine sorunlarla başladı. Kalabalık sınıflar, çift öğrenim, öğretmen açıkları bu yıl da öğrencileri bekleyen sorunlar arasında başı çekecek. Bu yıl ilköğretim okullarına yaklaşık 1 milyon 400 bin yeni öğrencinin, ortaöğretim okullarına da 1 milyon öğrencinin başlaması bekleniyor. 
     
     8 Şubat'ta sömestr 
     Okulların açıldığı hafta "İlköğretim Haftası" olarak kutlanacak. Hafta süresince, okullarda çeşitli etkinlikler düzenlenecek. 2001 - 2002 eğitim öğretim yılının birinci dönemi 8 Şubat 2002'de sona erecek. Yarıyıl tatilinin ardından ikinci dönem 26 Şubat 2002'de başlayacak ve 14 Haziran 2002 tarihine kadar sürecek. 
     Milli Eğitim Bakanlığı'nın 2000 - 2001 eğitim öğretim yılı verilerine göre, okul öncesinde 9 bin 249, taşımalı ve kapalı okulların sayısı dışında ilköğretimde 36 bin 65, ortaöğretimde de 6 bin 244 olmak üzere toplam 51 bin 558 okul bulunuyor. 
     
     İşte eğitim tablosu 
     Okul öncesinde 258 bin 706, ilköğretimde 10 milyon 460 bin 219, ortaöğretimde de 2 milyon 606 bin 994 öğrenci öğrenim görüyor. Okul öncesinde 16 bin 563, ilköğretimde 345 bin 141, ortaöğretimde de 141 bin 441 öğretmen görev yapıyor. Yaygın eğitim kurumlarında ise 3 milyon 173 bin 841 öğrenci, 51 bin 196 öğretmen bulunuyor. Örgün, yaygın ve yükseköğretim kurumlarındaki toplam öğrenci sayısı 17.5 milyona ulaşıyor. 
     
Kitaplar bitpazarından      ÖZGÜR EKŞİ Ankara 

     Ekonomik kriz yüzünden belini doğrultamayan vatandaş, okulların açılması arifesinde dün ikinci el kitap pazarına hücum etti. Daha çok ortaöğretim kitaplarının satıldığı başkentteki pazarda fiyatlar, kitapçılardan yarı yarıya daha ucuz. Özellikle de harçlık çıkarmak için bir önceki yılın kitaplarını satan öğrencilerin tezg hlarındakiler... 
     



 GÜNCEL 










</TEXT>
</DOC>
