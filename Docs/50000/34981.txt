<DOC>
<DOCNO> 34981 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/02/ekonomi/eko07.html </URL>
<DATE> 2001/08/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit generallere hükümetin icraatlarını anlattı 
</HEADLINE>
<TEXT>
Fischer’e dedim ki...’ 
     ANKARA Milliyet 

     Yüksek Askeri Ş ra YAŞ toplantısına başkanlık eden Başbakan Bülent Ecevit, aralarında Genelkurmay Başkanı Orgeneral Hüseyin Kıvrıkoğlu’nun da bulunduğu 15 generale hükümetin icraatını anlattı. 
     Ecevit, IMF Başkan Yardımcısı Stanley Fischer’le yaptığı görüşmede "Artık bize alışın, en küçük tartışmada paniğe kapılmayın" dediğini aktardı. TSK’nın ertelenen ihtiyaçlarının ekonomideki düzelmeye paralel olarak karşılanacağını belirten Ecevit, memurlar ve kamu çalışanları arasındaki adaletsizliğin giderileceğini vurguladı. YAŞ’a başkanlık eden Ecevit, bir ilke imza atarak gizli toplantıda yaptığı konuşmayı basına dağıttı. Ecevit şunları söyledi 
     "İki yılda 327 yasa çıkardık. IMF bile bu çalışmanın eşinin görülmediğini söyledi. Ekonomideki sorunlar yılların ihmalinin sonucu. Hızlı adımlar atıyoruz. Ama henüz her şey tozpembe değil. Faizler inmedi, ücretlerde düşüş var. Sıra iç kaynakta. Hazine taşınmazlarını değerlendireceğiz." 
     
     Askere müjde 
     Hükümetin kamu çalışanları arasında ücret adaletsizliğini gidermek için çıkardığı KHK’yı hatırlatan Ecevit, "Temsil tazminatı alamayan albaylar ile beş yıldan fazla hizmeti olan askeri personel görev tazminatı’ alacak" dedi. Ecevit, KKTC’deki askeri personeli ile Milli Savunma Bakanlığı sivil personelinin maaşlarında iyileştirme yapılacağını da açıkladı. 
     
     IMF bize alıştı ama piyasalar alışamadı’ 
     Başbakan Bülent Ecevit, IMF’nin hükümet içi tartışmalara alıştığını söyledi. Ecevit, Yüksek Askeri Ş ra toplantısında şöyle dedi "IMF bizim iç tartışmalarımıza alıştı. Umarım borsa ve finans kesimi de bizim bu demokratik özelliğimize alışır." 
     



 EKONOMİ 





















</TEXT>
</DOC>
