<DOC>
<DOCNO> 2264 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/15/yazar/cankat.html </URL>
<DATE> 2001/01/15/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Kim seçiyor bunları 
</HEADLINE>
<TEXT>

     Aralık sonlarıydı. Büyükelçi Nihat Akyol’un eşi Çağ Hanım, Avrupa"da "2000 yılının sefiresi" seçildi. Olay büyük haber olarak verildi. Söz konusu bir kadındı ve güzeldi... 
     Çağ Akyol’u "2000 yılının sefiresi" seçen, AB çevrelerinin ve Avrupa’nın etkin diplomasi dergisi Diplomatic Newsödur, dediler. 
     Belçika’da, Julio Cabrera Moreno adlı Arjantinlinin iki ayda bir çıkardığı dergidir bu. Satılmaz, elden dağıtılır. Zaten tirajı yüz civarında. İlanla geçinir. 
     Dergi adresini ve telefon numarasını beşinci sayıdan sonra vermeye başladı. Daha önce yalnız cep telefonunun numarası biliniyordu. 
     Moreno, yabancı işadamlarından ve diplomatlardan ilan almaya çalışır. Bizim elçilikte sık sık boy gösterir. İlan verenlerle ilgili yazılar, röportajlar yayımlar. 
     Bu sonbaharda, Moreno, Belçika’daki bizim gazetecilere Cumhuriyet Bayramı özel sayısı çıkaralım, bana ilan bulun demiş, ama reddedilmişti. İşte, Çağ Akyol Hanım’ı "2000 yılının sefiresi" seçen, diplomasi dergisi budur. 
     
     Peki, böyle bir seçime, böyle bir "pembe habere" ne gerek vardı 
     Bu sorunun cevabını da Ankara’da aradım. 
     Geçen yıl aralık başında, Fransa’nın Nice şehrinde Avrupa Birliği Zirvesi yapıldı. Türkiye’yi adam yerine koymadılar. Büyük bir rezaletti. Türk gazetecileri "Türkiye zirvede yoktu" diye yazdı Ankara "AB Nezdindeki Daimi Türkiye Temsilcisi Nihat Akyol, Nice’de görev başındadır" cevabını verdi. Gazeteciler "Araştırdık, Nice’te zirve yapılırken, Büyükelçi eşiyle Monaco ve Cannes taraflarında tatildeydi" dediler Dışişleri Bakanlığı, "zirve izlenmiştir" gibi garip bir cevap verdi. Gerçi, elçiyi savunan yazarlar da oldu, ama kızım Sema’nın lafıyla, büyükelçinin "karizması resetlendi" bu olayda. 
     İşte bu sırada, Moreno’nun yüz kadar satan etkin diplomasi dergisi, büyükelçinin eşini "2000 yılının sefiresi" seçti. İddiaya göre, şık bir bey, elinde bu dergiyle Brüksel’deki Anadolu Ajansı’na gidip, "Şunu iyi bir haber yapıverin" diye rica etmiş. "Emriniz olur " demişler. 
     
     BİLİYORSAN SÖYLE 
     Adam biraz mahcup, Viagra istemiş eczacıdan. 
     Reçetesiz olmaz. 
     Elini cebine atmış 
     Karımın resmini göstersem olur mu 
     
Benden sonra Reha Muhtar      Şimdi buradan, Emniyet Genel Müdürü Turan Genç’e bir çağrı yapacağım. Söylediğim şey eskaza olursa, ben söyledim de yaptı diye hava atacağım. Köşe yazarlığının raconlarından biri de buymuş... 
     Gelelim çağrıma Sevgili Turan Genç, işkence iddialarıyla tutuklu bulunan polis memurlarının affı için Meclis koridorlarını aşındırıyorsunuz, çok meşgulsünüz, biliyorum. Ama şu sırada, emekli edilen bir memurunuz dama çıkmak üzeredir. Aman onunla da ilgilenin, ne olur 
     32 yılı aşkın memuriyeti olan ve yaş haddinden emekliye sevk edilen Ekrem Çalışkan, evrakını alıp ilgili servisin kapısını çalmış. Emekli ikramiyesiyle yolluğunu isteyen Çalışkan’a "Nisan’dan önce para yok" demişler. Çalışkan, Erzincan’daki köyüne dönecek "Buralarda duramam, evim yok, param yok. Köyüme gitmek zorundayım, diyor yolluğumu verin de gideyim". 
     Ekrem Çalışkan’ın "Dama çıkarım, iki tane televizyon çağırırım, paramı alırım" diye tutturduğunu işiten bizim çocuklar "Aman hele dur, Berrin Abla’dan rica ederiz, Genel Müdür’e bir çağrı yapar. Belki alırsın paranı" demişler. Onlar söz vermiş, ben de yazıyorum. 
     Sayın Genel Müdür, ben insanlığımı yaptım. Benden sonra, sırada Reha Muhtar var, haberiniz olsun 
     
FRİKİK MERAKLISI      Haldun Dormen’in adeta yeniden hayat verdiği Bir Kış Öyküsü adlı müzikali görmediyseniz, mutlaka görün. Maltepe’de, Yayla Sanat Merkezi’nde. Oyun, Cevat Fehmi Başkut’un. Duymadıysanız, Kemal Sunal’ın, şimdi adını çıkaramadığım filmine, televizyon kanallarında en az elli kere rastgelmişsinizdir. Hani, bir Anadolu kasabası yeni kaymakamını beklemektedir, ama kar yolları kapamıştır. Derken iki kişi çıkar gelir. Biri kendini kaymakam diye tanıtır, diğerini de h kim tayin eder. Halbuki bunlar akıl hastanesinden kaçmış iki delidir, aslında. Konu güzel, oyuncular çok iyi, dekor, kostüm, müzik her şey dört dörtlük... 
     
     Ancak, Yayla Sanat Merkezi’nin Müdürü Dilek Hanım’ın seyirciden şik yeti var, daha doğrusu BİR seyirciden belli bir seyirciden. Adam, tiyatroya telefon edip nefes nefese soruyormuş bir kere değil, üç kere değil, beş kere değil televizyondaki gazete promosyonları gibi oldu "Bir Kış Öyküsü için, en ön sırada ve tam ortada boş yeriniz var mı " Dilek Hanım, önce "seyirci çok memnun, oyunu tekrar görmek istiyor" diye sevinecek olmuş, ama beyimizin tiyatro sevgisinin arkası gelmiş. Ve durum anlaşılmış bir fahişeyi canlandıran Nilgün Belgün’ün, oyunun bir sahnesinde, "frikik vermesi" ihtimali varmış. Tiyatrosever, işte bu "potansiyel" frikiği yakalayabilirim ümidiyle ön sırada ortada oturup oyunu defalarca seyrediyormuş. 
     Oyunu da seyretmesine engel değildir herhalde 
     
     





Siyasal yozlaşma 


'Daha neler çıkacak neler ' 


Kim seçiyor bunları 


'Yalnız kalırsınız ' 


Abdülhamid'in başfotoğrafçısı 


Türkiye'ye nasıl bakıyorlar 


Fransa'nın kara lekesi 


Fischer ve Sezer 


Bozuk benzin ve tatil 


İhlas Finans'ta ödemeler aksıyor 


Önemli bir uyarı var 


Asıl krize ortam mı hazırlanıyor 


Faizcilere vergi yok 


</TEXT>
</DOC>
