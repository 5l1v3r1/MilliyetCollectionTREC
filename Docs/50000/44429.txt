<DOC>
<DOCNO> 44429 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/ekonomi/eko06.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Etibank’ta teklif süresi bugün doluyor 
</HEADLINE>
<TEXT>

     Tasarruf Mevduatı Sigorta Fonu TMSF bünyesindeki Etibank için Koç Holding’e tanınan teklif verme süresi yarın sona eriyor. Fon, 20 Eylül tarihinde yaptığı açıklamada, Etibank’ın hisselerinin satışı için başvuruda bulunanlardan gerekli koşulları taşıyan Koç Holding’in teklif verme süresini 1 Ekim tarihine kadar uzatmıştı. Bankacılık Denetleme ve Düzenleme Kurulu BDDK , 15 Haziran tarihinde, satışı gerçekleştirilemeyen İnterbank, Eskişehir Bankası ve Etibank’ın tüm aktif ve pasifleriyle birlikte Etibank bünyesinde devren birleştirilmesine ve işlemlerin 2 Temmuz’a kadar tamamlanmasına karar vermişti. TMSF Yönetim Kurulu, 8 Ağustos’ta Etibank için satış sürecinin başlatılmasına kararlaştırmıştı. BDDK, Etibank’a talip olan Koç Holding ile 22 Ağustos tarihinde gizlilik anlaşması yaparak bankada inceleme yaparak tekliflerini hazırlamaları konusunda gerekli izni vermişti. 
     



 EKONOMİ 
















</TEXT>
</DOC>
