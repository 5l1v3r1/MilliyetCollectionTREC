<DOC>
<DOCNO> 49142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/son/sontur03.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankara'da huzur operasyonu...1851 kişi gözaltında 
</HEADLINE>
<TEXT>

     Ankara genelinde gerçekleştirilen ''Huzur Operasyonları'' çerçevesinde durumları şüpheli ve kimliksiz 1851 kişi gözlem altına alınırken, çeşitli suçlardan haklarında yakalama müzekkeresi ve gıyabi tevkif kararı bulunan 22 kişi de yakalandı. 
     Ankara Emniyet Müdürlüğü Asayiş Şube Müdürlüğü'nden yapılan yazılı açıklamada, 20.00-24.00 saatleri arasında gerçekleştirilen operasyonlarda, 1851 kişi gözlem altına alınırken, çeşitli suçlardan haklarında gıyabi tevkif kararı bulunan 7, yakalama müzekkeresi bulunan ise 15 kişinin yakalandığı bildirildi. 
     Operasyonlarda ayrıca, asker kaçağı 2 kişi yakalandı. Esrar alma ve satma suçundan 1 kişinin de yakalandığının belirtildiği açıklamada, 31 kişi ile 23 umuma açık işyeri, dernek ve lokal hakkında da yasal 
     işlem yapıldığı kaydedildi. 
     -TRAFİK UYGULAMALARI- Operasyon çerçevesinde trafik ekiplerinin yaptıkları uygulamalarda ise 1254 araç kontrol edildi. 
     Uygulamalarda, 20 araç trafikten men edilirken, trafik kurallarına uymayan 117 araç sürücüsüne toplam 2 milyar 252 milyon 100 bin lira para cezası kesildi. 
     






</TEXT>
</DOC>
