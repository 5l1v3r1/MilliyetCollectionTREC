<DOC>
<DOCNO> 48993 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/son/sontur14.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Bayındırlık Bakanı, Derviş'e hala kızgın... 
</HEADLINE>
<TEXT>

     Bayındırlık ve İskan Bakanı Abdülkadir Akcan, Devlet Bakanı Kemal Derviş'in, kendilerinin Devlet İhale Yasası ile ilgili çalıştıklarını bilmeden, ''çalışılmıyormuş'' gibi açıklama yaptığını belirterek, birilerinin yasayı engellemeye çalıştığı imajının verilmek istendiğini söyledi. 
     Bakan Akcan, kalıcı konut inşaatlarında incelemede bulunmak üzere geldiği Adapazarı'nda gazetecilerin sorularını yanıtladı. Akcan, Devlet İhale Yasası'na ilişkin tartışmalarla ilgili soru üzerine, ''Sayın Derviş, ilgili olmadığı halde ve yasayla ilgili çalıştığımızı bilmeden çalışılmıyormuş gibi açıklama yaptı'' dedi. 
     Devlet İhale Yasası ile ilgili sorumluluğun Maliye Bakanlığı ile Bayındırlık ve İskan Bakanlığı'na ait olduğunu bildiren Akcan, şunları kaydetti 
     ''Tasarıyı mükemmel hale getirecek 4-5 madde var, bunun üzerinde çalışıyoruz. Sayın Derviş bize söyledi de toplantı yapmadık mı Bize haksızlık yapıldığı düşüncesiyle böyle bir açıklama yaptım. Kamuoyunun bilgilendirilmesi gerekiyordu. Söz konusu tasarı, 15 Ekim'e kadar TBMM'ye sevkedilmeliydi. Geç de olsa bu ay içinde Meclis'te olacak. 
     Birinin bunu engellemeye çalıştığı imajı verilmek isteniyor. Bu ben miyim, başka birisi mi bilmiyorum. Maliye Bakanlığı ile görüştüm, onlar değilmiş, biz de değiliz. Bunlar Kim '' 
     






</TEXT>
</DOC>
