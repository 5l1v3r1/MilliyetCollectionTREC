<DOC>
<DOCNO> 17299 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/ekonomi/eko03.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İç borç 51 katrilyon 
</HEADLINE>
<TEXT>

Yaşanan iki finansal kriz sonrası Türkiye’nin iç borç stoku, bu yılın ilk üç ayında 14 katrilyon 430 trilyon lira daha artarak 50 katrilyon 851 trilyon liraya yükseldi 
     EKONOMİ SERVİSİ 

     Türkiye’nin iç borç sarmalı gittekçe büyüyor. Geçen yılın sonlarına doğru meydana gelen finansal kriz öncesinde 36 katrilyon lira düzeyinde bulunan iç borç stoku yaşanan iki krizden sonra 51 katrilyona yaklaştı. İç borç stoku, yılın ilk çeyreğinde 14 katrilyon 430 trilyon lira yüzde 39.6 artarak, mart sonu itibariyle 50 katrilyon 851 trilyon liraya ulaştı. Hazine’nin bu yıl sonuna kadar yaklaşık 42 trilyon liralık iç borç geri ödemesi bulunuyor. 
     
     İlk üç ayda yükseldi 
     Ocak - mart döneminde tahvile dayalı borç stoku 9 katrilyon 34 trilyon lira artarak 43 katrilyon 397 trilyon liraya yükseldi. Bunun 23 katrilyon 403 trilyonunu nakit, 19 katrilyon 993 trilyonunu nakit dışı borçlar oluşturdu. 
     İç borç stoku 2000 sonunda 36 katrilyon 420 trilyon lira düzeyinde bulunuyordu. 
     
     Batık krediler hızla tırmanıyor 
     Kasım krizinin ardından artmaya başlayan ve şubat ayında yaşanan krizin de etkisiyle büyümesini iyice hızlandıran batık krediler, 4.2 katrilyon lirayı geçti. Bankaların tasfiye olunacak alacakları nisanın ilk haftasında 185.9 trilyon lira daha arttı. Böylece, mart ayı sonunda 4 katrilyon 37 trilyon lira düzeyinde oluşan batık krediler, 6 Nisan’da 4 katrilyon 223 trilyon lira oldu. Batık kredilerde, kasım krizinin başlangıcından bu yana yaşanan büyüme 1 katrilyon 233 trilyon lira düzeyinde oluştu. 
     
İç borç çığ gibi büyüdü Milyar Yıl Borç 1980 0,721 1981 0,991 1982 1,341 1983 3,173 1984 4,634 1985 6,972 1986 10,514 1987 17,218 1988 28,458 1989 41,934 1990 57,180 1991 97,647 1992 194,236 1993 357,347 1994 799,309 1995 1.361,006 1996 2.734,748 1997 6.283,424 1998 11.612,885 1999 25.400,000 2000 36.421,000 2001 50.581.000      
     Mart sonu itibariyle 
     
     


 EKONOMİ 
















</TEXT>
</DOC>
