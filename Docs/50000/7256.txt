<DOC>
<DOCNO> 7256 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/15/son/sontur13.html </URL>
<DATE> 2001/02/15/ </DATE>
<TIME>  </TIME>
<AUTHOR>  </AUTHOR>
<HEADLINE>
FP yine mahkeme kapısında 
</HEADLINE>
<TEXT>

     FP Genel Başkan Yardımcısı Mehmet Bekaroğlu, TBMM İçtüzüğünde yapılan değişikliğin iptali için yarın Anayasa Mahkemesi'ne başvuracaklarını bildirdi. 
     Bekaroğlu, Parlamento'da düzenlediği basın toplantısında, bir soru üzerine, İçtüzük değişikliğine ilişkin Meclis kararının iptali ve yürütmenin durdurulması istemiyle başvurularını yarın gerçekleştireceklerini söyledi. 
     Bayındırlık ve İskan Bakanı Koray Aydın hakkında verdikleri gensoru önergesini, DYP'nin hükümet hakkında verdiği gensoru önergesiyle birlikte görüşülmesini engellemek amacıyla geri çektiklerini bildiren Bekaroğlu, 19 Şubat Pazartesi günü yeniden TBMM Başkanlığı'na sunacaklarını açıkladı. Bekaroğlu, geniş halk kesimleri unutularak, millet yok sayılarak ülkenin yönetildiğini savunarak, ''Uygulandığı hemler her ülkede olduğu gibi IMF programı Türk ekonomisini de batırmıştır. Yine bu programı uygulayan hemen her ülkede olduğu gibi batan ekonominin faturası, bu işte hiç günahı olmayan geniş halk kitlelerine çıkarılmıştır'' dedi. 
     




</TEXT>
</DOC>
