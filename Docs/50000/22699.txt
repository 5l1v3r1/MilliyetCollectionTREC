<DOC>
<DOCNO> 22699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/siyaset/siy00.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
DSP ve MHP ANAP’a sahip çıktı 
</HEADLINE>
<TEXT>
Ortaklardan Ersümer’e destek 
Fazilet Partisi’nin Enerji eski Bakanı Ersümer hakkında verdiği soruşturma önergesi, 164 kabul oyuna karşı 264 oyla reddedildi 
     ANKARA Milliyet 

     FP’nin eski Enerji Bakanı Cumhur Ersümer hakkında verdiği Meclis soruşturması açılmasına ilişkin önerge, DSP ve MHP’nin de ortakları ANAP’a destek vermesiyle 164 kabul oyuna karşılık 264 oyla reddedildi. 430 vekilin katıldığı oylamada iki de çekimser oy çıktı. 
     FP’li Teoman Rıza Güneri yaptığı konuşmada, "Hedefimiz siyasi polemik, siyasi linç değil" dedi. Güneri, "Ersümer’in adının iddianamede geçmesi durumunda gerekenin yapılacağını" belirten MHP’lileri tavır değiştirmekle suçladı, Bahçeli’ye de "Siz kimin hamisisiniz Meydanlarda söz verdiklerinizin mi, Türkmenbaşı’nın azarladığı bir kişinin mi " diye sordu. 
     ANAP’lı Beyhan Aslan, yargının siyasi görev üstleneme-yeceğini, militanlık yapamayacağını kaydetti. Aslan, "Gözü dönenler, Ersümer ile Hüsamettin Özkan’ı bacanak yapabiliyor. Soruşturma adalet tarihine kara leke olarak geçecek" dedi. 
     Ersümer suçlamaları yanıtlarken, Beyaz Enerji Operasyonu başladıktan sonra "kimliği meçhul bir kişinin" bazı gazetelere giderek kendisinin üstünün çizilmesini istediğini öne sürdü, "Soruşturmanın odağına konulmamın ana fikri budur" dedi. Ankara’nın göbeğin-deki soruşturmayı Jandarma’nın yürütmesinin hukuki dayanağı olmadığını, elde edilen belgelerin de geçersiz sayılması gerektiğini ifade eden Ersümer, yargı, kolluk kuvvetleri ve kimliği meçhul kişi-lerin el ele vererek, "siyaseti kara-lama düzenine girdiklerini" vurguladı.Ersümer, menfaat temin ettiğini iddia eden bulunmadığını da bildirdi. 
     
DSP’den 16, MHP’den 5 kabul      Oylamada 16 DSP’li, 5 MHP’li ve DSP’den istifa eden üç vekil kabul oyu, DSP’li Ertuğrul Kumcuoğlu ile Salih Dayıoğlu da çekimser oy kullandı. Tantan vek leten ret oyu kullanırken, oylamaya FP’den 15, DYP’den 31, ANAP’tan 9, DSP’den 22, MHP’den 30, bağımsızlardan 6 vekil katılmadı. Kabulcü DSP ve MHP’liler şunlar DSP İsmet Vursavuş, Uluç Gürkan, Sema Pişkinsüt, Ali Arabacı, Ziya Aktaş, İsmail Aydınlı, Rıdvan Budak, Zafer Güler, Tahir Köse, Hasan Metin, Ahmet Arkan, Emin Karaa, Nazif Topaloğlu, Ramis Savaş, Cengiz Güleç, Fırat Dayanıklı. MHP Hakkı Duran, Sadık Yakut, Edip Özbaş, Mehmet Ceylan, Sadi Somuncuoğlu. 
     
Kürsüde 'yağdanlık' tartışması      Cumhur Ersümer hakkındaki önergenin görüşmesinde FP’li Nazlı Ilıcak ile ANAP lideri Mesut Yılmaz arasında "yağdanlık" tartışması yaşandı. Söz alan Ilıcak, enerji darboğazının "minareye uydurulan kılıf" olduğunu, Ersümer’in Mavi Akım projesinde Rusya’nın çıkarlarını savunduğunu öne sürdü. Yılmaz’ın da Rusya’da Gazprom yetkilileriyle görüşmesini yalanladığını kaydeden Ilıcak, gazete haber ve fotoğraflarını gösterdi. Sataşıldığını ileri süren Yılmaz da Gazprom yetkilileriyle görüşmediğini belirtti. Yılmaz, "Beni suçlayan hanımefendi, başbakanken benim uçağımda üç meslektaşının yanında yağdanlığıma talip olan hanımefendidir. Yağdanlık olmaya razı olanların gerektiğinde nasıl agresif olacağını çok iyi bilen biriyim" ifadesini kullandı. 
     



 SİYASET 




















</TEXT>
</DOC>
