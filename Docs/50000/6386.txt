<DOC>
<DOCNO> 6386 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/spor/bana.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Haftanın Analizi 
</HEADLINE>
<TEXT>

     Haftanın Kare Ası 
     NOUMA - Beşiktaş 
     Yine mükemmel oynadı. Bu kez hırçınlığı bir kenara bıraktı, kendisini tamamen takımına ve futbola adadı. Güzel oyununu üç nefis golle süsledi, takımını galibiyete taşırken, haftanın kahramanı olmayı başardı. 
     
     SERHAT - Fenerbahçe 
     Yıldızlar karması takımında sakatlıklar peş peşe yaşanınca şans yakaladı, bu fırsatı kaçırmadı. Çabuk, etkili, rakip savunmayı yıpratıcı, son vuruşlarda bitiriciydi. Türk futbolu galiba yeni bir yıldız kazandı. 
     
     YORDANOV - Kocaelispor 
     Fuat Ercan, "Müthiş beyin" demiş onun için. Gerçekten de bir orta saha oyuncusu nasıl olur, işte onun dersini verdi Kocaelispor’un yeni transferi. Oynadı, oynattı, goller attırdı. Alkışın da büyüğünü kaptı. 
     
     MURAT SÖZKESEN - Bursa 
     Takımı, Trabzon gibi bir devi devirirken, başrolde o vardı. Savunmayı sürekli zorladı. Arkadaşlarına pozisyonlar hazırladı. Ele avuca sığmadı. Nefis futboluna iki güzel gol de çok yakıştı. 
     
     HAFTANIN KARMASI 
     PATRİCK Gençlerbirliği 
     ALİ TANDOĞAN Denizlispor 
     PAJİN Kocaelispor 
     OUMAR Çaykur Rizespor 
     ÜMİT Galatasaray 
     MOSHEOU Bursaspor 
     YORDANOV Kocaelispor 
     REVİVO Fenerbahçe 
     NOUMA Beşiktaş 
     M.SÖZKESEN Bursaspor 
     SERHAT Fenerbahçe 
     
     Haftanın Takımı 
     BURSASPOR 
     Trabzonspor’u adeta yerle, bir ettiler. Nejat Bijediç’in öğrencileri tatili boş geçirmediklerini gösterdiler. Timsahlar, mükemmel futbollarını dört golle süslediler, haftanın zirvesine çıkmayı bildiler. 
     
     Haftanın Hakemi 
     Muhittin Boşat Adana - Gençlerbirliği 
     Kritik maçtı. Gollü, zevkli, çekişmeli geçti. Hem Adana’yı, hem de Gençlerbirliği’ni kutluyoruz. Ondan da öte... Oyunun güzelleşmesine mükemmel yönetimiyle büyük katkıda bulunan hakem Muhittin Boşat’ı da alkışlıyoruz. 
     


 SPOR 


































</TEXT>
</DOC>
