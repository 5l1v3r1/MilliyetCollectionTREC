<DOC>
<DOCNO> 37462 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/16/son/sonspo25.html </URL>
<DATE> 2001/08/16/ </DATE>
<TIME>  </TIME>
<AUTHOR>  </AUTHOR>
<HEADLINE>
Jardel "Galatasaray'da çok mutluyum" 
</HEADLINE>
<TEXT>

     İtalya'nın AS Roma takımıyla Berlin'de dün yaptığı özel maçta 1-1 berabere kalan Galatasaray, İstanbul'a döndü. 
     Milli takımlarda bulunan futbolcuların yer almadığı kafilede yer alan Brezilyalı futbolcu Mario Jardel, Atatürk Havalimanı'nda basın mensuplarının sorularını yanıtlarken, ''Galatasaray'da çok mutluyum'' dedi. Jardel, ''Kalacak mısın '' biçimindeki soruya da ''Şu anda buradayım'' yanıtını verdi. 
     Futbolculardan Bülent Akın ise AS Roma ile iyi bir maç yaptıklarını ifade ederek, ''Önümüzde 1'i ligde olmak üzere 2 önemli maç var. Önce kendi evimizde Denizlispor'u yenmeyi ve İstanbul'daki maçlarımıza iyi bir başlangıç yapmayı hedefliyoruz'' diye konuştu. 
     Galatasaray kafilesi, daha sonra antrenman yapmak üzere Florya Metin Oktay Tesisleri'ne geçti. 






</TEXT>
</DOC>
