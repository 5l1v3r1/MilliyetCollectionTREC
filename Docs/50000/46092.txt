<DOC>
<DOCNO> 46092 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/10/yasam/yas08.html </URL>
<DATE> 2001/10/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Birlikte oturun çocuğunuzla konuşun’ 
</HEADLINE>
<TEXT>

Boşanma çoğu zaman eşlerden çok, arada kalan çocukları etkiliyor... Anne babasının ayrılığı, çocuklarda büyük ruhsal yaralar bırakabiliyor. Bu dönemde özenli davranıp uyum sürecini en aza indirmek mümkün 
     Boşanma ve Yeni Yaşam - 3 
Semra Kardeşoğlu 

     İstanbul Üniversitesi Halk Sağlığı Bölümü’nden Prof. Dr. Rian Dişçi ile Dr. Halim İşseven’in araştırması gösteriyor ki, boşanan çiftlerin yüzde 60’ı çocuk sahibi’. Çiftler bir yandan yeni sürece hazırlanırken, diğer yandan da çocuklarının en az zararla uyumlarını sağlamaya çalışıyorlar. Kadıköy Şifa Hastanesi’nden Pedagog Bahar Atvar, doğru tavır alınması durumunda çocukların da yeni sürece uyum sağlayabileceklerini söylüyor. Hastanede kurulan pedagoji ünitesinde boşanmış ailelerin çocuklarına yardımcı olan ve anne babalara danışmanlık hizmeti veren Atvar sorularımızı yanıtladı 
     
     Düzeninizi çabuk kurun 
Boşanma sürecinde çocuk neler yaşar 
     Bu, ailenin takındığı tutumla, boşanma öncesindeki süreçle ilgili. Bu süreç sonucunda çocukta huzursuzluk, sebepsiz ağlama krizleri, mutsuzluk, uykuya direnme, yeme bozuklukları, saldırgan davranışlar, öfke nöbetleri görülebiliyor. 
     
Boşanma süreci çocuğu en çok hangi yaşlarda etkiliyor 
     2-3 yaş civarı. Çünkü bu dönem ilgilerin kendilerine döndüğü ve huzursuzlukların olduğu bir dönem, etkileri travmatik olabiliyor. Bu çocuklarda gece işeme, konuşmama ve yeteneklerini kaybetme gibi gerilemeler gözlenebiliyor. Aynı şekilde 5- 6 yaş ile ergenlik dönemleri de tehlikeli. 
     
En doğru tavır nedir 
     Öncelikle anne ve babanın iki yaşından büyük çocuklarla birlikte konuşmaları gerekir. Anne ile babanın artık ayrı yerlerde yaşayacağı, onu aynı şekilde sevecekleri ve görecekleri anlatılmalı. Her iki evde de çocuğa ait bir oda olması çok önemli. Anne ve baba boşandıktan hemen sonra hayatlarını süratle düzene koymalı. Yaşanacak ev seçilmeli, kadın çalışacaksa işe başlamalı. 
     
     Onu kullanmayın 
Görüşmeler nasıl olmalı 
     Düzenli ve etkin... Çocuk her istediğinde anne ya da babasına telefon açabilmeli. Çocuğu akrabalara bırakmak büyük hata. 
     
Anne babalar çocukları kullanıyor mu 
     Bu en büyük hatalardan biri. Özellikle taraflardan biri ilişkiyi bitirmemişse çocuğu kullanıyor. Çocuğu bırakma, bir kahve içme bahanesiyle eve gelebiliyor. Ya da çocuğa "Annene söyle hafta sonu beraber bir yere gidelim" diyor... Bu, anne ve babasının barışma umudunu taşıyan çocuk için yeni bir umut oluyor. Gerçekleşmeyince çocukta daha büyük bir hayal kırıklığı başlıyor. Bir diğer önemli nokta, çocuğa anne ya da babayı kötülemek. 
     
     Eğer bunlar yapılmazsa... 
Çocuğun uyum süreci ne kadardır 
     Anne-baba yaşamlarını hızla düzene koyar, çocuk her iki tarafla etkin iletişim içinde olursa en fazla 6 ay. 
     
Bunlar olmazsa çocuk neler hisseder 
     Kendini cezalandırılmış hisseder kendini suçlar. Güvensizlik sorunu, değersiz görme, düşük benlik ve kendi ayakları üzerinde durmakta zorlanma da görülür. Tırnak yeme, alt ıslatma, kekemelik, konuşmayı kesme, insanlarla iletişim kuramama gibi davranış problemleri çıkar. Hiç kimse ben her ikisinin yerini tutarım demesin. 
     
Anne-baba yeni bir ilişkiyi nasıl anlatmalı 
     Bu zor, konuşmak gerekiyor. Seçtiğiniz kişinin özellikleri önemli. Onları baş başa bırakıp bire bir ilişki kurmaları sağlanmalı. 
     
Doğru seks yapmayı öğrenmeyen boşanır’Psikiyatr Nusret Kaya Türkiye’de kadınların yüzde 99’u orgazmı doğru yaşamadığı için ayrılıyor 
Çiftlerin en önemli sorunu ne 
     Kadının vajinal orgazmı yaşamaması. Klitoral orgazm yaşayan kadının erkeğe ihtiyacı olmaz. Bu durumdaki kadın erken doğurmaya başlıyor, eşini de doğurduğu çocuklardan biri olarak görüyor. Bu erkeğin de işine geliyor. 
     
Ne zaman sorun çıkıyor 
     Genelde erkek çocuk doğduktan sonra. Çünkü erkek çocuk altbeyinde sevgili rolü üstleniyor. Koca, enerji dünyasında sepete atılıyor ve arayışlara başlıyor. Kadın bu arayıştan rahatsız oluyor. İhmal eden erkek gibi görünse de enerji dünyasında ihmal eden kadın. Kadın dişiliğini keşfedemeyince, koca, çocuk alt beyinli oluyor, EQ’su gelişmiyor. Sonuç, özgüven eksikliği, çatışma, yetersiz kişilik, sıkıntı, huzursuzluk, erkeklikle barışık olmama hali. 
     
Kadında ne gibi bir etkisi var 
     Vajinayı bilmeyen kadın dişileşmez, yürüyen bir rahim haline gelir. Şişmanlar, kalçaları genişler. Böyle bir kadın da seksapeli azalmış bir kadın demektir. Bir süre sonra seks ev ödevi haline gelir. Sümer çivi tabletlerinin açılımında bile kadının vajinayı bilmeden yaptığı seksi, hayvani’ kabul eder. 
     
Çok evlilik yapan kadınlarda bunun etkisi var mı 
     Tabii. Kadın üç koca değiştiriyor. Çünkü beyni dişileşmek istiyor. Ama ne aradığını bilmiyor. 
     
Boşananlar anlatıyor      Yaşasın boşandım artık huzurluyum’ 
E.B. Kadın, reklamcı, 32 yaşında 
     Gözlerim kör gibi karşımdaki kişiyi tanıyamadım, deliler gibi aşık oldum. Balayından döndüğüm hafta evliliğimin yürümeyeceğini anladım. Karşımdaki kişi sevgi dolu gibi görünüp, acı vermekten hoşlanan biriydi. Benim üzülmem, ağlamamdan zevk alıyordu. Asıl problem kıskançlıktı. İşime karıştı, arkadaşlarıma karıştı, okuduğum gazetedeki haberlere karıştı. Ona göre siyah, kahverengi, lacivert ya da gri giymeliymişim. Evli bir kadın diğer renklerle dikkat çekermiş. Sonunda kendimi tanıyamaz bir noktaya geldim, hayat belirtilerim kayboldu. Bu arada çocuğumuz oldu, eziyetler azalacağına çoğaldı. Bir akşam gözüm döndü, kızımı aldığım gibi evi terk ettim. Tek celsede boşandık. Üç yıllık evliliğimiz aşkımı tüketmişti. Annemin evinde huzur içinde kızımı büyütüyorum. 
     
     Banyoda tıraş köpüğü yok artık’ 
M.H. Kadın, gazeteci-yazar, 30 yaşında 
     Eşimle üniversitede tanıştık ve 21 yaşımda evlendim. Bir süre sonra sorunları fark etmeye başladık. Evliliğimizin ilk yılında doğan çocuğumuzun varlığının birçok sorunu ortadan kaldıracağını düşünmüştüm ama olmadı. Deneyimsizlik vardı, ikimiz de birbirimizin hayatında ilktik. Beşinci yılda boşandık, eşim bir başka şehre gitti. Kızımla yalnız kalmıştım. Bir süre sonra yalnızlığımla barıştım. 
     Ayrıldığımızda kızım üç yaşındaydı. Ona babasıyla artık sevgili olmadığımızı, ama iyi arkadaş olduğumuzu anlattık. Şimdi 9 yaşında ve artık babasının yanında olmaması onu üzüyor. Evde tek başına olmak her şey bir yana tuhaftı. Gardrobun iki tarafını da kullanmak, banyoda tıraş köpüklerinin olmaması, ayakkabılıkta sadece kadın ayakkabılarının olması tuhaftı. Ama kötü değildi. 
     
BİTTİ      
     



 YAŞAM 




















</TEXT>
</DOC>
