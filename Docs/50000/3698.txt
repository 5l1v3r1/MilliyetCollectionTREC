<DOC>
<DOCNO> 3698 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/24/son/sondun04.html </URL>
<DATE> 2001/01/24/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Savunma Bakanı "Savaşa devam" 
</HEADLINE>
<TEXT>

     İsrail Savunma Bakan Yardımcısı Efrahim Sneh, ''Filistinli militanları vurmaya devam edeceğiz'' dedi. 
     Batı Şeria'da dün iki sivil İsraillinin ölü bulunmasından sonra askeri radyoya konuşan Sneh, ''Filistinli militanları tek tek yok etmeye devam edeceğiz. Bu savaşta mucizevi çözüm yok. En etkili mücadele yolu, teröristleri tasfiye etmek'' diye konuştu. İsrail, Kasım başından bu yana, istihbarat servislerinin sağladığı bilgilere dayanarak, keskin nişancı atışları ya da uzaktan kumandalı bombalarla suikast yaparak çeşitli örgütlere mensup 15 kadar Filistinliyi öldürdü. Bazen hedefteki Filistinlilerle birlikte başkaları da can verdi. İnsan hakları örgütleri, bu suikastleri kınadı. 




</TEXT>
</DOC>
