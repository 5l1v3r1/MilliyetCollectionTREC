<DOC>
<DOCNO> 13170 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/26/son/sontur06.html </URL>
<DATE> 2001/03/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Terörist Osman Öcalan "Dağlarda dolaşmaktan bıktım" 
</HEADLINE>
<TEXT>

     Terör örgütü PKK'nın sözde Başkanlık Konseyi üyelerinden terörist Osman Öcalan'ın, dağlarda dolaşmaktan bıktığını itiraf ederek, ''Ben burada ıstırap içinde yaşıyorum'' dediği öğrenildi. 
     Terörist Osman Öcalan'ın, Kandil Dağı'nda, sözde Başkanlık Konseyi'nin 17 Mart'taki toplantısında, terörist arkadaşlarına dert yandığı belirtildi. 
     Osman Öcalan'ın şunları söylediği kaydedildi 
     '20 yıldır dağlarda yaşıyorum. PKK'nın çok büyük işler başardığına inanıyorum. Ancak, bundan sonrası ne olacak Gerçekten Kürdistan'ı kurabilecek miyiz Kursak bile yaşatabilecek miyiz 
     Bunların hepsi benim için birer bilinmeyendir. Kürdistan'a uzanabileceğimizi sanmıyorum. Bu düşünce, benim hayatımı daha da amaçsızlaştırıyor. Açıkçası dağlarda dolaşmaktan, evsizlikten sıkıldım. Kendimize şurada, burada evler aldık, ama yaşayamıyoruz. Rıza Altun, Fransa'ya gitti huzura erdi. Ben burada ıstırap içinde yaşıyorum. Çok açık söylüyorum, ağabeyimin Türkiye Cumhuriyeti'ndeki hayatı bana daha cazip geliyor. Ona özeniyorum.'' Sözlerinin, diğer teröristler tarafından ''zayıflık'' olarak algılanmamasını da istediği belirtilen Osman Öcalan'ın, ''Halkımızın yarın bizleri suçlayacağından endişe ediyorum. Tarihin yemediği, harcamadığı kaç tane adam var Buna belki Avrupa'nın, kendisi ile işbirliği yapan kaç kişiyi harcamadığı sorusunu da eklemek gerekiyor''diye konuştuğu ifade edildi. 
     




</TEXT>
</DOC>
