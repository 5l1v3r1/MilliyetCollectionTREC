<DOC>
<DOCNO> 30777 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/07/guncel/gun13.html </URL>
<DATE> 2001/07/07/ </DATE>
<TIME>  </TIME>
<AUTHOR>  </AUTHOR>
<HEADLINE>
SATIRBAŞI 
</HEADLINE>
<TEXT>

     Sudaki koku yosundan 
     İstanbul şehir suyunda meydana gelen kokunun, aşırı sıcaklar nedeniyle hızla üreyen alg deniz yosunu ve midyeden kaynaklandığı öne sürüldü. İSKİ’nin yazılı açıklamasında, "Sazlıdere Barajı’ndan su verilmeye başlandı. Ancak, bir miktar su şebekeye girmiş olup bu su tahliye edilerek sorunun çözümü yoluna gidilmiştir. Halk sağlığını etkileyecek bir durum tespit edilmemiştir" denildi. 
     
     Terörist öldürüldü 
     Avcılar Firuzköy’de polisle çatışmaya giren terörist ölü ele geçirildi. Üzerinden Bülent Doğan adına düzenlenmiş İETT Mavi Kartı çıkan militanın yasadışı DHKP - C örgütü üyesi olduğu belirlendi. Doğan’ın çantasında bulunan iki el bombası, uzman ekiplerce fünye ile patlatılarak imha edildi. Çantada örgüte ait bir bayrak da bulundu. 
     
     Köprü yine kapanıyor 
     Galata Köprüsü, köprüdeki tamiratı gerçekleştiren yüklenici firmanın taşıyıcı iskelelerini çıkarması nedeniyle 14 - 15 Temmuz’da, tek yönlü olarak araç ve yaya trafiğine kapatılacak. Ayrıca, 14 Temmuz’da 04.00 - 05.00 arasında gemilerin giriş ve çıkışlarının yapılması için, Unkapanı ve yeni Galata köprülerinin araç trafiğine kapatılacağı bildirildi. 
     
     Gerdek gecesi faciası 
     Sivas’ın Divriği ilçesine bağlı Kesme köyünde gerdek gecesi faciası yaşandı. Askerden gelir gelmez evlendirilen damat Zülfikar Seyyar 22 , gerdek gecesi ilk ilişkide başarılı olamayınca, babasına ait silahı şakağına dayayıp canına kıydı. Seken kurşunla gelin Saliha Aksoy 20 da elinden yaralandı. 
     
     Nejat Uygur korkuttu 
     Tiyatro sanatçısı Nejat Uygur hastanelik oldu. Nasrettin Hoca Şenlikleri’ne katılmak üzere gittiği Konya’dan İstanbul’a dönen sanatçı, TEM Otoyolu’nun Sakarya kesiminde fenalaştı. Uygur, Adapazarı Vatan Hastanesi’ndeki müdahaleden sonra International Hospital’a sevk edildi. Dr. İsmet Koç, tansiyonunun 18 olarak ölçüldüğünü belirterek, beyindeki kan dolaşımında sorun yaşandığını belirtti. Koç, Uygur’un hayati tehlikesi bulunmadığını bildirdi. 
     
     Emlak Kralı dolandırıldı 
     Emlak kralı olarak tanınan ve çeşitli suçlardan tutuklu bulunan Nevzat Ak, dolandırıldığını iddia ederek, h kim karşısına çıktı. Emlakçı Ali Karabey’den iki daire aldığını belirten Ak, Kartal 3. Asliye Ceza Mahkemesi’nde müşteki oldu. Ünlü emlakçı "Karabey, ABD’den gelmiş saygın bir iş adamı görüntüsü veriyordu. Aldığım daireleri başka şahıslara da sattığını öğrendim. Şik yetçiyim" dedi.. 
     
     Nergis’e desteğe tekzip 
     Bursa’da faaliyet gösteren Nergis Holding’in kurucu ortakları Cavit Çağlar ve Şükrü Şankaya’ya, kamuoyu desteği sağlamak amacıyla gazetelere verilen "Nergis Holding’in yanındayız" başlıklı ilana tekzip geldi. İlanda "destekçi firma" olarak adı geçen Mees Ltd. Şti. avukatı aracılığıyla tekzip için ihtar yazısı çekti 
     
     Telekulakçı sırlarıyla öldü 
     Telekulak skandalına adı karışan, dönemin üst düzey emniyet görevlilerine dinleme cihazları satan Cengiz Çelik, trafik kazasında öldü. Mayıs 1999’da patlak veren skandalın sanıklarından Çelik 34 , 1 Temmuz’da, Muğla’dan Dalaman yönüne giderken, Ula Örenköy mevkiinde aşırı hız nedeniyle şarampole yuvarlandı. Ağır yaralanan Çelik, kaldırıldığı hastanede önceki gün öldü. 
     



 GÜNCEL 







cezasız kalmalı mı 









</TEXT>
</DOC>
