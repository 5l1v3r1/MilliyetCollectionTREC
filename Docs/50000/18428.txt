<DOC>
<DOCNO> 18428 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/27/son/sontur18.html </URL>
<DATE> 2001/04/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Ecevit istifayı kabul etti 
</HEADLINE>
<TEXT>

     Başbakan Bülent Ecevit, Cumhur Ersümer'in bugün Enerji ve Tabii Kaynaklar Bakanlığı'ndan istifasını verdiğini belirterek, ''Bakanlığında verdiği hizmetler dolayısıyla sayın Bakan'a teşekkür ederim'' dedi. 
     Ecevit, Enerji ve Tabii Kaynaklar Bakanı Cumhur Ersümer ile ilgili tartışmaların hiçbir zaman koalisyon hükümeti içinde bir soruna neden olmadığını bildirdi. 
     Başbakan Ecevit, Cumhur Ersümer'in Enerji ve Tabii Kaynaklar Bakanlığı'ndan istifasına ilişkin yazılı bir açıklama yaptı. Ecevit, açıklamasından şunları kaydetti 
     ''Sayın Cumhur Ersümer, bugün Enerji ve Tabii Kaynaklar Bakanlığı'ndan istifasını verdi. DGM Savcısı, Sayın Ersümer'in yargılanması için bir girişimde bulunmamıştır. Ona rağmen Sayın Ersümer, yalnız bakanlıktan istifa ile yetinmemiştir, aynı zamanda hakkında dava açılması istemi durumunda dokunulmazlığının kaldırılmasını isteyeceğini de açıklamıştır. ayın Ersümer, bu iki kararı ile kendine güvenini göstermiştir. Bu konu hiçbir zaman koalisyon hükümeti içinde bir soruna neden olmamıştır. Koalisyon ortakları uyum içinde çalışmaktadır. Bakanlığında verdiği hizmetler dolayısıyla Sayın Bakan'a teşekkür ederim. Bundan sonraki çalışmalarında da başarılar dilerim.'' 
     
     







</TEXT>
</DOC>
