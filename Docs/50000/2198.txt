<DOC>
<DOCNO> 2198 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur14.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Beyaz Enerji'de Müsteşar Yardımcısı serbest bırakıldı 
</HEADLINE>
<TEXT>

     ''Beyaz Enerji Operasyonu'' kapsamında gözaltına alınan ve Ankara DGM'ye sevk edilen Enerji ve Tabii Kaynaklar Bakanlığı Müsteşar Yardımcısı Mustafa Mendilcioğlu, savcılık ifadesinin ardından serbest bırakıldı. Jandarma Genel Komutanlığı Kaçakçılık ve Organize Suçlarla Mücadele Daire Başkanlığı'nca Ankara DGM'ye getirilen Mendilcioğlu'nun ifadesini, soruşturmayı yürüyen DGM Cumhuriyet Savcısı Talat Şalk aldı. 
     Savcı Şalk, Mendilcioğlu'nu, yaklaşık 1 saat süren ifadesinin ardından serbest bıraktı. 
     'Beyaz Enerji Operasyonu''nda, dün Ankara DGM'ye sevk edilen eski devlet bakanı ve TEAŞ Yönetim Kurulu Üyesi Birsel Sönmez, TEAŞ Genel Müdürü Muzaffer Selvi, TEAŞ Genel Müdür Yardımcısı Ünal Peker ve Karadeniz Enerji Şirketi'nin sahibi Doğan Karadeniz tutuklanmış TEAŞ Yük Tevzii Başkanı Mustafa Aslan ise serbest bırakılmıştı. 




</TEXT>
</DOC>
