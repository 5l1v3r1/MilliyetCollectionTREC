<DOC>
<DOCNO> 27944 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/21/ekonomi/eko05a.html </URL>
<DATE> 2001/06/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Çifte müdahale doları tutamadı 
</HEADLINE>
<TEXT>

Merkez Bankası’nın son iki günde yarım milyar doları aşan müdahalesine rağmen dolar 1 milyon 270 bin liraya çıktı 
     ORHAN TEKEOĞLU 

     Başarılı bir iç borç takası da doların ateşini söndüremedi. Takas sonrası dolara olan talep hızla artıyor. Merkez Bankası salı günü açtığı 231 milyon dolarlık ihaleden sonra dün de 212 milyon dolarlık satış ihalesiyle dolara olan talebi kırmaya çalıştı. İhalede dolar ortalama 1 milyon 236 bin liradan satıldı. Ancak talebin devam etmesiyle dolar 1 milyon 260 bin liraya fırladı. 
     
     İkinci müdahale 
     Merkez Bankası ortalama 1 milyon 258 bin liradan 62 milyon dolarlık ikinci bir ihale ile dolar satışında bulundu. Dolar ihale sonrası Merkez Bankası’nda 1 milyon 258 bin liraya yükselirken, son iki günlük dolar satışı 505 milyon dolar oldu. Serbest piyasada günü 1 milyon 270 bin liradan kapatan dolar önceki güne göre 27 bin liralık artış gösterdi. Doların son üç günlük artışı yüzde 6’yı buldu. 
     Bu arada dolardaki yükseliş, bankaların haziran ve temmuz ayında yapacakları sendikasyon ödemelerinin yanı sıra, başta yabancı olmak üzere bankaların dolar talebinden kaynaklandı. Merkez Bankası’nın dolar satışının dolara müdahale olmadığını belirten bankacılar, satışların program çerçevesinde olduğunu belirttiler. Dolara talebin bir başka nedeni de yabancı bankaların alımları olarak gösterildi. 
     
     Yükselişin nedenleri 

</TEXT>
</DOC>
