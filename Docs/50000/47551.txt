<DOC>
<DOCNO> 47551 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/18/son/sonspo01.html </URL>
<DATE> 2001/10/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Mustafa Denizli ''Kalan iki maçta parola prestij için galibiyet'' 
</HEADLINE>
<TEXT>

     Şampiyonlar Ligi F Grubu'ndaki dördüncü maçından da yenilgiyle ayrılan Fenerbahçe'nin Teknik Direktörü Mustafa Denizli, ''Çok kritik bir dakikada gol yedik ve bu, futbolcularımın moralini sıfıra indirdi'' dedi. 
     Bu tür karşılaşmalarda iki önemli nokta bulunduğunu ifade eden Mustafa Denizli, ''Birincisi, ilk golü bulan tarafsanız, hemen ikinci golü atmalısınız. Bunu yapamadık. İkincisi ise erken gol yememelisiniz. Biz bu direnci gösteremedik'' diye konuştu. 
     Yüksek bir moralle soyunma odasına inmeleri gerekirken, futbolcularının tam tersi bir halde devre arasına girdiklerini vurgulayan Denizli, şunları söyledi 
     ''Bir hafta önce Almanya'da aynı şeyleri yaşadık. Ancak futbolcularım Leverkusen'de 10 kişi kalmalarına karşın daha büyük bir direnç göstermişlerdi. 
     Şampiyonlar Ligi'nde her maça kazanmak için çıkıyoruz, ancak olmuyor. Kalan iki maça da prestij için galibiyet parolasıyla çıkacağız.'' 
     






</TEXT>
</DOC>
