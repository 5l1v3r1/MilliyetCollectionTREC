<DOC>
<DOCNO> 15595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/10/son/sontur06.html </URL>
<DATE> 2001/04/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kadıköy'de bir genç babasını tabancayla vurup öldürdü 
</HEADLINE>
<TEXT>

     Kadıköy'de bir kişi, babasını tabancayla vurarak öldürdü. 
     Alınan bilgiye göre, Sivas'ta oturan ve iki gün önce İstanbul'a gelen Yakup Yücel 26 , Fikirtepe Mandıra Caddesi Volkan Sokak'ta babası Recep Yücel 48 ile tartışmaya başladı. Yakup Yücel, tartışma sırasında tabancasını çekerek babasının üzerine birkaç el ateş etti. 
     Ağır yaralı olarak SSK Göztepe Eğitim Hastanesi'ne kaldırılan Recep Yücel, tüm müdahalalere rağmen kurtarılamadı. Katil zanlısı Yakup Yücel de kaçtı. 
     Polis yetkilileri, ikinci evliliğini yaparak İstanbul'da oturan Recep Yücel'in, Sivas'ta bulunan tarlalarını sattığını ve bu satışlardan çocuklarına pay vermediğinin iddia edildiğini kaydederek, cinayetle ilgili soruşturmanın sürdürüldüğünü bildirdiler. 
     
     
     




</TEXT>
</DOC>
