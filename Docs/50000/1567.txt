<DOC>
<DOCNO> 1567 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur24.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kemer'de 3 ceset daha su yüzüne çıktı 
</HEADLINE>
<TEXT>

     Antalya'nın Kemer ilçesi Kiriş mevkii açıklarında meydana gelen gemi kazasının ardından bulunan ceset sayısı 19'a yükseldi. 
     Emniyet yetkililerinden alınan bilgiye göre, kıyıdan arama çalışmalarını yürüten polis ekipleri, geminin battığı bölgeye yakın bir alanda cesetlerin su yüzüne vurduğunu gördüler. 
     Deniz polisi, botlarla bölgeye giderek su yüzüne vuran 3 erkek cesedini alarak kıyıya çıkardı. Cesetler, otopsi yapılmak üzere Akdeniz Üniversitesi Tıp Fakültesi Hastanesi'ne getirildi. Geminin battığı bölgede sürdürülen dalışlarda enkazın alt tarafında ceset parçaları görüldüğü ve bunların çıkarılması için yarın Sahil Güvenlik Komutanlığı, Deniz Polisi ve balıkdamların çalışma yapacağı bildirildi. 




</TEXT>
</DOC>
