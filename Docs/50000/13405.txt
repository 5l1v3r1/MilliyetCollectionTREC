<DOC>
<DOCNO> 13405 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/28/spor/ygok.html </URL>
<DATE> 2001/03/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Real ve realite 
</HEADLINE>
<TEXT>

     ATTİLA GÖKÇE 

     Çeyrek finalde Real...Florya’da realite... Galatasaray’ın hedefi de büyük, derdi de .. 
     Karşılıklı hatalar sonucu İnter’le ön anlaşma yapan Okan ve Emre’den beklenen en az 15 milyon dolarlık bonservis gelirinin üstüne soğuk su içmek durumunda kalan Süren ve arkadaşları, çaresiz Ümit ve Hasan Şaş’ı da ellerinden çıkaracaklar. Daha birer yıllık sözleşmesi bulunan iki futbolcuya talip olan kulüpler - Milan ya da başkaları - parayı bastırmak zorunda 
     Taffarel de artık Amerika’ya yerleşmenin planlarını yapıyor. Hagi dönemi kaçınılmaz biçimde bitecek. Jardel idmanlardaki gönülsüzlüğünden anlaşıldığı gibi, parayı getiren olursa kesin gidecek. Hakan Ünsal da yuvadan uçabilir. 
     Capone’da sorun yok. Popescu peşin parayı alarak bir yıl daha Galatasaray’da kalabilir. Elbet Serkan, Ahmet ve Arif de var. Ancak bu futbolcular, alışılmış Galatasaray standartlarını tutturabilirler mi 
     Bülent ve Suat’la vedaya hazırlanan Galatasaray, şimdi yeniden eski gözağrılarına sarılmak durumunda. 
     Lucescu’yu gönderip daha aktif ve karizmatik bir teknik direktör arayışına giren yöneticiler, artık "eldeki ile idare etmek" zorunda 
     Galatasaray’daki çözülmenin temel nedeni parasızlık ve güvensizliktir. 
     Vadesi gelen 17.5 milyon dolarlık banka kredileri nedeniyle evlerini ipotek eden bazı yöneticilerin ödeme ve kaynak arama telaşı, çözülme sıkıntısının önüne geçmiş bulunuyor. Yönetimin parasal konularda futbolculara güven vermemesi, vizyonunu taşıyacak kaynakların yetersizliği, çözülmeyi dayatıyor. Oysa yenilenme için Arjantinli Daniel Ortega’dan Brezilyalı Julinho’ya kadar geniş bir transfer listesine sahipler. 
     Ne var ki Galatasaray’ın bütçesi de zamanı da dar 
     Real Madrid’i elemesini istediğimiz Aslan, realitenin kafesinden bir türlü çıkamıyor 
     


 SPOR 























</TEXT>
</DOC>
