<DOC>
<DOCNO> 11057 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sontur16.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Bağ-Kur emeklilerinin, Mart aylıkları belirlendi 
</HEADLINE>
<TEXT>

     Bağ-Kur emeklilerinin, Mart aylıkları belirlendi. 
     Bağ-Kur Genel Müdürlüğü'nden yapılan açıklamada, 4447 sayılı Sosyal Güvenlik Yasası uyarınca, Devlet İstatistik Enstitüsü'nce DİE açıklanan Tüketici Fiyatları Endeksi'ndeki TÜFE yüzde 1.8'lik değişimin aylıklara yansıtılması sonucunda, en düşük emekli aylığı 1 milyon 598 bin 572 liralık artışla 5 milyon 850 bin liralık sosyal yardım zammı dahil 94 milyon 659 bin 574 liradan, 96 milyon 258 bin 146 liraya yükseldi. 
     En yüksek emekli aylığı ise 5 milyon 545 bin 490 lira artışla 312 milyon 582 bin 771 liradan 4 milyon 500 bin liralık sosyal yardım zammı dahil 318 milyon 128 bin 261 liraya yükseldi. 2000 yılının Ocak ayından bu aya kadar TÜFE değişim oranlarının aylıklara yansıtılması sonucunda, en düşük emekli aylığında 34 milyon 619 bin 198 lira, en yüksek emekli aylığında da 120 milyon 94 bin 981 liralık artış kaydedildi. Bağ-Kur emeklileri, Mart aylıklarını 25, 26, 27 Mart tarihlerinde alacaklar. 




</TEXT>
</DOC>
