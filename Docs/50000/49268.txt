<DOC>
<DOCNO> 49268 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/28/son/sondun26.html </URL>
<DATE> 2001/10/28/ </DATE>
<TIME>  </TIME>
<AUTHOR>  </AUTHOR>
<HEADLINE>
ETA, Bask bölgesinde barış istediğini açıkladı 
</HEADLINE>
<TEXT>

     İspanya'da Bask bölgesinin bağımsızlığı için silahlı mücadele veren ETA örgütü, bölgede barış istediğini bildirerek, İspanya ve Fransa'yı anlaşmazlığı sürdürmekle suçladı. 
     ETA, ABD'de 11 Eylül'deki saldırılardan sonra yaptığı ilk açıklamada, "Tabiki barış mümkün ve ETA her zaman buna açık olacak" ifadesine yer verdi. 
     "Çatışmanın bir 20 yıl daha sürmemesi için her şeyi yapacağını" belirten ETA, "Bask bölgesiyle ilgili İspanya ve Fransa ile olan anlaşmazlığın silaha başvurmadan, demokratik bir yolla, insanların karar vermesine izin verilerek çözülebileceğini" kaydetti. 
     Açıklamada, Afganistan'a yapılan askeri harekata destek veren İspanya ve Fransa ile ETA'nın 11 Eylül saldırılarını hazırlayanlardan ayırt edilmemesi gerektiğini söyleyen İspanya Başbakanı Jose Maria Aznar eleştirildi. 
     ETA, açıklamasında ayrıca Temmuz ayından itibaren düzenlenen 11 saldırının sorumluğunu üstlendi. Örgüt, 1999 yılında bozduğu ateşkesten sonra 35 kişinin öldürülmesi eylemini de üstlenmişti. 
     






</TEXT>
</DOC>
