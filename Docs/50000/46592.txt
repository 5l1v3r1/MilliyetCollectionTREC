<DOC>
<DOCNO> 46592 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/ekonomi/eko07.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Köhler moralleri bozdu 
</HEADLINE>
<TEXT>

Ek kaynak beklentisiyle olumlu hava yakalayan piyasaları IMF Başkanı’nın açıklaması düşürdü 
     EKONOMİ SERVİSİ 

     IMF ve ardından Dünya Bankası’nın Türkiye’ye ek kaynak vereceği beklentisiyle iki gündür bayram havasındaki para ve sermaye piyasalarına darbeyi yine IMF vurdu. IMF Başkanı Horst Köhler’in ek kaynak için erken olduğunu, söylemesi piyasaları karıştırdı. Dolar beş dakika içinde 35 bin lira birden artarken borsa da 330 puan birden geriledi. 
     Güne 1 milyon 565 bin liradan başlayan ve bankaların satışlarıyla gerilemesi beklenen dolar saat 11.15’te Köhler’in açıklamasıyla tırmanışa geçti. Açıklamadan hemen önce dolar 1 milyon 550 bin liradan alınırken açıklamanın hemen sonrasında ilk alımlar 1 milyon 585 binden oldu. Satış rakamı ise 1 milyon 576 binden 1 milyon 616 bin liraya kadar tırmandı. 
     Kamu bankaları ve büyük yerli bankaların dolar satışları alış fiyatlarını 1 milyon 600 binin altında tutulmasını sağladı. Bankalararası piyasada son işlemler alışta 1 milyon 584 bin, satışta 1 milyon 607 bin liradan geçti. 
     Serbest piyasada da öğlen saatlerinde 1 milyon 580 bin - 1 milyon 595 bine kadar gerileyen dolar akşam 1 milyon 597 bin - 1 milyon 607 bin lira aralığından tamamlandı. 
     
     Borsaya satış yağdı 
     Köhler’in açıklamaları borsaya da satış getirdi. Güne alımlarla başlayan borsaya saat 11.15’te gelen açıklamayla satış yağmaya başladı ve endeks 8.221 puana kadar düştü. Uzmanlar, borsanın önceki üç günde yüzde 15 yükseldiğini, yatırımcıların da açıklamayı bir anlamda k r realizasyonu için kullandığını belirtti. Ancak ikinci seansta toparlanan borsa, günü yüzde 2.26 kayıpla 8.431 puandan kapadı. İlem hacmi 583.2 trilyon lira oldu. Özellikle birinci seanstaki yoğun işlemler sırasında hacmin arttığı ve 415.7 trilyon lira olduğu gözlendi. 
     



 EKONOMİ 






















</TEXT>
</DOC>
