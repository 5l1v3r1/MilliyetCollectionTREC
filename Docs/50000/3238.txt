<DOC>
<DOCNO> 3238 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/21/son/sondun08.html </URL>
<DATE> 2001/01/21/ </DATE>
<TIME>  </TIME>
<AUTHOR>  </AUTHOR>
<HEADLINE>
İsrail Uluslararası Soruşturma Komisyonu'nun çalışmalarını dondurdu 
</HEADLINE>
<TEXT>

     İsrail, bölgedeki çatışmaların nedenlerini ve çözüm yollarını araştırmak amacıyla kurulan Uluslararası Soruşturma Komisyonu'nun çalışmalarını dondurdu. 
     İsrail'in bu kararı, komisyonun teknik ekibinin 13 Ocak'ta kendilerine haber vermeden Haremüşşerif'i ziyaret etmesinin ardından aldı. 
     Dışişleri Bakanlığı sözcüsü Yaffa Ben Ari, bakanlığın üst düzey yetkililerinden Alon Liel'in, komisyona söz konusu kararı ilettiğini söyledi. 
     Teknik ekibin Haremüşşerif'e yaptığı ziyareti protesto eden İsrail yönetimi, komisyon ile ilişkilerini gözden geçireceğini ve komisyonun çalışmalarına son verilmesi konusunun değerlendirileceğini açıklamıştı. 
     Üyeleri arasında 9. Cumhurbaşkanı Süleyman Demirel'in de bulunduğu komisyon, krize neden olan teknik ekibini geri çağırmış ve gelecek hafta bölgeye yapmayı planladığı geziyi İsrail'deki başbakanlık seçimleri sonrasına ertelemişti. 



</TEXT>
</DOC>
