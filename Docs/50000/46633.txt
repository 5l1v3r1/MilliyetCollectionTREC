<DOC>
<DOCNO> 46633 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/13/spor/spo02.html </URL>
<DATE> 2001/10/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Revivo darbesi 
</HEADLINE>
<TEXT>

İsrailli yıldız, sakatlığı nedeniyle Rizespor, milli takımına gideceği için de Leverkusen ve Malatyaspor’a karşı forma giyemeyecek 
     YUSUF KOBAL 

     FENERBAHÇE’NİN en fazla gol atan oyuncusu Revivo, kritik maçlar öncesi takımını yalnız bırakacak. Sakatlığı nedeniyle Rizespor karşısında forma giyemeyeceği açıklanan İsrailli yıldız, 27 Ekim’de oynanacak İsrail - Avusturya milli maçı nedeniyle de takımını iki maçta yalnız bırakacak. 
     REVİVO, Şampiyonlar Ligi’nde Leverkusen ile oynanacak maçta ve ligin 10. haftasında yapılacak Malatyaspor karşılaşmasında milli takımına gideceği için görev alamayacak. Sol arka adalesinden sakat olan İsrailli oyuncunun, Lyon sınavına da yetişemeyeceği belirtildi. 
     
Mahmut Uslu’ya büyük onur      FENERBAHÇE yöneticisi Mahmut Uslu’ya Türkmenistan Hükümeti, devlet nişanı takacak. Türkmenistan’da Fenerbahçeliler Derneği’nin oluşmasına ön - ayak olan Uslu’ya bu ülkenin en önemli hizmet madalyasının bu hafta içerisinde verileceği öğrenildi. 
     
Mustafa düzelmedi      RİZESPOR maçının hazırlıklarını dün yaptığı çalışmayla sürdüren Fenerbahçe’de sakatlığı düzelmeyen Mustafa Doğan’ın yarınki karşılaşmada da oynayamayacağı belirtildi. Teknik Direktör Denizli yine klasik 5’e 2 çalışmasını tekrarlarken, çift kalede Andersson ve Oktay göz doldurdu. Fenerbahçe bugün özel bir uçakla Trabzon’a gidecek, oradan Rize’ye geçecek. 
     
Uyanık Rapajiç      SARI - Lacivertli takımın son haftalarda gözden düşen oyuncusu Rapajiç dün de idmanı kaytarmak istedi ancak Teknik Direktör Denizli’yi ikna edemedi. Sakat olduğunu ileri sürerek Denizli ile bir süre görüşen Hırvat oyuncu yine de takımdan ayrı çalışmayı başardı. 
     



 SPOR 






















</TEXT>
</DOC>
