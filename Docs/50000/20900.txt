<DOC>
<DOCNO> 20900 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/son/sontur10.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Başbakan Ecevit, 'Kalıcı Konut'ların teslimi için Kocaeli'nde 
</HEADLINE>
<TEXT>

     Başbakan Bülent Ecevit, yapımı tamamlanan kalıcı deprem konutlarının teslimi törenine katılmak için Sakarya'ya geçmek üzere, özel uçak ''Ata'' ile saat 13.00'te Kocaeli'ne geldi. 
     Ecevit, eşi Rahşan Ecevit, Bayındırlık ve İskan Bakanı Koray Aydın ile birlikte geldiği Cengiz Topel Havaalanı'nda, Kocaeli Valisi Kemal Önal ve Sakarya Valisi Cahit Kıraç ile diğer yetkililer tarafından karşılandı. 
     Daha sonra karayolu ile Sakarya'ya hareket eden Başbakan Ecevit'i, havalanı çıkışında çok sayıda vatandaş ''Halkçı Ecevit, Başbakan Ecevit'' sloganlarıyla karşıladı. DSP bayraklarıyla donatılan konvoy da Ecevit'in bulunduğu otobüsle birlikte Sakarya'ya hareket etti. 
     Ecevit, otobüsten vatandaşları selamlayarak, ''Hepinize sağlıklar dilerim, mutluluklar dilerim'' dedi. 






</TEXT>
</DOC>
