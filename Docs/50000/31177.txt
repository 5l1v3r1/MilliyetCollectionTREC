<DOC>
<DOCNO> 31177 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/son/sontur04.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Diyarbakır'daki operasyon sona erdi..Çatışma tam 6 saat sürdü 
</HEADLINE>
<TEXT>

     Diyarbakır'ın Bağlar beldesinde terör örgütü Hizbullah'a ait bir hücre evine düzenlenen operasyon sona erdi. Operasyonda bir terörist ölü ele geçirilirken, 2 terörist de sağ olarak yakalandı. 
     Bağlar beldesi Cengizler Caddesi'nde bulunan Demtaş apartmanının 7.katındaki terör örgütü Hizbullah'a ait hücre evine sabah 05.00 sıralarında düzenlenen ve evdeki teröristlerin ''teslim ol'' çağrılarına silahla karşılık vermesi üzerine çıkan çatışma sona erdi. Yaklaşık 6 saat süren çatışma sonucunda, bir terörist ölü ele geçirilirken, 2 terörist de sağ olarak yaklandı. Operasyonun düzenlendiği hücre evine gazeteciler yaklaştırılmazken, operasyonun yapıldığı bölgede güvenlik güçlerince alınan yoğun güvenlik önemleri de sona erdirildi. Terörle Mücadele ekiplerinin hücre evindeki incelemelerini sürdürüyor. 
     Güvenlik güçleri evde bulunan bir kadın ile 2 çocuğu da gözaltına aldı. 
     Bağlar beldesi Cengizler Caddesi'nde bulunan Demtaş Apartmanı'nın 7. katındaki terör örgütü Hizbullah'a ait hücre evine düzenlenen ve bir teröristin ölü, 2 teröristin de sağ ele geçirildiği evde bulunan bir kadın ile 2 çocuk, güvenlik güçlerince gözaltına alınarak, Emniyet Müdürlüğü'ne götürüldü. 
     Çatışmanın sona ermesinin ardından Diyarbakır Devlet Güvenlik Mahkemesi Başsavcısı Şaban Ertürk de olay yerine gelerek, hücre evinde incelemelerini başlattı. 







</TEXT>
</DOC>
