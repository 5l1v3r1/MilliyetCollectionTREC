<DOC>
<DOCNO> 32916 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/19/son/sontur19.html </URL>
<DATE> 2001/07/19/ </DATE>
<TIME>  </TIME>
<AUTHOR>  </AUTHOR>
<HEADLINE>
İstanbul'da dolmuş ve taksiye zam 
</HEADLINE>
<TEXT>

     İstanbul'daki taksi ve dolmuşlarda, taşıma ücretlerine yüzde 25 oranında zam yapıldı. 
     İstanbul Esnaf ve Sanatkarları Odaları Birliği Yönetim Kurulu'nun, taksi ve dolmuş taşıma ücretlerine yüzde 25 oranında zam yapılmasını içeren kararı, İstanbul Valiliği'nce uygun görüldü. 
     Buna göre, 22 Temmuz'dan itibaren taksilerde taksimetre açılışı 500 bin liradan 625 bin liraya, kilometrede 375 bin lira olan ücret 468 bin liraya, ilk 5 dakikadan sonraki her bir dakikalık bekleme ücreti de 75 bin liradan 90 bin liraya çıkarıldı. Bu tarife, 24.00-06.00 saatleri arasında ise yüzde 50 zamlı olarak uygulanacak. 
     Ayrıca, Büyükşehir Belediyesi sınırları dışındaki Şile, Silivri, Çatalca ve Büyükçekmece'ye gidişlerde tarife, yüzde 25 oranında zamlanacak. 
     Bu arada, 22 Temmuz'dan itibaren İstanbul'daki dolmuş taşıma ücretlerine de yüzde 25 oranında zam yapıldı. 
     Buna göre, ''indi-bindi'' olarak nitelendirilen en yakın taşıma ücreti 260 bin liradan 325 bin liraya, en uzak mesafe olan Bakırköy-Kadıköy hattında 1925 bin lira olan yolcu taşıma ücreti de 2 milyon 400 bin liraya çıkarıldı. 







</TEXT>
</DOC>
