<DOC>
<DOCNO> 2520 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/17/siyaset/siy01.html </URL>
<DATE> 2001/01/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Treni kaçırmayın’ 
</HEADLINE>
<TEXT>

Verheugen imalı konuştu Avrupa Birliği treni peronda bekliyor, ama Türkiye hala binmedi 
     GÜVEN ÖZALP Brüksel 

     Türkiye'nin genişleme sürecinde bir kez daha pas geçildiği Nice Zirvesi'nin ardından bir değerlendirme yapan Avrupa Birliği Komisyonu'nun genişlemeden sorumlu üyesi Günter Verheugen, "Bu süreç, bir trene benziyor. Türkiye için bu tren hala peronda bekliyor" dedi. 
     Verheugen, bu trenin İsveç dönem başkanlığı sırasında, "hızlı tren" haline geleceğini belirterek "Türkiye'nin treni hazır bekliyor. Tren peronda ancak Türkiye henüz trene binmedi" diye konuştu. Türkiye'den birtakım olumlu sinyaller geldiğine dikkat çeken Verheugen şunları söyledi 
     "AB'nin yapacağı mali yardımları düzenleyerek Çerçeve Yönetmeliği onaylaması gereken parlamento, 'Türkiye'ye destek olmalı.' Birlik, Ankara tarafından hazırlanan Ulusal Program'da da önceliği siyasal reformlar konusundaki yaklaşıma verecek." 
     
Genişlemede Kıbrıs endişesi      Genişleme konusunda endişeli olduğunu anımsatan Verheugen, sözlerini şöyle sürdürdü 
     "Ecevit ve Denktaş pozisyonlarını sertleştiriyor. Komisyon, çözüm için her şeyi yapıyor. Kuzey Kıbrıs'ın Türkiye'nin parçası gibi AB'ye gireceğini düşünmek aldatıcı olur." 
     


 SİYASET 




















</TEXT>
</DOC>
