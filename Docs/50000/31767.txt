<DOC>
<DOCNO> 31767 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/13/ekonomi/eko13.html </URL>
<DATE> 2001/07/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Dedikoduya gerek yok, her şey açık 
</HEADLINE>
<TEXT>

     İş Bankası Genel Müdürü Ersin Özince, bankacılıktaki son operasyonu değerlendirirken, "Hassas sektörlerde oyunun kurallarına ayak uyduramayanlar o işleri yapmazlar. Bunlar sistemin sağlıklı olması yönünde alınmış kararlardır. Tabii ki faturaları vardır. Ama bunlardan kaçınmanın bir işe yaramadığını biz toplum olarak çoktan gördük" dedi. 
     Özince, son günlerde mali piyasalarda yaşanan sıkıntılara dikkat çekerek, "Gelişen piyasalarda maalesef birtakım olumsuzluklar var ve biz de demek ki gerekli güveni sağlamakta yeterince etkin olamıyoruz. Yani yalnızca güveni sağlamak IMF nezdinde değil, kendi kendimize karşı, bütün muhataplarımıza karşı da son derece kredibilitemizin yükseltilmesi zorunluluktur" şeklinde konuştu. Son günlerde iyice doruğa çıkan söylentilere de değinen Özince, "Dedikoduya gerek duyulmayacak kadar Türkiye’de herşeyin açık olduğunu düşünüyorum" dedi. 
     



 EKONOMİ 



























</TEXT>
</DOC>
