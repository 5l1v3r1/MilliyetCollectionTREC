<DOC>
<DOCNO> 17139 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/20/ekonomi/eko08.html </URL>
<DATE> 2001/04/20/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya’da ikinci siyasi harakiri 
</HEADLINE>
<TEXT>

     Japonya’da istifa fırtınası dinmek bilmiyor. Geçen hafta istifa eden Başbakan Yoshiro Mori’nin ardından dün de ekonomi bakanı Kiichi Miyazawa görevinden ayrılacağını açıkladı. 
     1998’den bu yana ekonomi bakanı olan 81 yaşındaki Miyazawa’nın istifa kararının, Japon ekonomisine güveni sarsılan yatırımcıları yeni bir belirsizlik ortamına sürüklemesinden endişe ediliyor. 
     Japon hükümetinde birkaç ay önce ortaya çıkan yolsuzluklar, böylelikle hükümetin iki önemli isminin siyasi hayatını sona erdirdi. 
     Başbakan Yoshiro Mori, istifasının gerekçesini "Japon halkının bundan sonra bana güveneceğini sanmıyorum" şeklinde açıklamıştı. Miyazawa’da halkın kendisini bir dahaki kabinede görmeyi istemediğini düşündüğünü belirterek, politikaya veda etti. 
     


 EKONOMİ 

















</TEXT>
</DOC>
