<DOC>
<DOCNO> 30030 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/03/magazin/yazdud.html </URL>
<DATE> 2001/07/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Bodrum’da yıldız savaşları 
</HEADLINE>
<TEXT>

Coralia Club Milta, Melek Boz lezzeti, Divan Palmira, yalancı cennet Club Flipper, Ashk’da Zerrin kalitesi, Pronto Mantı, Günay’da starlar geçidi ve... 
     fendim, iki günlük bir Bodrum kaçamağı daha yaptık. Sevgili Uğur Güneri, Şengül Balıksırtı, Ergun Turgut ile birlikte. İlhan Kütük, Murat Dedeman, Tülin Öngör, Mukaddes Akça, Sıdıka Uğur Heperol’u uçakta gördüm. Bu gidişin nedeni, 10 yıldır tanıdığım Erhan-Erkan Güler kardeşlerle, Bülent Kalyoncu’nun ortak olduğu Ashk Club’ın açılışıydı. İlk kez Club Flipper’da kaldım. Cennetten bir köşe. Çocuklu aileler için ideal. Bir giren bir daha çıkamaz. Evinizde gibisiniz. Odalar birer minik süit, aradığınız herşey elinizin altında. Yemek pişirebilir, konuklarınızı denize nazır balkonda ağırlayabilirsiniz. Sahipleri Yıldız Anadolu ve Ahmet Bayer. Yiyecek, içecek, eğlence ünitelerinin işletmecisi, zarif bir kişi Bülent Kalyoncu. Genel Müdür ise Davendra Naidoo. İbrahim Çeçen ise bence Club Flipper’ın temel direği. Aşçıbaşı Hüseyin Düzen, müzisyen Işık Bey, bahçıvan şef Fikret Usta çok ilgililer. Sağlık merkezinde fitness, squash, jakuzi, buhar odası, hamam, aromaterapi, klasik, köpük ve kil masajı var. Biz koşturduğumuz için yararlanamadık. Valla bu seyahatler azap oldu artık. Bronz tenime aldanıp "Oooo, tatilden geldiniz" diyenler, küfrediyormuş gibi geliyor. Günde en çok yarım saat güneş yüzü gördüm. Gece 5-6 mekan, gündüz 3-4 beach, restoran ve bar dolaşınca nasıl tatil olur ki Club Flipper’ın 8 bini aşkın üyesi var. Toplam 1592 yatak kapasiteli Club Flipper’da 10 stüdyo, 72 adet 2 1 süit, 260 adet 1 1 süit, 50 otel odası bulunuyor. 
     
Ashk Club’da kalite müthiş ve Türkbükü’nde Melek Boz farkı      Bodrum’a her gittiğimde mutlaka uğrarım Melek Boz’un balıkçısına. Melek, mekanı Türkbükü’ne taşımış. Valla tok karnına da gitseniz Melek’in mezelerini tatmadan edemezsiniz. Melek İzmirli, annesi Giritli. Bu nedenle mönüde her çeşit ot var. Kabak çiçeğinden yapılan dolma harika, başka yerde bulamazsınız. Bir de deniz mahsulleri pilavı var, sadece onu yemek için yine gideceğim. Ara sıcaklarda çöp kalamar, ahtapot fırında... Hemen yanındaki Maki Otel ve Divan Palmira’da kalanlar yemek için Boz’u tercih ediyor. Sosyete, buranın müdavimi. Kişi başı 20 milyon. Şef garson Kemal Yavuz, barmen Orkun, garsonlar Ömer Kayacı, Ömer Duman, Fatih Kahraman, Ali Altın, Orçun Güler’i Melek öyle korkutmuş ki çocuklar onun karşısında yaprak gibi titriyorlar. O gün kızı Senem Çapa, damadı ve torunu da oradaydı. Telefon numarası 
     0252 377 51 34. Akşam Ashk’ın açılışı vardı. Zerrin haftasonları, Altay diğer geceler çıkıyor. Bence Zerrin, Bodrum’a müthiş kalite getirdi, korkunç bir performansı var. Her gece repertuar değiştiriyor. 9 yıl aradan sonra çıktığı Bodrum, Zerrin’i özlemiş. Üç kez alkış aldı. O gece sevgili Ergin Tanca ve modanın duayenlerinden olan eşi Canan Yaka ile Leyla Kırca vardı. Onlar da aynı şeyi söylediler. Ali Şen, Orhan Keçeli, Ahmet Bayer, Gani Müjde, Cumhur Taşbaşı, Yunanistan’ın Kos Kaymakamı Politas ile Bodrum Kaymakamı Cumhur Subaşı aynı masada dostluk sergiliyorlardı. Güray Kanan, İbrahim Kutluay, Baykal Kent, Akrep Nalan, Elif-Cengiz Karlı’yı gördüm. Personeli Berdush-Dedikodulu ve Tropical Jungle’dan tanıdığınız Süleyman Köse’ye emanet etmiş 
     Erhan. Zaten Sabri, Osman, herkes orada. Atmosfer muhteşem, servis kusursuz, adisyon normal. Ashk Clup, Bodrum’un vazgeçilmezi olacak. 
     Telefon numarası 0252 358 59 81. 
     Ashk sonrası Pronto Mantı’ya uğrayın. Sevgili Türkan Uslu’yu görün, size şık bir mönü sunacak. Telefon numarası 0252 316 24 20. 
     
Coralia Club Milta, Divan Palmira ve Günay      Bodrum’da bir arkadaşımı gördüm, Coralia Club Milta’da kalıyormuş. Fransız tatil köyleri zincirine bağlı Torba’daki birinci sınıf tatil köyünde daha önce kalmıştım, muhteşem. Kişi başı herşey dahil 49 milyon lira, kredi kartına beş taksit, peşin ödemede yüzde 10 indirim var. Coralia Club’da yok, yok. Spor aktiviteleri, muhteşem bir açık büfe, animasyon, anfitiyatro. Telefon numarası 0212 244 33 11. Geçen gidişimde Türkbükü Divan Palmira’ya uğramıştım. Bu kez müdür Serdar Bey’in daveti üzerine barına içki almaya gittik. Türkbükü farklı bir kültür. Burada kalanların Bodrum’a indiğini sanmıyorum. Bar Captain Adem Akyel bize özel bir içki hazırlamış. DJ Ercüment Çaycı muhteşem çalıyor. Dönüşte bir de Mehmet Kurşuncu’ya ait Süleyman Nazif’de birer kahve içtik. Mehmet muhteşem bir yer yapmış, kalite hayli yüksekti. Dün akşam açılışı Sibel Can yaptı. Temmuz ve ağustos da hareketli geçecek. 7 Temmuz’da Ebru Gündeş, 21’inde Aşkın Nur Yengi, 28’inde Candan Erçetin var. 4 Ağustos’da Gülben Ergen, 11’inde Sertap Erener-Levent Yüksel, 18’inde Ajda Pekkan, 25’inde ise Muazzez Abacı, Günay’ın starları. Yine bu akşam Zevk-i Sefa Fatih Ürek ile açılıyor. Kısacası Bodrum’da yıldızlar savaşı başladı. Efendim, bugünlük de bu kadar, kalın sağlıcakla. En kötü gününüz benimkinden iyi olsun. 
     
     



 MAGAZİN 














</TEXT>
</DOC>
