<DOC>
<DOCNO> 24391 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/01/guncel/gun07.html </URL>
<DATE> 2001/06/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah operasyonu tam gaz 
</HEADLINE>
<TEXT>

Ekinci ve 15 Hizbullahçı’nın sorgusu sürüyor. İstanbul Emniyet Müdürü, "Operasyonlar genişletilecek" dedi 
     SERHAT ÜNAL İstanbul 

     Diyarbakır Eski Emniyet Müdürü Gaffar Okkan’ın açıkladığı terör örgütü Hizbullah’ın tetikçiler listesindeki Marmara Bölge Sorumlusu Abdülvahap Ekinci ile 14 militanın, örgüte eleman kazandırmak için milis çalışmaları yaptıkları belirlendi. İstanbul Terörle Mücadele Şube Müdürlüğü ile İstihbarat Şube Müdürlüğü’nün operasyonuyla yakalanan 15 Hizbullahçı’nın sorgusu sürerken, 1997’den bu yana aranan Ekinci’nin, örgütün yapılanmasında önemli bilgilere sahip olduğu kaydedildi. İstanbul Emniyet Müdürü Kazım Abanoz da, "Militanların sorguları doğrultusunda operasyonlar genişletilecek" dedi. Bir hafta önce Batman’da öldürülen Hizbullahçı’nın üzerinden çıkan belgelerle harekete geçen güvenlik güçleri, iki ayrı hücre evine baskın düzenleyerek, iki Hizbullah militanıyla, örgüte yardım ve yataklık eden dört kişiyi yakalamaştı. 
     



 GÜNCEL 

















</TEXT>
</DOC>
