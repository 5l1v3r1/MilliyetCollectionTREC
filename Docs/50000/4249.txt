<DOC>
<DOCNO> 4249 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/27/son/sontur08.html </URL>
<DATE> 2001/01/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Boş öğrenci karnesi satan sahtekarlar yakalandı 
</HEADLINE>
<TEXT>

     Osmaniye'nin Kadirli İlçesi'nde boş öğrenci karnesi dolduran biri öğrenci 2 kişi ile karneleri satan kitapevi sahibi 2 kişi yakalandı. 
     Alınan bilgiye göre, bir ihbar üzerine güvenlik güçleri, arzuhalci Hasan T. 65 ile Emrah A'yı 15 , boş karne doldururken yakaladı. Üzerinde 3 adet boş öğrenci karnesi ile yakalanan Emrah A, öğrenci olduğunu ve karneleri tanesi 2 milyon lira karşılığında bir kitapevinden satın aldığını belirterek, doldurması için de Hasan T'ye getirdiğini söyledi. Bunun üzerine güvenlik güçleri, Mustafa Ç. ve eşi Songül Ç'ye ait kitapevinde yaptıkları aramada 4 adet ilköğretim okulu öğrenci karnesi, 19 adet teşekkür ile 1 adet takdirname belgesi ele geçirdi. Mustafa Ç. ve Songül Ç, ifadelerinde karnelerin çok önceden kendilerinde kaldığını ve Emrah A'ya sattıklarını söylediler. Daha sonra haklarında düzenlenen evrakla adliyeye sevk edilen 4 kişi serbest bırakıldı. 




</TEXT>
</DOC>
