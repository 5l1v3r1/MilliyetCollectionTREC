<DOC>
<DOCNO> 19755 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/06/dunya/dun02.html </URL>
<DATE> 2001/05/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Hayret Bill Bush’u övdü 
</HEADLINE>
<TEXT>

     DIŞ HABERLER SERVİSİ 

     ABD eski Başkanı Bill Clinton, ilk kez halefi George W. Bush hakkında konuştu ve yeni Başkanı "korkulacak rakip" olarak niteledi. 
     Mensubu olduğu Demokrat Parti yönetimini uyaran Clinton "Bush’u sakın hafife almayın. Bundan sonraki seçimde O’nu yenmemiz çok zor olacak" dedi. Bush iktidarının ilk 100 gününde halefi hakkındaki görüşlerini açıklamayan Clinton bu hafta sonu bazı gazetecilerle yediği yemekte suskunluğunu bozdu. 
     
     İradesi çok güçlü’ 
     The New York Times gazetesinin haberine göre, yemekte TV yapımcısı Llewellyn Wells’le sohbet eden Bill Clinton şöyle konuştu 
     "Bush, iradesi çok güçlü bir politikacı. Hedefe kilitleniyor. Güç odakları arasında nasıl koalisyon kuracağını biliyor. Görev devir teslimi sırasında babasının yaptığı hatayı tekrarlamayarak iç sorunlara da ağırlık vereceğini söylemesi beni etkiledi. 
     Karşılaştığımızda, tıpkı benim gibi, güçlü iç güdüleri olan siyasi bir hayvan’ olduğunu anladım. Beyaz Saray’ı disipline etmesi, randevu ve toplantılara tam zamanında gitmesi hayranlık uyandırıcı." 
     Clinton, Bush’u övmesine rağmen eleştirmekten de çekinmedi ve bütçe konusundaki tavrını garipsediğini söyledi. Kendisin ABD bütçesinin hazırlanmasına 75 saat ayırdığını belirten Clinton, Bush’un bu işe sadece 5 saat vermesini ve çevre konularından aldığı her kararı bozmasını eleştirdi. Clinton, basının Bush’a büyük bir kredi açtığını ve çok yumuşak bir yaklaşım sergilediğini savundu. 
     



 DÜNYA 













</TEXT>
</DOC>
