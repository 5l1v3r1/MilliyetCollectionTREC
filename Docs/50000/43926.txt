<DOC>
<DOCNO> 43926 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/27/ekonomi/eko04.html </URL>
<DATE> 2001/09/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Açık pozisyon komitesi kurulacak 
</HEADLINE>
<TEXT>

Bankaların yabancı para açık pozisyonlarını kapatmak için kullandıkları enstrümanları belirlemek için ekim ayında bir komite oluşturulacak 
     ANKARA Milliyet 

     Bankacılık Düzenleme ve Denetleme Kurumu BDDK , Bankacılık Sektörü Yeniden Yapılandırma Programı Eylem Planını açıkladı. Sermaye yetersizliği bulunan bankalardan gerekli önlemleri zamanında almaları konusunda taahhüt mektuplarının alındığı belirtilerek bu mektupların takip ve uygulamasının titizlikle yürütüldüğünü kaydedildi. 
     Plana göre bankaların yabancı para açık pozisyonlarını kapatmak için kullandıkları enstrümanları belirlemek için ekim ayında bir komite kurulacak. 
     Komite’nin, aralık ayına kadar tespit ve düzenleme ihtiyacını belirlemesi planlanıyor. Konsolide yabancı para pozisyon limitlerine, raporlama tarihleri arasındaki dönemlerde de uyulup uyulmadığının belirlenmesi amacıyla, gerektiğinde bankaların yurtdışı şube ve temsilcilikleri için yabancı denetim kurumları ile işbirliği içinde, yerinde denetim yapılacak. 
     Eylem Planı’nda bankalar veya hakim ortaklıkları tarafından kurulmuş off-shore bankaların denetim çalışmalarının ekimde başlanacağı bildirildi. 
     



 EKONOMİ 
















</TEXT>
</DOC>
