<DOC>
<DOCNO> 5539 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/05/siyaset/siy03.html </URL>
<DATE> 2001/02/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Kutan Sezer liderleri bir araya getirsin 
</HEADLINE>
<TEXT>

     FP Genel Başkanı Recai Kutan, yarın görüşeceği Cumhurbaşkanı Ahmet Necdet Sezer’e Meclis içtüzük değişikliğiyle ilgili görüşlerini aktaracağını belirterek, "O vakte kadar uzlaşma adımı atılmazsa Cumhurbaşkanı’ndan liderleri davet etmesini ve onun başkanlığında meselenin müzakere edilip uzlaşmaya varılması istirhamında bulunacağım" dedi. 
     Kutan, Genel İdare Kurulu GİK toplantısına gelişinde, "Grup başkanvekillerinin bir araya gelerek uzlaşma noktasına varmalarında fayda var. İsteğim baştan beri bir uzlaşmanın temin edilmesidir" diye konuştu. 
     Kutan, hükümet ortağı partilerin liderlerinin, özellikle Anayasa’nın 69. maddesinin değiştirilmesiyle ilgili askıya alınan anayasa değişikliği paketini ele alacaklarına ilişkin haberler için de, paket üzerinde belirli bir noktaya gelinmişken izah edemedikleri bir sebepten dolayı dönüş olduğunu söyledi. 
     


 SİYASET 














</TEXT>
</DOC>
