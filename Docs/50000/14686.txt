<DOC>
<DOCNO> 14686 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/05/siyaset/siy05.html </URL>
<DATE> 2001/04/05/ </DATE>
<TIME>  </TIME>
<AUTHOR>  </AUTHOR>
<HEADLINE>
Avustralya’da Osmanlı sistemi’ 
</HEADLINE>
<TEXT>

Türk milletvekilleri Avustralya’daki "insan hakları" formülüne hayran kaldı 
     SALİHA ÇOLAK Ankara 

     TBMM İnsan Haklarını İnceleme Komisyonu, Avustralya’da insan hakları açısından 200 yıllık kötü sicili ortadan kaldıran sistemi yerinde inceledi. Dünyanın diğer ucunda "insan hakları formüllerini" inceleyen heyetin karşısına "Osmanlı sistemi" çıktı. 
     Heyet Avustralya’da hem "yerlilerin" insan haklarının korunması hem de sonradan ülkeye gelenlerin haklarının korunmasına ilişkin uygulamalar hakkında bilgi aldı. Avustralya’da, federal hükümete bağlı ve parlamentoya karşı sorumlu, her eyalette birer insan hakları komisyonu bulunduğunu belirleyen komisyon, 200 yıl önce yerlilere karşı uygulanan baskıların ardından, bu kötü sicili düzeltmeye dönük kurulan sisteme hayran kaldı. Bugün her türlü ayrımcılığın büyük bir suç sayıldığını bildiren komisyon üyeleri, insan hakları komisyonlarına gelen şikayetlere de şaşırdılar. Yerli bir kadının, "Beni Oborjin olduğum için otele almadılar" diye başvurduğunu söyleyen Komisyon Başkanı Hüseyin AkgülAkgül, "180 etnik yapı, 82 konuşulan dil ve 72 dinin" bulunduğu ülkede birliğin çok kültürlülüğe dayandığını ve bu sisteme "Osmanlı sistemi" adı verildiğini kaydetti. 
     


 SİYASET 




















</TEXT>
</DOC>
