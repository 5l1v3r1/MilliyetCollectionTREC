<DOC>
<DOCNO> 5474 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/04/son/sonspo04.html </URL>
<DATE> 2001/02/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Bursaspor Trabzonspor'u 4-2 yendi 
</HEADLINE>
<TEXT>

     Birinci Futbol Ligi maçında, Bursaspor,Trabzonspor'u 4-2 yendi. 
     Karşılaşmanın ikinci yarısında da üstün oyayan taraf Bursaspor'du.Yeşil-beyazlı ekip, ikinci yarıda Murat Sözkesen ve Okan ile gol aradı. 
     İlk yarıyı yenik kapatan konuk ekip ise bu yarıda savunma güvenliğini de zaman zaman elden bırakarak, rakip kalede Löbe ve Oktay ile gol aradı. Trabzonspor, ikinci yarıya Yanchev'in yerine Zafer'i xx alarak başladı. 
     48. dakikada gelişen Bursaspor atağında, Murat Sözkesen, sol kanattan korner çizgisi yakınından topu ceza alanına ortaladı. Murat Hacıoğlu'nun yerden vuruşunda, kaleci Metin, kaleye giden topa yatarak sahip oldu. 
     50. dakikada Murat Sözkesen'in aşırtma pasıyla Okan, topla penaltı noktasında buluştu. Bu oyuncunun vuruşunda, meşin yuvarlak az farkla dışarıya çıktı. 
     51. dakikada gelişen Trabzonspor atağında, Gökdeniz topu sol kanattan ortaladı. Löbe'nin vuruşunda, meşin yuvarlak direğin dibinden dışarı çıktı. 
     68. dakikada Trabzonspor, önemli bir gol pozisyonundan yararlanamadı. Zafer'in ceza alanı dışından sert şutunda top, kaleci Şenol'dan döndü. Dönen topa Oktay müdahale etti. Şenol bu topu da kaleye giderken çelmeyi başardı. Dönen topa vuran Löbe'nin vuruşunda da kaleci Şenol, topu çelerek dışarı gönderdi. 69. dakikada Bursaspor'da, Okan'ın yerine Hakan xx oyuna girdi. 
     75. dakikada Trabzonspor'da, Osman'ın yerine Erhan x girdi. 76. dakikada ev sahibi ekibin geliştirdiği atakta, Murat Hacıoğlu topu sol kanattan Murat Sözkesen'e aktardı. Murat'ın yakın mesafeden vuruşunda, kaleci Metin topu son anda yumrukladı. 
     80. dakikada Bursaspor'da, Tayfun'un yerine Sinan x oyuna dahil oldu. 
     87. dakikada Bursaspor, farkı 2'ye çıkardı. Gelişen atakta sol kanattan ceza alanına giren Ender, topu Fatih'e aktardı. Fatih'in yerden sert vuruşunda, top Trabzonspor fileleriyle buluştu 4-2 89. dakikada Bursaspor'da, Fatih'in yerine İlhan oyuna girdi. Tarafların bu dakikadan sonraki atakları sonuç vermeyince, maç 4-2 Bursaspor'un üstünlüğüyle sonuçlandı. 




</TEXT>
</DOC>
