<DOC>
<DOCNO> 9959 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/04/yazar/cankat.html </URL>
<DATE> 2001/03/04/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Bizim gözümüz de Derviş’in üzerinde 
</HEADLINE>
<TEXT>

     Serdar’a sordum, "görünmez matbaa mürekkebi" henüz icat edilmemiş. Pazartesi gazetesine yazsam yayımlarlar mı acaba İçimden bazen, yalnız kadınların okuyabileceği şeyler yazmak geliyor. 
     Hanımlar, hiç şüphem yok hepiniz, Kemal Derviş’in gazetelerdeki fotoğraflarına, ekran görüntülerine alıcı gözle bakmışsınızdır. 
     Biz hemen hemen aynı yılın çocuklarıyız. Hangi ayda doğduğunu bilmiyorum. 
     İlk bakışta Gorbi’yi hatırlatan çizgileri var. Bakışları daha bir derin. Alnının açıklığı bile hoşuma gitti. Haklısınız, İSKİ’ci Ergun Göknel’i andıran bir yanı da yok değil. 
     Bence en çekici tarafı gözleri, bakışlarından taşan sevgi ışıltısı. Ve insana güven duyuran, huzur veren, kendinden emin, kararlı hali tavrı... 
     Siyaset dünyamızdaki bir evvelki yakışıklımız kimdi Haydi haydi, söylemeseniz de ben biliyorum İsmail Cem 
     Ama o, nedense insana yakışıklı film yıldızlarını çağrıştırır mesela Alain Delon’u... 
     Çok heyecanlanmayın anlamında not Kemal Bey’in ikinci eşi Catherine bir dünya güzeliymiş. 
     Bunu erkekler söyler, ama doğrudur hanımlar güzele bakmak sevap, siz de biraz keyfinize bakın 
     
İzgi’den Bayram müjdesi      Meclis Başkanı Ömer İzgi, Kurban Bayramı’nda tatil yapmıyor, evinde çalışacak. 
     TBMM’nin bütçesi kısıldı, biliyorsunuz. Başkan da "nereden tasarruf yapabiliriz" diye didinirken, kimsenin yapamadığını yapmaya, personel sayısını azaltmaya karar verdi. Personel listesini alıp, eve kapandı. Hedef, çalışan sayısını 5 binden 3.500’e indirmek. 
     Allah kolaylık versin 
     Bakalım, "Meclis personelinden kim kimin akrabasıdır kim kimden torpilli " bilmecesini çözmek için, İzgi’ye 9 gün yetecek mi 
     
Dededen kalma büfemiz gibi      Ben size Demirel boş oturmaz, demiyor muydum 
     Dün gazetelerde "Baba kabul rekoru kırdı" diye haberleri görünce, sevindim. 
     28 günde 6’sı büyükelçi, 818 kişiyi kabul etmiş 1.500 kilometre yol katetmiş, 2 açılış, 15 tören attırmış... 
     Haber, iki gazetede de satır satır aynı olduğuna göre, kaynağı Baba demektir. Yani, ısınma turları başladı 
     Ben, gözümü açtığımdan beri Demirel’i görmeye alışmış bir TC vatandaşıyım. Hani bir sabah kalksam dedemden kalma büfeyi salonda görmesem, nasıl garibime gider... Demirel’siz bir politika da öyle 
     
Özkök’e tiyatro cezası davetiye      Nedret Güvenç’in telefondaki sesini hemen tanıdım 
     Sevgili Berrin, seni bir meslektaşını şik yet etmek için arıyorum. Hürriyet gazetesinin yöneticisi ve önemli yazarı Ertuğrul Özkök’ü şik yet edeceğim. Kendisi, Oğuz Aral’ın Huysuz İhtiyar’ını görmüş Müşfik Kenter’in oynadığı tek kişilik oyun. Görmediyseniz, çok yazık o da, "Oğuz Aral’ın korkusundan gittiğini", yoksa 15 yıldır tiyatroya adımını atmadığını söylüyor. Hem şaşırdım, hem de çok üzüldüm. 53. sezonunu açmış bir tiyatrocu olarak Özkök’ü kınıyorum. Bundan böyle, ceza olarak onu, bütün oyunları izlemeye davet ediyorum. 15 yıldan bu yana, bu ülkede, çok güzel perdeler açıldı, tiyatro adına çok güzel şeyler yapıldı, yapılsın diye de büyük mücadeleler verildi, veriliyor, verilecek. Biz destek beklerken, hayretler içinde Ertuğrul Özkök gibi bir gazeteci-yayımcı beyefendinin, 15 yıldır tiyatroya adımını atmadığını işitiyoruz yazısından öğrendik, çok hayret ettik, çok şaşırdık. 
     İlk ceza olarak onu Bayram’da oyunumu görmeye davet ediyorum. Sen bir tiyatro dostusun. Davetimi Ertuğrul Bey’e iletmeni, Akatlar Kültür Merkezi’nde davetiyesinin hazır beklediğini duyurmanı rica ederim. 
     
     





Temizel şoku 


Derviş ve Temizel 


Bizim gözümüz de Derviş’in üzerinde 


Temizel'in istifası ve bindiği dalı kesmek... 


Simülasyon 


AB treni kaçıyor mu 


Dervişmen 


Temizel'i beklerken... 


Vefa ve nankör 


Temizel'i kaçırdılar 


Derviş'in bayramı 


Bayram hazırlığı 


</TEXT>
</DOC>
