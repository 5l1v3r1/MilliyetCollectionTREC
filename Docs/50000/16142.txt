<DOC>
<DOCNO> 16142 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/13/son/sontur25.html </URL>
<DATE> 2001/04/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Turiste sevinirken, Antalya havalimanı geçici olarak trafiğe kapatıldı 
</HEADLINE>
<TEXT>

     Antalya Havalimanı enerji kaynağı kablolarında meydana gelen patlama nedeniyle, alan, geçici bir süre hava trafiğine kapatıldı. 
     Antalya Valisi Ertuğrul Dokuzoğlu'ndan alınan bilgiye göre, Antalya Havalimanı'ndaki enerji kaynağının güç merkezinde, kaynak yapılırken yangın çıktı. Enerji kablolarında meydana gelen patlama nedeniyle alana enerji verilemedi. 
     Vali Dokuzoğlu, jeneratörlerin devreye girdiğini, ancak enerji kablolarının onarımı için havaalanının bir süre uçak trafiğine kapatıldığını söyledi. Antalya DMH yetkilileri de, alandaki enerji hatlarındaki onarımın 3-4 saat sürebileceğini belirterek, bu süre içinde Antalya'ya inecek uçakların, tercih edilen başka havaalanına inebileceklerini kaydettiler. 
     



</TEXT>
</DOC>
