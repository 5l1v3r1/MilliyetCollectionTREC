<DOC>
<DOCNO> 32636 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/yasam/yas05.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Güney Afrika’da nasıl soyulmadım ’ 
</HEADLINE>
<TEXT>

İstatistiklere göre kıtanın güneyine gelen her dört kişiden biri soyuluyor... 3 kişiyle dünya turuna çıkan seyyahımız Gülin Aköz de sabıkalı bölgede’ zor anlar yaşadı ama soyulmama’ sınavından geçti.. 
     Milliyet Macera Kulübü 

     Güney Afrika’ya 4.5 yıl önce geldiğimde kış mevsiminden yaz mevsimine geçmek durumunda kalmıştım. Bu sefer tam tersi oldu. Sıcacık ülkemi bırakıp soğuğa uçtum. 
     Emirates Havayolları ile hayatımın ilk business class’ uçuşunu yapmak bu yolculuk için çok güzel bir başlangıç oldu. Yine de işadamlarının arasında biraz garip kaçtım sanırım. En çok yemeğin yanında gelen karanfilleri sevdim 
     Johannesburg’dan sonra Livingstone-Zambiya aktarması için 25 saatim vardı. Yola çıkmadan önce bir arkadaşımla konuşurken, "Acaba havaalanında mı beklesem " demiştim. Kaç saat bekleyeceğimi sormuş ve "Çık gez" demişti. 
     
Eğlencesiz ama güvenli      25 saat az bir süre değil ama elimde onca eşya ile git, otele yerleş... Pek dışarı çıkamazsın, ayrıca zaten daha önce gördüğüm bir yer ve de çok para tutacak. Neden sonra sordu nereye uçacağımı. "Jo’burg" dediğimde "Öyleyse 40 saat de olsa bekle, ben Cape Town’a gideceğini sanmıştım" dedi. Ve gülerek ekledi "Eğer orada havaalanından dışarı çıkarsan ilk yazının konusu belli olur Nasıl soyuldum " 
     İstatistiklere göre Güney Afrika’ya gelenlerin yüzde 25’i bir şekilde saldırıya uğruyormuş. Bu da 4 kişiden biri demek, ki epey yüksek bir rakam. Ekipten diğer 3 arkadaşın başına henüz bir şey gelmediği düşünülürse istatistikleri doğrulamak bana düşecek diye de epey çekiniyordum. Sonuçta 25 saati buz gibi havaalanında geçirmek pek eğlenceli değildi ama soyulmadım 
     
İşte gerçek Afrika      Ve Livingstone Havaalanı. Jeff biraz geç geldiği için taksicilerin tacizine uğradım ama etrafı incelemek için de iyi bir fırsat oldu. Hotelimize eşyaları bırakıp hemen Zimbabve tarafına geçtik. Geceyi geçireceğimiz dinlenme kampında yürürken "İyi ki gelmişim," diye düşünüyordum kendi kendime. "Burası Afrika’ya benziyor " 
     Daha önce Afrika kıtasında Mısır, Tunus, Güney Afrika ve Fas’a gittim. Gelişmişliklerini takdir etmek lazım tabii ama nedense kafamdaki Afrika imajına uymuyorlardı pek. Burada herkes kapkara, farklı renkte insanlar görmek benim çok hoşuma gidiyor... Taksiler mavi. Kimbilir ne zamandan kalma. Her taraflarından kablolar sarkıyor. Arabalar dökülüyor ama yalpalayarak da olsa yürüyorlar. 
     
3 gökkuşağı birden...      Sonunda Sally, erkek arkadaşı Mike ve Jody’yle de tanıştık. Şimdilik herkes çok canayakın. Burada benden başka herkesin anadili İngilizce. Jeff Kanadalı, Sally ve Mike Avustralyalı, Jody Amerikalı. Barda biraz sohbet ettikten sonra ben yatacağımı söyledim. Başımı yatağa koymanın bu kadar keyif verdiği başka bir an hatırlamıyorum. 
     Ertesi gün nihayet Victoria Şelaleleri’ni gördüm üstelik hem Zimbabve hem de Zambiya tarafından. Biraz ıslak ama muhteşemdi Yanlış bilmiyorsam Niagara en büyük hacimle akan şelale... Victoria ise en yüksekten 90 ve 107 metre ve en uzun 1.9 kilometre akanı... Ortalama 550 bin metreküp su akıyor dakikada. Fakat Mart ve Mayıs arasında yani sel zamanı bu miktar 10 kat artabiliyor. 
     Peki aynı anda kaç tane gökkuşağı görebilir insan Ben 3 tane gördüm Şelalenin karşısında yürürken sürekli 2 gökkuşağı birden görüyorsunuz. 360 derecelik, halka şeklinde bir gökkuşağı mümkün müdür bilmem ama ben aşağı-yukarı 240 derecelik bir tanesine şahit olduğumda keyiften dört köşe’ oldum. 
     
Sefalet başlamadan...      Henüz sefil olmadık. Burada gecesi 3 dolara eski püskü de olsa temiz, uydu televizyonlu ve klimalı hoteller var. Sanırım önümüzdeki birkaç günü kamp kurarak geçireceğiz. Jo’burg Havaalanı’nda uyku tulumumu battaniye olarak kullanmıştım, şimdi gerçek amacına uygun kullanmak için sabırsızlanıyorum. 
     Artık tekrar yola çıkma zamanı. Aracımızı alıp Malawi’ye doğru gidiyoruz. Sadece şehir ve ülke isimleri bile buraları görmek istemek için yeterli değil mi sizce de 
     



 YAŞAM 




















</TEXT>
</DOC>
