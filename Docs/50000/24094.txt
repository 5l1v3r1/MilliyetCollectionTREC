<DOC>
<DOCNO> 24094 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/son/soneko10.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada 1. seans böyle geçti 
</HEADLINE>
<TEXT>

     İMKB Ulusal-100 Endeksi, dünkü kapanışa göre 38.10 puan kayıpla 1. seansı 11,022.85 puandan tamamladı. 
     Hisse senetleri ortalama yüzde 0.34 oranında değer yitirdi. 
     Para piyasalarının döviz ve faiz cephesindeki artışlar Borsa'yı da olumsuz etkilerken, Endeks, 1. seansta dalgalı bir seyir izledi. Seans11,064 puandan satış ağırlıklı açıldı. Hızla 11 bin puanın altına gerileyen Endeks, satışlarla 10,700 seviyelerine hızla gevşedi. En düşük 10,616 puanı gören piyasa, tepki alımlarıyla ilk bir saati 10,791 puanla geçti. 
     İkinci yarıda daha durgun bir seyir izleyen Endeks, kapanışa doğru hafif alımlarla 11 bin seviyesine toparlandı. Ulusal-100 Endeks, seansı yine son dakika alımlarıyla 11,022.85 puandan tamamladı. Kapanışta mali endeks 42.70 puanlık artışla 15,806.24 puana yükselirken, hizmet endeksi 69.17 puanlık kayıpla 6,361.01 puana, sınai endeksi 102.24 puan kayıpla 8,498.65 puana geriledi. 
     Böylece, önceki kapanışa göre mali grup hisseler ortalama yüzde 0.27 oranında değer kazanırken, hizmet grubu hisseler yüzde 1.08, sınai grubu hisseler de yüzde 1.19 oranında değer yitirdi. 
     1. seansta işlem gören toplam 290 hisse senedinden 160'ı değer yitirdi. Toplam 55 hisse senedi değer kazanırken, 75 hissenin fiyatında ise değişiklik olmadı. Seansta, 149 trilyon 848 milyar 264 milyon liralık işlem hacmi oluştu. 
     1. seansta, Yapı Kredi Bankası, Akbank, Tüpraş, Garanti Bankası ve Koç Holding en yoğun işlem gören hisseler oldular. 
     
     
     







</TEXT>
</DOC>
