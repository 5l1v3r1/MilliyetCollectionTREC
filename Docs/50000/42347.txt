<DOC>
<DOCNO> 42347 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/15/son/sontur10.html </URL>
<DATE> 2001/09/15/ </DATE>
<TIME>  </TIME>
<AUTHOR>  </AUTHOR>
<HEADLINE>
İncirlik'te Amerikalılar'ın üsten çıkışlarına izin verildi 
</HEADLINE>
<TEXT>

     ABD'deki saldırılar ve patlamaların ardından ''üst düzey güvenlik tedbirleri'' alınan İncirlik Üssü'nde bulunan Amerikalıların Üs'ten çıkmalarına izin verildi. 
     İncirlik Üssü'ndeki Amerikalıların bugün akşam saatlerine kadar çıkışlarına izin verildiği, ABD'li yetkililerin de güvenlik önlemlerinden ve vatandaşın yaklaşımından ''memnun oldukları'' öğrenildi. 
     Üs yetkililerinin, dün alınan önlemleri görmek amacıyla verilen bir ''deneme ihbarından'' sonra Türk güvenlik birimlerinin çevrede aldığı önlemlerin kendilerini memnun ettiğini ve rahatlattığını ifade ettikleri bildirildi. 
     Öte yandan, İncirlik Üssü'nde olağan hareketlilik sürerken, sabah saatlerinden itibaren şu ana kadar sadece bir kargo uçağı kalkış yaptı. 






</TEXT>
</DOC>
