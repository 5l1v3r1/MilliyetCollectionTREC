<DOC>
<DOCNO> 9100 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/27/ekonomi/eko04.html </URL>
<DATE> 2001/02/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Önce hasar tesbiti sonra yeni program 
</HEADLINE>
<TEXT>

BDDK’ya üs kuran IMF ve Dünya Bankası heyetleri son krizin bankacılık sektöründe hasarın boyutunu tespit etmeye çalışıyor 
     HARUN GÜREK Ankara 

     Mali piyasalarda geçen hafta başlayan krizin yarattığı hasarın belirlenmesi için çalışmalara başlandı. Uluslararası Para Fonu IMF ve Dünya Bankası heyetleri, Bankacılık Düzenleme ve Denetleme Kurulu’na BDDK yerleşirti. 
     Dünya Bankası Bankacılık Sektör Grubu Başkanı Lalit Raina başkanlığındaki bankacılık heyeti, BDDK’da önceki günden itibaren çalışmaya başladı. Heyet, krizin bankacılık sisteminde yarattığı zararı, kamu bankalarının nasıl etkilendiğini belirlemek için çalışıyor. Döviz ve faizlerin hangi rakamlara oturacağının belli olmasının ardından bankacılık sektörünün yeniden yapılandırılması için ne tür önlemler alınacağı belirlenecek. Kaynak ihtiyacı da bu aşamada tespit edilecek. BDDK’da oda tahsis edilen IMF heyeti de Dünya Bankası ile eşgüdüm halinde çalışıyor. 
     Ekonomi yönetimi, piyasanın dengeye oturmasından sonra programın revizyonu çalışmalarına geçecek. Para politikası sil baştan yapılandırılacak. Yeni politikanın kontrollü bir kur ve faiz politikasını içermesi gerektiği belirtiliyor. 
     


 EKONOMİ 

















</TEXT>
</DOC>
