<DOC>
<DOCNO> 49984 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/11/01/son/sondun20.html </URL>
<DATE> 2001/11/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Almanya'da PKK elebaşlarından biri tutuklandı... 
</HEADLINE>
<TEXT>

     Almanya'nın Karlsruhe kentindeki Federal Başsavcılık, terör örgütü PKK elebaşlarından Şahin E'yi Köln kentindeki Federal Suç Dairesi BKA tarafından tutuklattırdı. 
     Başsavcılık tarafından bugün yapılan açıklamada, Şahin E'nin, bir suç örgütüne üye olduğu gerekçesiyle 10 Eylül 2001'de çıkartılan tutuklama kararı uyarınca 29 Ekim 2001 tarihinde Köln'de tutuklandığı belirtildi. 
     PKK'nın, Avrupa'daki elebaşlarından biri olan Şahin E'nin, 2000 yılının başından 2001 yılının Haziran ayına kadar, Almanya'dan, örgütün ''Avrupa ilişkilerini'' koordine ettiği bildirildi. 
     Şahin E'nin, sözde ''Kürt davası'' için yandaş toplamak amacıyla konuyla ilgilenen politikacı ve gazetecilerle irtibat kurmaya çalıştığı da kaydedildi. 
     Şahin E'nin, 2001 yılının Haziran ayında, Brüksel'de PKK adına bir ''merkez büro'' oluşturma konusunda örgütten talimat aldığı ve PKK adına faaliyet gösterdiğini itiraf ettiği belirtildi. 
     






</TEXT>
</DOC>
