<DOC>
<DOCNO> 48859 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/26/ekonomi/eko14.html </URL>
<DATE> 2001/10/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Yabancıların gözü Türk hisselerinde 
</HEADLINE>
<TEXT>

     Yatırım bankası CA - IB tarafından açıklanan araştırma raporunda, model gelişmekte olan Avrupa hisse senedi portföyünde Türkiye’nin ağırlığının "nötröden "overweight"e yükseltildiği belirtildi. Stratejist Roger Monson, Türk hisselerinin 11 Eylül saldırılarından sonraki çok düşük seviyelere göre önemli bir toparlanma gerçekleştirdiklerini söyledi. Monson, "Dolar cinsinden yüzde 29 toparlanmanın hikayenin sonu olmadığını düşünüyoruz. Çünkü Devlet Bakanı Kemal Derviş yönetiminde güven artırıcı reformlar kritik bir seviyeye ulaşmak üzere" dedi. Monson, Türkiye’nin reform programı ve menkul kıymet fiyatlarının, IMF’den beklenen ve faiz oranları ile Türkiye’ye yatırımla ilişkilendirilen riski düşürecek yeni kaynak paketinden destek alması gerektiğini belirtti. Monson, iç borç faizlerinin mevcut 70 - 80 seviylerinden dördüncü çeyrekte yüzde 70’e düşebileceğini söyledi. 
     



 EKONOMİ 






















</TEXT>
</DOC>
