<DOC>
<DOCNO> 23831 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/29/yasam/yas09.html </URL>
<DATE> 2001/05/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Tekneye baskın 
</HEADLINE>
<TEXT>

İskelede bağlı duran balıkçı teknesine silahlı kişiler ateş açtı. Bir kişi öldü, bir kişi de ağır yaralandı 
     TAHSİN AKSU İstanbul 

     Sarıyer’de bir balıkçı teknesine silahlı kişilerin açtığı ateş sonucu Alp Sonay hayatını kaybetti, arkadaşı Mehmet Ali Atabay ise ağır yaralandı. 
     Büyükdere İskelesi’ne bağlı halde duran Akdemir’ adlı balıkçı teknesine dün akşam kimliği belirlenemeyen silahlı üç kişi geldi. Saldırganların rastgele açtığı ateş sonucu Alp Sonay, hayatını kaybetti. Arkadaşı Mehmet Ali Atabay ise ağır yaralı olarak Şişli Etfal Hastanesi’ne kaldırılarak ameliyata alındı. 
     Saldırganlar olaydan sonra plakası alınamayan bir otomobille uzaklaştı. Polis saldırıyla ilgili olarak geniş çaplı araştırma başlattı. 
     Polis yetkilileri, kaçan üç kişinin kaçak benzin’ işiyle uğraştığını, saldırının alacak - verecek yüzünden çıktığını belirttiler. 
     



 YAŞAM 






















</TEXT>
</DOC>
