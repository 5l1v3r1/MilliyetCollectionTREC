<DOC>
<DOCNO> 16515 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/16/yazar/akyol.html </URL>
<DATE> 2001/04/16/ </DATE>
<TIME>  </TIME>
<AUTHOR> Taha AKYOL  </AUTHOR>
<HEADLINE>
Ekonomik kalkınma 
</HEADLINE>
<TEXT>

     BUGÜN bahsedeceğim kitap, Michael Porter'ın, beni de çok etkilemiş olan, "The Competitiv Advantage Of Nations" adlı eseridir. McMillan Press 1990, ISBN 0 - 333 - 51804 - 7 
     Adam Smith'in 1776'da yayımlanan "Milletlerin Zenginliği" adlı kitabından iki yüzyıl sonra Porter, "milletlerin zenginliğinin"nin temelinde, mesela bırakın askeri fetihleri, doğal kaynaklardan, hatta ucuz işgücünden de öncelikli olarak, "rekabet gücü"nün bulunduğunu belirtiyor 
     "Zenginlik rekabet gücüne bağlıdır. Milletlerin rekabet gücünün göstergesi, 'milli verimlilik' düzeyidir. Milli hayat seviyesinin yükselmesi, firmaların yüksek verimliliğine ve verimliliğin sürekli artmasına bağlıdır..." 
     Nasıl olacak bu 
     "Var olan sanayilerde ürün kalitesini yükselterek, yeni özelikler katarak, üretim teknolojini geliştirerek, etkinliği artırarak..." Sf. 6 
     Demek ki, çağımızda milli refahın temelinde teknolojiyi kullanacak eğitimli insan ve rekabetçi piyasa ekonomisi var. 
     
     PORTER'A göre, 18. ve 19. asırlardakinin aksine, artık "pek çok sanayi dalında erişilebilir kaynakların bolluğundan ziyade, teknoloji ve onu etkin ve verimli şekilde kullanacak vasıflara sahip insan önemlidir." Sf. 14 
     Sovyetler'de emek mi, hammadde mi azdı Onun için çağımızda totaliter "emek seferberliği" kesinlikle çözüm olamaz. 
     Güney Kore'nin başarısı, çağdaş ekonominin bir örneğidir 
     Bütçenin sürekli olarak yüzde 20'si eğitime ayrılmaktadır Eğitim nüfusunun yüzde 34'ü üniversitelere devam etmektedir ABD'de master ve doktora yapan yabancı örenciler arasında Koreliler ikinci sıradadır Belli büyüklükteki firmalarda iş eğitimi kanunen mecburidir. Tasarruf ve yatırım düzeyi çok yüksektir. Ekonomi dışa açıktır, yabancı yatırım oranı da, dış borçla finanse edilen yatarımlar da yüksektir... Sf. 464 - 468 
     'Sosyalist' Kuzey Kore ise açlık çekiyor 
     
     İHRACAT meselesi "Ucuz emek ve ucuz hammadde ile ihracat yapma fikri gelişen ekonomilerin sık sık düştüğü bir tuzaktır .." Sf. 15 
     Devalüasyonlarla malımızı ucuzlatarak ihracatı artırabiliriz ama "yeni paradigma"ya göre 
     "Böyle bir ihracat kalıcı bir biçimde hayat standardını yükseltemez. Bunun yerine, yüksek verimlilikle üretilen malların ihracatı... ülke ekonomisinin genel verimlilik düzeyini yükseltir. İyice anlaşılmalıdır ki, bir ülkenin milli rekabet gücünü artıracak olan, herhangi türden işlerin toplamı değil, yüksek verimliği olan işlerin toplamıdır." Sf. 8 - 9 
     Ve verimliğe göre ücret tabii 
     Ve kalkınmada eğitim ve teknoloji kadar toplumsal bir ruh, bir 'vatanseverlik' de gerekiyor 
     "Genç Koreliler de, yaşlı Koreliler de milli ekonomik rekabet alanında Kuzey Kore'yi geçmek için son derece enerjik bir duyguya sahiptirler. Bu Batı Almanya'nın Doğu ile rekabetine benziyor ama Korelilerinki daha yoğun bir duygudur." Sf. 465 
     Japonya gibi Kore de, geleneksel değere savaş açıp toplumu boş kavgalara iteceğine, bu değerleri milli ekonomik modernizasyon için kullanmayı başarmıştır. 
     Kore'yle mukayese ettiğimizde nelerimizin eksik olduğunu düşünürsek, neden Kore'den bile geri kaldığımızı ve nasıl kalkınabileceğimizi daha kolay anlarız. 
     
     





Ekonomik kalkınma 


Yaktık gemileri... 


Yakışır 


Washington, Program ve Derviş 


22 Yıl önceki bir yazı... 


Çağdışı infaz 


"Ebedi iktidar"ın iksiri bulundu 


Halk bu programı benimser mi 


Bugün "yeni" bir gün 


</TEXT>
</DOC>
