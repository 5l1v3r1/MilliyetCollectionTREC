<DOC>
<DOCNO> 44838 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/yazar/pulur.html </URL>
<DATE> 2001/10/03/ </DATE>
<TIME>  </TIME>
<AUTHOR> Hasan PULUR  </AUTHOR>
<HEADLINE>
Çeşme'nin suyu... 
</HEADLINE>
<TEXT>

     ANKARA Ticaret Odası Başkanı Sinan Aygün, Çeşmelilere bunu yapmayacaktı 
     Ne mi yaptı 
     Daha ne yapsın 
     
     ÖNCE dolara karşı lira kampanyası açtı, Başbakan Ecevit'i bile buna razı etti, "Hiç olmazsa devlet dolarla iş yapmasın " dedi, açtığı kampanyanın adını da "TL'ye itibar kampanyası" koydu... 
     Ecevit de, bunu çok beğendi, Sinan Aygün de umutlandı, devlet artık, yurtdışına çıkışlarda dolar üzerinden para almayacak, bedelli askerlik, KİT ürünleri, özelleştirme, Devlet İhale Yasası'nda para birimi dolar olmayacaktır. 
     
     KAMPANYA böyle bir gürültüyle başlatıldı ki camilerde, cuma hutbesinde bile bu konu işletildi. 
     Sanki ekonomiye, hutbelerle yön verilip, hükmedilebilirmiş gibi .. 
     
     HA bugün, ha yarın derken, Sinan Aygün baktı ki devletin umurunda değil, kılı kıpırdamıyor, o da "TL'ye itibar kazandırmaktan" vazgeçti. 
     
     DİYECEKSİNİZ ki, bu dediklerinle, anlattıklarınla Çeşmelilerin ilgisi ne 
     Hiç olmaz mı, hiç olmaz mı 
     
     ÇEŞME'nin suyu "Kutlu Aktaş Barajı"ndan gelir, barajın yapımı için Dünya Banaksı'ndan 13 milyon 100 bin dolar kredi alınmıştır. 
     Dünya Bankası'nın, bu krediyi geri alabilmesi için, 1997'de Çeşme ve Alaçatı belediye meclisleri suyun metreküpünün fiyatını "2 dolar 40 cent KDV" olarak sabitlemişlerdir. 
     Şimdi anladınız mı, Çeşmelilerin dolarla ilişkilerini... 
     Dolar yükseldikçe, suyun metreküp fiyatı da yükselmektedir. 
     Üstelik, İzmir İl Özel İdaresi, barajdaki ham suyun fiyatını 7 kat artırarak 450 bin liraya çıkarmıştır. 
     Çeşme Belediyesi alıp, dağıttığı suyun bedelini, tam olarak toplayabilse yine neyse 
     Barajdan alınan her metreküp suyun yüzde 10'u camilere, okullara, resmi dairelere gidiyor, altyapı yetersizliği, sızıntı, kırılan borulardan akan suların kaybı yüzde 40, bir de yüzde 15 kaçak su alanlar var. 
     Arıtma, personel giderleri, bakım, onarım, arıza ve KDV, hepsini toplayın, suyun metreküpü 2 milyon 572 bin lira... 
     Hele bu, dolar olarak hesaplanırsa, yani 2 dolar, 40 cent KDV yaklaşık 4 milyon lira... 
     
     ÇEŞME'nin CHP'li Belediye Başkanı Faik Tütüncüoğlu, Ege bölgesinde, en pahalı suyun metreküpünün 700 bin lira olduğunu da belirterek fiyatı sabitledi 
     "1 dolar karşılığı Türk lirası " 
     
     KONU İdare Mahkemesi'nde, kararı mahkeme verecek... 
     Ya Çeşmeliler metreküpü 1 dolara sabitlenmiş suyun parasını verecekler ya da Dünya Bankası borcunu ödemek için emsali az görülen, bu parayı ödeyecekler. 
     Ya da bilir bilmez artezyen kuyuları açıp, zaten yeraltı suyu çok kısıtlı olan Çeşme'nin altını boşaltacaklar. 
     
     ATO Başkanı Sinan Aygün'ün "TL'ye itibar kazandırmaktan vazgeçmesiyle" Çeşme'nin suyu arasındaki ilgiyi anlatabildik mi 
     
     







Sponsor şart... 


Org. Kıvrıkoğlu'ndan uyarılar 


İliklere kadar işleyen 'yeni' beklentisi 


Eşref saati 


Cumhurbaşkanı güzel konuşuyor da... 


13 milyar ya yurtdışına, ya Antep kasasına 


Ecevit ve bireysel silahsızlanma 


Güvenlik özgürlük dengesi 


Bu bir medya savaşı değil 


Borç sendromu 


Karşıyım, karşıyım, karşıyım 


Çeşme'nin suyu... 


Kırkpınar pehlivanları gibiler 


Biz Bay A.’yı çok sevmiştik 


Yapı denetimi yapılacak 


IMF’siz olmaz ama plansız da olmaz 


</TEXT>
</DOC>
