<DOC>
<DOCNO> 22793 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/son/soneko21.html </URL>
<DATE> 2001/05/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Banka faizleri geriliyor... 
</HEADLINE>
<TEXT>

     Osmanlı Bankası, Pamukbank ve Finansbank kredi faizlerinde, Toprakbank ise Türk Lirası mevduatı faizlerinde indirime gitti. 
     Osmanlı Bankası'nda 3-24 ay arasındaki vadelerde Türk Lirası bazında yüzde 7.90 olan taşıt, konut ve özel destek kredisi faizleri 6.50'ye indirildi. 
     Pamukbank 
     Pamukbank da TL bazında yüzde 8.95 olan bizim kredi, otomobil kredisi ikinci el otomobil kredisi, konut-kooperatif-inşaat destek kredisi faizini yüzde 7.75'e çekerken, yüzde 9.95 olan açık hesap ve maaş avansı faizini yüzde 8.50'ye, kredi kartı faizini de yüzde 9.50'ye düşürdü. 
     Yüzde 9.95 olan ticari araç kredisi, işyeri destek kredisi ve meslek-arsa destek kredisi oranları ise değişmedi. 
     Finansbank 
     Finansbank 6 ve 12 ay vadelerde yüzde 6.50 olan tüketici kredisi faiz oranlarını yüzde 6.25'e çekti. Taşıt ve konut kredisi faiz oranları da 6 ay ve 24 ay vadede yüzde 5.95'e indirildi. 
     Toprakbank 
     Toprakbank ise Türk Lirası mevduat faizi oranlarında 2-3 puanlık indirim yaptı. 
     1 aylık vadede yüzde 72 olan faiz yüzde 69'a, 3 ay vadede yüzde 70 olan faiz yüzde 68'e indirildi. 6 ay vadede yüzde 60, 12 ay vadede ise yüzde 55 olan oranlar aynı kaldı. 
     
     
     







</TEXT>
</DOC>
