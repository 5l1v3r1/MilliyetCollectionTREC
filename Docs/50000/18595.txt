<DOC>
<DOCNO> 18595 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/29/guncel/gun02.html </URL>
<DATE> 2001/04/29/ </DATE>
<TIME>  </TIME>
<AUTHOR>  </AUTHOR>
<HEADLINE>
Türkiye böyle battı 
</HEADLINE>
<TEXT>
Ne Şeker icraat 
Eski bakan Bahattin Şeker, memleketi Bilecik’e 6 olimpik yüzme havuzu yaptırdı ama hepsi çürümeye terk edildi 
     BİLECİK DHA 

     SEÇİM yatırımı için uçak inmeyecek yerlere yaptırılan havalimanlarından sonra lisanslı yüzücüsü bile olmayan Bilecik’e 6 olimpik havuz yapıldığı ortaya çıktı. DYP Bilecik eski Milletvekili Bahattin Şeker, spordan sorumlu Devlet Bakanı olduğu dönemde, 200 bin nüfuslu Bilecik ve ilçelerine altı olimpik yüzme havuzu yaptırdı. Oysa 10 milyon nüfuslu İstanbul’da bile sadece 4 havuz var. 
     
Kiraya verildi      GENÇLİK ve Spor İl Müdürlüğü yetkilileri, Şeker’in yaptırdığı havuzların faaliyete geçmediğini, Bozüyük’e yaptırılan havuzun da kiraya verildiğini açıkladı. Yetkililer, "Bozüyük havuzunun işletmesini alanlar bakımını yapmadı. Bu nedenle su motorları arızalı. Ayrıca ihaleyi kazananlar, havuza giriş ücreti olarak 1 milyon lira alınca iş yapamadı" diye konuştu. 
     
30’ar milyara maloldu      54’üncü hükümetin spordan sorumlu Devlet Bakanı Bahattin Şeker tarafından Bilecik, Bozüyük, Söğüt, Pazaryeri, Osmaneli ve Gölpazarı’na yaptırılan 6 olimpik yüzme havuzu, 1997 birim fiyatlarıyla 30’ar milyar liraya yaptırıldı. Bir tane bile lisanslı yüzücü bulunmayan Bilecik’te olimpik havuz inşa edilirken, yarışma yapılacağı düşünülmemiş olacak ki, seyirciler için bölüm yapılması da unutulmuş... 
     



 GÜNCEL 












</TEXT>
</DOC>
