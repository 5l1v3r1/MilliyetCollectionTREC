<DOC>
<DOCNO> 31235 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/10/magazin/mag01.html </URL>
<DATE> 2001/07/10/ </DATE>
<TIME>  </TIME>
<AUTHOR>  </AUTHOR>
<HEADLINE>
102 Milyon’un ünü sınırlarımızı aştı 
</HEADLINE>
<TEXT>

Alman Der Spiegel dergisi, 10 milyon fakirin bulunduğu Türkiye’de, herkes Kanal D’nin bu yarışmasını izliyor’ dedi.. 
     FRANKFURT Milliyet 

     ALMANYA’NIN haftalık haber dergisi Der Spiegel, Asgari Ücrete Büyük İkramiye’ başlığıyla Kanal D’nin büyük ilgi çeken yarışması 102 Milyon’a yer verdi. Yarışmacıların oturduğu evin kirasını Kanal D’nin ödediğini hatırlatan dergi, Türkiye’de ev kiralarının yüksekliğine de dikkat çekerek, "Ankara’da küçük bir dairenin kirası 200 - 1000 mark arasında.. İstanbul ve Ege kıyılarındaki kentlerde bu rakam daha da yüksek’ ifadesini kullandı. 
     DERGİDE ayrıca, yaşanan krizden sonra Türk parasının değerinin iyice düştüğüne işaret edildi ve çalışanların yarısının gelirinin 400 - 1000 mark arasında olduğu kaydedildi. 10 milyon Türk’ün fakirlik sınırının altında yaşadığını yazan dergi, haberinde bir de erkek yarışmacı Hasan Hacıosmanoğlu’nun şu sözlerine yer verdi Terazi kazanmaya yönelik değil. Kazanmaya yönelik olsa, hükümet fakirliğin eğlenceli olduğunu düşünebilir...’ 
     
     Hülya’yı solladılar 
     102 MİLYON’a ilgi gün geçtikçe artıyor. Yarışmacılar Eda Çakı ve Hasan Hacıosmanoğlu, cumartesi akşamki canlı yayınla, Hülya Avşar’ın şovunu geride bırakarak 100 program arasında 5’inci oldu. Bir önceki hafta, 30 Haziran’da 4.7 reyting ve 18.30 share’le 4’üncü olan program, bu hafta da 4.3 reyting, 16.40 share aldı. 3.4 reyting alan Hülya Avşar Show ise 100 program arasında 9’uncu oldu. 
     
     Eda son anda kurtuldu 
     Yarışmacılardan Eda Çakı, diskalifiye edilmekten son anda kurtuldu. Çakı, evinin kapısını kameralara 23 saniye kapatarak kural ihlali yapınca yapımcılar, diskalifiye kararını seyircilere bıraktı. 900’lü hatlara gelen telefonların çoğu ilk başlarda Çakı’nın diskalifiye edilmesi yönündeydi. Ancak süre bittiğinde diskalifiye edilmesin diyenlerin oranı yüzde 53’ü bulunca Eda da kurtuldu. 
     



 MAGAZİN 














</TEXT>
</DOC>
