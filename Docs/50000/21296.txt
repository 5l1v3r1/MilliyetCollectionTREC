<DOC>
<DOCNO> 21296 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/15/spor/spo03.html </URL>
<DATE> 2001/05/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bir devin çöküşü 
</HEADLINE>
<TEXT>

     1- Futbolcular alacaklarını istiyor, ancak "Para yok" karşılığı veriliyor. Ankaragücü karşılaşması öncesi de aynı kriz yaşandı 
     2- Yönetim, Hagi, Emre ve Okan dışında Hasan, Ümit, Fatih, Suat, Arif, Ahmet, Popescu, Capone, Marcio’yu gönderecek 
     3- Bazı futbolcuların erken tatile gönderilmesi gündemde. Faruk Süren beklenecek, karar yarın yapılacak toplantıda verilecek 
     4- Lucescu’ya eleştiriler başladı. Ayrılmasını isteyenler var. Rumen hocanın da para krizi yüzünden gitmeyi planladığı belirtildi 
     5- Muhalefet harekete geçti, yönetim aleyhtarı kampanyalar başladı. Bazı yöneticilerin de bırakmayı düşündüğü öğrenildi 
     Maçtan önce tartışma 
     SON dört yıl şampiyon olan, UEFA ve Süper Kupa’yı da müzesine taşıyan Galatasaray, krizden çıkamayınca çökme noktasına geldi. Son kriz Ankaragücü maçından önce yaşandı, futbolcular biriken alacakların artık ödenmesini istedi. Yöneticiler, "Paramız yok" dediler, ısrarlar üzerine de mayıs sonu için söz verdiler. Buna ve ardından yenilgiye kızan yöneticiler ise sert tedbirler almayı kararlaştırırken, bazı futbolcuların erken tatile gönderilmesi gündeme geldi. 
     
Sadece Taffarel      BAŞKAN Faruk Süren’in yurt dışından gelmesinden sonra yarın toplanacak olan yönetim, son kararını verecek. Galatasaray’ın başarılarında büyük pay sahibi olan futbolcuların da çoğu gönderilecek. Hagi, Emre ve Okan dışında Hasan, Ümit, Fatih, Suat, Arif, Ahmet, Popescu, Capone ve Marcio elden çıkarılacak. Yönetimde sadece Taffarel’in kalması istenirken, bu futbolcunun teklifi kabul etmesi halinde kaptan yapılacağı belirtildi. Okan, Emre, Hasan ve Fatih’e para cezası da verilecek. 
     
G.Saray’a yakışmıyor’      SARI - Kırmızılı yöneticilerin Hasan Şaş ve Fatih’e Ankaragücü maçından sonra Fenerbahçeli taraftarlarla kavga ettikleri gerekçesiyle tepki gösterdikleri ve "Yaptıkları hareketler Galatasaray Kulübü’nün sporcusuna yakışmıyor" dedikleri öğrenildi. Para sıkıntısı çeken yönetim pahalı transfer de yapamayacak. Bonservisi olmayan, ucuz futbolcular tercih edilecek. Bonservisin Avrupa’da olduğu gibi kaldırılmasını isteyen yönetim, federasyona bu konuda baskı yapacak. 
     
Bir dolar bile yok      HALİL ÖZER 

     YÖNETİM sorunlarla boğuşurken, kendi geleceğini de sorgulamaya başladı. Başarısızlıkların ardından maddi kriz de yönetimi bunalttı. Kasasında bir doları bile olmayan yönetim, bekleyen milyonlarca dolar borç için de ne yapacağını şaşırdı. Muhalefetin aleyhte kampanyalara başladığı belirtildi. Bunun yanı sıra yöneticilerin bir çoğunun da bırakma düşüncesi taşıdıkları öğrenildi. Galatasaray’da tüzük gereği başkan istifa ederse yönetim de düşüyor. 
     
FIFA ile kriz      CEMAL ERSEN 

     EKONOMİK açıdan sancılı günler yaşayan Galatasaray, 25 Mayıs tarihine kadar Real Sociedad kulübüne 1 milyon 200 bin dolar ödemediği takdirde UEFA’lık olacak. Arif’in 3 milyon 550 bin dolarlık bonservis ücretinin ilk taksidi olan bu paranın kalanı 25 Haziran ve 25 Temmuz’da verilecek. Galatasaray, parayı ödemezse İspanyollar tarafından FIFA’ya şikayet edilecek. Yine ödeme yapılamazsa Sarı - Kırmızılı kulübün uluslararası transfer yapmasına izin verilmeyeceği bildirildi. 
     



 SPOR 





























</TEXT>
</DOC>
