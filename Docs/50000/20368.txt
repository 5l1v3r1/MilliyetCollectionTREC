<DOC>
<DOCNO> 20368 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/09/son/sonspo03.html </URL>
<DATE> 2001/05/09/ </DATE>
<TIME>  </TIME>
<AUTHOR>  </AUTHOR>
<HEADLINE>
NBA'de Hidolu Kings Shaq'e karşı koyamıyor 
</HEADLINE>
<TEXT>

     ABD Profesyonel Basketbol Ligi NBA play-off ikinci turunda Batı Bölümü'nde Sacramento Kings, Los Angeles Lakers'a ikinci maçta da yenildi, Doğu Bölümü'nde Milwaukee Bucks, Charlotte Hornets'a 2-0 üstünlük sağladı. 
     Sacramento Kings, deplasmanda Los Angeles Lakers'a 96-90 yenilince 7 maçlık seride 2-0 yenik duruma düştü. Los Angeles'daki maçta 17 dakika forma giyen Hidayet Türkoğlu, 10 sayı attı, 4 ribaund aldı, 1 asist yaptı, 1 top çaldı. Hidayet, 10 sayının 6'sını 3 sayılık atışlardan, 2'sini 2 sayılık atıştan, diğer 2'sini de faul atışlarından sağladı. 
     Takımda Chris Webber 22 sayı, 18 ribaund, Predrag Stojakoviç 20 sayı, Bobby Jackson 14 sayı gerçekleştirdi. 
     Geçen yılın şampiyonu Lakers'da Shaquille O'Neal 43 sayı, 20 ribaund, 3 blokla yine maçın yıldızıydı. Kobe Bryant da 27 sayı, 9 ribaund, 5 asist, Horace Grant 10 sayı, 11 ribaundla maçı tamamladı. 
     Gecenin diğer maçında Milwaukee Bucks, Charlotte Hornets'ı 91-90 mağlup etti. Milwaukee'deki maçta, Bucks hücumda Ray Allen, savunmada Sam Cassell'ın mükemmel oyunuyla sonuca gitti. Ray Allen 28 sayı atarak kariyerinde play-off serisindeki en yüksek skoruna erişti. Sam Cassel da Baron Davis'i çok iyi savunarak rakibinin 4 sayıda kalmasına neden oldu. Play-off serisinde ilk 5 maçta 19.8 sayı ortalaması bulunan Hornets'ın skorer oyuncusu Baron Davis, 4 sayısını da serbest atışlardan kaydetti. Yalnızca 4 kez şut kullanma olanağı bulan Davis, bunlarda da isabet kaydedemedi. Bradley Center'da üst üste 12. galibiyetine ulaşan Bucks'da Glenn Robinson skora, 19 sayı ekledi. 
     Hornets'da David Wesley 20, Jamal Mashburn ve P.J Brown 19'ar sayı kaydetti. 
     Lige yarın Doğu Bölümü'nde Toronto Raptors-Philadelphia 76ers, Batı Bölümü'nde de San Antonio Spurs-Dallas Mavericks maçıyla devam edilecek. 






</TEXT>
</DOC>
