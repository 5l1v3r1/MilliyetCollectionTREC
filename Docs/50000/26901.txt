<DOC>
<DOCNO> 26901 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/14/son/sontur15.html </URL>
<DATE> 2001/06/14/ </DATE>
<TIME>  </TIME>
<AUTHOR>  </AUTHOR>
<HEADLINE>
Kız arkadaşlarına sınıfta tecavüz eden öğrencilere ceza yağdı 
</HEADLINE>
<TEXT>

     Eskişehir'de kız arkadaşlarına sınıfta tecavüz ettikleri gerekçesiyle yargılanan 6 öğrenciden 4'üne 3yıl 6 ay ile 4 yıl 8 ay arasında hapis cezası verildi, 2 öğrenci beraat etti. 
     Eskişehir Ağır Ceza Mahkemesi'nde görülen davada, bugün tutuksuz yargılanan sanık öğrenciler, K.Ş 16 , K.K 16 , H.A 17 , A.H.Y 17 , S.T 15 , S.K. 16 duruşmaya katılırken, tecavüze uğradığı iddia edilen N.Ç. 14 duruşmaya katılmadı. 
     Duruşmada son sözleri sorulan öğrenciler, söyleyecekleri birşey olmadığını belirttiler. Duruşma salonunun boşaltılmasından sonra, mahkeme heyeti, sanıklardan K.Ş. ve K.K.'ye 3 yıl 6 ay, H.A.'ya 4 yıl 8 ay, A.H.Y.'a 4 yıl hapis cezası verirken, S.T ile S.K beraat etti. 
     Eskişehir'in Alpu ilçesinin Osmaniye beldesine bağlı Karakamış köyünde bulunan Şehit Adnan Çiftçi İlköğretimokulu'nda öğretim gören N.Ç. isimli kız öğrenci, intihara teşebbüs etmişti. İntihara teşebbüs nedeni araştırılan N.Ç, aynı okulda öğretim gören arkadaşları K.Ş, K.K, H.A, A.H.Y, S.T. ve S.K. isimli öğrenciler tarafından 1998-1999 yıllarında tecavüze uğradığını iddia etmiş, ailesinin şikayeti üzerine de dava açılmıştı. 
     
     







</TEXT>
</DOC>
