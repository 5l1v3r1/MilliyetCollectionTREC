<DOC>
<DOCNO> 33750 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/25/yasam/yas05.html </URL>
<DATE> 2001/07/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Hava cidden ÇILDIRDI 
</HEADLINE>
<TEXT>

Fas yakınlarında hava sıcaklığı birkaç dakikada tam 17 derece yükseldi. 15 dakika içinde normale dönen hava, 1 saat sonra yeniden kaynadı’.. 
     DIŞ HABERLER SERVİSİ 

     Kuzey Afrika'da, İspanya'ya ait bir bölgede hava sıcaklığı kısa bir süre içinde 'birisi ateşin altını açmış gibi' anormal şekilde alçalıp yükseldi. 
     İklimin cidden çıldırdığının’ en somut kanıtı olan olay, Fas'ın Akdeniz sahillerindeki bir yarımada üzerinde bulunan Melilla'da önceki gün yaşandı. Sabah saatlerinde 24 derece olarak ölçülen sıcaklık, birkaç dakika içinde 41 dereceye fırladı. 15 dakika sonra eski haline geri dönen sıcaklık bir saat geçmeden yeni bir çıkışla 15 derece birden tırmanıp 39 dereceye dayandı. 
     
     Üstelik fırtına da çıktı 
     İnip çıkan sıcaklıkla neye uğradığını şaşıran bölge halkı da, çareyi derhal pencereleri kapatıp, klimaları açmakta buldu. 
     Kara üzerindeki sıcak ve kuru havanın, deniz üzerindeki daha serin ve nemli hava tabakasıyla yer değiştirmesi sonucu ortaya çıkan ani değişikliklerin etkisi, bununla da sınırlı kalmadı. Bu hava değişimleri sırasında, bölge hızı saatte 70 kilometreye varan rüzgarlarla savruldu. 
     
     Moskova’da sıcak, Arabistan’da kar 
     Melilla'ya çölü yaşatan iklim, başka ülkelerde de pek 'normal’ hareket etmiyordu. İşte, birkaç örnek 

</TEXT>
</DOC>
