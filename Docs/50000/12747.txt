<DOC>
<DOCNO> 12747 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/23/son/sonspo07.html </URL>
<DATE> 2001/03/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray'da Beşiktaş maçı hazırlıkları sürüyor 
</HEADLINE>
<TEXT>

     Galatasaray, 31 Mart Cumartesi günü ligde Beşiktaş ile yapacağı derbi maçın hazırlıklarını, bugünkü çalışmayla sürdürdü. 
     Teknik direktör Mircea Lucescu yönetiminde, Florya Metin Oktay Tesisleri'nde gerçekleştirilen ve yaklaşık 1.5 saat süren idmanda sarı-kırmızılı futbolcular, yarım alanda çift kale maç, kondisyon ve istasyon çalışmalarının ardından, şut çektiler. Sarı-kırmızılılarda, ümit ve A Milli Takımı kamplarında bulunan oyuncular nedeniyle teknik direktör Lucescu, ümit takımdan 8 futbolcuyu da antrenmanda A takımla birlikte çalıştırdı. Çalışmada, hafif sakatlıkları bulunan Popescu ve Jardel ile, dün yapılan idmanda sağ el yüzük parmağı tarak kemiği kırılan Bülent Akın bir süre koşu yaparken, midesini üşüten Capone, idmanda yer almadı. Galatasaray, akşam yapacağı idmanla Beşiktaş maçı hazırlıklarını sürdürecek. 




</TEXT>
</DOC>
