<DOC>
<DOCNO> 16318 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/15/dunya/adun.html </URL>
<DATE> 2001/04/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Bomba göçmenleri 
</HEADLINE>
<TEXT>

Fransa’da iki Dünya Savaşı’ndan kalma 173 ton bombanın zırhları çatlayınca köy ve kasabalar boşaltıldı. Bir gecede 17 bin kişi tehcir’ edildi 
     MİNE G.KIRIKKANAT Paris 

     Fransa’da Birinci ve İkinci Dünya Savaşlarından kalan silah ve bombaların depolandığı en büyük patlayıcı muhafaza merkezi Vimy’de 173 ton obüs mermisi, el bombası ve kimyasal silah gövdelerinde çatlak görülmesi üzerine, merkezin bulunduğu Pas - de - Calais bölgesindeki çevre köy ve kasabalar boşaltıldı. 
     Bir gecede 17 bin kişi "tehcir" edildi, hastane ve huzur evlerindeki hastalarla yaşlılar başka bölgelere taşındı. Futbol karşılaşmaları iptal edildi. 
     Sıkıyönetim ilan edilen bölge için hükümette kriz masası kuruldu, Vimy depolama merkezine ordu sevkiyatı başladı ve ülkenin dört bir yanından gelen 300 itfaiye taburu merkez çevresinde mevzilendi. 
     
13 depo var      İki Dünya Savaşı sırasında kullanılmış, ancak patlamamış yüzbinlerce ton bomba ve silahın bulunduğu Fransa’da, bu patlayıcıların depolandığı 13 merkez var. Bu merkezlerden en büyüğü olan Vimy’nin varlığı, 1997 yılına kadar "devlet sırrı" idi. 
     Basının ortaya çıkardığı depoda dört yıl öncesine kadar 500 ton mermi ve 98 ton kimyasal silahın açık havada ve hiç bir önlem alınmadan saklandığı anlaşılmış, 1998 yılında bir mayın tarama uzmanı Vimy’de patlayıcıların infilakı sonucu ölmüştü. O günden bu yana bir bölümü başka yerlere nakledilen patlayıcılardan 50 ton Hardal gazı ve 16 bin bombanın h l açık havada ve çok kötü koşullarda Vimy’de bırakıldığı, bazılarının gövdelerinde çatlamalar olunca anlaşıldı. 
     
Halk panikte      Bölgeye hareket eden iç işleri bakanı Daniel Vaillant, hiç bir gaz sızıntısı olmadığını iddia etmekle birlikte, alınan tedbirlerin boyutu tehlikenin büyük olduğuna işaret ediyor. Halk panik içinde. Nüfusun yüzde sekseni, tahliye edilmeyi beklemeden kendi olanaklarıyla bölgeyi terk etti. 
     En öldürücü gazlardan biri olan hardal gazı yüzünden, Birinci Dünya Savaşı sırasında binlerce Fransız askeri ciğerleri yanarak can vermiş ve bir o kadarı da sakat kalmıştı. 
     Uzun süredir birbirine "küs" olup karşılaşmamaya dikkat eden merkez sağcı Cumhurbaşkanı Jacques Chirac ve sosyalist Başbakan Lionel Jospin, tehlikenin önemi dolayısıyla görüşmek ve yatıştırıcı "ortak" açıklamalar yapmak zorunda kaldılar. 
     


 DÜNYA 











</TEXT>
</DOC>
