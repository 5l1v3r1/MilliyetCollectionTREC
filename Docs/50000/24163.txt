<DOC>
<DOCNO> 24163 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/dunya/dun03.html </URL>
<DATE> 2001/05/31/ </DATE>
<TIME>  </TIME>
<AUTHOR>  </AUTHOR>
<HEADLINE>
Rüşvetçi bakana 2.5 yıl hapis 
</HEADLINE>
<TEXT>

     MİNE G.KIRIKKANAT Paris 

     Fransa eski Dış İşleri Bakanı ve Anayasa Mahkemesi eski Başkanı Roland Dumas, Elf Aquitaine adlı petrol şirketinden rüşvet alma suçundan 30 ay hapis ve 1 milyon Frank 147 milyar lira para cezasına çarptırıldı. 
     76 yaşındaki eski bakan, hapis cezasının 6 aylık bölümünü demir parmaklılar arkasında geçirecek, geri kalan kısmını paraya cezasına çevirtebilecek. Dumas’nın rüşvet almasına aracılık eden metresi Christine Deviers Joncour de, 18 ayı tecilli olmak üzere 3 yıl hapis cezasına çarptırıldı. Aynı davada Filipinler’de yakalanan rüşvet skandalının kilit ismi, iş adamı Alfred Sirven 4 yıl ağır hapis ve 2 milyon Frank para cezasına mahkum edilirken rüşvet veren Elf - Aquitaine şirketinin eski genel müdürü Loik Le Floch Prigent ise 3,5 yıl ağır hapis cezası aldı. 
     Elf şirketinin yasa dışı yollardan dağıttığı rüşvetin boyutlarının çok büyük olduğu, ancak bunun çok küçük bir bölümüyle ilgili delillere ulaşılabildiği belirtiliyor. Savcı Champrenault, iddianamesinde Roland Dumas için 5 yıl ağır hapis istemişti. 
     



 DÜNYA 












</TEXT>
</DOC>
