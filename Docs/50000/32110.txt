<DOC>
<DOCNO> 32110 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/15/siyaset/siy03.html </URL>
<DATE> 2001/07/15/ </DATE>
<TIME>  </TIME>
<AUTHOR>  </AUTHOR>
<HEADLINE>
Zirvedekiler buluştu 
</HEADLINE>
<TEXT>

Deniz Ticaret Odası Başkanı’nın oğlu Cenk Kaptanoğlu’nun düğünü iş, siyaset ve sanat dünyasının zirvesindeki isimleri bir araya getirdi 
     ESRA KURT İstanbul 

     Deniz Ticaret Odası Başkanı Cengiz Kaptanoğlu'nun oğlu Cenk Kaptanoğlu ile Melis Kaptanoğlu'nun Çırağan Sarayı'nda kıyılan nik hında ANAP Genel Başkanı ve Başbakan Yardımcısı Mesut Yılmaz ile Koç Holding Yönetim Kurulu Başkanı Rahmi Koç şahitlik görevini üstlendi. Düğüne eşi Berna Yılmaz'la katılan Mesut Yılmaz, gelinin şahidi Rahmi Koç ise damadın şahidi oldu. 
     
     Serdar Ortaç coşturdu 
     Beşiktaş Belediye Başkanı Yusuf Namoğlu'nun kıydığı nik hın ardından Beşiktaş Denizcilik'in sahibi olan damat Cenk Kaptanoğlu, Koç Üniversitesi mezunu olan eşi Melis'i dansa kaldırdı. Genç çiftin alkışlar arasında yaptıkları ilk dansla birlikte düğün de start aldı. Davetliler Serdar Ortaç'ın şarkılarıyla son derece keyifli bir gece geçirdi. 
     
     Mehmet Ağar da geldi 
     Törene katılanlar arasında Deniz Kuvvetleri eski Komutanı emekli Oramiral Salim Dervişoğlu, Devlet Bakanı Ramazan Mirzaoğlu, Elazığ Milletvekili Mehmet Ağar, Milan Teknik Direktörü Fatih Terim, İstanbul Sanayi Odası Başkanı Hüsamettin Kavi, İTO Başkanı Mehmet Yıldırım, LDP Genel Başkanı Besim Tibuk, işadamı Taylan Bilgel, Fenerbahçe yöneticilerinden Atilla Kıyat ve Kadir İnanır ilk göze çarpan simalardı. 
     
Yılmaz sürekli tespih çekti      YAŞAR ÇAKMAK 

     Gelinin şahidi Mesut Yılmaz, gece boyunca elinden düşürmediği tespihle dikkat çekti. Daha az sigara içmek için bu yöntemi geliştiren Yılmaz, "Tespih çekerken oyalanıyorum, böylece daha az sigara içiyorum" dedi. Düğünde sahneye çıkan Serdar Ortaç, "Nar Çiçeğim" şarkısını Yılmaz çiftinin yanına gelerek söyledi. Daha sonra Milan'ın Teknik Direktörü Fatih Terim'le sohbet eden Yılmaz, "Gururumuzsun" diyerek iltifat etti. 
     



 SİYASET 
















</TEXT>
</DOC>
