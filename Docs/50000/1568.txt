<DOC>
<DOCNO> 1568 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/son/sontur25.html </URL>
<DATE> 2001/01/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Kozakçıoğlu'nun damadı tecavüzden Ağır Ceza'lık 
</HEADLINE>
<TEXT>

     Şişli Cumhuriyet Savcılığı, TV programı hostesi Rana Yörük'e tecavüze yeltendiği gerekçesiyle tutuklanan DYP Genel Başkan Yardımcısı ve Olağanüstü ile İstanbul eski valisi Hayri Kozakçıoğlu'nun damadı Selçuk Alan hakkında, 11 ile 18 yıl arasında ağır hapis cezası istemiyle dava açılması için fezleke hazırladı. 
     Şişli Cumhuriyet Savcılığı, Hayri Kozakçıoğlu'nun elektrik mühendisi kızı Faika Kozakçıoğlu ile 1992 yılında evlenen Selçuk Alan hakkında, 17 Kasım 2000 tarihinde yapılan şikayet üzerine, tv programı hostesi Rana Yörük'ün 27 ırzına geçmeye kalkıştığı, darp ettiği ve zorla alıkoyduğu iddialarıyla ilgili başlattığı soruşturmayı tamamladı. 
     Savcılık, 5 Aralık 2000 tarihinde Şişli Nöbetçi Asliye Ceza Mahkemesi'nce tutuklanarak Bayrampaşa Cezaevi'ne konulan Selçuk Alan'ın, TCK'nın 416 1, 429 1 ve 456 1. maddeleri uyarınca ''15 yaşını bitiren bir kimsenin cebir ve şiddet kullanarak ırzına geçmeye teşebbüs'', ''Alıkoyma'' ve ''Müessir fiil'' suçlarından ağır ceza mahkemesinde dava açılması istemiyle fezleke hazırladı. Bu suçlardan dolayı 11 ile 18 yıl arasında ağır hapis cezasına çarptırılması istenen Alan hakkındaki fezleke, Şişli Adliyesi'nde ağır ceza mahkemesi olmaması nedeniyle dava açılması için İstanbul Cumhuriyet Başsavcılığı'na gönderilecek. 




</TEXT>
</DOC>
