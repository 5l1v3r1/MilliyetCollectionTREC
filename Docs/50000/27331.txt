<DOC>
<DOCNO> 27331 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/son/sondun06.html </URL>
<DATE> 2001/06/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Romanya'da 4 maaşa lokomotif.. 
</HEADLINE>
<TEXT>

     Romanya'nın kuzeydoğusundaki Falticeni kentinin belediye başkanı, 4 aydır maaşlarını alamayan 200 zabıta memuruna alacaklarının karşılığında bir lokomotif teklif etti. Zabıta Müdürü Constantin Parasca, belediye başkanının önerisinin ardından yaptığı açıklamada, ''Yıllardır maaşlarımızı hep geç alırdık. Ancak, başkan bu kez bize 450 milyon ley yaklaşık 200 milyar TL alacağımız karşılığında bir lokomotifi satmayı teklif etti'' dedi. Ancak, eski ve pek iyi durumda olmayan lokomotifle sadece bir alıcının ilgilenmesi, zabıtaların canını sıkarken, şimdi 200 zabıta memuru, maaşlarını karşılayacak lokomotifin çalınması ya da kaybolmasına karşı sırayla nöbet tutuyor. 
     







</TEXT>
</DOC>
