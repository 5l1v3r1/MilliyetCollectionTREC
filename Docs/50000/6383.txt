<DOC>
<DOCNO> 6383 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/10/siyaset/siy03.html </URL>
<DATE> 2001/02/10/ </DATE>
<TIME>  </TIME>
<AUTHOR>  </AUTHOR>
<HEADLINE>
Hizbullah MİT’e infaz yaptırdı 
</HEADLINE>
<TEXT>

İtirafçı Sabır Özdemir bir JİTEM üyesini MİT mensubuna öldürttüklerini anlattı 
     NAMIK DURUKAN, ÖZGÜR CEBE Diyarbakır DHA 

     Diyarbakır Emniyet Müdürü Gaffar Okkan’a yönelik daha önce suikast planını yaptıklarını itiraf eden Hizbullahçı Sabır Özdemir, JİTEM üyesini MİT elemanına öldürttüklerini, MİT’e çalıştığı saptanan bir kişiyi de "Mali polis" gibi sorgulayıp kuruma ait paralara el koyduklarını anlattı. 
     Okkan’a suikastın ardından Siirt Cezaevi’nden alınarak Diyarbakır Terörle Mücadele Şubesi’nde sorgulanan örgütün öldürülen eski lideri Hüseyin Velioğlu’nun kuryesi "Hacı Selman" kod adlı Özdemir polise verdiği ek ifadesinde şu itiraflarda bulundu 
     MHP’liyi biz öldürdük 18 Nisan seçimlerinde MHP listesinden Büyükşehir Belediye Başkan adayı olan Ali Dündar’ı seçimlerden bir süre sonra Hizbullah öldürüldü. 
     Velioğlu fırça attı Ancak Dündar silahla vuruldu. Velioğlu da eylem yapan ekibe fırça atarak, "Neden silahla vurdunuz Yüzünüze gözünüze bulaştırdınız" dedi. 
     JİTEM’ciyi sepette öldürdük Konya’da Velioğlu ile görüştüğümüzde Diyarbakır’da oto galericiliği yapan Şehmus Öztürk isimli kişinin sepetli motosikletle kaçırılmasıını istedim. Öztürk kaçırılma eylemi sırasında zorluk çıkarınca vurulmuş. 
     JİTEM elamanı MİT’çiye havale 1998 başlarında Velioğlu ile Gaziantep’te yaptığımız görüşmede bana JİTEM adına çalıştığı bilinen Silvanlı Semih Esmer isimli şahsın öldürülmesi için cezaevinden yeni tahliye olan Hakkı Aslan isimli kişi tarafından öldürüldü. 
     Okkan’a suikast Diyarbakırspor maçından sonra taraftarların arasında ilerlerken korumalarının olmadığı bir sırada üç metre mesafeden vuracaktık. Eylemi gerçekleştirecek olan Mehmet Yasin Aydın’a bağlı birinci birimde bulunan örgüt üyelerimiz Erol, Yaşar ve Remzi kod adlı kişilerin şu an İzmir veya İstanbul’da olduklarını tahmin ediyorum. 
     
Operasyonsuz yaşanmıyor      İçişleri Bakanı Sadettin Tantan, yolsuzluklara yönelik operasyonların kesintisiz süreceğini söyleyerek, "Güvenlik güçleri operasyonsuz yaşayamaz. Suç oluşmadan güvenliği sağlamak onların görevi" dedi. Temelli beldesindeki "Traktör Sürücülerine Trafik Eğitimi Semineri"ne katılan Tantan, Temelli Merkez Camisi’nde Cuma namazına da katıldı. Gazetecilerin soruları üzerine Jandarma Genel Komutanlığı Kurmay Başkanı Korgeneral Yusuf Soybaş’ın İngiltere’ye "Beyaz Enerji Operasyonu" ile ilgili gitmediğini kaydeden Tantan, jandarmanın da bunu yalanladığını söyledi. Tantan, İstanbul Emniyet Müdürlüğü’ndeki patlamanın ise operasyonda ele geçirilen patlayıcıların taşınması sırasında meydana geldiğini kaydetti. 
     


 SİYASET 











</TEXT>
</DOC>
