<DOC>
<DOCNO> 11104 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/13/siyaset/siy02.html </URL>
<DATE> 2001/03/13/ </DATE>
<TIME>  </TIME>
<AUTHOR>  </AUTHOR>
<HEADLINE>
ATO Başkanı Sinan Aygün 
</HEADLINE>
<TEXT>
Bedelli olsun’ 
Ankara Ticaret ve Sanayi Odaları Hükümete kaynak paketi sunacak 
     ANKARA Milliyet 

     Ankara Ticaret Odası ATO Başkanı Sinan Aygün, ekonomik krizden çıkış için hazırladıkları kaynak paketi kapsamında hükümete yine "bedelli askerlik" önerisi götüreceklerini açıkladı. Hükümetin ekonomik krizden çıkış için kaynak arayışına girmesiyle onbinlerce asker adayının beklentisi olan "bedelli askerlik" yeniden gündeme geldi. Aygün, içinde "Bakan sayısı 15'e indirilsin" önerisinin de yer aldığı kaynak paketini, Devlet Bakanı Derviş'e sunacak. 
     Ankara Sanayi Odası Başkanı Zafer Çağlayan da "Genelkurmay planlamasını bozmayacak şekilde ve yaş sınırı konmaksızın bedelli askerlik uygulamasının devam ettirilmesinde yarar var" dedi. Çağlayan, "Askerler sivil toplum kuruluşlarından gelen önerilere daha sıcak bakıyorlar" diye konuştu. 
     
DYP'den bedelli için yasa önerisi      ANKARA Milliyet 

     DYP Milletvekili Ali Naci Tuncer, 21 yaşından büyük, askerlik görevini yapmamış Türk vatandaşlarının 20 bin Alman Markı karşılığında bedelli askerlik yapabilmeleri için yasa önerisi hazırladı. TBMM Başkanlığı'na sunulan öneriye göre, 31 Mart 1980 tarihinden önce doğan Türk vatandaşları, yasanın yürürlüğe girdiği tarihten itibaren 3 ay içinde başvurdukları, 20 bin Alman Markı ya da karşılığı Türk Lirası'nı ödemeleri ve temel askerlik eğitimini yapmaları koşuluyla askerlik hizmetlerini yerine getirmiş sayılacaklar. 
     


 SİYASET 
















</TEXT>
</DOC>
