<DOC>
<DOCNO> 5343 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/03/son/soneko07.html </URL>
<DATE> 2001/02/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsada geçen hafta hisslerin ortalama değer kaybı yüzde 1.83 oldu 
</HEADLINE>
<TEXT>

     Borsa, Fazilet Partisi'nin kapatılma davasının ağırlıkta olduğu siyasete endeksli seyir sonucunda geçen haftayı ortalama yüzde 1.83'lük kayıpla kapadı. 
     İstanbul Menkul Kıymetler Borsası'nda İMKB geçen hafta yaklaşık 10,400-11,700 puan aralığında bir seyir ve 10,600 puanın üstünde tutunma çabaları göze çarptı. Hafta boyunca 196.13 puan gerileyen Endeks, Cuma günü kapanışta 10,546.66 puana indi. 
     Geçen hafta, İstanbul serbest piyasada Türk Lirası karşısında ABD Doları'nın fiyatı yüzde 0.41 oranında düşerken, Alman Markı'nın fiyatı yüzde da yüzde 1.00 oranında arttı. 24 ayar külçe altının gram satış fiyatı yüzde 0.17 artarken, Cumhuriyet altınının satış fiyatı yüzde 0.39 oranında düşüş gösterdi. 
     Haftaya ortalama yüzde 1.26 oranındaki düşüşle giren borsa, Salı günü de ortalama yüzde 1.76 oranında geriledi. Çarşamba günü gelen alımlarla düşüş durdu. Hisse senetleri ortalama yüzde 2.53 oranında değer kazanırken, Endeks de ilk iki günlük kaybın büyük bölümünü telafi etti. 
     Perşembe ve Cuma günleri ise sakin sayılabilecek seanslar ve küçük çaptaki düşüşlerle geçti. Endeks Perşembe günü 46.84 puan, Cuma günü de 91.57 puan geriledi ve haftayı 10,546.66 puandan tamamladı. 
     
     



</TEXT>
</DOC>
