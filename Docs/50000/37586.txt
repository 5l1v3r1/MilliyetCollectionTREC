<DOC>
<DOCNO> 37586 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/17/son/sondun08.html </URL>
<DATE> 2001/08/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Tayvan Genelevi'nde çalışan 82 yaşındaki kadını polis kurtardı 
</HEADLINE>
<TEXT>

     Tayvan'da, meslektaşlarınca ''büyükanne'' lakabıyla tanınan 82 yaşındaki fahişe, başkent Taipei'in bakımsız gelenev mahallesinde çalışırken polis tarafından gözaltına alındı. 
     Associated Press ajansının haberine göre, adı Çiu olan 82 yaşındaki kadın, polis merkezindeki ifadesinde, 9 bin Tayvan doları 390 milyon TL olan sosyal yardım maaşının geçimine yetmediğini söyledi. 
     20 yıl birlikte yaşadığı eşi onu terk edince bu hayatla tanışan yaşlı fahişe, köhne genelev semtinde 52 yaşındaki bir adamla anlaşmaya çalışırken polis tarafından yakalandı. Çiu'ya yardım elini uzatan polis, kendisine ilk elde 30 bin Tayvan doları 1 milyar 305 milyon TL yardım topladı ve sosyal yardım kuruluşu yetkilileriyle temasa geçerek, Çiu'nin ucuz, temiz bir semtte yaşayabilmesi için talepte bulundu. 
     Daha önce defalarca polise yakalanan Çiu, 40 yıldır bu işi yaptığını, 42 yaşındayken, 20 yıldır birlikte yaşadığı kişinin kendisini terk etmesi üzerine bu hayata girmek zorunda kaldığını anlattı. 
     Müşterilerinden, Tayvan'a göre çok ucuz olan, 300 Tayvan doları 12 milyon lira ücret alan Çiu'nun yanında genç fahişelerin 10-20 misli, yani 3000-6000 Tayvan doları 240 milyon TL para aldıkları belirtiliyor. 
     Tayvan'da fahişelik yasaya göre yasak. Ancak yakalanan kişi en fazla 1-2 gün gözaltında kalıyor. 
     Polis memuru Çen Tien-yu, 82 yaşındaki Çiu'nun hafif makyajıyla en fazla 70 yaşında gösterdiğini belirtti. 
     
     
     







</TEXT>
</DOC>
