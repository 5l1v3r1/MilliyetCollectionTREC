<DOC>
<DOCNO> 18878 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/01/ekonomi/eko05.html </URL>
<DATE> 2001/05/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Zamma ikramiye formülü 
</HEADLINE>
<TEXT>

Hükümet işçilere hedef enflasyon kadar zam ve ilk altı aylık zammın ikramiye olarak 2002’de verilmesini önerdi 
     ATİLLA ÖZSEVER 

     Yaklaşık 500 bin işçiyi kapsayan kamu kesimi toplu iş sözleşmeleri için Türk - İş yönetimiyle görüşen Devlet Bakanı Mehmet Keçeciler, "Eşel - mobil gerçekleşen enflasyon kadar zam sisteminden vazgeçerek yerine öngörülen enflasyonu 2001 yıl sonu TÜFE hedefi yüzde 52.5 getirmek istiyoruz" dedi. 
     Keçeciler ilk altı aya ilişkin sorunun giderilmesi halinde toplu sözleşmelerde anlaşma sağlanabileceğini söyledi. 
     Hükümetin ilk altı ayda sıfır zam önermediğini tekrarlayan Keçeciler, "Önerimiz işçi başına 600 milyon liralık bir artış öngörüyor. Oranları daha sonra ele alacağız. Zam vereceğiz de bu sene paramız yok" dedi. 
     Türk - İş Başkanı Bayram Meral ise hükümetin ilk altı ay için yüzde 18 olarak öngörülen zam miktarını ikramiye olarak bir defaya mahsus olarak verilmesini ve ödemenin de 2002’de yapılmasını istediğini söyledi. 
     Bu öneriye sıcak bakmadıklarını kaydeden Bayram Meral, bugün saat 11’de Başbakan Bülent Ecevit ile görüşecek. 
     



 EKONOMİ 


















</TEXT>
</DOC>
