<DOC>
<DOCNO> 40236 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/yasam/yas04.html </URL>
<DATE> 2001/09/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Jaws yine parçaladı 
</HEADLINE>
<TEXT>

ABD kıyılarında ardı ardına gelen canavar köpekbalığı saldırılarının son kurbanı 10 yaşındaki David, kurtarılamadı 
     DIŞ HABERLER SERVİSİ 

     ABD’nin Virginia eyaletine bağlı Virginia Beach’de sörf yaparken bir köpekbalığının saldırısına uğrayan 10 yaşındaki erkek çocuk, kaldırıldığı hastanede kurtarılamayarak öldü. 
     David Peltier adlı çocuk, önceki gün kıyıdan 45 metre açıkta, bir metre 20 santim derinliğindeki suda sörf yaparken 2.5 metre boyunda bir köpekbalığının saldırısına uğradı. Aynı anda yakınlarda sörf yapan baba Richard Peltier çocuğunun çığlıklarını duyarak yetişti ve köpekbalığının başına vurarak oğlunu canavarın dişleri arasından kurtarmayı başardı. Ancak sol bacağı köpekbalığı tarafından feci şekilde parçalanan ve çok kan kaybeden David bütün çabalara karşın dün sabaha doğru hastanede yaşamını yitirdi. 
     Bölgede 30 yıldan bu yana ilk kez bir köpekbalığı saldırısı meydana geldiği belirtildi. 
     



 YAŞAM 














</TEXT>
</DOC>
