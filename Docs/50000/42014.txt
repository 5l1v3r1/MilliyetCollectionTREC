<DOC>
<DOCNO> 42014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/13/son/sontur09.html </URL>
<DATE> 2001/09/13/ </DATE>
<TIME>  </TIME>
<AUTHOR>  </AUTHOR>
<HEADLINE>
Afganistan'daki son Türk de ülkeyi terketti 
</HEADLINE>
<TEXT>

     ABD'deki saldırıların ardından şüphelerin same Bin Ladin üzerine yoğunlaşması üzerine olası bir saldırı tehlikesi altında bulunan Afganistan'da Türk bulunmadığı bildirildi. 
     Diplomatik kaynaklardan edinilen bilgiye göre, kısa süreli ziyaretler çerçevesinde Afganistan'da bulunan Türkiye'nin İslamabad Büyükelçiliği 3. katibi Ramis Şen de ülkeyi terketti. Dışişleri Bakanlığı'nın, kısa bir süre sonra Afganistan'ı zaten terkedecek olan Şen'e, bir an önce Pakistan'a dönmesi uyarısında bulunduğu öğrenildi. Bu arada, Dışişleri Bakanlığı yetkilileri, Türk vatandaşlarına Afganistan'a gitmeyi tavsiye etmiyorlar. Olası bir ABD saldırısına karşılık, Arap ülkeleri vatandaşları da başkent Kabil'den ayrılmaya, ülkede kalanlar da siper kazmaya başladı. Afganistan'daki Kızılhaç yetkilileri, tutuklu yardım görevlilerinin aileleri ve BM yetkilileri de ülkeden ayrılmıştı. 







</TEXT>
</DOC>
