<DOC>
<DOCNO> 48081 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/21/son/sontur08.html </URL>
<DATE> 2001/10/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Eroincilere suçüstü... 
</HEADLINE>
<TEXT>

     İstanbul'da düzenlenen operasyonda, 38 kilogram eroin ele geçirildi. Olayla ilgili 2 kişi yakalandı. 
     Narkotik Şube Müdürlüğü'nden yapılan açıklamaya göre, bir istihbaratı değerlendiren güvenlik güçleri, bir şebekenin İngiltere'ye eroin sevk etmeye hazırlandığını belirledi. 
     Bunun üzerine Ümraniye Yukarı Dudullu'da gerçekleştirilen operasyonda, Mustafa Kotan'a ait özel otomobil durduruldu. Aracın bagajında yapılan aramada, iki adet spor çantanın içinde toplam 38 kilogram eroin ele geçirildi. 
     Gözlem altına alınan Kotan'ın sorgulanması sonucu, İngiltere'ye götürülmek istenen uyuşturucunun İsmail Hancı adlı kişiye ait olduğu tespit edildi. 
     Yetkililer, Hancı'nın da gözlem altına alındığını belirterek, olayla ilgili soruşturmanın sürdüğünü bildirdiler. 
     






</TEXT>
</DOC>
