<DOC>
<DOCNO> 42683 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/17/son/sontur23.html </URL>
<DATE> 2001/09/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Çakıcı'nın amcası "ruhsatsız silah taşımak"tan gözaltında 
</HEADLINE>
<TEXT>

     Bursa'nın Gemlik İlçesi'nde düzenlenen operasyonlarda, Kartal Cezaevi'nde tutuklu bulunan Alaattin Çakıcı'nın amcası Nihat Çakıcı, ''ruhsatsız silah taşımak'' suçundan gözaltına alındı. 
     Bursa Emniyet Müdürlüğü'ne bağlı Organize Suçlarla Mücadele ve Kaçakçılık Şube Müdürlüğü ekiplerince gerçekleştirilen operasyonlarda, Gemlik'e bağlı Küçükkumla Beldesi'nde yakalanan Nihat Çakıcı'nın üzerinde 1 ruhsatsız tabanca bulundu. Gemlik Emniyet Müdürlüğü'nde gözaltına alınan Nihat Çakıcı, buradaki sorgulamasının ardından adliyeye sevk edildi. Bu arada, aynı operasyonlarda çeşitli suçlardan dolayı gözaltına alınan 7 kişi de, Nihat Çakıcı ile birlikte mahkemeye çıkarıldı. 







</TEXT>
</DOC>
