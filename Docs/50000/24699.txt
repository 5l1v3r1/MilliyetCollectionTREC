<DOC>
<DOCNO> 24699 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/02/son/sonspo13.html </URL>
<DATE> 2001/06/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Altay'da gözler Pazartesi gününe çevrildi 
</HEADLINE>
<TEXT>

     Süper Birinci Futbol Ligi'ne çıkma şansını yitirmesiyle sarsılan Altay'da, gözler 4 Haziran Pazartesi günü yapılacak yönetim kurulu toplantısına çevrilirken, teknik direktör Rıdvan Dilmen'in takımda kalmak istediği belirtildi. 
     Kulüp ikinci başkanı Mahmut Özgener, Altay'ın geleceğiyle ilgili konuşmak için 4 Haziran Pazartesi günü yapılacak toplantıyı beklemek gerektiğini, bundan önce birşey söylemenin doğru olmayacağını kaydetti. 
     Kulüp başkanı Nafiz Zorlu da şimdiye dek ''özel koşullara istinaden'' bu görevi yürüttüğünü, yine de diğer yöneticilerle bir durum değerlendirmesi yapacaklarını dile getirdi. 
     Teknik direktör Rıdvan Dilmen'in menajeri Mehmet Öztürk ise Diyarbakırspor'un çok ciddi bir öneriyle kendilerine geldiğini belirterek, şunları söyledi 
     'Rıdvan hoca, aşırı derecede Altay'ı benimsedi, 40 yıllık Altaylı gibi oldu. Kendisine git denilmedikçe kalıp takımı çıkarmak istiyor. Sözleşmesindeki 150 bin markı da bir kenara bırakıp gerekirse maaşla çalışmayı bile kabul edecek derecede kulübü seviyor. Diyarbakırspor'un ve birkaç kulübün teklifini geri çevirdik.'' 
     






</TEXT>
</DOC>
