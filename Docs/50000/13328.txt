<DOC>
<DOCNO> 13328 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/27/son/sontur10.html </URL>
<DATE> 2001/03/27/ </DATE>
<TIME>  </TIME>
<AUTHOR>  </AUTHOR>
<HEADLINE>
"Kim 500 milyar ister"in sunucusu, 10 milyar tazminat istiyor 
</HEADLINE>
<TEXT>

     Tiyatro yönetmeni ve oyuncusu Ercan Uysal'ın, kendisine hakaret ettiği gerekçesiyle sanatçı Kenan Işık aleyhine açtığı 10 milyar liralık manevi tazminat davasının görülmesine devam edildi. 
     İstanbul 1. Asliye Hukuk Mahkemesi'ndeki duruşmaya, davalı tiyatro oyuncusu ve özel bir televizyon programında yayınlanan ''Kim 500 Milyar İster'' programının sunucusu Kenan Işık katılmadı. Duruşmada, davacı Ercan Uysal ile tarafların avukatları hazır bulundu. Duruşmada söz alan Ercan Uysal'ın avukatı Üzüm Ateş, davalı tarafın, kendilerine verilen süre içerisinde cevap dilekçesini mahkemeye sunmadığı gerekçesiyle ''münkir'' İnkar eden, kabul etmeyen sayılmasını istedi. 
     Bu talebi yerinde gören hakim, eksikliklerin giderilmesi için duruşmayı erteledi. 
     Kenan Işık'ın avukatının cevap dilekçesini zamanında vermemesi ve ''münkir'' addedilmesi, mahkemeye yeni deliller sunamaması anlamına geliyor. Buna göre Kenan Işık, ancak davacının dilekçesindeki iddialara ilişkin yanıt verebilecek. 
     
     



</TEXT>
</DOC>
