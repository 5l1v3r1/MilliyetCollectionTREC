<DOC>
<DOCNO> 22477 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/22/guncel/gun03.html </URL>
<DATE> 2001/05/22/ </DATE>
<TIME>  </TIME>
<AUTHOR>  </AUTHOR>
<HEADLINE>
Menzili 40 kilometre 
</HEADLINE>
<TEXT>
Ordunun gururu Fırtına’ 
Almanya’nın insan hakları ihlallerini gerekçe göstererek Türkiye’ye vermediği topların benzeri Kayseri’deki askeri tesislerde üretildi 
     UTKU ÇAKIRÖZER Ankara 

     Almanya’nın insan hakları ihlallerini gerekçe göstererek Türkiye’nin istediği gelişmiş topçu sistemini vermemesi üzerine Genelkurmay Başkanlığı, Kayseri’deki askeri tesislerde silahın bir benzerini üretti. 
     Almanya’nın vermediği parçaların Güney Kore’den temin edilmesiyle oluşturulan 40 kilometre menzilli topa "Fırtına" adı verildi. 
     Türk Silahlı Kuvvetleri’nin kendi üretimi yeni topçu sistemi "Fırtına" ilk kez Konya - Karapınar’da yapılan atış gösterileri sırasında Türk ve dünya kamuoyuna tanıtıldı. 
     Arifiye’deki 1010. Ordu Donatım Ana Tamir Fabrikası’nda üretilen "Fırtına"nın ilginç hik yesi şöyle 
     Türkiye, 1997’de modern bir topçu sistemi için çalışma başlattı. Türkiye’de teknoloji transferiyle üretilecek top için model olarak Alman Phz2000 kundağı motorlu obüs sistemi seçildi. Silahın Türkiye’ye transfer edilecek alt unsurları için Phz2000’in üreticisi Alman "Rheinmetall" firması ile anlaşma imzalandı. 
     Alman hükümeti, sistemin vurucu unsuru olan 155 milimetrelik top namlusunu Güneydoğu’da kullanılacağı gerekçesiyle veremeyeceğini açıkladı. 
     Almanya’nın vermediği "155 milimetre, 52 kalibre namlu" için dünya çapında arayış başlatan Genelkurmay, istenen özellikteki namluyu Güney Kore’de buldu. Kore’den test için bir namlu Türkiye’ye getirildi. 
     Güney Kore namlusu, Alman motoru, Türk gövdesi ve Türk atış kontrol sisteminin bir araya gelmesiyle, harek t ihtiyacını karşılayacak topçu sistemi oluşturuldu. 
     Fırtına adı verilen sistem ilk kez 11 Mayıs’ta Karapınar’da gerçekleştirilen atış gösterilerinde Türk ve dünya basınının temsilcilerine tanıtıldı. Henüz test aşamasında olan sistemden Kara Kuvvetleri Komutanlığı için yaklaşık 500 adet üretilmesi planlanıyor. 
     



 GÜNCEL 























</TEXT>
</DOC>
