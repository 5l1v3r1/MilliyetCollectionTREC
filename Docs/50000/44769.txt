<DOC>
<DOCNO> 44769 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/03/ekonomi/eko05.html </URL>
<DATE> 2001/10/03/ </DATE>
<TIME>  </TIME>
<AUTHOR>  </AUTHOR>
<HEADLINE>
İşçi de seçim istedi 
</HEADLINE>
<TEXT>

Reel Sektör Fonu için yapılan ikinci toplantıda konuşan işçi liderleri de hükümete yüklendi. Türk - İş Başkanı Meral, Erken seçime gidilmeli’ dedi 
     EYLEM TÜRK 

     TÜSİAD’ın geçen hafta yaptığı Yüksek İstişare Kurulu toplantısında, hükümete yöneltilen sert eleştirilere, işçi sendikalarından da destek geldi. Türk-İş Başkanı Bayram Meral, Siyasi Partiler ve Seçim Kanunu değiştirildikten sonra en geç bir yıl içinde erken seçime gidilmesini’ istedi. 
     İşçi ve işveren sendikalarının, Ulusal Ekonomiyi Güçlendirme Fonu’ ile ilgili ilkeleri belirlemek için yaptıkları toplantıda konuşan Meral, "Hep seyrettik. Olan bize oldu. Binlerce müessese kapılarına kilit vurdu. Zararın neresinden dönersek k rdır" dedi. 
     
     Bizde akıl açığı var’ 
     Hak - İş Başkanı Uslu da, "Bu yönetimi hak etmiyoruz. Konfiçyüs’ün bir sözü var, Eğer iktidarda başarılı değilseniz, yenisi yoldadır’. Bizde sorun devlet. Kötü yönetiliyoruz ve biz bu yönetimi haketmiyoruz. İşsizlik bizde aç kalmakla aynı. Üretim yapın diyorlar. Stok için mi üretim yapacağız Türkiye’de kaynak açığı değil, akıl açığı var" diye konuştu. İşadamları Bülent Eczacıbaşı, Hüsamettin Kavi, Yavuz Zeytinoğlu, Murat Dedeman, Kemal Şahin, Rona Yırcalı ve Koç Grubu Stratejik Planlama Grubu Başkanı M.Ali Berkman ve Tofaş Grubu Başkanı Bülent Özaydınlı’nın da katıldığı toplantıda daha sonra fonla ilgili tartışmalar yapıldı. 
     Eczacıbaşı Holding Yönetim Kurulu Başkanı Bülent Eczacıbaşı, gönüllü bankalardan oluşan konsorsiyum kanalıyla bir girişim yapılabileceğini söyledi. 
     İstanbul Sanayi Odası Başkanı Hüsamettin Kavi de "İçerden aktarmakla olmaz. Dışarıdan kaynak bulmamız ve kaynağı yok eden sistemi ortadan kaldırmak gerekir. Bu sistemin yükünü taşıyamıyoruz. Devlet küçülecek" dedi. 
     



 EKONOMİ 



















</TEXT>
</DOC>
