<DOC>
<DOCNO> 46501 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/sondun17.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
ABD Ladin'i uzaydan arıyor 
</HEADLINE>
<TEXT>

     ABD, uzaya casus uydusu yerleştirdi. 
     Lockheed Martin firmasınca yapılan açıklamaya göre, uydu Florida'daki Cap Canaveral üssünden Atlas 2-a füzesiyle bugün uzaya gönderilerek dünya yörüngesine yerleştirildi. 
     ABD, 8 Eylül'den bu yana üçüncü casus uyduyu yörüngeye yerleştirmiş oldu. 
     AC-162 adı verilen proje çerçevesinde, 8 Eylül ve 5 Ekim'de de iki casus uydusu uzaya gönderilmişti. 
     Casus uydu dünyadan yaklaşık 650 kilometre uzaklıkta yörüngeye oturacak. Dünya çevresindeki turunu 98 dakikada tamamlayan casus uydu, bulutlu havalarda bile çekim yapabiliyor. Uydudan gelen bilgiler vurulacak hedeflerin saptanmasında, vurulan hedeflerin son durumunu öğrenmede kullanılıyor. Casus uydular sayesinde Usame Bin Ladin'in adamlarıyla birlikte Afganistan içinde yer değiştirmesi hailnde yerini saptamak mümkün olabilecek. Casus uydular 1 metreden bile küçük cisimlerin fotoğraflarını ayrıntılarıyla çekebiliyor. 
     






</TEXT>
</DOC>
