<DOC>
<DOCNO> 38506 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/23/ekonomi/eko01.html </URL>
<DATE> 2001/08/23/ </DATE>
<TIME>  </TIME>
<AUTHOR>  </AUTHOR>
<HEADLINE>
Bakanların İstanbul kulübü’ kavgası... 
</HEADLINE>
<TEXT>

Zordaki şirketler için kurulacak oluşuma İstanbul girişimcileri’ adının verilmesini öneren Derviş’e, Ulaştırma Bakanı Vural, Başkent Ankara’dır’ diyerek karşı çıktı 
     ELÇİN ERGÜN Ankara 

     Bakanlar Kurulu’nda reel sektör üretici sektörler sorunlarına ilişkin bilgi veren Devlet Bakanı Kemal Derviş, bakanlara da ilginç bir öneri getirdi. 
     Derviş, reel sektör kurulunun adının "İstanbul girişimcileri" olması önerisinde bulundu. Ulaştırma Bakanı Oktay Vural ise Derviş’e, "Neden İstanbul olsun Merkez Ankara, burası başkent, olacaksa Ankara olsun" sözleriyle karşılık verdi. 
     Önceki gün yapılan rehabilitasyon fonu danışma kurulu toplantısına katılan İstanbul Sanayi Odası İSO Başkanı Hüsamettin Kavi ise dün İSO Meclisi’nden önce gazetecilere yaptığı açıklamada, mali sistemle reel sektör arasında koordinasyonun İstanbul Yaklaşımı’ eliyle sağlanacağını söyledi. 
     
     Yılmaz’dan uyarı 
     Öte yandan Bakanlar Kurulu’nun reel sektörün sorunlarının tartışıldığı bölümünde Başbakan Yardımcısı Mesut Yılmaz da söz aldı. Batık bankaların kredilerinin tahsili için kurulması planlanan Varlık Yönetim Şirketi’ne değinen Yılmaz, "Şirketin kurulması konusunda hukuki boşluk olabilir. Bu konu sağlam bir hukuki zemine oturtulmalıdır. Adalet Bakanlığı bu konuda yasal çalışma yapmalı" önerisini getirdi. 
     
     İstanbul yaklaşımı’ 
     Kavi, daha önce İngiltere’de uygulandığı üzere, bundan böyle Bankacılık Düzenleme ve Denetleme Kurulu ve Bankalar Birliği’nin koordinasyonunda oluşacak bir kurulun, "İstanbul Yaklaşımı’’ eliyle mali sistemle reel sektör temsilcileri arasındaki problemlere çözüm aramada önemli bir adım olacağını belirtti. Kavi, bugüne kadar bankaların hem tek tek hem de öncelik almak adına yaptığı hukuki ve mali girişimler sonucu ortaya çıkan tahribatın önlenebileceğini söyledi. 
     
     Halkbank esnek olacak 
     KOBİ’lerin finansman sıkıntıları ve kamu bankalarıyla ilişkilerinin son zamanlarda çok kritik bir noktaya geldiğine de işaret eden Kavi, mümkün olduğu oranda Hazine’nin, Halk Bankası’nın elindeki k ğıtları erken itfa etme ve ek kaynak yaratma çabası içinde olacağını belirtti. Kavi, "Halk Bankası da yüzde 25 kredi geri ödeme talebinde zannediyoruz ki daha esnek davranabilecektir’’ dedi. 
     Kavi, sözlerine şöyle devam etti 
     "Ancak görüyoruz ki, süre uzadıkça maliyet de artıyor. Biz sanayiciyiz, mal alıyoruz mal satıyoruz. Doları 1 milyon 400 binden alıp sonra da 1 milyon 200 bine razı olmak durumunda değiliz. Hepimiz bankalarıyla tek tek konuşalım. İthalatımızı yaparken bana ikisinin birden fiyatını ver’ diyebileceğimiz günler yakında geliyor." 
     
TÜSİAD’dan çapa düzeltmesi      EKONOMİ SERVİSİ 

     Türk Sanayicileri ve İşadamları Derneği TÜSİAD , önceki gün reel sektör rehabilitasyon fonu danışma kuruluna sunduğu rapordaki çapa’ öneresine açıklık getirdi. 
     TÜSİAD’dan dün yapılan yazılı açıklamada, döviz kuru dalgalanmasına ilişkin görüşler’ başlığı altında yapılan değerlendirmede, programın nominal çapasının belirli olmamasının’ kurda dalgalanmaya neden olduğu ve krizden çıkışı geciktirdiği vurgulanarak, şöyle denildi 
     "Bir an önce nominal çapa uygulamasına geçilerek, geniş para arzları ve ya enflasyon hedeflemesi gibi fiyat belirleme süreci sağlıklı bir yapıya kavuşturulmalıdır." 
     



 EKONOMİ 



















</TEXT>
</DOC>
