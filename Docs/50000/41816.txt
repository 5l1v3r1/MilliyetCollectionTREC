<DOC>
<DOCNO> 41816 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/son/sonspo19.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Göztepe Teknik Direktörü "Amacımız ligde kalmak" 
</HEADLINE>
<TEXT>

     Birinci Süper Lig'in İzmirli temsilcisiGöztepe'de, teknik direktör Rıza Çalımbay, ''En büyük hedefimiz Göztepe'nin ligden düşme tehlikesi yaşamaması'' dedi. 
     Rıza Çalımbay, düzenlediği basın toplantısında, ligde yaptığı 4 maçta 10 puan toplayarak 2. sıraya oturan Göztepe'nin hedefinin ligdendüşme korkusu yaşamamak olduğunu söyledi. 
     Göztepe'nin İstanbulspor maçıyla zorlu bir viraja girdiğini ifade eden Çalımbay, sarı-kırmızılı futbolcuların, yaptıkları her maçta kendilerine olan güvenlerinin arttığını kaydetti. 
     Her maçı derbi havasında oynadıklarını belirten Çalımbay, maçlara değişik kadroyla çıkması konusuna değinerek, şunları söyledi 
     ''Biz her maça 3 puan parolasıyla çıkıyoruz. Eğer İstanbulspor karşılaşmasında son vuruşları yapabilseydik, galibiyeti elde etmemiz içten bile değildi. Sürpriz peşinde değilim. Kadromuzu rakibe göre kurmak zorundayız. Bir maçta ilk 18'de görmediğiniz oyuncular başka bir hafta ilk 11'de oynuyor olabilir. Rakiplerimizin durumuna göre oyuncularımızı seçiyoruz.'' 
     Kendi sahalarında yapacakları Ankaragücü karşılaşmasının çok zor bir maç olacağını ifade eden Çalımbay, ''Ankaragücü, ofans ağırlıklı futboluyla çok değişik bir takım. Tedbirlerimizi ona göre kuracağız'' diye konuştu. 
     Geçen yıllarda Ankaragücü karşılaşmalarının taraftarlar açısından gerilimli geçtiğinin hatırlatılması üzerine Çalımbay, ''Bizim taraftarlarımız takımını centilmence destekleyen bir taraftar kitlesidir. Taraftarlarımızın taşkınlık çıkaracaklarını düşünmüyorum. 
     Çünkü bir maçta sahamızın kapanması bizim için büyük kayıplar oluşturabilir'' dedi. 
     
     'Ersen bize lazım' 
     Beşiktaş'ın, golcü futbolcu Ersen Martin'i çağırdığı yolunda çıkan söylentilerin gerçeği yansıtmadığını kaydeden Çalımbay, diğer transfer gelişmelerini de değerlendirerek, sözlerini şöyle sürdürdü 
     ''Ersen Martin herşeyden önce bize lazım. Beşiktaş, 2 ay içinde fikrini değiştirmiş olamaz. Beşiktaş'tan bize gelen herhangi bir teklif yok. Bu konuda herhangi bir görüşme yapmadım. Takımda yeni oyuncuları deniyoruz. Özellikle defans mevkiinde alternatif isim arayışı içindeyiz. Şimdi de gündemimizde Beşiktaş'ın PAF takımından Volkan var. Göztepeli Abdi'nin Siirt Jet-Pa Spor'a gitmesi gündemde.'' 
     Kaleci Bülent'in idmanda sakatlandığını anlatan Çalımbay, ''Bülent ben geldiğimden beri sakat. Bana, kaleci transferi yapma diyenlerin ne kadar haksız olduğu ortaya çıktı'' diye konuştu. 






</TEXT>
</DOC>
