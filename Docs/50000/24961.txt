<DOC>
<DOCNO> 24961 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/04/son/soneko10.html </URL>
<DATE> 2001/06/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Borsa'da beklentilerin altındaki enflasyon moralleri yükseltti 
</HEADLINE>
<TEXT>

     Beklentilerin altında gerçekleşen enflasyon rakamlarıyla moral bulan Borsa'da, bu hafta olumlu havanın hakim olması bekleniyor. 
     Siyasi kaynaklı gelişmelerle geçen hafta dalgalı bir seyir izleyen piyasa, tahminlerden düşük çıkan Mayıs ayı enflasyon rakamlarıyla sevinirken, uzmanlar, piyasanın yeniden 13 bin seviyesini deneyebileceğini kaydettiler. Borsa uzmanları, Devlet Bakanı Yüksel Yalova'nın istifasıyla, hükümetin yeni ekonomik programı uygulamaktaki kararlılığı vurguladığını, Haziran ayı iç borç programını açıklayan Hazine'nin de faizde ısrarcı olmayacağı sinyalleriyle piyalardaki olumlu beklentileri artırdığını söylediler. 11,500 direncinin kırılması durumunda yeniden 13 bin seviyesinin test edilebileceğini belirten uzmanlar, işlem hacminin de artması gerektiğini vurguladılar. 







</TEXT>
</DOC>
