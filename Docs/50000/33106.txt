<DOC>
<DOCNO> 33106 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sontur10.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
İşadamı Erol Aksoy hakkında soruşturma 
</HEADLINE>
<TEXT>

     Facto Finans A.Ş. Yönetim Kurulu Başkanı, fona devredilen İktisat Bankası'nın eski sahibi işadamı Erol Aksoy ve şirketin 6 yönetim kurulu üyesi hakkında, merkezi Hollanda'da bulunan bir bankadan alınan 2.5 milyon dolarlık kredinin geri ödenmediği gerekçesiyle, soruşturma başlatıldı. 
     Demirbank ile Halkbank'ın ortak kurduğu ve merkezi Hollanda'da bulunan ''Demir-Halkbank Naderland N.V.'' yetkilileri, bankadan alınan 2 milyon 500 bin dolar tutarındaki kredinin geri ödenmediğini belirterek, Facto Finans A.Ş. Yönetim Kurulu Başkanı Erol Aksoy ve 6 yönetim kurulu üyesi hakkında, Şişli Cumhuriyet Başsavcılığı'na suç duyurusunda bulundu. 
     Başsavcılık bunun üzerine, Aksoy ve şirketin 6 yönetim kurulu üyesi hakkında, Demir-Halkbank'tan alınan ticari amaçlı kredinin geri ödenmediği gerekçesiyle, TCK'nın 504. maddesi gereği, ''Dolandırıcılık'' suçundan soruşturma başlattı. 
     







</TEXT>
</DOC>
