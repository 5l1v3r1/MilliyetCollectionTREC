<DOC>
<DOCNO> 23147 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/25/son/sondun18.html </URL>
<DATE> 2001/05/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürcistan'da isyancı askerler İçişleri Bakanlığı üssünü ele geçirdi 
</HEADLINE>
<TEXT>

     Gürcistan'da bir Ulusal Muhafız taburunun, yaptığı askeri tatbikatı terk ederek, askeri araçlar ve silahlarla başkent Tiflis yakınlarındaki İçişleri Bakanlığı'na bağlı birliklerin üssünü ele geçirdiği bildirildi. 
     Devlet Başkanı Eduard Şevardnadze'nin sözcüsü, yaklaşık 400 kişiden oluşan muhafız taburunun işgal nedeninin ve taleplerinin henüz bilinmediğini kaydetti. 
     Sözcü, Tiflis'in yaklaşık 25 kilometre doğusundaki İçişleri Bakanlığı üssünde Ulusal Muhafız Birlikleri Komutanı General Dzemal Cumburidze ile görüşmelerin sürdüğünü belirtti. 
     Ulusal Muhafız Birlikleri'nin, Koba Otinaşvili komutasındaki taburu Abhazya'daki ayrılıkçılarla savaşmıştı. 
     







</TEXT>
</DOC>
