<DOC>
<DOCNO> 35797 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/07/magazin/amag.html </URL>
<DATE> 2001/08/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Polemik çıktı netekim 
</HEADLINE>
<TEXT>
Ağır’ esprinin altında kaldı 
Emel Sayın, Gülben Ergen konserine giden Kenan Evren’e Bari lise kapısına gitsin’ diye takıldığı için bin pişman.. 
     BİRSEN ALTUNTAŞ - NURDAN AKINER 

     Bodrum’da Günay restoranda 7. Cumhurbaşkanı Kenan Evren ile şarkıcı Gülben Ergen arasında geçen diyalog, ortalığı fena karıştırdı. 
     Her şey, Gülben Ergen’in, birkaç gün önce kendisini dinlemeye gelen Kenan Evren’e Emel Sayın modası bitti, benim modam başladı’ diye espri yapmasıyla başladı. Sayın da bir gün sonra Açıkhava’daki konserinde o kızgınlıkla şu ağır ifadeleri kullandı Kenan Evren, Gülben Ergen ile aşk yaşıyor galiba. Ona tavsiyem Marmaris ve Bodrum’da çok lise var, kapılarına gitsin, daha çok eğlenir ...’ 
     
     Sayın Modam geçmez 
     Dün, bu sözlerinin espri’ amacını taşıdığını iddia eden, ancak şakasının dozunun ağır kaçtığını, en kısa sürede Kenan Evren’e ulaşıp bu yanlışlığı düzeltmek istediğini söyleyen Sayın, konuyla ilgili şöyle konuştu 
     "Konserimin ertesi günü gazetelerde haberleri görünce çok üzüldüm. Bana bu sözlerin Evren Paşa’ya ait olduğu söylenmişti. Sahnede ben de bir espri yapayım dedim. Sonradan Bu sözler Gülben Ergen’e ait’ dediler. Zaten kendi kendime Evren Paşa asla böyle bir şey söylemez’ demiştim. Ben sadece espri yapmak istedim ama dozu ağır oldu. Evren Paşa’ya saygım ve sevgim vardır. Kendisiyle görüşmeyi çok istiyorum. Bir yanlışlık var ortada bunu düzeltmek lazım. Gülben’in söylediklerine yorum yapmıyorum hepsini espri olarak kabul ediyorum. Ama bence modam hiç geçmez." 
     
     Ergen Sadece şakaydı’ 
     Polemiğin diğer tarafı Gülben Ergen de, Emel Sayın hakkındaki sözlerinin sadece şaka olduğunu belirterek, şöyle konuştu 
     "Bu sahnede yapılan bir şakaydı sadece. Emel Hanım’ı çok severim, asla üzerine alınmamasını isterdim. Emel Sayın ile bir tutulmam bile mümkün değil. Emel Sayın modası geçer mi Biz öleceğiz ve çocuklarımız h l Emel Sayın’ın şarkılarını dinleyecekler..." 
     
     Evren Sayın’a yakışmadı 
     7. Cumhurbaşkanı Kenan Evren, Gülben Ergen-Emel Sayın krizine ilişkin yaptığı açıklamada, "Konserde söylenen sözler bana ait değil. Emel Sayın’ın benim hakkımda söylediği sözleri ise, onun hanımefendi kişiliğine hiç yakıştıramadım. Ancak benden acilen özür dilemesi gerekiyor. Bunu bekliyorum. Onun kişiliğine bu yakışır" dedi. Evren, Emel Sayın’ı çok sevdiğini, saydığını, sadece onun için değil, hiçkimse için bu tarzda sözler sarf etmesinin mümkün olmadığını kaydetti. 
     
MİT raporundaki Evren-Sayın aşkı..      Kenan Evren ile Emel Sayın’ın ismi ilk kez 1981’de yan yana geldi. O zamanlar pek çok gazinoda assolist çıkan ve fırtına gibi esen Emel Sayın ve Evren Paşa arasında bir aşk olduğu iddiası, Milli İstihbarat Teşkilatı’nın MİT bir raporuyla ortaya atıldı. Dönemin gündemine bomba gibi düşen rapora göre Evren ile Sayın, Taksim Sheraton Otel’de bir araya gelmişti. Sayın, bu konuyla ilgili yıllarca hiç konuşmadı. 20 yıl sonra bir röportajında ise, tek söylediği şu ilginç açıklamaydı O zaman MİT raporundan bahsetseydim, beni harcarlardı...’ 
     



 MAGAZİN 











</TEXT>
</DOC>
