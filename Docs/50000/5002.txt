<DOC>
<DOCNO> 5002 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/01/son/soneko18.html </URL>
<DATE> 2001/02/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Telefona yüzde 2.2 zam 
</HEADLINE>
<TEXT>

     Türk Telekom, telefon görüşme ücretlerine bugünden geçerli olmak üzere yüzde 2.2 oranında zam yaptı.Türk Telekom'un, görüşme ücretlerine yaptığı yüzde 2.2 oranındaki zammın ardından 1 kontör 27 bin 500 liradan 28 bin 100 liraya çıktı. Abonelerden 100 kontör karşılığı her ay alınan abonman ücreti de 2 milyon 750 bin liradan, 2 milyan 850 bin liraya yükseldi. 
     Talebin düşük olduğu küçük ve orta jeton ücretleriyse değişmedi. Küçük jeton 30 bin, orta jeton 150 bin liradan satılmaya devam edecek.Telefon kartları kontör ücretlerine de ortalama yüzde 3 oranında zam yapıldı. 30 kontörlük telefon kartları 825 bin liradan 850 bin liraya, 60 kontörlük telefon kartları 1 milyon 650 bin liradan 1 milyon 700 bin liraya, 100 kontörlük telefon kartları 2 milyon 750 bin liradan 2 milyon 800 bin liraya, 120 kontörlük telefon kartları 3 milyon 300 bin liradan 3 milyon 375 bin liraya çıktı. Yeni uygulamaya konulan 50 kontörlük akıllı smart kartlar 1 milyon 400 bin liradan, 100 kontörlük smart kartlar 2 milyon 800 bin liradan ve 350 kontörlük smart kartlar 9 milyon 800 bin lirayadan satılacak. 100 birimlik küresel kartlar 5 milyon 600 bin liraya, 200 birimlik küresel kartlar 11 milyon 200 bin liraya ve 400 birimlik küresel kartlar 22 milyon 400 bin liraya çıkarıldı. 




</TEXT>
</DOC>
