<DOC>
<DOCNO> 8915 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/26/dunya/dun02.html </URL>
<DATE> 2001/02/26/ </DATE>
<TIME>  </TIME>
<AUTHOR>  </AUTHOR>
<HEADLINE>
Avrupa’da kaçak göçmen paranoyası 
</HEADLINE>
<TEXT>

Avrupa, ufukta görünen her gemiyi kaçak gemisi sanmaya başladı 
     GÜVEN ÖZALP Brüksel 

     Fransa’daki olaydan sonra Avrupa ülkelerini kaçak paranoyası’ sardı. Almanya, Fransız sınırında denetimi artırırken, İngiltere Manş Tüneli’nde olağanüstü önlemler aldı. Üçüncü ülkelerden gelen her gemiye şüpheli gözüyle bakılmaya başlandı. Bunun son örneği de Belçika karasularında yaşandı. 
     Güzergahı Fas- Hollanda olan bir yük gemisi Belçika karasularına girdiğinde Belçika İçişleri Bakanlığı, Savunma Bakanlığı, Deniz Kuvvetleri alarma geçti. Hatta bir kriz masası bile kuruldu. Yetkililer, içinde yaklaşık bin kaçak olabileceğini düşündükleri gemiyi Belçika karasularına girer girmez yakın takibe aldı. Gece görüş ekipmanlı askerler, bir helikopter ve bir sahil koruma gemisi Godeita adlı gemiye soluk aldırmadı. 
     "Karşılama komitesi"ne oldukça şaşıran kaptana gemide kaçak olup olmadığı sorulduğunda ise kaptanın cevabı Dalga mı geçiyorsunuz ’ oldu. Yapılan incelemede tek bir kaçağa bile rastlanmadı. 
     


 DÜNYA 











</TEXT>
</DOC>
