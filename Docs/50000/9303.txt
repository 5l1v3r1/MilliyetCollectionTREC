<DOC>
<DOCNO> 9303 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/28/spor/spo02.html </URL>
<DATE> 2001/02/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Efsane dönüyor 
</HEADLINE>
<TEXT>

Denizli, Fenerbahçe’nin başarılı günlerine ulaşmak için çabaladıklarını söyledi 
     YUSUF KOBAL 

     MUSTAFA Denizli, taraftarın tartıştığı kavramı telaffuz etti ve "Efsane geri dönüyor" dedi. Denizli, başarılı yıllar geçirdiği dönemde, Sarı - Lacivertli takıma yakıştırılan efsane benzetmesinin, geri gelmeye başladığını söyleyip, "Dönecek, dönüyor bile, bir yerde kalacak hali yoktu. Herkes lig sonunu beklesin. Özlenen Fenerbahçe’yi izlesin" ifadesini kullandı. 
     ÜNLÜ hoca, böyle bir yakıştırmanın kendilerini mutlu ettiğini söyleyip, "Efsaneyi gerçekleştirmek için çalışıyoruz" dedi. Denizli, Samandıra’nın yanındaki askeri birliğin talim atışlarının gürültüsü arasında idman yapılması üzerine sorulan "Bu top atışları sizi yıkar mı " sorusunu "O top atışları değil de, bizim futbolcuların topları herkesi yıkacak" diye yanıtladı. 
     DENİZLİ kendilerinden ayrı kalacak oyuncu olması durumunda etkilenmeyeceklerini belirtti. Ve şöyle devam etti "Kişilerle ayakta kalan ekip değiliz. Takım olma özelliği, gol atma özelliğinden daha önemlidir. Çok statükocu bir sistemimiz yok. Değişkenliği olan takımız. Bu hafta sonu da, ilk yarıda oynadığımız zor Yozgat maçını unutmadan, iyi futbol izlettireceğiz." 
     SARI - Lacivertli ekibin hocası, avantajlarını korumak istediklerini söyledi. Denizli, liderlikleri için "Bu durum böyle devam eder. Fenerbahçe istediğim düzeye ulaşmak üzere. Benim daha iyi olma arzum hiç bitmez. Andersson, üç hafta sonra sorunsuz olur. Ama artık karar kendisinin. O da aramıza döndüğünde, gerekirse sistemi yine değiştiririz" yorumunu yaptı. 
     
     10 gün yok 
RAPAJIC ŞOKUHırvat yıldızın sakatlığının ciddi olduğu ve Yozgat’ta forma giyemeyeceği açıklandı 
     FENERBAHÇELİ Rapajiç, Milli Takımı’na katılmak amacıyla ülkesine gittikten sonra Hırvat doktorlardan sakatlığının ciddi olduğunu öğrendi. Milli Takım doktorunun "Sen sakatsın. On gün oynayamazsın, mutlaka dinlenmek gerekir" dediği Rapajiç aday kadrodan çıkarıldı. Bunun üzerine Türkiye’ye apar - topar dönen yıldız oyuncu, Fenerbahçe’nin Yozgat karşılaşmasında forma giyemeyecek. 
     BEŞİKTAŞ maçında, kasığındaki sakatlığı yineleyen Hırvat futbolcu, Hırvatistan Milli Takımı’nın, Avusturya ile bugün oynayacağı maç için kadroya çağrılmıştı. Pazar günü, kampa katılmak üzere ülkesine giden Rapajiç, adalesindeki sorun devam edince muayeneye alındı. Hırvat doktor, Fenerbahçeli futbolcuya on gün topa vurmayı yasakladı. Rapajiç de durumu dün Mustafa Denizli’ye anlattı. 
     
Kar mı, yağmur mu      FENERBAHÇE, cumartesi günü oynayacağı Yozgat maçından çok, hava şartlarını düşünmeye başladı. Sarı - Lacivertli kulübün sürekli bilgi alış verişinde bulunduğu meteoroloji, maç günü Yozgat’ta yağış beklendiği bildirdi. Ancak bu yağışın kar mı, yağmur mu olacağı konusunda kesin bir açıklama yapılmadı. Sarı - Lacivertli takım yarın Ankara’ya, ardından Yozgat’a gidecek. 
     
Millilere izin      SARI - LACİVERTLİLERİN, milli takım sorunu hiç bitmeyen iki oyuncusu Johnson ile Uche, pazar günü Gana - Nijerya Dünya Kupası Gurup Eleme karşılaşmasında görev yapmak üzere İstanbul’dan ayrılacaklar. Bu iki futbolcu Fenerbahçe’nin, Antalyaspor ile oynayacağı karşılaşmada forma giyemeyecek. Sarı - Lacivertli kulüp, milli takımlarına çağrılan bu ikili için izin girişiminde bulunmazken, Mustafa Denizli, "Kimsenin eksikliğini hissetmeyiz" dedi. 
     


 SPOR 




























</TEXT>
</DOC>
