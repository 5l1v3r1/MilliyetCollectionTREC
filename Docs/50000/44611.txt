<DOC>
<DOCNO> 44611 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/02/siyaset/siy04.html </URL>
<DATE> 2001/10/02/ </DATE>
<TIME>  </TIME>
<AUTHOR>  </AUTHOR>
<HEADLINE>
Yılmaz, muhalif hareketi değerlendirdi 
</HEADLINE>
<TEXT>
Hareket kişisel 
ANAP lideri, "Arkadaşlarımız kendi meselesini ülke meselesi gibi takdim ediyor. Buna hakları yok" dedi 
     ANKARA Milliyet 

     ANAP lideri ve Başbakan Yardımcısı Mesut Yılmaz, parti içindeki muhalif milletvekillerinin hareketinin kişisel nedenlere dayandığını öne sürdü. 
     ANAP Merkez Karar ve Yönetim Kurulu toplantısına girişte soruları yanıtlayan Yılmaz, muhalif hareketle ilgili şu değerlendirmeyi yaptı 
     "Arkadaşlarımız yanlış yaptılar. Hiç kimsenin Türkiye’nin bugünkü ortamında kendi kişisel meselesini ülke meselesi gibi takdim etmeye hakkı yoktur. Sorunlar herkesin daha sorumlu hareket etmesi gerektirir. Grup hareketi olması bir şeyi değiştirmez. Neticede asıl sebepler arkadaşların kişisel konumlarından kaynaklanıyor." 
     Yılmaz, "Önlem alacak mısınız " sorusunu da şöyle yanıtladı "Gerektiğinde arkadaşlarla görüşüyoruz. Hafta sonunda da Abant’ta bir değerlendirme toplantısı yapacağız. Herkesin kişisel meselelerine parti çözüm getirmek zorunda değil. Öyle bir yükümlülüğümüz yok. Ülke sorunlarına çözüm için çaba gösteriyoruz. Bu yönden çalışmaya devam edeceğiz. Meseleyi sırtlayan, taşıyabilen arkadaşlar bizimle devam ederler, taşıyamayanlar ayrılırlar. Gayet doğaldır." 
     Başbakan Yardımcısı Yılmaz, istifaların hükümet açısından hiçbir sorun doğurmayacağını da bildirdi. 
     



 SİYASET 















</TEXT>
</DOC>
