<DOC>
<DOCNO> 25143 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/05/son/sondun15.html </URL>
<DATE> 2001/06/05/ </DATE>
<TIME>  </TIME>
<AUTHOR>  </AUTHOR>
<HEADLINE>
İngiltere'de cep telefonu mesajıyla seçim propagandası... 
</HEADLINE>
<TEXT>

     İngiltere'de bütün heyecanıyla süren seçim yarışı siyasi partilerin yaratıcılıklarını körükledi. 
     Milyonlarca genç seçmene cep telefonlarına göndereceği mesajla ulaşmayı hedefleyen İşçi Partisi, böylece gençler arasında son derece moda olan mesaj gönderme geleneğine ayak uydururken, mesajda da Muhafazakar Parti lideri Willam Hague'e sataşıyor. 
     Telefonun üzerindeki ''d 0'' tuşlarını kullanarak başında beyzbol kepi olan küçük gözlü, yayvan burunlu ve koca ağızlı bir Hague portresi oluşturan İşçi Partisi, bunun yanına gençlerin cep telefonu için oluşturdukları kodlu lisanla ''WUCIWUG'' yani ''what you see is what you get gördüğünüzden farklı değil '' yazacak. Sonraki '' -O'' kodları ise yine gençliğin kodlu mesaj dilinde ''oh no olamaz '' anlamına geliyor. 
     Bunu izleyen ''VTE LBR 2MORO'' kodları ise ''Vote Labour tomorrow o zaman yarın İşçi Partisi'ne oy verin '' cümlesini ifade ediyor. 
     The Times gazetesi, İşçi Partisi'nin milyonlarca genç seçmenin cep telefonuna düşecek bu mesajla gençliğin ''jargonuyla'' konuşan bir parti olmayı başardığını ortaya koyarak, Muhafazakarlara gençlik eliyle de fark yapmayı planladığını ifade etti. 
     Gazete, hazırlanan mesajın bir ''zeka ürünü'' olduğunu ve seçimin ''unutulmazları'' arasına girmeye hak kazandığını da belirtti. Mesajınbelirlenen hedef kitleye ulaşmasının ardından, bu kişilerce milyonlarca cep telefonuna ''yönlendirilmesi'' böylece seçmenin büyük bölümüne ulaşması bekleniyor. 






</TEXT>
</DOC>
