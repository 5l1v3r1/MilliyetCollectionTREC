<DOC>
<DOCNO> 49063 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/yasam/yas02.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Kapkaççıya 33 yıl 
</HEADLINE>
<TEXT>

Bir günde üç kadını çarpan kapkaççının suçunu gaspa sokan mahkeme, sanığı 33 yıl 4 ay ağır hapse çarptırdı 
     CENNET NAR İstanbul 

     İstanbul 4. Ağır Ceza Mahkemesi, bir günde üç ayrı kapkaç olayına karıştığı gerekçesiyle yargılanan sanık Murat Saraçoğlu’nu, gasp’ suçundan toplam 33 yıl 4 ay ağır hapis cezasına çarptırdı. Aynı mahkeme, yaklaşık 6 ay önce de, iki kapkaç sanığına gasp suçundan ceza vererek bir ilke imza atmıştı. 
     2 Nisan 2001 tarihinde Beşiktaş’ta Rana Atışay, Begül Gülşar ile Sümer Karabenli’nin çantalarını kapkaç yöntemiyle aldıkları gerekçesiyle tutuklu sanık Murat Saraçoğlu 26 ve gıyabi tutuklu sanık Ergin Çalışkan’ın 26 yargılandıkları dava sonuçlandı. 
     
Bu heyet acımıyor      Çalışkan yakalanamadığı için dosya ayrılırken, mahkeme, müşteki Karabenli’nin Saraçoğlu’nu teşhis ettiğini söyledi. 
     Mahkeme Başkanı Hasan Barut, oybirliğiyle alınan karar uyarınca Saraçoğlu’nu 3 ayrı kapkaç olayından toplam 33 yıl 4 ay ağır hapis cezasına çarptırdı. 
     Aynı mahkeme heyeti, 1 Ocak 2001’de, Beyazıt’ta yabancı uyruklu İrmingar Şantar’ın çantasının gasp edilerek, yerde sürüklenmesi olayına karışan Yusuf Aslan ve M.S.’yi de gasp suçundan cezalandırmıştı. 
     Davayı, olaydan yaklaşık 4.5 ay sonra sonuçlandıran heyet, Yusuf Aslan’ı gasptan 13 yıl 20 gün ağır hapis, M.S’yi de olay tarihinde yaşı 18’den küçük olduğu için indirim uygulayarak 8 yıl 4 ay ağır hapis cezasına çarptırmıştı. 
     
"Ne olur gasp cezası vermeyin"Motosikletiyle çanta çalan Ahmet Altun, gasptan ceza alınca itiraz etti Ben gaspçı değil, kapkaççıyım 
     YÜKSEL EKER Adana DHA 

     Adana’da motosikletiyle, çantasını çalmak istediği kadını sürükleyerek ağır yaralayan Ahmet Altun, gasp’ suçundan 8 yıl 4 ay, müessir fiil’ suçundan da 1 yıl 8 ay olmak üzere toplam 10 yıl hapis cezasına çarptırılınca şaşırdı. Hırsızlıktan ceza alabileceğini düşünen Altun, "Ben gaspçı değil, kapkaççıyım" diyerek karara itiraz etti. 
     
Çok pişmanım...’      Emek Mahallesi’nde nisanda meydana gelen olayda, Altun ve Hamit Özgün, Besime Ülken’in 65 çantasını çalmak isterken, yaşlı kadının yaralanmasına neden oldu. Polisin takibi sonucu yakalanan sanıklardan Altun, 2. Ağır Ceza Mahkemesi’nde dün yapılan duruşmada kendisinin kapkaççılık yaptığını, arkadaşının suçsuz olduğunu savundu. 
     Özgün de, "Ben sadece motosiklet kullanıyordum. Çantayı çalıp kadını bu şekilde sürükleyeceğini bilmiyordum. Pişmanım" dedi. Ancak Özgün, hırsızlıkta gözetleyicilik’ suçundan 25 gün hapis cezasına çarptırıldı ceza 118 milyon lira para cezasına çevrildi. 
     
Kararı duyunca isyan etti      Motosikletle çantasını almaya çalıştıkları Besime Ülken’i solda tanınmaz hale getiren Ahmet Altun 10 yıl, motosiklet sürücüsü Hamit Özgün kravatlı ise 25 gün hapis cezasına çarptırıldı. 
     



 YAŞAM 





















</TEXT>
</DOC>
