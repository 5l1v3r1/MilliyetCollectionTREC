<DOC>
<DOCNO> 20810 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/12/spor/bbas.html </URL>
<DATE> 2001/05/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Yine olmadı Efes 74 - 66 
</HEADLINE>
<TEXT>

Geçen yıl da Final-Four’da yenildiği Panathinaikos karşısında ilk devrede döküldü, ikinci yarı açıldı ancak hücumda verim alamayınca Suprolig finalini kaçırdı 
     GÖKHAN GERMAN-PARİS 

     LACİVERT - Beyazlılar, Paris’teki Suprolig final - four ilk maçında, Yunan temsilcisi Panathinaikos’a yenilerek Avrupa şampiyonluğu şansını kaybetti. Geçtiğimiz yıl yine final - four’da mağlup olduğu son şampiyon Panathinaikos önünde ilk periyotta adeta tel tel dökülen Efes, ikinci yarıda canlandı ve farkı iki sayıya kadar indirdi. Ancak kritik anlarda hücumlardan boş dönünce rövanşı alamadı, finali elinden kaçırdı. 
     MAÇA durgun başlayan temsilcimiz, rakibin sert savunmasına karşı hücumlarda etkili olamazken, savunmada da aksadı ve ilk periyodu 23 - 10 geride kapadı. Bodiroga ve Koch’u durduramayan Efes, Mulaömerovic dışında sayı üretemeyince devreyi de 15 sayı yenik tamamladı. İkinci yarıda alan savunmasında başarı sağlayan Efes, Ömer, Hüseyin ve Drobnjak ile bulduğu sayılarla 35. dakikada durumu 55 - 53’e getirdi. Ancak basit hatalar yenilgiyi hazırladı. 
     
Yunanlılar olay çıkardı      EFES Pilsen’i desteklemek üzere Paris’e gelen bini aşkın Türk taraftar, karşılaşma sırasında Yunanlı taraftarlarların saldırısına uğradı. Efesli taraftarların bulunduğu bölüme doğru yürüyen Panathinaikos seyircileri, güvenlik güçlerinin araya girmesiyle geri döndü. Ancak bu kez de İsrailli seyircilere saldırdı. Türk ve İsrailliler karşılık vermeyince kavga büyümeden yatıştı. Öte yandan diğer maçta Maccabi Tel Aviv, CSKA Moskova’yı 86 - 80 yendi ve finalist oldu. Efes Pilsen yarın CSKA Moskova ile üçüncülük için karşılaşırken, Panathinaikos ile Maccabi Tel Aviv de şampiyonluk mücadelesi verecek. Coach Oktay Mahmudi, farkı kapamalarına rağmen galibiyeti yakalayamadıkları için üzgün olduklarını söyledi. 
     
İstatistik PANATHINAIKOS OYUNCU TS 2S 3S SA R Alvertis 10 2 6 1 5 3 3 6 Kalaitzis 6 3 5 0 2 - 1 Fotsis 11 3 5 1 4 2 3 4 Rebraca 5 1 2 - 3 4 4 Bodiroga 22 9 11 0 1 4 5 4 Middleton 6 0 3 - 6 10 6 Koch 10 0 1 3 4 1 2 2 Rogers 2 1 2 - - - Gentile 2 1 1 0 1 - - Balogiannis - - 0 2 - - TOPLAM 74 20 36 5 19 19 27 27      
EFES PİLSEN OYUNCU TS 2S 3S SA R Ömer 15 3 4 2 4 3 4 4 Mulaömerovic 20 4 5 2 4 6 8 2 Scepanovic - 0 1 0 1 - 1 Hüseyin 10 2 6 - 6 10 8 Drobnjak 15 5 8 1 4 2 4 5 Kerem 4 1 3 0 5 2 4 1 Alper - 0 1 - - 1 Mehmet 2 1 2 0 1 - 3 Erdal - - - - - TOPLAM 66 16 30 5 19 19 30 27      
     



 SPOR 




























</TEXT>
</DOC>
