<DOC>
<DOCNO> 25677 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/08/guncel/gun10.html </URL>
<DATE> 2001/06/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Satırbaşı 
</HEADLINE>
<TEXT>

     Mahk ma ankesörlü tuzak 
     İtalya Büyükelçiliği'nde verilen resepsiyona katılan Adalet Bakanı Hikmet Sami Türk, F tipi cezaevlerinde mahk mların telefon ihtiyacı için konacak ankesörlü telefonların dinlenebileceğini açıkladı. Dünya cezaevlerinde telefon görüşmeleri konusundü iki uygulama olduğunu belirten Türk, modellerden birisinin mahk mların görüşmelerinin kaydedilerek dinlenmesi, diğerinin ise serbestçe görüşme olduğunu vurguladı. 
     
     Memura sendika Meclis'te 
     TBMM Genel Kurulu, memurlara sendika kurma ve toplu görüşme yapma hakkı tanınmasını öngören tasarıyı görüşmeye dün başladı. Çalışma ve Sosyal Güvenlik Bakanı Yaşar Okuyan, tasarıyı savunarak, "Bu yasanın çıkması, işe başlamak açısından bile önemlidir" dedi. Okuyan, tasarının AB'ye tam üyelik sürecinde ortaya konulan Ulusal Program'ın bir parçası olduğunu belirtti. 
     
     Cezaevleri Avrupa merceğinde 
     Avrupa Parlamentosu AP Türkiye Raportörü Johannes Swoboda başkanlığındaki sekiz kişilik heyet, Sincan F Tipi Cezaevi'nde incelemelerde bulundu. 4.5 saat süren incelemenin ardından cezaevinin her yerini net şekilde gezdiğini ve 9 mahk mla görüştüğünü belirten Swoboda, "Biz gelmeden cezaevinde hazırlıklar yapıldığını biliyoruz. Ortak alanlar henüz hazır değil. İşkenceyi açıkça tespit edemedik. Hükümete teşekkür ediyoruz" dedi. 
     
     Vuralhan’a yakalama’ emri 
     CASA skandalına adı karışan ANAP'lı Ercan Vuralhan hakkında, Kadıköy Cumhuriyet Savcılığı'nca "dolandırıcılık" iddiasıyla yakalama emri çıkarıldı. Depremin ardından AMERSAM şirketi adına hareket ettiğini beyan ederek, 17 müteahhitlik firmasına faks çeken ve "Yurtdışından 300 milyon dolar kredi aldık. Kalıcı deprem konutlarından altyapı inşası için iş veriyorum. Kanadalı büyük bir firmayla anlaşmam var" dediği öne sürülen Vuralhan'ın bazı firmalardan yaklaşık 1.5 trilyon liralık çek ve nakit para aldığı kaydedildi. 
     
     Sedat Peker serbest bırakıldı 
     İstanbul ve Datça'da yürütülen operasyonlar sonucu gözaltına alınan Sedat Peker ile kardeşi Atilla Peker'in de aralarında bulunduğu 14 kişi, İstanbul DGM Cumhuriyet Başsavcılığı'na sevk edildi. Tutuklanma istemiyle Nöbetçi 9 No’lu DGM'ye sevk edilen Peker ve diğer sanıklar serbest bırakıldı. Gözlem altına alınan, ancak çıkar amaçlı suç örgütüyle bağlantısı olmadığı belirlenen bir kişinin, şubeden serbest bırakıldığı öğrenildi. 
     
     Kapkaça ikinci idam istemi 
     Florya'da, Demet Karaca'yı çantasını kapmak isterken öldürdükleri iddia edilen kapkaççılardan Lokman Akkuş da, diğer sanık Kenan Garip gibi idam istemiyle yargılanacak. Önceki gün yakalanan Akkuş, Asayiş Şube Müdürlüğü'ndeki işlemlerden sonra önce savcıya ifade verdi, ardından da nöbetçi mahkemeye çıkarıldı. Mahkeme, Akkuş'un "gasp" ve "gasp amacıyla adam öldürmek" suçlarından tutuklanarak Metris Cezaevi'ne gönderilmesine karar verdi. 
     
     Kosal, son kez AKM’de 
     Beyin tümörüne 43 yaşında yenik düşen ünlü piyanist Vedat Kosal'ın cenazesi bugün toprağa veriliyor. Uzun süre tedavi gördüğü ABD'de ameliyat edilen besteci Kosal, geçtiğimiz cuma Almanya'daki Münih İsar Hastanesi'nde yaşamını yitirmişti. Kosal için bugün 11.00'de Atatürk Kültür Merkezi'ndeki törene Kültür Bakanı Talay ve Devlet Senfoni Orkestrası da katılacak. Kosal'ın cenazesi Teşvikiye Camii'nde kılınacak öğle namazı sonrası Zincirlikuyu Mezarlığı'nda toprağa verilecek. 
     



 GÜNCEL 














</TEXT>
</DOC>
