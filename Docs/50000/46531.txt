<DOC>
<DOCNO> 46531 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/12/son/soneko24.html </URL>
<DATE> 2001/10/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Nuri Çolakoğlu TÜSİAD yönetim kurulu üyeliğinden ayrıldı 
</HEADLINE>
<TEXT>

     Türk Sanayicileri ve İşadamları Derneği TÜSİAD Yönetim Kurulu Üyesi Nuri Çolakoğlu, görevinden ayrıldı. 
     TÜSİAD'dan yapılan açıklamada, Çolakoğlu'nun yeni görevi nedeni ile TÜSİAD Yönetiminden ayrıldığı belirtildi. 
     Açıklamada TÜSİAD Yönetim Kurulu Üyesi Nuri M. Çolakoğlu'nun CNN Türk Genel Müdür Murahhas Azası olarak görevlendirilmesi üzerine, önemli bir medya kuruluşunun sorumluluğu ile TÜSİAD Yönetim Kurulu üyeliğinin etik açıdan bağdaştırılamayacağı noktasından hareketle, Yönetim Kurulu'ndan affını rica ettiği'' ifade edildi. 
     TÜSİAD Yönetim Kurulu'nun da ''iş hayatı açısından bu davranışının olumlu bir örnek oluşturacağı inancıyla Çolakoğlu'nun bu talebini kabul ettiği'' belirtilen açıklamada, boşalan Yönetim Kurulu üyeliğine, yedek üye listesinde ilk sırada bulunan Şefik Kaynar'ın getirildiği bildirildi. 
     






</TEXT>
</DOC>
