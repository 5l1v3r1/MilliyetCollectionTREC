<DOC>
<DOCNO> 26411 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/12/yazar/theper.html </URL>
<DATE> 2001/06/12/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
İkiniz anlaşacaksınız 
</HEADLINE>
<TEXT>

     Dört daireli bir apartmanda oturuyorum, dairelerin üçü benim, biri yabancının. Yönetici mecburiyeti yok ama bugüne kadar diğer daire maliki ile anlaştık yöneticiliği ben yapıyorum. Bu evde oturduğum ve iki dairede benim kiracım bulunduğu için kolaylık sağlıyor. Acaba bu yıl komşumla anlaşma olmazsa 5 6 arsa payına sahip olmam açısından yine yönetici olabilir miyim C. S. - İstanbul 
     Bir binada tüm bağımsız bölümler bir kişinin ise bu kişi yasal olarak yöneticidir. Tüm bağımsız bölümler bir kişinin değilse yönetici mecburiyeti sekiz bağımsız bölümden başlar. Sekiz bağımsız bölümün altındaki binalarda yönetici tayini yönetim planında öngörülmüşse yine yönetici seçilir. Sizinkinde bugüne kadar seçmişsiniz, ancak bilindiği gibi yönetici bağımsız bölüm maliklerinin sayı ve arsa payı çoğunluğu ile seçilir. Bu birinci kuraldır. İkinci bir kural daha var. Bir ana yapı içinde bağımsız bölüm sayısı ne olursa olsun bir kişi bağımsız bölüm sayısının üçte birinden fazla oy kullanamaz. Bu iki kurala da bakarsanız sizin binada yönetici seçimi için tek başınıza karar veremiyorsunuz. Mutlaka sizin ve komşunuzun oyu birleşecek. Aksi halde yönetici seçimi mümkün değil. 
     Bu sene komşunuz seçim konusunda size katılmazsa siz yönetici olamıyorsunuz, kendi kendinizi seçemiyorsunuz. Dolayısı ile binada yönetici seçmek için baş başa verip anlaşmak zorundasınız. Şayet yönetici seçilmesi gerekiyor ise ve siz iki komşu anlaşamıyorsanız bu konuda yapacağınız toplantıdan sonra sulh hukuk mahkemesine başvurup hakimden yönetici tayinini isteyeceksiniz. 
     
     







Hukukçu... 


Suç sizin .. 


'Atık yüklü gemilere müdahale edebiliriz' 


Yağmurdan kaçarken 


Güneydoğu'ya 'ekonomi ordusu' ne zaman .. 


Dublör zihniyeti 


Okutmasak mı 


Sınav maratonu 


Tehlikeli gidiş 


Temmuza dikkat 


Hizbullah'ın paraları sır oldu 


Şeffaflık korkusu 


Sağlıkta reform, özel sektörde de zor 


İkiniz anlaşacaksınız 


Ayşe Hanım Teyzemin parası "faizöde eriyor 


Ciner, maden buldu Türkiye uyuyor mu 


</TEXT>
</DOC>
