<DOC>
<DOCNO> 6637 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/12/siyaset/siy07.html </URL>
<DATE> 2001/02/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Gürel Kutan'a dert oldu 
</HEADLINE>
<TEXT>

     ABDULLAH KARAKUŞ Kahramanmaraş 

     FP lideri Recai Kutan, Türkiye'de "sosyal deprem" yaşandığını savunarak, Devlet Bakanı Şükrü Sina Gürel'i de "zina yapmakla" suçladı. 
     Kutan, Fransız işgalinden kurtuluşunun 81. yıldönümü nedeniyle gittiği Kahramanmaraş'ta, Türkiye'de ahlak seviyesinin günden güne düştüğünü iddia etti ve şunları söyledi 
     Gürel "zinacı" En kutsal şey, aile hayatıdır ama şimdi evlenmeden birlikte yaşamak moda oldu. 'Biz istediğimiz gibi yaşarız' diyorlar. 'Canımız isteyince de ayrılırız' diyorlar. Hükümet üyesi bir Bakan da 'Benim özel hayatıma kimse karışamaz' diyor. Ama yaptığı hukuka aykırı bir durumdur. Hanımı şikayet etse yaptığı zinadır. Bir bakan olduğu için ona millet karışır. 
     Hanımlarımız yola çıkamıyor Gerçek anlamda sosyal deprem yaşandığı için hanımlarımız artık yollara bile çıkamıyor. Bir kapkaççı gelip çantaları insanların elinden alıyor. Sosyal nedenlerden dolayı intihar da artıyor." 
     Kapatılmayacağız Daha önceden yüzde yüz kapatılmayacak diye düşünüyorduk. Ama maalesef yeni başsavcı ek iddianame verdi. Allah'ın izniyle FP kapatılmayacak. 
     Ara seçim tehdidi Mesela, Anayasa Mahkemesi'nden bir karar çıktı ve FP kapatıldı. 8-10 kişi de siyasi yasaklı ilan edildi. Bu durumda ara seçim olmaz. İşte bazı arkadaşlarımız, 'Bu durumda istifa edelim' diyorlar. 
     Bu hükümet gitmez Bu Hükümetin bana göre devri bitti. Ama bu Hükümet gider mi Hayır. Hükümet gidici gibi görünmüyor. 
     Nazım Hikmet Türk vatandaşlığına kabulü ve mezarının getirilmesine karşı değiliz. Ancak, nasıl toprağa verileceği önemli. Toplumun geniş kesimini rencide edecek bir biçimde olmaması gerekir. 
     


 SİYASET 














</TEXT>
</DOC>
