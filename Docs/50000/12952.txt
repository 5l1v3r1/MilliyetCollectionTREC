<DOC>
<DOCNO> 12952 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/25/magazin/mag04.html </URL>
<DATE> 2001/03/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Bay Bean ölümden döndü 
</HEADLINE>
<TEXT>

     Ekranların en sevilen komedi dizilerinden Mr Bean’ tiplemesiyle ünlenen İngiliz oyuncu Rowan Atkinson’un ciddi bir kaza atlattığı ortaya çıktı. 
     Haftalık İngiliz The Spectator dergisinin internet sitesinde yer alan habere göre, tatile çıkan Atkinson ve ailesini taşıyan iki motorlu küçük bir turizm uçağı, Kenya’nın kıyı kenti Mombasa’dan başkent Kinşasa’ya doğru 5 bin metre yükseklikte seyrederken, pilot bayıldı. Hayatında hiç uçak kullanmamış ünlü İngiliz komedyen de, uçak irtifa kaybetmeye başlayınca çakılmamak için kumandayı ele almak zorunda kaldı. Habere göre pilotun birkaç dakika sonra ayılmasıyla Atkinson, eşi Sunetra, çocukları Ben 8 ve Lilly 6 rahat nefes aldı ve ingiliz Havayolları’na ait ilk uçakla ülkelerine döndü. 
     


 MAGAZİN 















</TEXT>
</DOC>
