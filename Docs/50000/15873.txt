<DOC>
<DOCNO> 15873 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/12/yazar/cankat.html </URL>
<DATE> 2001/04/12/ </DATE>
<TIME>  </TIME>
<AUTHOR> Berrin Cankat  </AUTHOR>
<HEADLINE>
Eyvah Meclis’te öpüşenler var 
</HEADLINE>
<TEXT>

     Geçenlerde, bir grup Danimarkalı genç Meclis’i ziyaret etti. Gençlere Meclis Üyeler Lokantası’nda yemek ikram edildi. Buraya kadar her şey bizim çocukların deyimiyle "normel". Ama misafirler hem genç, hem de batılı o-lunca, ufak bir facianın eşiğinden dönüldü. 
     Gençliğin bir özelliği de rahat hareket etmek. Meclis’i el ele gezen gençlerden ikisi, lokantaya gidilirken, koridorda durup öpüşmeye başlamaz mı 
     Mevsim bahardı, çocuklar genç... Ama yer Meclis 
     Gençlerin öpüştüğü koridordan geçip yemeğe giden Faziletli milletvekilleri görülmeye değerdi. Morardılar, homurdandılar, amadişlerini sıkıp müdahale etmediler. 
     Ve Allah’tan, ortaokul öğrencilerinin göbeğini görmeye bile tahammül edemeyen MHP’li İdare Amiri Ahmet Çakar oralarda yoktu. Yoksa, Danimarka gazetelerinde manşet olmuştuk. 
     
PINAR’IN İSYANI      Pınar Bilgez 23 yaşında bir Türk kızı. Bana "yayımlamanızı rica ediyorum" diye gönderdiği e-postası isyan dolu. "Bu ülkeyi ve insanlarını çok seviyorum, ama ne yazık ki 23 yaşında bir Türk genci olarak, burada yaşamak istemiyorum. Neden mi " diye başlıyor ve hepimizin bildiği ve hak verdiği nedenleri bir bir sıralıyor. 
     Hırsızlardan, uğursuzlardan, saygısızlardan, yüzsüzlerden, tabii isimlerini de vererek şik yet ediyor. 
     "Çünkü ben, eskiden hoşgörülü ve misafirperver olan halkımın, bugünkü mutsuz, sinirli, gelecekten umutsuz halini görmekten yoruluyorum... Çünkü ben bu Hükümet tarafından yönetilen bir ülkede, bundan sonra, geleceğimin nasıl olabileceğini düşünüp karalar bağlıyorum" diyor. 
     Pınar güzelim Gitmesi gerekenler -ve enünde sonunda gidecek olanlar- Pınar’lar değil, Pınar’ları isyan noktasına getirenlerdir... 
     Mustafa Kemal’in İstanbul’un işgal edildiği günlerde söylediğini bilirsin, değil mi 
     "Bu çölden bir hayat çıkarmak, bu inhilalden dağılış bir kuruluş yaratmak lazım " 
     Size sesleniyordu 
     
Allah aşkına      Dünkü Sabah’ın üçüncü sayfasını gördünüz mü 
     Tahammül edilir gibi değildi. Son bir ayda, sapık katillerin saldırısına uğramış, tecavüz edilmiş, öldürülmüş 6 dünya güzeli çocuk... 
     Allahım 
     Georges Moustaki, adı galiba Çığlık-Şarkı olan bir parçasında, tecavüze uğramış kadınları anlatır "Tanrım, biz bu nasıl hale geldik " diye... 
     Evet, Tanrım, biz bu hale nasıl geldik O sapıkları asalım, keselim de... 
     Babalar, hele hele analar... Allah aşkına 
     Gece karanlığında 6 yaşındaki kızını ekmek almaya gönderen baba müsveddesi için de yazmıştım... N’olur, çocuklarınıza sahip çıkın biraz 
     Geçen gün söyleyecektim, dilim varmadı. 22 yaşında bir kadın. Gece saat onda tek başına iş görüşmesine gitmiş. Tanımadığı iki herifle oturup sohbet etmiş, yemeğe gitmiş, içki içmiş... Dönüşte saldırmışlar. Nasreddin Hoca’nın "hırsızın hiç mi kabahati yok"una benzesin istemiyorum, ama göz göre göre, böyle bir riske nasıl giriyor bu kızlar, aklım almıyor inanın 
     
ÖDP’nin D’si      Dedim ya, benim bu parti kısaltmalarıyla aram kötü diye. Öğrenmeye de niyetim yok demek ki... 
     Bu defa da ÖDP’ye takıldım. Partinin adı Özgürlük ve Demokrasi Partisi değil ki, Özgürlük ve Dayanışma Partisi... 
     Narlıdere İlçe Örgütü’nden Malik Alpay hem son derece nazik bir notla uyarıyor, hem de haklı olarak "Basın bu hatayı sık sık yapıyor" diye yakınıyor. 
     
     





Sokak ve siyaset 


Haciz dramı... 


Dolar vurguncuları tespit edilecek 


Eyvah Meclis’te öpüşenler var 


İstanbul'dan Ankara'ya ilginç mesajlar... 


Beyin yıkamak .. 


Taç ve sandık 


Ecevit evde ne yaptı 


Peres ile konuşulanlar... 


Biz, 52 gündür üzgünüz... 


Ankara'da zoru başaranlar 


Hiciv ve düzen... 


Derviş ve iktidar 


TL’ye dönüş başladı 


Miras kime kalacak 1 


Dolar fiyatı gerileyebilir 


</TEXT>
</DOC>
