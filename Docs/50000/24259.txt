<DOC>
<DOCNO> 24259 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/31/yazar/zbirand.html </URL>
<DATE> 2001/05/31/ </DATE>
<TIME>  </TIME>
<AUTHOR> M. Ali Birand  </AUTHOR>
<HEADLINE>
Bahçeli gerçek niyetini açıklamalı 
</HEADLINE>
<TEXT>

     Kamuoyunun gözü önünde bir komedi oynanıyor. 
     Milliyetçi Hareket Partisi altına imza attığı bir anlaşmayı açıkça görmezden geliyor. Daha da ötesi, bu anlaşma sanki kendileri tarafından hazırlanmamış, hiç haberleri olmadan Kemal Derviş ve IMF tarafından hükümete dayatılmışta, MHP kahramanca direniyormuş gibi bir tutum sergileniyor. 
     Her şeyden önce, şu soruyu sorarak başlayalım 
     2001 kasımından itibaren başlayan krizleri kim çıkardı 
     Eğer bu koalisyon 2000 yılında gereken yasaları sürekli ertelemeyip ki, iş işten geçtikten sonra değiştirdiler Meclis’te onaylasalardı bu krizleri yaşar mıydık Ülke yüzde 65 oranında fakirleşir miydi 
     Hayır. 
     Yani, bugünkü durumun sorumlusu 3 lider değil midir 
     Hadi krizi ateşlediniz, ondan sonra neler yaptınız 
     Son kriz patlayınca, hükümet düşmek üzere değil miydi Can simidi olarak Kemal Derviş’e kim sarıldı 
     IMF ile anlaşmayı kim göklere çıkardı 
     Kemal Derviş’in başarılı çalışmalarını kim övdü Kim "Zehir olsa içerim" dedi 
     Piyasalarda yaprak kıpırdamazken, bankaların her an çökme haberleri beklenirken, döviz anormal fiyatlara çıkarken, borsa sıfırı tüketirken, toplum hükümeti yerden yere vururken IMF ve Dünya Bankası’na yalvaran kimdi 
     Para fonu, mutlaka çıkarılması gereken 15 yasa listesini verdiği zaman "Tabii yaparız. İstediğiniz bu olsun" diyenlerden biri de MHP değil miydi 
     Para fonuna verilen niyet mektubunu imzalayanlardan biri de Bahçeli değil miydi 
     Bütün bunlardan sonra, şimdi çıkıp "Yeter artık. Biz IMF’nin esiri miyiz Durmadan, IMF adına karşımıza dayatmalarla çıkamazsınız..." demenin anlamı nedir 
     Bu şekilde ya toplum akılsız’ yerine konuyor veya MHP’nin kafasının arkasında bir başka hesap var. 
     Derviş’e, dolayısıyla ekonomik programa direnme sayesinde kaybolan oyları geri almak ve baskın bir erken seçime mi gidilmek isteniyor 
     Ne amaçlanıyorsa amaçlansın, bu program böyle yürümez. 
     
Bu iş böyle devam edemez      MHP "Niyet mektubu bizden kaçırıldı" diyerek direnme nedenini açıklıyor. Farkına varmadan kendi kendini yaralıyor. Bir lider, uluslararası bir anlaşmayı okumadan nasıl imzalar İnandırıcı olmayan böyle bir gerekçeyi kim kabul edebilir 
     Genele bakıldığında, önemli bir sorunla karşı karşıyayız. 
     Temel sorun şu 3 lider, programı gerçekten uygulama niyetindeler mi, değiller mi 
     Bu program her kararda kriz çıkarılarak, sürekli Derviş eleştirilerek uygulanamaz. Bu tansiyonu kimse kaldıramaz ve bir gün öyle bir krizle karşı karşıya kalınır ki, her şey çöker. 
     Çökmek demek, 3’üncü bir krizin patlaması ve Türkiye’nin uçuruma düşmesi demektir. 
     Bunu da kimse kaldıramaz. 
     Artık koalisyon liderleri ve özellikle MHP kararını vermelidir. Programı, topu sürekli taca atarak delecekler mi, yoksa ciddiyetle sahiplenecekler mi 
     Yarın tütün, Emlak Bankası, öbürgün Telekom uygulamalarında yeni krizler mi yaşayacağız 
     Bütün bu soruların asıl muhatabı da MHP’dir. 
     
     







YÖK... 


Atatürk meydanı 


Bu sözlerde alınacak ne var 


Bu kez cami unutulmadı 


Başbakan Devlet Bahçeli senaryosu mu .. 


Kiracı mazlum, mülk sahibi zalim mi 


Uçlarda 


Üniversite ayakta 


Hangi görevin zararı 


Adaleti bu kadarmış Adalet Bakanlığı'nın 


Futbol 


Gıda riski 


Yorum önemli 


Gümüşhane ekonomisi memur - işçi parasıyla dönüyor 


</TEXT>
</DOC>
