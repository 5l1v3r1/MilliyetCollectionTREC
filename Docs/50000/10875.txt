<DOC>
<DOCNO> 10875 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/11/son/sonspo04.html </URL>
<DATE> 2001/03/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Ankaragücü, Yimpaş Yozgatspor'u 4-0 yendi 
</HEADLINE>
<TEXT>

     Birinci Futbol Ligi'nde Ankaragücü, Yimpaş Yozgatspor'u 4-0 yendi. 
     Karşılaşmanın ikinci yarısının başında bulduğu 3. golle rahatlayan Ankaragücü, bu dakikadan sonra oyunun da temposunu düşürerek, skoru koruma yoluna gittiği gibi maçın son dakikasında bulduğu golle Yimpaş Yozgatspor karşısında net bir skor elde etti. 
     İkinci yarıda da durgun ve isteksiz futbolunu sürdüren konuk takım Yimpaş Yozgatspor ise maçın bu bölümünde de pozisyon üretemezken, adeta yenilgiyi kabullenmiş bir görünüm sergiledi. 49. dakikada gelişen Yimpaş Yozgatspor atağında, Tarık sağ taraftan ceza alanına girdi. Bu futbolcunun vuruşunda, top kaleci Silva'dan döndü. 
     56. dakikada Yimpaş Yozgatspor'da, Murat'ın yerine Hüseyin oyuna girdi. 
     58. dakikada sağ taraftan ceza alanına giren Faruk'un yerden ortasında Cafer, kale alanında topu Yimpaş Yozgatspor ağlarına gönderdi 3-0. 
     62. dakikada Yimpaş Yazgatspor'da, kaleci Gökhan çıktı, yerine Diallo oyuna girdi. 
     65. dakikada Yimpaş Yozgatspor'da bu kez Tarık'ın yerine Mutlu oyuna dahil oldu. 
     67. dakikada Ankaragücü, Hakan Keleş'in yerine Niyazi'yi oyuna aldı. 
     69. dakikada sağdan İlyas'ın kullandığı köşe atışını izleyen Ayev'in kafa şutunda, top üstten auta çıktı. 70. dakikada Ankaragücü'nden Augustine sarı kart gördü. 71. dakikada Augustine'nin pasında ceza alanına giren Kennedy, sol çarprazda kaleciyle karşı karşıya kaldığı pozisyonda kötü vuruş yapınca, top yan ağlarda kaldı. 
     74. dakikada Ankaragücü'nde Ramazan'ın yerine Tayfun 75. dakikada da N'Gobe'nin yerine Özgür x oyuna dahil oldular. 
     90. dakikada sağ taraftan Yılmaz'ın kullandığı serbest atışta ceza alanı içinde topla buluşan Augustine, yerden bir vuruşla meşin yuvarlağı 4. kez Yimpaş Yozgatspor ağlarına gönderdi. Karşılaşma 4-0 Ankaragücü'nün üstünlüğüyle sona erdi. 




</TEXT>
</DOC>
