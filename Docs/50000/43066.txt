<DOC>
<DOCNO> 43066 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/son/sontur06.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
40 milyon lira için kanun tasarısı... 
</HEADLINE>
<TEXT>

     Münir Okman adlı kişinin Hava Harp Okulu'ndaki 1 milyar 540 milyon 820 bin liralık öğrenim gideri tahsil edilemeyince, borcunun silinmesi için hazırlanan yasa tasarısı TBMM Başkanlığı'na sunuldu. 
     ''Tahsil Edilemeyen Hazine Alacağının Silinmesi Hakkında Kanun Tasarısı'' üç maddeden oluşuyor. Tasarıda, tahsil edilme imkanı kalmadığı için 1 milyar 540 milyon 820 bin liralık alacağın, Mali Danışma Kurulu tarafından silinmesinin kararlaştırıldığı ifade ediliyor. 
     Tasarının gerekçesinde, tahsil edilme imkanı kalmayan alacakların silinmesi kararının TBMM'ye sunulacağını düzenleyen 1050 Sayılı Muhasebei Umumiye Kanunu'na atıfta bulunuldu. Gerekçede, 1.5 milyar liraya kadar olan borçların silinmesinde Maliye Bakanı'nın yetkili olduğu belirtilerek, bu miktarı aşan borçların silinmesinde TBMM'nin yetkili olduğu hatırlatıldı. Böylece, Münir Akman'ın 1 milyar 540 milyon 820 bin liralık borcunun, 40 milyon 820 bin lirası için tasarı hazırlanmış oldu. 







</TEXT>
</DOC>
