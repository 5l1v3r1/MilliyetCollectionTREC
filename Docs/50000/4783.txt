<DOC>
<DOCNO> 4783 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/31/yazar/dogan.html </URL>
<DATE> 2001/01/31/ </DATE>
<TIME>  </TIME>
<AUTHOR> Yalçın DOĞAN  </AUTHOR>
<HEADLINE>
Fedailer'den Fazilet'e 
</HEADLINE>
<TEXT>

     Tek partili, çok partili ve de Osmanlı dönemi... Evvel Allah, parti kapatma şampiyonluğunu elimizden kimse alamıyor .. Bizdeki demokrasi işte öyle bir demokrasi .. 
     Geçen haftaki Tempo dergisinde Kurthan Fişek önemli bir çalışma yayımlıyor. Osmanlı döneminde kapatılan partilerin listesini veriyor. O çalışmaya göre 
     "Osmanlı döneminde tam 86 parti kapatılıyor." 
     İlk parti kapatma faciasıyla daha 1859'da tanışıyoruz. "Fedailer Cemiyeti" bu yolda verdiğimiz ilk kurban. 1859... Yani, 1856 Paris Anlaşması ile ilk dış borçlanma dönemi. Ekonomi, o günün koşullarına göre, yine günümüzü aratmıyor .. Partiye, hele de muhalefete filan Padişahımız Efendimizin asla tahammülü yok .. 
     Cumhuriyet'ten önce, kapatılan son parti Muhafaza - i Mukaddesat Cemiyeti. Tarih 1922. 1859 - 1922, toplam seksen altı parti kapatılıyor. 
     
Sol, Kürt, İslam ya da...      Fazilet Partisi dün Anayasa Mahkemesi'nde görüşülürken, Cumhuriyet dönemindeki parti kapatmaları araştırıyorum. 
     Bu açıdan, 1923 - 2001, iki ayrı dönem. İlki, 1923'ten Anayasa Mahkemesi'nin kurulduğu 1963'e kadar. İkincisi de, 1963'ten günümüze gelen kapatmalar. 
     Cumhuriyet'in kuruluşundan 1963'e kadar toplam on parti kapatılıyor. Bazen özel yasayla. 1925 Takrir - i Sükun Yasası'yla Terakkiperver Cumhuriyet Fırkası gibi. Bazen mahkeme kararıyla. 1953 Millet Partisi gibi. Bazen başbakanın emriyle. 1954 Vatan Partisi gibi. Bazen ihtilal sonrası. 1961 Demokrat Parti gibi. 
     Genellikle, sol, Kürt, İslami ya da iktidarların tahammül edemediği partiler. 
     
Toplam 119 kapatma      1963'ten sonra, parti kapatma yetkisi Anayasa Mahkemesi'nde. Son Refah Partisi'nin kapatılmasıyla birlikte, 1963 - 2001 arasında toplam yirmi üç parti sizlere ömür .. 
     Hepsini toplarsak, ilk parti kapatmadan 1859 son RP'ye 1998 kadar, tam yüz on dokuz parti kapatan bir ulusun cengaver evlatlarıyız .. Dile kolay, yüz on dokuz .. Yüz binlerce insan, on binlerce örgüt, çaba, inanç, mücadele, hapisler, işkenceler, işsizlikler, sürgünler .. 
     Partilere en büyük darbe, 12 Eylül darbesiyle geliyor. 12 Eylül askeri yönetimi, aralarında AP ve CHP gibi tarihe dayanan partiler dahil, on altı partiyi bir günde kapatıyor ve hiçbir partinin olmadığı, üç yıllık partisiz sürece geçiliyor. 
     Dersimiz, Anayasa madde 68 "Siyasi partiler, demokratik siyasi hayatın vazgeçilmez unsurlarıdır." Sevsinler sizin demokratik hayatınızı .. 
     Anasına bak, kızını al .. Partisini kapat, demokrasiye bak .. 
     
     





Yüzleşelim 


Deniz bitti 


Hepsine PKK'lı DENEMEZ 


Haydi Süleyman Bey 


Türkiye'nin AB ile bilek güreşi... 


Mayın coğrafyası 


Fedailer'den Fazilet'e 


Postmodern yazı 


Nasıl üniversite 


Fransa ipleri kopardı... 


Misilleme ile bitmez... 


Dövüş Sanatları’ 


Aman Eti’ Holding, yaman Challenger’ faciası 


"Nisan Devrimi" 


Sosyal travma 


Bazen jandarma, bazen mafya 


İsimler makro, krediler mikro 


Ortaklığınız sürüyor 


Bir Forumda, Türkiye 


Boğaz'da inşaat başladı 


100 milyon markı dolaba koydular 


</TEXT>
</DOC>
