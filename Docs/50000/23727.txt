<DOC>
<DOCNO> 23727 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/28/son/sontur02.html </URL>
<DATE> 2001/05/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Batman'da silahlı çatışma...1 Hizbullahçı ölü ele geçirildi 
</HEADLINE>
<TEXT>

     Batman'ın Bahçelievler Mahallesi'nde polis otomobiline ateş açan ve terör örgütü Hizbullah mensubu olduğu belirtilen 1 kişi ölü ele geçirildi. Çıkan çatışmada, 2 polis memuru da yaralandı. 
     Saat 21.00 sıralarında Bahçelievler Mahallesi'nde devriye gezen polis otomobiline 1 kişi tarafından ateş açıldı. 
     Otomobilde bulunan polislerin karşılık vermesi üzerine çıkan çatışmada, Hizbullah terör örgütü mensubu olduğu belirtilen söz konusu kişi ölü ele geçirildi. 
     Çatışmada polis memurlarından Hakan Konar ağır ve Ahmet Topaloğlu ise hafif şekilde yaralandı. Yaralı polisler, Batman Devlet Hastanesi'nde tedavi altına alındı. 
     Öle ele geçirilen terör örgütü mensubunun kimliğinin belirlenmesi çalışmaları sürdürülüyor. 






</TEXT>
</DOC>
