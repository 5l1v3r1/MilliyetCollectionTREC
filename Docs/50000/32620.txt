<DOC>
<DOCNO> 32620 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/18/spor/spo01.html </URL>
<DATE> 2001/07/18/ </DATE>
<TIME>  </TIME>
<AUTHOR>  </AUTHOR>
<HEADLINE>
Tamer şoku 
</HEADLINE>
<TEXT>

     BEŞİKTAŞ’ın Roda ile oynadığı maçta sakatlanarak oyunu terkeden yeni transfer Tamer’in dün çekilen MR’ında sağ diz iç yan çapraz bağlarının kopuk olduğu ortaya çıktı. Kulüp doktoru Ayhan Optur ile MR çektiren Tamer’in ilk yarıyı kapadığı, bugün Köln’de ameliyat masasına yatacağı belirtildi. 
     EN az altı ay sahalardan uzak kalacağı açıklanan Tamer adeta yıkılırken Beşiktaş’ın teknik heyeti de bu haber karşısında şok oldu. Genç futbolcu, "Sezona çok iyi başlamıştım. Nazar değdi. Kahroldum" ifadesini kullandı. Bu arada Almanya kampına katılan Baya arkadaşlarından büyük ilgi gördü. 
     
N’Gotty veto yedi      MARSİLYA’NIN, bonservis parası istediği, ancak daha sonra bedelsiz transferine izin verdiği N’Gotty, Beşiktaş’ı çileden çıkardı. Fikret Orman’ın görüştüğü N’Gotty’nin "Bonservis parası vermeyeceksiniz. Bu parayı bana verin" diye konuştuğunu söyledi. Orman’ın bu sözleri ilettiği Daum küplere bindi ve "Artık bedava gelse bile almam. Bu defter kapanmıştır" dedi. 
     
Mutlaka alınsınlar’      DAUM bonservis sorunlarının çözülmemesine rağmen takımla birlikte Almanya kampına katılan İlhan ile Tümer’in lige yetiştirilmesini istedi. Alman hoca, Başkan Serdar Bilgili’ye, "İkisi de çok yararlı olacak" dedi. Daum, ayrıca Bilgili’ye Nihat’ı övdü, "Nihat Türkiye’nin en iyi genç oyuncusu. Sinan Engin de her sorunla ilgileniyor. Önemli bir yönetici" diye konuştu. 
     
Bilimsel tedavi      BEŞİKTAŞLI futbolcular dün Avrupa’da başarıyla uygulanan modern tedavi metodu Matrix - Ritim’le tanıştılar. Daum’un çağrısı üzerine kampa gelen Alman doktor Ulrich Randoll, B.Leverkusen’de de uyguladığı metodla futbolcuların performansını geliştiriyor ve çeşitli ağrılarını ortaya çıkartıp gideriyor. 
     



 SPOR 























</TEXT>
</DOC>
