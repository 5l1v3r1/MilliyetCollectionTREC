<DOC>
<DOCNO> 27316 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/17/yazar/elekdag.html </URL>
<DATE> 2001/06/17/ </DATE>
<TIME>  </TIME>
<AUTHOR> Şükrü ELEKDAĞ  </AUTHOR>
<HEADLINE>
Yangın söndürüldü mü 
</HEADLINE>
<TEXT>

     Takasın olumlu sonuçlanmasının piyasalara kısa da olsa bir süre rahat nefes alma imkanını sağlayabileceği anlaşılıyor. Hazine, yüklü bir iç borç ödemesinin olduğu haziran ayını, kazasız belasız atlatabilecek. Faizlerin düşmesini engelleyen psikolojik güven bariyeri de hiç olmazsa kısa bir süre aralanacak. 
     Takasın başarılı olmasından en büyük avantajı bazı özel bankalarımız sağlayacak ve bu sayede iflas bayrağını çekmekten kurtulacaklar. Çünkü, takas yoluyla açık pozisyonlarını büyük ölçüde düzeltebilmiş olmaları, bu bankaları, yenileyememe korkusuyla tir tir titredikleri sendikasyon kredilerini döndürebilme şansına kavuşturacak. 
     Ancak, bu durum Türk ekonomisini kasıp kavuran yangının söndürüldüğü anlamına gelmiyor. Yangın tüm hızıyla devam ediyor. Zira, kamu maliyesi çökmüş, iflas etmiş durumda. Ekonomiye yönelen en büyük tehdit devasa boyutlardaki iç borcun faiz yükünden kaynaklanıyor. Takasla yapılan, bunun küçük bir bölümünün ertelenmesinden ibaret. 
     Durumun ciddiyeti, iç borcun nasıl döndürülebileceği hususunda hükümetin güvenilir bir planı olmamasından kaynaklanıyor. Daha da vahimi, hükümetin işin ciddiyetini hala kavrayamamış olması. Zira, kavramış olsalar, dışarıya sürekli olarak, sorumsuz, sözünde durmayan, hala popülist politikalar peşinde koşan ve birbirleriyle kavgalı bir koalisyon görüntüsü vermekten kaçınırlar. 
     Türk ekonomisinin çizdiği tablo gerçekten ürkütücü. Devletin iç ve dış borçlarının toplamı 190 milyar dolar , ulusal gelirini 170 milyar dolar aşmış durumda. Hazine'nin, bu yıl 11.7 milyar dolarlık dış borç ve 67 milyar dolar karşılığı da iç borç servisi yapması gerekiyor. Dış borçlarla ilgili ödemelerde fazla bir sorun yok gibi gözüküyor. Ancak, iç borcun 51 milyar dolarlık faizinin de yeniden iç borçla ödenmesi öngörülüyor. 
     İşte bu alanda Hazine tam bir çıkmazla karşı karşıya bulunuyor. Çünkü tahvil piyasası son derece sığlaşmış durumda. Bir kere, devlet bankaları ve Fon kapsamındaki bankalar devre dışı kalmış. Yabancılar tüm varlıklarıyla piyasadan kaçmışlar. Ayakta kalan bankalar da devlete güvenlerini tamamen yitirmişler. Bu yüzden, kısa vadeli ve yüksek faizli devlet senetlerini tercih ediyorlar. Mümkün olduğunca da likit kalma zorunluluğunu hissediyorlar. Bu durumda, Hazine'nin öngördüğü hacim ve koşullarla iç piyasadan borçlanması büyük bir soru işareti oluşturuyor. 
     2001 yılı nihai bütçesi de, içine düştüğümüz durumun içler acısı bir göstergesini oluşturuyor. Bütçenin öngördüğü harcamalar, gelirleri fersah fersah aşıyor ve milli gelirin 16'sı kadar bir açık veriyor. Ayrıca, gelirlerdeki birçok kalemin de şişirildiği göze çarpıyor. Türkiye, maalesef sahte bütçe bağımlılığından kendini hala kurtaramamış. Bu bütçeyle ekonomik istikrarı sağlamak veya enflasyonu kontrol etmek sadece bir hayal... 
     2001 bütçesi, aynı zamanda iç borcun sürdürülemez niteliğini de ortaya koyuyor. Toplam devlet harcamalarının 53'ü faiz ödemelerine gidiyor. Türkiye, artık, tahsil ettiği tüm vergilerle iç borcunun faizini ödeyemez duruma düşmüş. Borcu borçla ödeme, iç borç stokunu her yıl 30 artırıyor ve ekonomiyi tüketiyor. 
     Bu veriler ışığında, bütçeyi iç borç sarmalından kurtaracak, rant ekonomisinin egemenliğine son verecek, reel sektörü ve üretimi canlandıracak radikal önlemlere başvurulmasının zamanı gelmedi mi 
     
     







Osmanlı valsi 


Derviş, takas, Telekom 


Devlet Baba 


Kürtçe deyince akla gelen 


Çınar devrildi 


Babalar ve çocuklar 


Yangın söndürüldü mü 


Oh be stres bitti 


Burası Ortaköy, burdan giriş yok... 


Kaz, kız, göz... 


Boğaz'da nükleer tehlike 


Vakıfbank'ta Bayındır krizi 


Takas 'Mesih' olur mu 


Köşkler vekillerin emrinde 


"En güzel aşk filmi Selvi Boylum Al Yazmalım" 


</TEXT>
</DOC>
