<DOC>
<DOCNO> 39310 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/28/guncel/gun11.html </URL>
<DATE> 2001/08/28/ </DATE>
<TIME>  </TIME>
<AUTHOR>  </AUTHOR>
<HEADLINE>
Meclis’te jiletle bileklerini kesti 
</HEADLINE>
<TEXT>

İşsiz vatandaşın dramı 
     ANKARA Milliyet 

     İsmail Coşkun adlı işsiz bir vatandaş dün TBMM’de MHP Yozgat Milletvekili Mesut Türker ile görüştükten sonra bileklerini keserek intihar girişiminde bulundu. Kaldırıldığı Numune Hastanesi’nde bileklerine 8 dikiş atılan Coşkun’un, Kavaklıdere Karakolu’na götürülerek ifadesi alındı. 
     Ankara’nın Sincan semtinde oturan iki çocuklu Coşkun 30 , öğle saatlerinde Meclis’e gelerek, iş bulmasına yardımcı olacak bir milletvekili aradı. Yozgatlı olan Coşkun, milletvekili Türker’in odasına giderek bir süre görüştü. Türker’den iş bulabilmek için yardım isteyen Coşkun, odadan çıktıktan sonra Meclis koridorunda jiletle bileklerini kesti. 
     Coşkun, daha sonra Ankara Numune Hastanesi’ne götürüldüğü ambulansa yürüyerek bindi. Coşkun, işsizlikten bunaldığı için canına kıymak istediğini söyledi. 
     



 GÜNCEL 




















</TEXT>
</DOC>
