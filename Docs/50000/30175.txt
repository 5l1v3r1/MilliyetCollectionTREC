<DOC>
<DOCNO> 30175 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/04/ekonomi/aeko.html </URL>
<DATE> 2001/07/04/ </DATE>
<TIME>  </TIME>
<AUTHOR>  </AUTHOR>
<HEADLINE>
Mehter Takımı gibisiniz 
</HEADLINE>
<TEXT>

Bir IMF yetkilisi, Telekom katalizör oldu. Siyasi atamalar, piyasalara yanlış sinyal veriyor’ derken, Türkiye’nin program uygulamasını Mehter Takımı’nın yürüyüşüne benzetti İki ileri, bir geri 
     YASEMİN ÇONGAR 

     Uluslararası Para Fonu’nun IMF Türkiye’ye yaklaşık 1.5 milyar dolarlık bir kredi dilimini serbest bırakması beklenen 3 Temmuz toplantısını ertelemesiyle baş gösteren yeni krizin çözülmesi, Devlet Bakanı Kemal Derviş’in 5 Temmuz’da IMF yönetimiyle yapacağı görüşmelere kaldı. 
     IMF, Türk Telekom üst yönetimine yapılan siyasi atamaların, kredinin askıya alınmasında "tek neden değil, ancak katalizör olduğunu" belirtirken, bu konuda özellikle İcra Direktörleri Kurulu’nun "çok titiz" davrandığı ortaya çıktı. Gelişmeleri Milliyet’e değerlendiren bir IMF yetkilisi, "Telekom’daki siyasi atamalar, piyasalara yanlış sinyal veriyor. Ankara bir yandan önemli aşamalar kaydederken, bir yandan kötü alışkanlıklarını değiştiremiyor" derken, Türkiye’nin programını uygulama biçimini Mehter Takımı’nın yürüyüşüne benzetti "iki adım ileri, bir adım geri." 
     IMF’nin Türkiye ile ilgili gelişmeleri sürekli izleyen bir yetkilisi, dün Milliyet’in sorularını yanıtlarken, Fon ile Ankara arasındaki sürtüşmenin resmini şöyle çizdi 
     
     IMF İcra Direktörleri Kurulu’nun Türkiye’yi ele alacağı toplantı için yeni tarih ne zaman belirlenecek 
     "Şu anda böyle bir saptama yapabileceğimizi sanmıyorum. Atılmasını beklediğimiz adımlar var. Sayın Derviş ile 5 Temmuz’daki görüşmelerden önce bir toplantı tarihi açıklanmayabilir." 
     
     Toplantının yapılması ve kredinin serbest bırakılması önündeki asıl engel Telekom atamaları mı 
     "Tek engel bu değil, ancak bu konu katalizör oldu. Ankara, Telekom üst yönetimine siyasi atama yaparak kendi programına karşı geldi, kendi sözünü bozdu ve bu da dünya piyasalarına, yeniden güveninin kazanılması gereken yatırımcılara çok kötü bir sinyal verdi. Demek ki, Türk Hükümeti, eski yöntemlerden, ekonomiyi siyasi çıkarlarla yönlendirme alışkanlığından vazgeçemiyor’ kuşkusu oluştu." 
     
     "Telekom yönetimi değişmedikçe, kredi yok" mu diyorsunuz 
     "Bu haklı bir soru. Herkesin kafasında aynı soru var. Ancak henüz IMF içinde bu konuda net bir strateji belirlenmiş değil. Bir faraziye olarak, diyelim ki IMF personeli, bürokratlar uzlaşma yanlısı davranıyorlar ve daha ılımlılar. Ancak İcra Kurulu çok titiz, çok kesin kararlı hareket edebiliyor. Henüz kendi içimizde netleşme yok." 
     
     "Telekom" tartışmasının Türkiye’de hükümeti bile sarsabilecek kadar ciddi bir düğüm noktası olduğunun farkında mısınız 
     "Tabii ki bunu biliyoruz. Telekom atamalarının bazılarını benimsemeyen hükümet üyeleri olduğunu da biliyoruz. Ancak koalisyon, kendi toplumuna ve dünyaya ilan ettiği kurallardan yine kendisi sapıyor. Telekom üst yönetimindekilerin profesyonel ve özel sektörde deneyimli kişiler olması gerekirken, siyasi parti yakınlığı kıstas alınıyor. Bu yaklaşım, programa güveni sarsıyor. Eğer Türkiye, Telekom’a sadece profesyonel nitelikli atamalar yapabilseydi, dünyaya reforma ne kadar bağlı davrandığını kanıtlayacaktı." 
     
     Türkiye, programı uygulamak konusunda az şey yapmadı ama, bu yapılanların hiç mi değeri yok 
     "Çok şey yapıldığı doğru. Türkiye bizim stand - by yürüttüğümüz birçok ülkeden daha hızlı ve daha çok karar aldı, çok önemli adımlar attı. Ancak Telekom tartışması da gösterdi ki, Türkiye h l kendi programının önemini ve mantığını tam sindirememiş durumda. Böyle olunca da, Türkiye’nin krizi aşma yönünde ilerlemesi, programını uygulaması iki adım ileri bir adım geri oluyor. Tıpkı Mehter Takımı gibi." 
     
Kıvrıkoğlu IMF bizi ortada bırakamaz      UTKU ÇAKIRÖZER Ankara 

     Genelkurmay Başkanı Orgeneral Hüseyin Kıvrıkoğlu, IMF’nin Türkiye’yi desteksiz bırakmayacağını söyledi. ABD’nin 225. Bağımsızlık Günü Resepsiyonu’na katılan Genelkurmay Başkanı Orgeneral Hüseyin Kıvrıkoğlu gazetecilere şu değerlendirmede bulundu "Şu andaki gelişmeler IMF’ye gönderilen niyet mektubunda yazılanlarla mı alakalı, yoksa bunun dışında bazı talepler mi var Bunu bilemiyorum. Ancak, IMF’nin Türkiye’ye verdiği destekten vazgeçeceğini zannetmiyorum. Bizi bu zor durumda ortada bırakamazlar." 
     
     Ecevit Büyük haksızlık 
     Resepsiyonda gazetecilerin sorularını yanıtlayan Başbakan Bülent Ecevit de IMF’in verdiği karara çok üzüldüğünü belirterek, "Çok haksız bir karar. Yorumlamakta güçlük çekiyorum. Onlar da kaybeder" dedi. 
     
Dünya Bankası kredisi de ertelendi      WASHINGTON Milliyet 

     Dünya Bankası’nın Türkiye’ye vereceği 1 milyar 700 milyon dolarlık iki ayrı krediyle ilgili toplantı ve bu krediye ilişkin anlaşmanın imzalanması ertelendi. Bu anlaşmanın, 5 Temmuz’da Devlet Bakanı Kemal Derviş’in de katılımıyla Washington’da imzalanması kararlaştırılmıştı. Ancak Uluslararası Para Fonu "IMFönin ardından, Dünya Bankası da, Fon’la eşgüdümlü hareket ederek "erteleme" kararı aldı. 
     Dünya Bankası Başkan Vekili Sven Sandström, bankacılık ve telekomünikasyon alanında henüz karşılanmayan bazı yükümlülüklerin yerine getirilmesi ardından, 1 milyar 100 milyon dolarlık Mali ve Kamu Sektörü Uyum Kredisi, ile 600 bin dolarlık Tarımsal Reform kredisinin Türkiye’ye verileceğini bildirdi. Sandström ayrıca, Türkiye’ye ülke Yardım Stratejisi kapsamında sağlanacak kredinin görüşülmesinin de ertelendiğini açıkladı. 
     



 EKONOMİ 



























</TEXT>
</DOC>
