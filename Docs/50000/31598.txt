<DOC>
<DOCNO> 31598 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/12/magazin/amag.html </URL>
<DATE> 2001/07/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Sosyete kuzusu’ 
</HEADLINE>
<TEXT>

Tarkan, yeni albümünün tanıtım konserini sosyetenin en gözde mekanlarından Laila’da, denize kurulacak platformdan verecek 
     ALİ EYÜBOĞLU 

     POPUN yıldızı Tarkan’ın ay sonuna doğru piyasaya çıkaracağı yeni albümünün adı ve tanıtım mekanı belli oldu. Haziran sonunda gittiği ABD’den bugün dönecek Tarkan, Karma’ adlı albümünün tanıtım konserini, İstanbul sosyetesinin gözde mekanı Laila’da verecek. 24 Temmuz Salı akşamı verilecek bu konseri sadece İstanbul Plak ve Laila’nın davetiye vereceği şanslı kişiler’ izleyebilecek. Bu sosyetik konser için Laila önünde, denize özel platform yapılacak. 
     
     Rumeli Hisarı biletleri 48 saatte bitti 
     ŞARKILARINI bu platformda söyleyecek Tarkan, İstanbul Boğazı’ndaki akıntı nedeniyle bir sorun yaşanırsa, Laila’nın önüne demirleyecek teknede sahne alacak. Akıntı iki sisteme de engel olursa, projede değişiklik yapılacak. Bu arada, halka açık ilk konserini 7 Ağustos’ta Mydonose Showland’da verecek Tarkan’ın 31 Ağustos, 1 ve 2 Eylül’de Rumelihisarı’nda vereceği üç konserin biletleri tam anlamıyla kapışıldı. Konserlerin biletleri , satışa sunulduktan sonra 48 saat içinde bitti. 
     



 MAGAZİN 
















</TEXT>
</DOC>
