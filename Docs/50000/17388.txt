<DOC>
<DOCNO> 17388 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/21/son/soneko04.html </URL>
<DATE> 2001/04/21/ </DATE>
<TIME>  </TIME>
<AUTHOR>  </AUTHOR>
<HEADLINE>
Uluslararası borsalar geçen haftayı böyle geçirdi 
</HEADLINE>
<TEXT>

     ABD Doları New York borsasında Cuma günü euro karşısında değer kaybederken, Japon yeni karşısında toparlandı. 
     New York borsasında euro geçen haftayı 89.45 sentten 90.26 sente yükselerek kapadı, dolar 121.62 yenden 122.56 yene çıktı. Borsacılara göre, ABD Merkez Bankası FED'in faiz oranlarını bu hafta başlarında yine düşürmesi, euro'yu güçlendiriyor, çünkü, ABD'de faiz oranları Avrupa'dakinden daha düşük ve euro ve euro cinsinden yatırım araçları daha yüksek faiz kazandırıyor. 
     Euro'nun kısa vadede güçleneceğini tahmin eden borsacılar, Avrupa Merkez Bankası'nın ECB bu haftaki toplantısında faiz oranlarında indirim yapılıp yapılmayacağına bakacak. Bazı uzmanlar, Avrupa ekonomisinin büyümesinin canlandırılması için faiz oranlarında indirim bekliyor. 
     Borsacılar, doların yen karşısında yükselişini, Japon Maliye Bakanı Kiichi Miyazawa'nın, ''Japon yetkililerin, yen'in dolar karşısında değerlenmesini istemedikleri'' yolundaki sözlerine bağlıyorlar. 
     Bir uzmana göre, ABD ile Japonya dolar-yen paritesinin ne olması gerektiği hususunda anlaştı ve yen gelecek hafta 120-124 yen civarında seyredecek. 
     Londra borsasında Pazartesi günü 88.59 sentten işlem gören dolar Cuma günkü kapanışta 90.10 sente çıktı. 
     Londra borsasında Pazartesi günü 1.4358 dolardan işlem gören sterlin Cuma günkü kapanışta 1.4411 dolara yükseldi. 
     New York menkul kıymetler borsası Wall Street geçen iki hafta yılın en iyi puanlarını kazandı. Borsada Dow Jones Endeksi geçen hafta 452.91 puan yüzde 4.5 oranında artışla 10,579.85 puana yükseldi. 
     Nasdaq Bileşik Endeksi de geçen hafta 201.98 puan yüzde 10.3 oranında kazanarak 2,163.41 puana çıktı. Tokyo menkul kıymetler borsasında Nikkei Endeksi geçen hafta 413.23 puan artışla 13,765.67 puana yükseldi. Londra menkul kıymetler borsasında FTSE-100 Endeksi geçen hafta 113.2 puan kazanarak 5,879.8 puana çıktı. Frankfurt borsasında DAX Endeksi geçen hafta 125.67 puan kazanarak 6,127.97 puana yükseldi. 




</TEXT>
</DOC>
