<DOC>
<DOCNO> 15061 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/siyaset/siy02.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
İlaç sıkıntısını basın yaratmış 
</HEADLINE>
<TEXT>

Sağlık Bakanı Durmuş, halkı sokağa döken krizin ve yaşanan ilaç sıkıntısının sorumluluğunu basına yükledi 
     ANKARA Milliyet 

     Dünya Ruh Sağlığı Günü nedeniyle basın toplantısı düzenleyen Osman Durmuş, ekonomik kriz sonrası toplumun ruh sağlığı ve ilaç sıkıntısına ilişkin soruları basını suçlayarak cevapladı. Siyasilerin sorumluluğu konusunda açıklama yapmaktan çekinen ve "Haddimi aşmak istemiyorum" diyen Durmuş, ANAP lideri Mesut Yılmaz'ın "Umutsuzum" sözleriyle ilgili soru üzerine ise "Liderler rant elde etmek için toplum sağlığı ile oynamamalı" dedi. 
     
İnternet'te bulunuyormuş      Durmuş, "Gençler cep harçlıklarını arkadaşlarıyla paylaşsınlar, aile reisleri de dolara hücum etmek yerine komşuların durumuna baksın" diye konuştu. Türkiye'de vatandaşların kriz sözcüğünü sürekli işitmekten ruhsal bozukluk içine girdiğini savunan Durmuş, ısrarla şu anda Türkiye'de ilaç sıkıntısı olmadığını vurguladı. Böbrek nakli yaptıran hastaların ihtiyaç duyduğu ilacın internetten bile bulanabileceğini söyleyen Durmuş, sözlerine şöyle devam etti 
     
'Niye abartıyorsunuz '      "Türkiye'de ne kadar ilaç bulunduğunu pekala biliyoruz. Niçin olayı abartıyorsunuz Bu talebi kamçılıyor. Ekonomik stres altında olan veya işyerleri kapandığı için geçim sıkıntısı çeken insanlara hastalanın ama hastalanırsanız ilacınız yok diyorsunuz" sözleriyle basını suçladı. 
     
Eczacıbaşı'ndan uyarı Mevcut problem hızla büyüyecekGÜLAY FIRAT İstanbul 
     İlaç Endüstrisi İşverenler Sendikası İEİS Yönetim Kurulu Başkanı Bülent Eczacıbaşı, ithal ilaç krizinin bakanlığın gereken düzenlemeleri yapmadığı taktirde daha ciddi boyuta ulaşacağını söyledi. Fiyat ayarlaması için Sağlık Bakanlığı ile tekrar görüşeceklerini bildiren Eczacıbaşı, bakanlığın ithal ilaç için verdiği 820 bin liralık dolar kuru ile, doların piyasadaki değeri arasında yaklaşık 400 bin lira fark olduğunu hatırlatarak durumun ciddiyetini vurguladı. 
     


 SİYASET 















</TEXT>
</DOC>
