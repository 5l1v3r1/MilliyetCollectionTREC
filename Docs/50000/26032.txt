<DOC>
<DOCNO> 26032 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/10/spor/yaks.html </URL>
<DATE> 2001/06/10/ </DATE>
<TIME>  </TIME>
<AUTHOR>  </AUTHOR>
<HEADLINE>
İstim nerede 
</HEADLINE>
<TEXT>

     FEVZİ AKSOY 

     Simdi sanırım bir espriyi tekrarlamak gerek. Hani tren kalkmayınca sultan sormuş, niçin "İstimi bekliyoruz" cevabını vermişler. O da "biz gidelim, istim sonradan gelsin" demiş. 
     Eh biz de takımlarımızın zaman zaman başarısızlığına neden olan bu gelmeyen istimi burada hatırlatmak istedik. 
     Nedir bu spordaki istim Sinir sistemi ve adale ilişkileri. Bir nevi acil ve gerekli refleks. Son yıllarda oyuncularımızın tekniklerinin gittikçe geliştiğini görüyoruz. Düzenli bir oyun sistemleri, hatta çok iyi kondisyonları var. Yani fiziksel olarak iyiler. Ya ruhsal gelişim. İşte burada durmak lazım. Zira oyuncularımızda sinir ile adale arasındaki iletişim, yani sinir - adale refleksleri psikolojik sebeplerle adaleye çabuk ulaşamıyor. 
     Her zaman dediğimiz gibi bu refleks yetersizliğini ortadan kaldırmak için ruhsal antrenmanlara ihtiyaç var. Dünyanın her yerinde psikolojik eğitimler artık ön planda. Yani psikoloji ile süratimizi, melekelerimizi artırabiliriz. Ve biz bu psikolojik istimi yerine getiremediğimiz için bizim tren bazen yürümüyor. 
     



 SPOR 
























</TEXT>
</DOC>
