<DOC>
<DOCNO> 11746 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/17/ekonomi/eko13.html </URL>
<DATE> 2001/03/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Kısa... kısa... 
</HEADLINE>
<TEXT>

Compaq 5 bin kişi çıkarıyor      Dünya ekonomilerinde yaşanan ekonomik durgunluk bir çok şirketin işçi çıkarma kararı almasına neden oluyor. Dünyanın en büyük bilgisayar üreticisi Compaq da, yılın ilk çeyreğinde kar tahminlerinin düşmesi nedeniyle ve kişisel bilgisayar PC piyasasında rekabet koşullarının ağırlaşmasından kaynaklı olarak beş bin kişiyi işten çıkaracağını açıkladı. 
     
Opec üretimi yine azaltıyor      Viyana’da başlayan Petrol İhraç Eden Ülkeler Örgütü OPEC toplantısı öncesinde, örgütün Cezayirli başkanı Şekip Halil, petrol üretiminin 1.5 milyon varil kısılabilecegini söyledi. 
     OPEC ülkelerinin Ocak ayında yaptıkları olağanüstü toplantıda hedefledikleri 25 dolar varil fiyatına bugün yapılacak görüşmelerde belirlenecek kısıntı sonrasında ulaşılabileceği belirtildi. Dünyanın en büyük petrol üreticisi ve OPEC’in kararlarında en etkili ülke olan Suudi Arabistan’ın Petrol Bakanı Ali Naimi, arz ve talep dengesini koruyarak yeniden üretimde kısıntıya gideceklerini ve varil fiyatının tahminen 24 dolar olarak belirlenebilecegini bildirdi. 
     


 EKONOMİ 















</TEXT>
</DOC>
