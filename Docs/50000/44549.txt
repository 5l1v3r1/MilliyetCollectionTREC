<DOC>
<DOCNO> 44549 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/01/son/sontur02.html </URL>
<DATE> 2001/10/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Fatih'te otele bomba attılar.. 
</HEADLINE>
<TEXT>

     Fatih'te bir otele atılan patlayıcı, küçük çapta maddi hasara neden oldu. 
     Şehzadebaşı Caddesi üzerinde bulunan Grand Hotel Gürsoy'a, otelin önünden geçen, plakası alınamayan bir otomobilde bulunan kimliği belirsiz kişilerce bomba atıldı. 
     Otelin pastanesinin camına isabet ederek patlayan bomba, bazı camların kırılmasına ve küçük çapta maddi hasara yol açtı. 
     Patlamanın ardından olay yerine gelen polis çevrede güvenlik önlemi alırken, uzman ekipler de patlayıcının türünün belirlenmesi için araştırma yaptı. 
     Yetkililer, patlamaya el yapımı boru tipi ses bombasının neden olduğunun belirlendiğini, olayın ardından kaçan saldırganların yakalanması için çalışmaların sürdürüldüğünü kaydettiler. 
     






</TEXT>
</DOC>
