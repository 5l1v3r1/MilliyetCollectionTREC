<DOC>
<DOCNO> 29612 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/30/spor/spo04.html </URL>
<DATE> 2001/06/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Hocanın inadı inat 
</HEADLINE>
<TEXT>

Tekelioğlu, tercüman kullanmayınca Brezilyalı oyuncularla anlaşamıyor 
     TRABZONSPOR Teknik Direktörü Sadi Tekelioğlu, antrenmanlarda Brezilyalı futbolcularıyla iletişim kurmakta güçlük çekiyor. İdman sırasında seri hareket etmek için tercüman kullanmak istemeyen Tekelioğlu, Brezilyalı oyuncularla konuşurken büyük sorunlar yaşıyor ve ortaya ilginç diyaloglar çıkıyor. 
     BORDO - Mavili takımın Almanya kampı tüm hızıyla sürerken, genç Macit bir anda teknik heyetin gözdesi oldu. Teknik Direktör Tekelioğlu bu oyuncunun yanından hiç ayrılmazken sürekli talimatlarda bulunuyor. Kombine biletlerin fiyatları ise protol 800, kapalı 200, maraton 100 milyon lira olarak belirlendi. 
     
     Oktay ısrarı 
     TRABZONSPOR’un sorunlu futbolcusu Oktay Derelioğlu için Başkan Özkan Sümer ve Beşiktaş Başkanı Serdar Bilgili anlaşma zemini arıyor. Fenerbahçe’nin de talip olduğu ileri sürülen milli futbolcuyu Bilgili resmen isterken, Sümer’in "Avrupa’dan da birkaç teklif var. Bize bir hafta süre verin" dediği öğrenildi. Bu arada yönetim, Galatasaraylı Emrah’ı da transfer gündemine aldı. 
     
     Başkent’te Trabzon rüzgarı 
     NECMİ KEPÇETUTAN 

     BORDO - Mavili camia Bayındırlık Bakanı Koray Aydın’ın organizasyonu ile önceki gece Ankara’da biraraya geldi. Adalet Bakanı Hikmet Sami Türk, parlamenterler, bürokratlar ve kulüp başkanlarının katıldığı gecede Milli Takım Teknik Direktörü Şenol Güneş yeraldı. Başkan Sümer, 17 yıldır şampiyon olamamalarına rağmen büyük bir kitlenin arkalarından geldiğini söyledi. 
     BAKAN Koray Aydın, "Şampiyon olmak istiyoruz. Ama herkesin artık elini taşın altına sokması lazım" diye konuştu. Gecede yapılan açık artırmada Koray Aydın 2, Ankaragücü Başkanı Cemal Aydın ise 10 milyar lira bağışta bulundu. Rizespor Başkanı Mehmet Cengiz ise yıllardır iki kent arasındaki bilinen gizli rekabete karşın 50 milyar lira yardımda bulundu. 
     



 SPOR 























</TEXT>
</DOC>
