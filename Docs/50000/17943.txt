<DOC>
<DOCNO> 17943 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/25/spor/spo04.html </URL>
<DATE> 2001/04/25/ </DATE>
<TIME>  </TIME>
<AUTHOR>  </AUTHOR>
<HEADLINE>
Trabzon’dan açık davet 
</HEADLINE>
<TEXT>

Genel Sekreter Mahmut Ören, Fenerbahçeli taraftarların maça gelmesinin kendilerine sorun yaratmayacağını söyledi 
     BORDO - Mavili Kulübün Genel Sekreteri Mahmut Ören, Fenerbahçeli taraftarlara garanti verdi. Trabzon’daki maçı izlemek isteyen Sarı - Lacivertli seyircilerin Trabzon’a gelmesinde bir sakınca olmadığını ve güvenlik açısından da sorun yaratmayacağını söyleyen Ören, "Ancak aynı garantiyi onlardan da bekliyoruz" dedi. 
     FENERBAHÇE ile Trabzon’da oynadıkları son karşılaşmada Sarı - Lacivertli seyircilerin tribünleri birbirine kattığını kaydeden Ören, "Eğer bu kez aynı olayların yaşanmayacağına dair güvence veriyorlarsa bizim açımızdan sorun yok. Biz seyircimize kefiliz" dedi. Ören, kale arkası tribününün yarısını Fenerbahçe’ye ayıracaklarını ifade etti. 
     
     Tekelioğlu’nun gözdeleri 
     TRABZON Teknik Direktörü Sadi Tekelioğlu, Gaziantepspor’un iki yıldızı Brezilyalı Batista ile Hakan Bayraktar’a göz koydu. Tekelioğlu’nun, "Batista, Türkiye’yi çok iyi biliyor. Çok koşan, savaşçı ve teknik kapasitesi yüksek bir futbolcu. Bize büyük yarar sağlar. Hakan da sol kanat için alabileceğimiz en kaliteli isim" dediği ve bu transferler için Başkan Özkan Sümer ile görüşeceği öğrenildi. Bu arada Fenerbahçe maçının hazırlıklarına dün devam edildi. 
     



 SPOR 
























</TEXT>
</DOC>
