<DOC>
<DOCNO> 1494 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/10/yazar/sazak.html </URL>
<DATE> 2001/01/10/ </DATE>
<TIME>  </TIME>
<AUTHOR> Derya SAZAK  </AUTHOR>
<HEADLINE>
Sağda arayışı 
</HEADLINE>
<TEXT>

     ANAP lideri Mesut Yılmaz, "Beyaz Enerji" operasyonu nedeniyle partisini savunurken, siyaset kurumuna güvensizlik temelinde inşa edilmeye çalışılan "yeni oluşumlar"dan yakındı. 
     Sağdaki arayışlar o kadar da "yeni" değil. 18 Nisan seçimlerinde merkezdeki çözülme sonucu iktidar gücünün ulusalcı sol DSP ile milliyetçi sağ MHP arasında paylaşılması ANAP'ın, DYP faktörü nedeniyle muhalefette kalmayı göze alamayarak, küçük ortaklığa razı olduğu koalisyonda yolsuzluk oklarını üzerine çekmesi ve giderek zayıflaması 2000 sonundaki kaynamanın başlangıç noktasıydı. 
     Yeni oluşum önce "Demirel'in dönüşü"ne odaklanmıştı. Çankaya'dan inen Süleyman Bey'in merkez sağı toparlayacağından söz edilirken Egebank operasyonu "Demirel'i bitirdi." 
     Demirel'le birlikte Kesici hareketi de darbe yedi. 
     Buna rağmen, Mesut Yılmaz'ın "askeri yönetime davetiye mi çıkarılıyor" suçlamasıyla yaptığı son çıkış, geri plandaki oluşumların devam ettiğine işarettir. 
     Kimler hangi hazırlığı yapıyor 
     Ankara kulislerinde konuşulanları aktaralım 
     1- Yalım Erez, ANAP kurucusu Hüsnü Doğan'la temas ederek eski Özalcılara da seslenen partileşme çabasında. 
     2- Bedrettin Dalan, ANAP içinde Mesut Yılmaz'la muhalif isimlerle de görüşerek, yeniden liderlik hesapları yapıyor. 
     3- Bankacı Ünal Korukçu adı, teknokrat hükümet senaryolarında öne çıkıyor. 
     4- İlhan Kesici tümüyle havlu atmış değil, nabız yoklamaya devam ediyor. 
     Fazilet'teki gelişmeler de, başlıbaşına sağdaki oluşumları etkileyecek önemde. Abdullah Gül önderliğindeki "yenilikçi"ler Anayasa Mahkemesi'ndeki dava sonucunu bekliyor. Erbakan - Asiltürk ikilisinin, Kutan'a baskı yaparak, kongrede tasfiye edemedikleri muhalefeti ihraç çabası, partiyi bölünmeye sürükleyebilir. 
     Yenilikçiler, partiyi terk etme yanlısı değil, hükümetin "Erbakancı kesilerek" FP'yi 69'uncu madde kıskacından kurtararak ayağa kaldırma çabasını dikkatle izliyorlar. "Vuruşarak çekilme" en son düşünülen yol. 
     Tayyip Erdoğan'ın ne yapacağı ise başlıbaşına olay. En güçlü senaryo şudur Siyaset yasağının kalktığı an Erdoğan ve Gül birlikte hareket ederek, yeni bir hareket başlatacaklar ve Özal'ın bıraktığı yerden, geniş bir yelpazeye seslenmeye çalışacaklar. 
     FP'de Melih Gökçek de, gelecek hesabı yapanlardan. 
     Arayışın merkez sol kanadında, 28 Şubat'ın emekli aktörlerine dayalı "Atatürkçü Parti" düşüncesinden de söz etmek gerekiyor. Yekta Güngör Özden, Çevik Bir, Vural Savaş öne çıkan isimler. 
     2001, ANAP liderinin dikkat çektiği biçimde "yeni oluşum"lara gebe. Siyaset yolsuzluklardan arındırılmadığı sürece arayış sürecek. Çünkü sivil, asker sıradan vatandaş güne başlarken şu soruyu kendine soruyor 
     "Sözde istikrar adına, bu soygunlar devam mı etmeli " 
     İktidar, skandalları örtbas etmeye çalıştıkça, "yolsuzluk ve yoksullukla" baş edilemedikçe, muhalefetin sesi yükselecek. Siyasetin doğası böyle, şimdi iktidar olanlar da aynı yolu izlediler. 28 Şubat'ın rüzgarıyla işbaşına gelenlerin, "askere davetiye çıkarılıyor" diye yakınması tuhaf kaçmıyor mu 
     Türkiye'nin sorunu meşru zeminlerde, demokratik yoldan çözüm üretmektir. Bunu başaran gelecek seçimi alır. 
     
     





Siyasi irade 


Köprü öyküsü 


Ecevit tepkisi 


Watson yazarlar 


Kuzey Irak ısınıyor PKK'ya karşı operasyon mu 


By - pass mı 


Sezer arayı açarken... 


Putin'in Rusyası 


Geleceği görmek 


TV'lerde din savaşları 


Iraklı Kürtlerle denge ayarı 


Beni kürdanla tehdit etti Reha Bey... 


"Görünen köy kılavuz istemez" 


Demirel diyor ki 


Sağda arayışı 


Beyaz uyutma operasyonu 


Beyaz Enerji bahşişi 


Suç gasp, ceza ağır 


Hangi duaya amin 


Batan bankaları denetleyenler "zararı ödemeye mecbur" 


Size bırakılan iş 10 yılda çözülmedi 


</TEXT>
</DOC>
