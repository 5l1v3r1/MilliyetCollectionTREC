<DOC>
<DOCNO> 42934 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/19/spor/bbas.html </URL>
<DATE> 2001/09/19/ </DATE>
<TIME>  </TIME>
<AUTHOR>  </AUTHOR>
<HEADLINE>
HİDAYET arada kaldı 
</HEADLINE>
<TEXT>

Ailesi, Sacramentolu oyuncunun ABD’ye gitmesini istemiyor 
     NBA Ligi’nde Sacramento Kings takımının formasını giyen milli basketbolcumuz Hidayet Türkoğlu, Sacramento Bee gazetesine verdiği demeçte, ailesinin ABD’ye dönmesini istemediğini açıkladı. Hido, Müslüman kimliği yüzünden, anne ve babasının, korktuğunu dile getirdi. 
     YILDIZ oyuncu, buna rağmen ABD’ye geleceğini bildirdi, "Aileme anlatmaya çalışıyorum. Çünkü ben endişeli değilim. Döneceğim" dedi. Hidayet ayrıca terörist saldırılar için "Çok üzücü. Ama iyi insanlar da var. Bunu aşacaksınız. Herşey düzelecek" yorumunu yaptı. 
     
Orhun öfkeli      GALATASARAY’DA satış listesine koyulan ve önceki gün İTÜ ile anlaşan Basketbol Milli Takımı’nın emektar kaptanı Orhun Ene, Sarı - Kırmızılı kulübü eleştirdi. Tecrübeli oyuncu, "Umarım bir gün Galatasaray’a döner, o kulüpte basketbol nasıl yönetilir, nasıl idarecilik yapılır, gösterme fırsatı bulurum" dedi. 
     ORHUN, dört sezondur formasını giydiği kulüpte kendisine haber verilmeden satış listesine konulmasının da yakışıksız bir davranış olduğunu ifade etti ve şunları söyledi "Futbolda başarılı olan Galatasaray’da, basketbolun hiç değeri yok. Oyuncu olarak da, insan olarak da değer vermiyorlar." 
     



 SPOR 


























</TEXT>
</DOC>
