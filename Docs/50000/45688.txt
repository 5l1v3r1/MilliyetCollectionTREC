<DOC>
<DOCNO> 45688 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/08/spor/spo06a.html </URL>
<DATE> 2001/10/08/ </DATE>
<TIME>  </TIME>
<AUTHOR>  </AUTHOR>
<HEADLINE>
ADA’NIN KRALI BECKHAM 
</HEADLINE>
<TEXT>

İngilizler, Yunanistan’a uzatmada attığı golle takımı finallere taşıyan ünlü futbolcuyu kahraman ilan etti. Alman basını ise oyuncuları için aynı yakıştırmada birleşti APTALLAR 
     İNGİLTERE, son dakika golüyle milli takımı finallere taşıyan David Beckham’ı "kral" ilan etti. Ekran başında ölüp, ölüp dirilen Ada halkı, "milli kahraman" Beckham’ın beraberlik golü sonrası bayram sevinci yaşadı. İngiliz basını da Beckham’ı, eski Spice Girl olan karısı Victoria’nın deyimi "Altın hayalar Golden balls " yakıştırmasıyla birinci sayfa manşetlerine taşıdı. 
     BECKHAM, Yunanistan karşısında üzerinde İngiliz bayrağı, numarası olan "7" ve "6 Ekim" tarihi bulunan krampon giydi. Sunday Mirror, "Beckham ile yolu açtık", Daily Mail "İngiltere Beckham’a duacı", News of the World, "Beckham, İngiltere’yi diriltti" başlıklarıyla çıktı. Başbakan Blair’in de, Beckham’ın golü sonrası sevinçle arabasını yumrukladığı bildirildi. 
     ALMAN basını, Finlandiya ile berabere kalarak finallere direkt katılma şansını elinden kaçıran milli takıma "aptallar" yakıştırması yaptı. Bild am Sonntag, "Saat 17.56’yı gösterdiğinde ne kadar süper aptal olduğumuzu gördük" başlığını attı. Gazete, takıma ağır eleştiriler getirirken, "Bize, Yunanistan Teknik Direktörü Rehhagel’in çabası da yetmedi" yorumunu yaptı. 
     WELT am Sonntag ise "Bir ulusun aptalları" başlığı altında, Almanya’nın ayağına gelen şansı kaçırarak büyük hayal kırıklığı yaşattığını belirtti. Frankfurter Allgemeine ise Alman Milli Takımı’nın birkaç önemli fırsatı Bierhoff ve Neuville ile harcadığının altını çizerek, "Dünya Kupası finallerine katılma şansımızı zora soktuk" diye yazdı. 
     



 SPOR 

























</TEXT>
</DOC>
