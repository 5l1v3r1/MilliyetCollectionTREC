<DOC>
<DOCNO> 1603 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/11/magazin/amag.html </URL>
<DATE> 2001/01/11/ </DATE>
<TIME>  </TIME>
<AUTHOR>  </AUTHOR>
<HEADLINE>
Sophie onu seçti 
</HEADLINE>
<TEXT>

Cem Yılmaz, filmi için Sophie Marceau’yu istiyordu. Ve normalde kapıyı’ 15 milyon dolardan açan Fransız güzeli Sophie, 1 milyon dolara Evet’ dedi. 
     BİRSEN ALTUNTAŞ 

     Senaryo Yılmaz’ın 
     HALEN askerlik görevini yapan ünlü komedyen Cem Yılmaz’ın en büyük hayallerinden biri nihayet gerçek oldu. Çünkü, senaryosunu yazdığı İntikam Peşinde’ adlı filmde birlikte oynamayı çok istediği Fransız yıldız Sophia Marceau, ünlü komedyenin teklifini kabul etti. 
     
     Dost işi’ fiyat 
     MARCEAU’NUN kendilerinden 1 milyon dolar yaklaşık 670 milyar lira istediğini belirten Ferdi Eğilmez, şunları söyledi "Son oynadığı Hollywood prodüksiyonundan 15 milyon dolar aldı. Fakat kendisi Avrupa filmleri için düşük ücret istiyor. Bizden de 1 milyon dolar talep etti ve prensipte anlaştık." 
     
     O da çok istiyor 
     KAHPE Bizans filminin de yapımcısı olan Ferdi Eğilmez, Cem Yılmaz’la gerekli anlaşmayı yaptıktan sonra senaryoyu derhal Fransız oyuncu Sophia Marceau’nun menajerine gönderdi. Senaryoyu ince eleyip sık dokuyan Marceau, menajeri aracılığıyla konuyu çok beğendiğini ve bu filmde oynamayı kabul ettiği haberini gönderdi. 
     
     MFÖ de rol alacak 
     MAYIS ayında Cem Yılmaz’ın askerden dönüşüyle filme start verileceğini belirten Eğilmez, bir sürpriz açıklama daha yaptı. Film için Mazhar Alanson, Fuat Güner ve Özkan Uğur da ilk kez birlikte kamera karşısına geçecek. Üçlünün en şanslı olanı ise Özkan Uğur. Çünkü Uğur filmde Marceau’nun kocasını oynayacak. 
     


 MAGAZİN 














</TEXT>
</DOC>
