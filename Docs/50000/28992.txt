<DOC>
<DOCNO> 28992 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/27/ekonomi/eko05a.html </URL>
<DATE> 2001/06/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Demirbank’a dört talip 
</HEADLINE>
<TEXT>

Geçen yıl 6 Aralık’ta Fon’a devredilen Türkiye’nin en büyük 10. bankası olan Demirbank ihale sonrası yeni sahibini bulacak 
     EKONOMİ SERVİSİ 

     Tasarruf Mevduatı Sigorta Fonu’na TMSF ait Demirbank’ın hisselerinin satışı için açılan ihaleye Aydın Doğan konsorsiyumu, Unicredito Italiano SPA, HSBC Bank ve Ordu Yardımlaşma Kurumu OYAK teklif verdi. 
     
     Sunum için davet 
     TMSF’den yapılan açıklamada, "Teklif sahibi yatırımcıların kapalı olarak verdikleri teklifler TMSF Yönetim Kurulu tarafından 26 Haziran’da açılarak değerlendirmeye alınmış ve tüm teklif sahipleri teklifleri üzerinde TMSF Yönetim Kurulu’na sunum yapmak üzere bu hafta içinde davet edilmişlerdir" denildi. 
     
     İki kez uzatıldı 
     Demirbank’ın hisse satışı için 26 Ocak’ta açılan ihalede ilk teklif verme süresi 18 Mart’ta dolmuştu. 
     Yatırımcılardan gelen talep üzerine teklif verme süresi önce 18 Haziran’a ve sonra da 25 Haziran’a uzatılmıştı. 
     
     Rakamlarla Demirbank 31 Mart 2001 

</TEXT>
</DOC>
