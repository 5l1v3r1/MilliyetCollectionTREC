<DOC>
<DOCNO> 49014 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/10/27/ekonomi/eko08.html </URL>
<DATE> 2001/10/27/ </DATE>
<TIME>  </TIME>
<AUTHOR>  </AUTHOR>
<HEADLINE>
Marttan sonra tekerlek yeniden döner’ 
</HEADLINE>
<TEXT>

     Koç Grubu’nun makarna, salça, süt üreten fabrikalarını, tam kapasite çalıştırarak, fiyat artışı yerine miktar artışına gittiklerini belirten Solakoğlu, "Hiçbir işçiyi işsiz bırakmayacak şekilde gayret sarfettik" dedi. Solakoğlu, k r marjlarının azaldığını ancak, kaliteyi ucuza mal etmenin hesaplarını yaparak krizden güçlenerek çıkacaklarını vurguladı. Krizin artık dibe vurduğunu söyleyen Solakoğlu, şöyle konuştu 
     
     Satışlar yüzde 4 arttı 
     "Tüketici uzun süre ihtiyaçlarını ertelemez. Yeter ki önünü görebilsin. Parası olan parasını harcamaya başlarsa çok şey değişecek. Şu anda talepte çok az da olsa bir kıpırtı var. Migros’taki sonuçları kıyasladığımızda eylül ayına göre yüzde 4’lük bir fark görüyoruz. Bu fark yeterli değil ama ümit verici bir gelişme. Ciddi şekilde gerekli önlemler alınmasıyla mart ayından sonra tekerliğin dönmeye başlayacağını düşünüyorum. Bütün mesele dövizi kontrol etmek, faizleri düşürmek, tüketici kredilerini tekrar devreye sokmak. Ve en önemlisi siyasi istikrarın sağlanması." 
     



 EKONOMİ 























</TEXT>
</DOC>
