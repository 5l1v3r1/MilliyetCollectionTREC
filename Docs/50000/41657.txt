<DOC>
<DOCNO> 41657 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/12/guncel/gun04.html </URL>
<DATE> 2001/09/12/ </DATE>
<TIME>  </TIME>
<AUTHOR>  </AUTHOR>
<HEADLINE>
New York toz duman 
</HEADLINE>
<TEXT>

Amerika dün kalbinden vuruldu ikiz kulelerin çöküşüyle kent griye büründü... Ölülerin kanları, kalınlığı 2 santimetreyi bulan tozla örtüldü 
     YASEMİN ÇONGAR 

     New York’un Manhattan adasının güney ucunda, finans dünyasının kalbi olan Wall Street ve çevresinde dün sabah yaşananlar, İkinci Dünya Savaşı’nda bombalanan Avrupa kentlerinin görünümünü andırıyordu. 110’ar katlı ikiz kulelerin çökmesiyle bölge savaş alanına döndü. Binalarda binlerce kişi yangın sırasında mahsur kaldı, ardından binalarla birlikte can verdi. 
     
     Dehşet saatleri 
     Binalar yıkılmadan hemen önce, başka çarelerinin kalmadığını düşünerek onlarca kat yükseklikten atlayanların görüntüleri de televizyon ekranlarına yansıyarak, Amerika’nın yaşadığı dehşetin boyutunu tüm dünyaya gösterdi. 
     Binalardan kaçmayı başaranlarsa, polis ve itfaiye tarafından, yayan kentin kuzeyine yöneltildi. Manhattan’ı New York’un diğer ilçelerine bağlayan tüneller ve köprüler trafiğe kapandı, adanın güney bölümü tamamen boşaltıldı. 
     
     Panik dorukta 
     Binlerce itfaiye görevlisi, New York Eyaleti Ulusal Muhafız Gücü ve ambulanslar kurtarma çalışmasını yürüterek, yaralıları Manhattan’daki yüze yakın hastaneye taşıdı. Sayısız gökdeleniyle normal koşullarda göz kamaştırıcı bir manzara oluşturan Manhattan üzerine gri bir bulut çökerken, adanın güneyi, çöken binaların yıkıntılarıyla, 2 santime yakın kalınlıkta tozla kaplandı. Saldırılar sırasında ikiz kulelerde olup da kurtulmayı başaranların anlattıkları, çığlıklar ve alevler içinde yaşanan paniği yansıtıyordu. 
     
Kriz merkezi de kulelerle çöktü      Dünya Ticaret Merkezi’nin WTC 110’ar katlı ikiz kuleleri, aynı zamanda afet durumlarında ilk müdahaleyi gerçekleştirecek ABD Kriz Merkezi’ne de ev sahipliği yapıyordu. WTC kulelerinde yer alan kriz merkezi de, saldırılarla yerle bir oldu. Bu da, kurtarma çalışmalarında organizasyon bozukluğuna yol açtı. İşte terör eylemiyle 28 yıllık yaşamı sona eren ikizlerin özellikleri 

</TEXT>
</DOC>
