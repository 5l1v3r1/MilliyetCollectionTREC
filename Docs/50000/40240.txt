<DOC>
<DOCNO> 40240 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/03/yazar/gunes.html </URL>
<DATE> 2001/09/03/ </DATE>
<TIME>  </TIME>
<AUTHOR> Hurşit GÜNEŞ  </AUTHOR>
<HEADLINE>
Asıl ürkütücü tablo yatırımda 
</HEADLINE>
<TEXT>

     Cuma günü gayri safi milli hasılanın 2001 yılına ait ikinci çeyrek rakamları açıklanınca birçok kişi dehşete düştü. Cumartesi günü manşetlere baktığımızda sanki evin içinde canavar görmüş çocuk gibi feryat vardı. Nisan - haziran 2001 döneminde geçen yılın aynı dönemine göre milli gelir yüzde 11,8 düşmüştü. Bu gerçekten müthiş bir daralma anlamına geliyordu. 
     Ekonomi yönetimi yıl sonunda yüzde 5,5’lik bir daralma tahmin ediyorsa, bizim simülasyonumuza göre, bu, ikinci çeyrek için yüzde 8,5 civarında bir küçülme beklendiği anlamına gelir. Yani yüzde 3’lük bir yanılma durumu var. Biz ise bu dönem için yüzde 9’u aşan bir daralma bekliyorduk. Ama bu son veri bizim tahminimizi bile yüzde 2’den fazla aşıyor. Anlaşılan krizin hummalı ortamı mayısta aşılma izlenimi verse de, daha sonra yaşanan TELEKOM krizi işleri berbat etmiş ve artan faizle yükselen döviz kuru krizi büsbütün derinleştirmiş. 
     Üretim önemli. Çünkü üretimde artış sağlanmadan krizden çıkılması da düşünülemez. Krizden çıkışın evreleri şöyle sıralanabilir 

</TEXT>
</DOC>
