<DOC>
<DOCNO> 19375 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/03/son/soneko12.html </URL>
<DATE> 2001/05/03/ </DATE>
<TIME>  </TIME>
<AUTHOR>  </AUTHOR>
<HEADLINE>
Nisan ayında ihracat yüzde 17.3 arttı 
</HEADLINE>
<TEXT>

     Türkiye İhracatçılar Meclisi TİM verilerine göre, Türkiye'nin Nisan ayı ihracatı yüzde 17.3 arttı. 
     TİM Başkanı Okan Oğuz, yaptığı açıklamada, ihracat artışının istikrarlı bir trende oturabilmesi için mali piyasaların restore edilmesi ve ekonomide istikrara gereksinim duyulduğunu bildirdi. 
     2000 yılını yüzde 0.9 artışla kapatan ihracatın, Ocak ayında yüzde 1.5, Şubat ayında yüzde 8.4, Mart ayında yüzde 1.4 artış gösterdiğine işaret eden Okan Oğuz, şu görüşleri dile getirdi 
     ''Bu tablo istikrar içermiyor. KDV iadelerindeki gecikmelerden SSK primindeki artışa kadar çok sayıdaki olumsuzluklarla mücadele ediyoruz. Ekonominin kurtuluşunu ihracatta gören anlayışın bu sorunları acilen çözmesi gerekir.'' 
     İstikrarın tesis edilememesi nedeniyle devalüasyonun ihracat üzerinde yeterli olumlu etkiyi yaratamadığını vurgulayan Oğuz, ''Nasıl olsa devalüasyonla birlikte ihracat artacak şeklindeki yorumları ciddi bulmuyorum. Devalüasyonun etkisi ortadan kalkınca ne olacak Aslolan önümüzdeki mayınları temizleyip, yapısal önlemleri hayata geçirmektir'' dedi. Okan Oğuz, Eximbank kaynaklarının güçlendirilmesi yönündeki kararların hızla hayata geçirilmesini istedi. 







</TEXT>
</DOC>
