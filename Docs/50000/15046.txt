<DOC>
<DOCNO> 15046 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/04/07/guncel/gun06.html </URL>
<DATE> 2001/04/07/ </DATE>
<TIME>  </TIME>
<AUTHOR>  </AUTHOR>
<HEADLINE>
Boks zararlı mı 
</HEADLINE>
<TEXT>

ÇAPRAZ ATEŞ 
     AYŞEGÜL AYDOĞAN 

     Türk Tabipleri Birliği’nin TTB , "Boksun bir spor olmadığı, şiddet ve saldırganlığı yüreklendirdiği"ni belirterek yasaklanmasını istemesi, tartışmaya neden oldu. Boksla uğraşan spor çevreleri bu görüşe karşı çıkarken, tıp fakültesinin nöroloji bölüm başkanları ise bu görüşe destek verdi. İşte, tarafların konuyla ilgili değerlendirmeleri 
     
Prof. Dr. Gencay Gürsoy Parkinsona yol açıyor      Dünya Tabipler Birliği’nin bu konudaki kararını biliyordum. TTB’nin de bu konuda harekete geçmesini memnuniyetle karşılıyorum. Boksla eski gladyatör savaşları arasında temelde bir fark yok. Boksun zararlarının organik temeli kanıtlandı. Kronik kafa travması nedeniyle doku kaybına atrofi yol açtığı bilinen bir şey. Bu travmalar içinde ölümle sonuçlananlar da var. Demans unutkanlık, hafıza sorunları ve parkinsona neden oluyor. Travma sırasında beyinin en zedelenmeye meyilli olan yerleri şakak, alın gibi kemiğe yakın bölgeler en çok zarar görüyor. Buralardaki kanamalar, ileride bu dokularda nöron beyin - sinir hücresi kaybına yol açabilir. 
     
Caner Doğaneli Boks Federasyonu Baş IQ testine hazırım      Bir spor dalının olimpiyatta yer alması için, Uluslararası Olimpiyat Komitesi’nin, başta sağlık kuruluşları olmak üzere, ilgili en az üç kuruluştan geçmesi lazım. 1904’ten beri olimpiyatta yer alan bir spor dalını eleştirmek Amerika’yı yeniden keşfetmekten başka birşey değil. Yıllarca boks yaptım. IQ testine bile hazırım. Amatörle profesyonel boksu karıştırıyorlar. Uluslararası Olimpiyat Komitesi’nin onayladığı amatör boks, kaskla yapılandır. Kuruluşların denetlemediği profesyonel boks ise ayrıdır. Amatör boksun 12 üniversitnin onayladığı eldivenleri ve kaskları vardır. Amatör boks riskli sporlar sıralamasında 17. sırada geliyor. 
     
Prof. Dr. Cengiz Kuday Sonu beyin hasarı      Beyin hasarları, boks yapanların ödemeye zorunlu oldukları bir bedel. Her yumrukta beyin hasarı oluyor. Çoğunda parkinson gibi sonradan ortaya çıkan rahatsızlıklar görülüyor. Son yıllarda 40 kişi, dövüşte aldığı yumruklar sonucu ringde öldü. Boksörler beyin hasarlarının farkında olmadan yaşıyorlar. Muhammed Ali parkinson oldu, eski ağır siklet boks şampiyonlarından Jerry Quarry kendine bakamayacak durumda. Bilimsel araştırmalar, kask takılmasının da beyin hasarını önlenemediğini göstermiştir. Beyin hasarları sonucu, konuşma bozuklukları, şahsiyet değişiklikleri, dengesizlik, titreme ve psikiyatrik bozukluklar ortaya çıkıyor. 
     
Nurcan Çarkçı Türkiye Şampiyonu Boks görsel bir sanat      Bokstan daha sert, şiddetli ve sakatlayıcı sporlar var. Boks, görsel bir sanattır. Göze hitap eden bir spordur. Boks en ufak şekilde beyinde herhangi bir sorun yaratmaz, yaratmadı da. Hiçbir sakıncası yok. Şiddet ve saldırganlığa da özendirmez. 
     Çok abartıyorlar. Profesyonel ve amatör boksu karıştırıyorlar. Bizim yaptığımız amatör boksta, koruyucu kasklar ve eldivenler var. Biz boksun özellikle kadınlar arasında da yaygınlaşmasını istiyoruz. 11 yıldır boks yapıyorum. Çocuk yaşta başlamanın bir sakıncası da yok. 
     


 GÜNCEL 
























</TEXT>
</DOC>
