<DOC>
<DOCNO> 40788 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/09/06/son/sondun14.html </URL>
<DATE> 2001/09/06/ </DATE>
<TIME>  </TIME>
<AUTHOR>  </AUTHOR>
<HEADLINE>
Japonya Başbakanı'nın fotoğraf albümü yok satıyor... 
</HEADLINE>
<TEXT>

     Japonya Başbakanı Junichiro Koizumi'nin bugün satışa sunulan fotoğraf albümünün ''peynir ekmek'' gibi satıldığı bildirildi. 
     Başbakan Koizumi'nin 94 fotoğrafının yer aldığı ''KOiZUMi'' adlı 104 sayfalık albümü yayımlayan Futabasha Yayın Evi satış müdürü Katsuhiko Sugiyama, kitapçılardan ve özel yerlerden gelen siparişlere yetişemediklerini belirtti. Tanesi yaklaşık 15 dolardan başkent Tokyo'da satışa sunulan albümün, yarın ülkenin diğer kentlerinde de piyasaya çıkacağını söyleyen satış müdürü, albümün ''peynir ekmek gibi satıldığı'' haberlerinin kendilerine ulaştığını söyledi. Dul Koizumi'nin tüm Japon kadınlarına hitaben yazdığı bir aşk mektubunun da bulunduğu albümde, başbakanın banyodan sonra bornozla görüntülendiği fotoğrafın, özellikle bayan alıcıları cezbetmesi bekleniyor. 
     
     







</TEXT>
</DOC>
