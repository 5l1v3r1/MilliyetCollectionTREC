<DOC>
<DOCNO> 36463 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/08/11/ekonomi/eko03.html </URL>
<DATE> 2001/08/11/ </DATE>
<TIME>  </TIME>
<AUTHOR>  </AUTHOR>
<HEADLINE>
IMF Programın başarısı iç ve dış desteğe bağlı 
</HEADLINE>
<TEXT>

IMF heyetinin Türkiye ziyaretinden sonra hazırlanan raporda, programın başarısında, uluslararası finans çevreleri ve toplumun desteğinin kritik önem taşıdığı’ belirtildi 
     EKONOMİ SERVİSİ 

     Uluslararası Para Fonu’nun IMF 12 Temmuz’da tamamlanan sekizinci gözden geçirme dönemine ilişkin değerlendirmesinde, programa iç ve dış desteğin önemine dikkat çekildi. 
     Raporda, yeni ekonomik programın onaylandığı 15 Mayıs ile 1.5 milyar dolarlık ikinci kredi diliminin serbest bırakıldığı 12 Temmuz tarihleri arasındaki gelişmeler ve incelemeler anlatıldı. 
     
Faiz dışı fazla tuturulmalı’      Raporun sonuç bölümünde, gayri safi yurtiçi hasılanın yüzde 5.5’i olarak hedeflenen faiz dışı bütçe fazlası hedefinin tutturulmasının programın başarısı açısından yaşamsal önem taşığıdı belirtildi. Ayrıca, "Programın başarısında uluslararası finans çevrelerinin ve toplumun desteği kritik önem taşıyor" denildi. Programın hatasız ve eksiksiz olarak uygulanması gerektiği vurgulanan raporda, "Yapısal reformlar konusuna daha fazla ivme kazandırılmalı" ifadesine yer verildi. 
     
Dört banka başarılı’      Raporda, kasım ve şubat krizlerinden Türk bankalarının genelde zayıflayarak çıktıkları anlatıldı ve "Bankacılık reformu yönünde atılan olumlu adımlara ek olarak, bu sektördeki muhtemel problemler, çok yakından izlenerek zamanında belirlenmeli, gerekli ve kararlı eylemler hemen gerçekleştirilmeli" denildi. 
     Türkiye’yi sarsan iki büyük ekonomik krize karşın, en büyük dört özel banka konumundaki Türkiye İş Bankası, Akbank, Yapı Kredi ve Garanti Bankası’nın, yılın birinci çeyreğinde finansal açıdan zayıflamalarına karşın "likit ve karlı kalmayı başardığı" belirtildi. 
     
Takas olumlu’      IMF değerlendirmesinde, haziran ayında gerçekleştirilen borç takasının başarılı olduğu da vurgulandı. Bankaların elindeki Türk Lirası esaslı Hazine bonolarının daha uzun vadeli ve dolara endeksli kağıtlarla takas edilmesi sonucu hükümetin borç ödeme profili önemli ölçüde ilerlediği belirtildi. Aynı şekilde bankaların dış pozisyonları da olumlu etkilendiği kaydedildi. 
     IMF uzmanlarının değerlendirmesinde, bankacılık önlemlerindeki bazı gecikmeler ve Telekom üst yönetimi konusundaki anlaşmazlık yüzünden ikinci kredi diliminin verilmesinin 3 Temmuz’dan 12 Temmuz’a geciktiği hatırlatılırken, son oluşturulan Telekom yönetim kurulu ve idaresinin ekonomik programa uygun olduğu kaydedildi. 
     

</TEXT>
</DOC>
