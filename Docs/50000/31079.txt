<DOC>
<DOCNO> 31079 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/09/siyaset/siy08.html </URL>
<DATE> 2001/07/09/ </DATE>
<TIME>  </TIME>
<AUTHOR>  </AUTHOR>
<HEADLINE>
Kızılay’a DGM takibi 
</HEADLINE>
<TEXT>

Savcı Yüksel, Kızılay’daki yolsuzluk iddiaları için harekete geçti. Yöneticilerin mal varlığı inceleniyor 
     TOLGA ŞARDAN Ankara 

     Ankara DGM Savcısı Nuh Mete Yüksel’in, Kızılay Derneği yöneticilerinin mal varlıklarının yanı sıra, kurumun önemli ihale ve anlaşmalarını inceleme kapsamına aldığı öğrenildi. Yolsuzluk iddiaları üzerine harekete geçen Yüksel’in, Başbakanlık ve İçişleri Bakanlığı müfettişlerinin ardından Kızılay hakkında incelenme başlattığı öğrenildi. 
     Yüksel, geçtiğimiz günlerde kurumla ilgili kendisine ulaşan iddiaları araştırmak amacıyla Ankara Emniyet Müdürlüğü’ne talimat verdi. Ankara Emniyet Müdürlüğü, aldığı talimat üzerine iddiaları ön araştırmadan sonra dosya haline getirip Savcı Yüksel’e iletti. 
     Öncelikle kurumun genel başkanı Ertan Gönen ile yönetim kurulu üyelerinin mal varlıkları üzerinde duran Yüksel’in, yine yönetim kurulu üyesi Muktedir Ballı’nın Akdeniz’de beş yıldızlı oteli olduğuna ilişkin iddiayı da inceleme kapsamına aldığı öğrenildi. Bu arada kurumun hac işlemleri de inceleniyor. 
     Yüksel, kurumun kan plazma fabrikası kurulması için gerçekleştirdiği ihalenin iptal edilmesi ve kurum ile Beğendik firması arasında yapılan anlaşmada, teamüle uygun olmayan maddelerin bulunduğu ve böylece kuruma zarar verildiği iddialarını da araştırma kapsamına aldı. 
     DGM Savcısı Hamza Keleş ise Türk Hava Kurumu ile ilgili bir dosya için inceleme başlattı. 
     



 SİYASET 













</TEXT>
</DOC>
