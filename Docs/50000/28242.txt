<DOC>
<DOCNO> 28242 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/06/22/son/sondun20.html </URL>
<DATE> 2001/06/22/ </DATE>
<TIME>  </TIME>
<AUTHOR>  </AUTHOR>
<HEADLINE>
İsviçre'de bir Türk polisle kovalamaca oynadı 
</HEADLINE>
<TEXT>

     İsviçre'nin kuzeyindeki Selzach'ta bir Türk, fabrikada çalışan hemşerisini silahla yaraladı ve ardından bir kişiyi rehin alarak, yoğun trafiğin olduğu anayolda polisle ''kovalamaca'' oynadı. 
     İsviçre'nin büyük şehirlerini birbirine bağlayan A1 anayolunu trafiğe kapatan polisin yolda barikat kurması üzerine 22 yaşındaki Türk'ün silahını çektiği ve yanında rehine olarak tuttuğu 49 yaşındaki taşıt sürücüsüne doğrulttuğu belirtildi. Fabrikada yaşanan olayın üstünden 8 saat geçmesinin ardından ismi açıklanmayan Türk vatandaşının, polisle görüşmeyi kabul ettiği ve daha sonra etkisiz hale getirildiği kaydedildi. Rehinenin hiçbir zarar görmeden kurtarıldığı ifade edilirken, hemşerisi tarafından yaralanan fabrika işçisinin sağlığının ciddiyetini koruduğu belirtildi. 







</TEXT>
</DOC>
