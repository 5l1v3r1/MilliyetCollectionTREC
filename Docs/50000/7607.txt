<DOC>
<DOCNO> 7607 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/02/17/son/sontur17.html </URL>
<DATE> 2001/02/17/ </DATE>
<TIME>  </TIME>
<AUTHOR>  </AUTHOR>
<HEADLINE>
Dersaneden fidye isteyen zorbalar yakalandı 
</HEADLINE>
<TEXT>

     İzmir'in Alsancak Semti'nde, bir dershaneye bomba koyduklarını söyleyerek, sahiplerinden para istedikleri iddiasıyla gözaltına alınan iki kişi tutuklandı. 
     Alınan bilgiye göre, dün, bir dershaneyi telefonla arayarak, sahiplerine ''dershaneye bomba koyduklarını söyleyerek, 10 bin dolar verilmezse bombayı patlatacakları'' tehditinde bulunan Temel Demir 25 ve Şahin Gersiyer 19 , Terörle Mücadele Şube Müdürlüğü ekipleri tarafından gözaltına alınmışlardı. 
     Nöbetçi Savcılığa çıkarılan sanıklar, tutuklanmaları istemiyle nöbetçi mahkemeye gönderildi. Nöbetçi mahkemeye çıkarılan Demir ve Gersiyer, tutuklanarak Buca Cezaevi'ne konuldu. Dershane yöneticilerinin ihbarıyla olay yerine giden polis, dershanede yaptığı aramada bomba olmadığını belirlemişti. Dershaneyi tekrar arayan fidyeciler, parayı Buca-Karabağlar Kavşağı'na getirmelerini istemiş, dershane sahibi görünümünde buluşma yerine çantayla giden polis, iki kişiyi yakalamıştı. 
     
     



</TEXT>
</DOC>
