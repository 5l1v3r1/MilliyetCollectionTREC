<DOC>
<DOCNO> 10454 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/08/spor/ygskol.html </URL>
<DATE> 2001/03/08/ </DATE>
<TIME>  </TIME>
<AUTHOR>  </AUTHOR>
<HEADLINE>
Zaferin sesi 
</HEADLINE>
<TEXT>

     DOĞAN KOLOĞLU 

     Milan, önce Galatasaray’ı durdurup karşı atakla gol atmayı düşündü. Ağır Galatasaray defansını, İtalya Ligi’nde gol kralı olan Shevchenko’yu kaçırarak yıkmayı planlıyorlardı. Onun için Galatasaray’ın saldırması lazımdı. Bu nedenle kontratak pas yüzdesi yüksek Boban takımdaydı. Ancak sahada hiçbir işe yaramadı, hareketsizdi. Aynı şekilde haftalardır randıman vermeyen Hagi ondan özellikle ilk yarı çok çok üstün oynadı. Zaccheroni, Galatasaray’ın en çok top kullanan oyuncusu Hasan’ın karşısına Ba’yı dikti. Ayrıca Guinti de sık sık atağa kalkan Emre’ye musallat olmuştu. Israrla atılan tekmeler Emre - Hasan ikilisini sindirmezken, Hagi’nin de katılımıyla Galatasaray rakibini sol kanattan çökertiyordu. Ancak ilk 26 dakikada bu tekmeler Sala ve Leonardo’ya kart göstertirken, hakem Milan’ın aşırı tekmelerine gereken hassasiyetle karşılık vermedi. Oyun taktiği olarak Galatasaray’ın Emre, Hasan, Okan, Ümit ve Capone beşlisi orta alanda rakibin ilk yarı oyun kurma özelliğini felce uğrattı. Zaccheroni’nin bir ilkesi vardı. İlk golü atıp oyunu defansının kontrolünde sürdürmek. Dün taktiğini buna göre kurmuştu. Üstelik Galatasaray’da Jardel’le gol atacak kolay bir konumda değildi. Jardel, gol vuruşu hariç sahada yoktu. Ama bu kez Galatasaray’a kısmetine hiç beklenmedik bir pozisyon yaratıldı. Esas kalecisi sakatlanan Milan dün yedek Dida ile sahadaydı. 
     İtalyanlar ikinci yarıda taktik değiştirdiler. Defanslarını ileri çıkartarak yüklendiler. Galatasaray’ın alan üstünlüğünü sürdürdüler. Ayrıca ısrarla orta alanda çok pas hataları yaptıkları için ileriye bir Bierhoff’u alarak doldur - boşalt futboluna dönüştüler. Havalandığı zaman 2 metre 70 santime sıçrayan Bierhoff girer girmez tehlikeli bir pozisyon yarattı. 
     Galatasaray lig maçının tehir edilmesinin diriliğinin yararını gördü. Hakem İtalyanlara ilk kartı gösterdi. Sertlikten dolayı onlara daha çok yardımcı oldu. Galatasaray çeyrek finale çıkarken bütün tribünlerin maç boyunca gösterdiği ilgi ve hele Galatasaray bayrağının bütün bir tribünü kaplaması coşkunun hangi dorukta olduğunun belgesiydi. Galatasaray ilk defa Şampiyonlar Ligi’nde bu başarısına imza attı. 
     


 SPOR 






















</TEXT>
</DOC>
