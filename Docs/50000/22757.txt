<DOC>
<DOCNO> 22757 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/23/yazar/theper.html </URL>
<DATE> 2001/05/23/ </DATE>
<TIME>  </TIME>
<AUTHOR> Tamer HEPER  </AUTHOR>
<HEADLINE>
Nafaka'nın hesabı 
</HEADLINE>
<TEXT>

     Eşimle boşanmak üzere davalıyız. Ben çalışmayan bir hanımım, eşim de kendisinin işi bırakacağını, dolayısı ile bana nafaka ödemekten kurtulacağını söylüyor. İşten ayrılırsa nafaka ödemekten de kurtulur mu R. Z. - Ankara 
     Bizim toplumda çok kötü bir huy var. Eşler anlaşamayabilir, anlaşamayan eşlerin boşanmaları son derece medeni bir davranışken bizde birbirlerine husumet besleme nedeni yapılır, işte bu huy çok kötü bir huy. Hiç ama hiç unutulmaması gereken bir cümle, evlenmek ne kadar medeni bir ilişki ise boşanmak da o kadar medeni bir ilişkidir. 
     Şimdi geliyorum nafakaya. Ben bir insanın sırf nafaka vermemek için işinden, gücünden olacağını sanmıyorum. Üstelik nafakanın tayini hakime bağlı. Hakim halin icabına göre nafakaya hükmeder. Ancak çalışma gücü olup da evde oturan biri için, para kazanamadığından dolayı nafaka ödeme yükümlülüğünün ortadan kaldırılmaması gerekir. Bu halde dahi hakim şartları varsa boşanan eş lehine nafakaya hükmetmelidir. Bu defa borçlunun durumu, yaşı, asıl mesleği gibi faktörler göz önüne alınarak çalışsaydı kaç lira kazanacaktı, buna göre takdir edilmelidir. Nitekim Yargıtay'ın da bu yönde kararları vardır. Çok da isabetlidir. 
     Aynı mantık nafaka talep eden eş için de yürütülmelidir. Genç yaşta, çalışabilir durumda olmasına rağmen evde oturup çalışmayıp kocasından nafaka isteyen kadın da aynı durumdadır. Doğrusu çalışmaktır. Çalışmamak ancak bir hastalık durumunda söz konusu olabilir. Çalışabilecek güçte olup da çalışmayan kadına da nafaka bağlanmamalı, fiziki ve sosyal durumu göz önüne alınarak nafakaya ona göre hükmedilmeli veya nafaka talebi reddolunmalıdır. 
     
     







Tuhaf bir maç 


Yeni CASA'lar yolda 


Artık adı neyse 


'Müslüman Demokratlar' mı gelecek, yoksa .. 


Derviş yerelde 


Suskun gençlik 


Ortadoğu mantığı 


Çatlamış ar damarıma su serper misin 


Borç takası... 


Bir bilmecem var... 


Sessiz sedasız... 


Nafaka'nın hesabı 


"Deliler Evi" 


Millet "cambaza bakarken" fasulye, pirinç ithalatı başladı 


Casa Olayı’nı unutmamak 


</TEXT>
</DOC>
