<DOC>
<DOCNO> 11038 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/03/12/son/sonspo11.html </URL>
<DATE> 2001/03/12/ </DATE>
<TIME>  </TIME>
<AUTHOR>  </AUTHOR>
<HEADLINE>
Galatasaray Paris'te 
</HEADLINE>
<TEXT>

     Galatasaray Futbol Takımı, Avrupa Şampiyonlar Ligi 2. turunda yapacağı Paris Saint Germain maçı için bugün Paris'e geldi. 
     Galatasaray Futbol Takımı kafilesini, PSG yöneticileri ve Türkiye'nin Paris Büyükelçiliği 3. Katibi Alp Işıklı ile birlikte yaklaşık 30 civarında taraftar karşıladı. 
     Galatasaray Futbol Takımı, Orly Havaalanı'dan, Paris'in Versailles Sarayı yakınlarında kamp yapacağı otele geçerek, dinlenmeye çekildi. Galatasaray, bu akşam TSİ 20.00'de maçın yapılacağı Parc des Princes Stadı'nda son idmanını yapacak. İdman öncesi, Galatasaray Teknik Direktörü Mircea Lucescu'nun bir basın toplantısı düzenlemesi bekleniyor. 
     Yarınki maçta, grupta iddiası kalmayan PSG takımının Afrika ülkelerinin milli takımlarında oynayan oyuncularına kadroda yer vermemesi beklenmiyor. Öte yandan, Casagrande'ın grip, Pochetino'nun da baldırından sakat olduğu için dün yapılan idmana katılmadıkları belirtilirken, takımın milli oyuncusu Anelka'nın da sakatlığı sonucunda durumunu hala netlik kazanmadığı bildirildi. 




</TEXT>
</DOC>
