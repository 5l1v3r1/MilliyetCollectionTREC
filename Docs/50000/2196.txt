<DOC>
<DOCNO> 2196 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/01/14/son/sontur12.html </URL>
<DATE> 2001/01/14/ </DATE>
<TIME>  </TIME>
<AUTHOR>  </AUTHOR>
<HEADLINE>
MHP’lilerin Kızılcahamam kampı sona erdi 
</HEADLINE>
<TEXT>

     MHP’nin Kızılcahamam kampı, MHP Genel Başkanı, Devlet Bakanı ve Başbakan Yardımcısı Devlet Bahçeli’nin iç ve dış politika ile parti meselelerine ilişkin konuşmasıyla sona erdi. 
     MHP milletvekilleri, bakanlar, Başkanlık Divanı ve Merkez Yönetim Kurulu üyelerinin, aileleriyle birlikte katıldıkları Patalya Oteli’ndeki toplantı bugün sona erdi. Toplantının son gününde, Genel Başkan Bahçeli’nin, iç ve dış politika ile parti meseleleri konusunda yaklaşık 2 saatlik bir konuşma yaptığı belirtildi. 
     Toplantının sona ermesiyle Patalya Otel’den ilk olarak Sağlık Bakanı Osman Durmuş ayrıldı. 
     Samsun Milletvekili Vedat Çınaroğlu, otelden ayrılırken, toplantının çok faydalı geçtiğini, Türkiye’nin çeşitli meselelerini değerlendirme fırsatı bulduklarını belirtti. Çınaroğlu, "Hem dinlendirici hem keyif verici bir değerlendirmeydi" dedi. 
     Çınaroğlu, ''MHP'nin hükümet karnesini nasıl değerlendiriyorsunuz '' sorusuna, toplantıda böyle bir değerlendirmenin yapılmadığı karşılığını verdi. Genel Başkan Bahçeli'nin, toplantıda bir konuşma yaptığını ifade eden Çınaroğlu, parti içi meseleleri değerlendirdiklerini, İçel Milletvekili Ali Güngör'ün partiden ihraç edilmesi konusunun ise gündeme gelmediğini kaydetti. 




</TEXT>
</DOC>
