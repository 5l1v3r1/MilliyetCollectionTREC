<DOC>
<DOCNO> 23957 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/05/30/dunya/adun.html </URL>
<DATE> 2001/05/30/ </DATE>
<TIME>  </TIME>
<AUTHOR>  </AUTHOR>
<HEADLINE>
Mollaya kadın tokadı 
</HEADLINE>
<TEXT>

İran’da 8 Haziran’daki cumhurbaşkanlığı seçimlerinin en güçlü adayı Muhammed Hatemi’nin Tahran’daki mitingi özgürlük isteyen İranlı kadınların gövde gösterisine dönüştü 
     DIŞ HABERLER SERVİSİ 

     İran’da 8 Haziran’da yapılacak cumhurbaşkanlığı seçimleri yaklaşırken, yeniden aday olan Cumhurbaşkanı Muhammed Hatemi, seçmenlerin büyük desteğini arkasına aldı. Reform yanlısı liderin önceki gün düzenlediği mitinge kadın - erkek yaklaşık 30 bin kişi katıldı. Tahran’daki Şirudi Stadyumu’nda düzenlenen miting sırasında makyajlı ve saçlarını kısmen dışarıda bırakacak şekilde başörtüsü bağlamış çok sayıda kadının da Hatemi lehine ateşli tezahüratta bulunması, reformcu din adamının en önemli kozlarından birinin özgürlük isteyen kadınların desteği olduğunu bir kez daha gösterdi. 
     
Hatemi tişörtleriyle yasak deldiler      Bazı Hatemi yanlılarının, üzerinde liderlerinin fotoğrafının basılı olduğu tişörtler ve şapkalar giymeleri ise, özellikle dini liderlerin popüler malzeme haline getirilmemesi amacıyla, üzerinde önemli şahsiyetlerin fotoğrafları basılı bulunan kıyafetler giymenin resmen yasak olduğu İran’da dikkat çekti. 
     Hatemi konuşmasında "Dört yıl önce reformlar karşı devrim’ ya da din karşıtlığı’ gibi görülürdü. Ancak şimdi herkes reformdan bahsediyor" dedi. 
     



 DÜNYA 











</TEXT>
</DOC>
