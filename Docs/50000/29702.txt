<DOC>
<DOCNO> 29702 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/01/ekonomi/eko08.html </URL>
<DATE> 2001/07/01/ </DATE>
<TIME>  </TIME>
<AUTHOR>  </AUTHOR>
<HEADLINE>
Bugünü bir kenara not edin 
</HEADLINE>
<TEXT>

Ankara Kulisi ZÜLFİKAR DOĞAN 
     Tasfiye kararı içir Danıştay ın yürütmeyi durdurma kararı verdiği Türk Ticaret Bankası TTB 1997’den bu yana Hazine ve Fon yönetimindeydi. Batmasından, tasfiyeden kim mesul 
     Bu sürede TTB yönetiminde öyle ünlü Hazineciler, Bankalar Yeminli Murakıpları, Merkez Bankacılar, TMSF’ciler Tasarruf Mevduatı Sigorta Fonu yer aldı ki. 
     Bugün de, bir bölümü, "bankacılık sektörünü ıslah etmek, sıhhatli bir yapıya kavuşturmak, rehabilite ve reformize etmekle" vazifeli. Bazıları da halen, Bankacılık Düzenleme ve Denetleme Kurumu BDDK ve TMSF dahilinde görev ifa ediyorlar. 
     Türkbank "ıslahatçılarının" bankada altı yıl yürüttükleri ıslahat, "idare - i maslahat" olduğu için, bir de sektörün ıslahından Allah korusun demek gerekir mi 
     
     Tasfiyeye karşı dava 
     BDDK’nın tasfiye kararına karşı, TTB mensupları, kararın hukuki dayanaktan yoksun olduğu gerekçesiyle Danıştay’a dava açtılar. 
     Davayı üstlenen, İnterbank alacaklarının takibini uzun süre yürüten, ecnebi cennetlerdeki, paraların izini bulan, Beyaz Enerji davasında bilirkişi heyetinde yer alması olay olan ve Mesut Yılmaz’ın "siyasi hasım" dediği Selim Sarıibrahimoğlu. 
     
     Batmasından korktular 
     Sarıibrahimoğlu, "Tasfiye kanunla düzenlenmiştir. BDDK tasfiye kararı veremez. Fona alma kararı verebilir. Fon doğrudan iflas istemek durumundadır. Mahkeme iflası kabul etmez ise BK 18 2 md’ye göre, ortaklar genel kurulunu toplayıp tasfiye kararı verilecektir. O halde BDDK neden doğrudan tasfiye kararı aldı Çünkü şirket veya banka iflas eder ise, BK 17 md’ye göre yöneticilerin de şahsi iflası istenecektir. Yıllardır Hazine ve Fon yönetiminde bulunan bankada görev yapan bürokratlara "kurtarma" uygulanmaktadır. Bankalar kanunu değişikliğinde, fondaki bankaların yöneticilerine karşı açılmış davaların, fona karşı açılmış sayılacağı düzenlemesi de yine, bu bankaların yönetiminde, Hazine ve Fon adına görev yapan bürokratları, kurtarmak içindir." dedi. 
     
     Sermayesi yeterli 
     Tasfiye kararında, bankanın zarar üretmesinin gösterildiğini belirten Sarıibrahimoğlu, "Gerekçe gösterilmektedir. Zarar üreten, tasfiye edecekleri bir bankaya, niye 11 milyon dolarlık bilgisayar yatırımı yaptırdılar " diye soruyor ve şöyle devam ediyor "Yönetim kendilerinde idi. TTB açık pozisyonu olmayan tek banka, TSKB’nin yüzde 12 hissedarı, Mayıs 2001 itibariyle 200 trilyon özsermayesi var ve yüzde 8 olan minimum sermaye yeterliliği rasyosunun çok üzerinde bir yeterliliğe sahip." 
     
Özal hayranı Derviş, davet bekliyor...      Ekonomiden ve Hazine’den mesul bakanımız, Derviş Kemal Bey, önce "solcu - sosyal demokrat" olduğunu faş etti. Sonra da geçen hafta ANAP Grubunda, "Turgut Özal’a hayrandım" dedi. Bu arada DSP’liler Derviş Bey’in Özal tutkusuna "hayret" etmişler. 
     Sanırız bu hayretten ötürü, Kemal bey ve zevceleri Keti hanım, Ankara’ya geldikten sonra bir buçuk aydır, Bülent - Rahşan Ecevit çiftine, "akşam gezmesine" gitmek için müracaat ettikleri halde, yanıt alamıyor. Derviş’ler, Ecevit’lere "bir maniniz yoksa, bu akşam maaile size geleceğiz" demişler, hala cevap yok. Yani, "Özal hayranlığı" kabule mani 
     
50 dolarlık haraca’ AB uyarısı geliyor      Toplu Konut Fonu kesintisi olarak 1997 başına kadar her yurt dışı çıkışta ödenen 100 dolar, şimdi 50 dolarlık "seyahat haracı" olarak geri geliyor. AB temsilciliğinde ve AB üyesi ülkelerin Büyükelçiliklerinde şaşkınlık yaşandı. Gümrük Birliği müzakereleri sırasında AB’nin hem ithalat serbestisi, hem de "seyahat özgürlüğünün kısıtlanması" gerekçesiyle kaldırılmasını istediği Toplu Konut Fonu ödemesinin, yeniden ihdası onlara "incredible - inanılmaz" geliyor. Şimdi, AB 50 dolarlık haracın uygulanmaya başlamasını bekliyor. 
     Başlar, başlamaz da AB’den "seyahat özgürlüğünü kısıtlamanız, haraca bağlamanız, Kopenhag kriterlerine aykırı, derhal kaldırın " diye uyarı mektubu geliyor. 
     



 EKONOMİ 






















</TEXT>
</DOC>
