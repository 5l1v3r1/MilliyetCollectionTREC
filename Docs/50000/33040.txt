<DOC>
<DOCNO> 33040 </DOCNO>
<SOURCE> Milliyet v.01 </SOURCE>
<URL> www.milliyet.com.tr/2001/07/20/son/sondun17.html </URL>
<DATE> 2001/07/20/ </DATE>
<TIME>  </TIME>
<AUTHOR>  </AUTHOR>
<HEADLINE>
AB gözlemcileri Makedonya'da kayboldu 
</HEADLINE>
<TEXT>

     Makedonya'da Kalkandelen Tetova bölgesinde çalışmalar yapan Avrupa Birliği'nin AB 3 gözlemcisinin dünden beri kayıp olduğu bildirildi. 
     Makedonya'nın başkenti Üsküp'teki Avrupalı kaynaklar, 3 gözlemcinin, Arnavut militanların faaliyetlerinin yoğun olduğu bölgede rtadan kaybolduğunu söylediler. Makedonya Savunma Bakanlığı sözcüsü Maryan Gujurovski, ''Elimize ulaşan bilgilere göre, AB gözlemcilerinden oluşan ekip Kalkandelen yakınlarındaki Mazdraca ve Novo Selo bölgelerinde görev yapıyorlardı'' dedi. Sözcü, ''Bölgede Perşembe günü bir patlama duyuldu, bundan sonra AB'li gözlemcilerden haber alınamadı. Araçlarının Arnavut militanlar tarafından yerleştirilmiş mayına çarpmış olması kuvvetle muhtemel'' dedi. Gujurovksi, Makedon yetkililerin AB'li gözlemcilerin akıbeti konusunda endişe duyduklarını da sözlerine ekledi. 







</TEXT>
</DOC>
